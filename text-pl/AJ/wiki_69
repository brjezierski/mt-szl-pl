<doc id="1677587" url="https://pl.wikipedia.org/wiki?curid=1677587" title="CARD15">
CARD15



</doc>
<doc id="1677588" url="https://pl.wikipedia.org/wiki?curid=1677588" title="Flintstonowie (film)">
Flintstonowie (film)

Flintstonowie (tytuł oryg. "The Flintstones") – amerykański komediowy film fabularny powstały na podstawie serialu animowanego "Flintstonowie", wyprodukowany w 1994 roku przez Universal Pictures i Amblin Entertainment. Film doczekał się prequela pt. "" po 6 latach.
Fabuła.
Flintstone’owie i Rubble’owie to rodziny z epoki kamienia łupanego. Fred i Barney pracują w kamieniołomach wysadzając skały. Fred daje Barneyowi trochę pieniędzy, aby mogli zaadoptować dziecko. Kiedy przystępują do testu, który decyduje o tym, kto powinien zostać nowym wiceprezydentem firmy, Fred nie radzi sobie zbyt dobrze, więc Barney odwdzięcza mu się odpowiedziami na pytania testowe. W końcu Fred udaje się na wymarzone stanowisko i uświadamia sobie, że jest manipulowany przez Cliffa Vandercave’a.
Polska wersja.
Film posiadał pięć wersji lektorskich - pierwszą wydaną na VHS przez ITI Home Video oraz emitowaną na antenie TV4, drugą - nagraną dla RTL7 (obecnie TVN7) przez Studio Start w Łodzi, trzecią - dla TVN przez ITI Film Studio, czwartą - przez studio nagraniowe Agencji Filmowej TVP i piątą - dla TV PULS przez Studio Publishing.

</doc>
<doc id="1677589" url="https://pl.wikipedia.org/wiki?curid=1677589" title="SMS B 98">
SMS B 98

B 98 - niemiecki niszczyciel z okresu I wojny światowej. Druga jednostka typu "B 97". Okręt wyposażony w cztery kotły parowe opalane ropą. Zapas paliwa 527 ton. Brał udział w bitwie jutlandzkiej. W 1918 roku internowany w Scapa Flow. Zatopiony przez załogę 21 czerwca 1919 roku. Złomowany w 1919 roku.
Niszczyciele typu B 97: B 97, B 98, V 99, V 100, B 109, B 110, B 111, B 112.

</doc>
<doc id="1677593" url="https://pl.wikipedia.org/wiki?curid=1677593" title="Władimir Fomin">
Władimir Fomin



</doc>
<doc id="1677603" url="https://pl.wikipedia.org/wiki?curid=1677603" title="SMS V 99">
SMS V 99

V 99 - niemiecki niszczyciel z okresu I wojny światowej. Trzecia jednostka typu "B 97", podobnie jak "V 100" zbudowana w stoczni AG Vulcan, a nie Blohm &amp; Voss i w związku z tym minimalnie różniąca się rozmiarami i wypornością od pozostałych jednostek tego typu. Okręt wyposażony w cztery kotły parowe opalane ropą. Zapas paliwa 527 ton. 17 sierpnia 1915 roku zatopiony na Bałtyku przez jednostki rosyjskie.
Niszczyciele typu B 97: B 97, B 98, V 99, V 100, B 109, B 110, B 111, B 112

</doc>
<doc id="1677604" url="https://pl.wikipedia.org/wiki?curid=1677604" title="SMS V 100">
SMS V 100

V 100 - niemiecki niszczyciel z okresu I wojny światowej. Czwarta jednostka typu "B 97", podobnie jak "V 99" zbudowana w stoczni AG Vulcan, a nie Blohm &amp; Voss i w związku z tym minimalnie różniąca się rozmiarami i wypornością od pozostałych jednostek tego typu. Okręt wyposażony w cztery kotły parowe opalane ropą. Zapas paliwa 527 ton. W 1918 roku internowany w Scapa Flow. Zatopiony przez załogę 21 czerwca 1919 roku. Złomowany w 1921 roku.
Niszczyciele typu B 97: B 97, B 98, V 99, V 100, B 109, B 110, B 111, B 112

</doc>
<doc id="1677608" url="https://pl.wikipedia.org/wiki?curid=1677608" title="SMS B 109">
SMS B 109

B 109 - niemiecki niszczyciel z okresu I wojny światowej. Piąta jednostka typu "B 97". Okręt wyposażony w cztery kotły parowe opalane ropą. Zapas paliwa 527 ton. W 1918 roku internowany w Scapa Flow. Zatopiony przez załogę 21 czerwca 1919 roku. Złomowany w 1926 roku.
Niszczyciele typu B 97: B 97, B 98, V 99, V 100, B 109, B 110, B 111, B 112.

</doc>
<doc id="1677609" url="https://pl.wikipedia.org/wiki?curid=1677609" title="Instytut Prawa Międzynarodowego, Unii Europejskiej i Stosunków Międzynarodowych">
Instytut Prawa Międzynarodowego, Unii Europejskiej i Stosunków Międzynarodowych

Instytut Prawa Międzynarodowego, Unii Europejskiej i Stosunków Międzynarodowych – jednostka naukowo-dydaktyczna Uniwersytetu Kardynała Stefana Wyszyńskiego przy Wydziale Prawa i Administracji. Została utworzona w 2008 roku.
Instytut koncentruje się na badaniu prawa międzynarodowego, dyplomacji i prawa dyplomatycznego oraz ustroju i prawa wspólnotowego Unii Europejskiej.

</doc>
<doc id="1677610" url="https://pl.wikipedia.org/wiki?curid=1677610" title="SMS B 110">
SMS B 110

B 110 - niemiecki niszczyciel z okresu I wojny światowej. Szósta jednostka typu "B 97". Okręt wyposażony w cztery kotły parowe opalane ropą. Zapas paliwa 527 ton. W 1918 roku internowany w Scapa Flow. Zatopiony przez załogę 21 czerwca 1919 roku. Złomowany w latach 1925-1926.
Niszczyciele typu B 97: B 97, B 98, V 99, V 100, B 109, B 110, B 111, B 112.

</doc>
<doc id="1677612" url="https://pl.wikipedia.org/wiki?curid=1677612" title="Planety gazowe">
Planety gazowe



</doc>
<doc id="1677613" url="https://pl.wikipedia.org/wiki?curid=1677613" title="SMS B 111">
SMS B 111

B 111 - niemiecki niszczyciel z okresu I wojny światowej. Siódma jednostka typu "B 97". Okręt wyposażony w cztery kotły parowe opalane ropą. Zapas paliwa 527 ton. W 1918 roku internowany w Scapa Flow. Zatopiony przez załogę 21 czerwca 1919 roku. Złomowany w 1926 roku.
Niszczyciele typu B 97: B 97, B 98, V 99, V 100, B 109, B 110, B 111, B 112.

</doc>
<doc id="1677614" url="https://pl.wikipedia.org/wiki?curid=1677614" title="Koszykówka na Letnich Igrzyskach Olimpijskich 1968">
Koszykówka na Letnich Igrzyskach Olimpijskich 1968

Koszykówka na Letnich Igrzyskach Olimpijskich w 1968.
W finale drużyna USA zwyciężyła Jugosławię 65:50. Drużyna polska zajęła 6. miejsce.
Medale.
Królem strzelców turnieju został mierzący jedynie 172 cm wzrostu reprezentant Panamy, Davis Peralta (w 9 meczach zdobył 214 punktów), zaś czwarty był Polak Mieczysław Łopatka (173 pkt.).

</doc>
<doc id="1677617" url="https://pl.wikipedia.org/wiki?curid=1677617" title="SMS B 112">
SMS B 112

B 112 - niemiecki niszczyciel z okresu I wojny światowej. Ósma jednostka typu "B 97". Okręt wyposażony w cztery kotły parowe opalane ropą. Zapas paliwa 527 ton. W 1918 roku internowany w Scapa Flow. Zatopiony przez załogę 21 czerwca 1919 roku. Złomowany w 1926 roku.
Niszczyciele typu B 97: B 97, B 98, V 99, V 100, B 109, B 110, B 111, B 112.

</doc>
<doc id="1677618" url="https://pl.wikipedia.org/wiki?curid=1677618" title="Mediawikipedia">
Mediawikipedia



</doc>
<doc id="1677621" url="https://pl.wikipedia.org/wiki?curid=1677621" title="Sromowce">
Sromowce

Sromowce (Zbiornik Sromowski, Jezioro Sromowskie) – zbiornik zaporowy na Dunajcu pomiędzy zamkiem w Niedzicy a wsią Sromowce Wyżne. Powstał w wyniku wybudowania zapory wodnej w Sromowcach. Jest zbiornikiem wyrównawczym dla głównego zbiornika, którym jest Zbiornik Czorsztyński.
Sromowce mają długość 1,2 km, szerokość 0,75 km i powierzchnię 88 ha, co stanowi 8,3% powierzchni zbiornika głównego. Pojemność całkowita wynosi 7,5 mln m³. Lustro wody znajduje się na wysokości 487 m n.p.m., a przy rezerwie powodziowej 488,5 m. Ziemna zapora ma wysokość 11 m i długość 460 m, uszczelniona i wzmocniona jest ścianą stalową i cementową kurtyną na głębokość 15 m. Gdy w czerwcu 1994 zbiornik został napełniony, jego wody zalały tzw. Rówień Sromowską na granicy pomiędzy Pieninami Czorsztyńskimi a Pieninami Spiskimi. Obecnie od północnej strony wody zbiornika opierają się o masyw Upszaru, od południowej o wzgórze Sosny ze stacjami wyciągów narciarskich. Po południowej stronie tuż nad zbiornikiem jest widoczna skała Popieska, w głębi masyw Flaków.
Na brzegu w Sromowcach istnieje nieduża elektrownia przepływowa wyposażona w 4 turbiny śmigłowe o łącznej mocy 2,04 MW, rocznie produkująca 10 mln kWh. Jest to jedna z dwu elektrowni zespołu Elektrownia Czorsztyn-Niedzica-Sromowce Wyżne. Zapora pracuje ze stałą przepustowością, co zapewnia Pienińskiemu Przełomowi równomierny przepływ wody.
Wody Zbiornika Sromowskiego podlegają całkowitej ochronie i nie może on być wykorzystywany do celów rekreacyjnych. Również obszar po południowej stronie zbiornika należy do Pienińskiego Parku Narodowego i jest niedostępny turystycznie. Przez tamę zbiornika i wzdłuż jego południowego brzegu biegnie droga nr 543, odcinek z Krośnicy do Niedzicy.

</doc>
<doc id="1677622" url="https://pl.wikipedia.org/wiki?curid=1677622" title="Kość przedszczękowa">
Kość przedszczękowa

Kość przedszczękowa, u ssaków nazywana kością przysieczną (łac. "os pr(a)emaxilla", "os intermaxillare", "os incisivum") – para małych kości czaszki występująca u większości kręgowców. Jest połączona z kością szczękową i nosową. U niektórych zwierząt zawiera siekacze, kolec nosowy przedni oraz obszar skrzydłowy.
Odkrycie kości przysiecznej u ludzi przypisuje się Johannowi Wolfgangowi von Goethemu (1784). Jego obserwację potwierdzili niektórzy późniejsi autorzy, jednak nowsze badania, m.in. embriologiczne, dowodzą, że "praemaxilla" nie występuje u ludzi jako osobna kość.

</doc>
<doc id="1677624" url="https://pl.wikipedia.org/wiki?curid=1677624" title="Kalembina (przystanek kolejowy)">
Kalembina (przystanek kolejowy)

Kalembina – przystanek kolejowy w Kalembinie w województwie podkarpackim, w Polsce, na linii Rzeszów Główny-Jasło. Znajduje się tu 1 peron. Przystanek jest obsługiwany wyłącznie przez pociągi osobowe Przewozów Regionalnych.
W roku 2017 przystanek obsługiwał 0–9 pasażerów na dobę.

</doc>
<doc id="1677625" url="https://pl.wikipedia.org/wiki?curid=1677625" title="Koszykówka na Letnich Igrzyskach Olimpijskich 1980">
Koszykówka na Letnich Igrzyskach Olimpijskich 1980

Koszykówka na Letnich Igrzyskach Olimpijskich 1980.
W finale drużyna Jugosławii zwyciężyła Włochy 86-77. Drużyna polska zajęła 7. miejsce.
Z powodu bojkotu Igrzysk przez większość państw Zachodu, w turnieju koszykarskim nie wystąpili obrońcy tytułu - drużyna USA.
Zobacz.
Letnie Igrzyska Olimpijskie 1980

</doc>
<doc id="1677630" url="https://pl.wikipedia.org/wiki?curid=1677630" title="Kalophryninae">
Kalophryninae

Kalophryninae – monotypowa podrodzina płazów bezogonowych z rodziny wąskopyskowatych (Microhylidae). 
Zasięg występowania.
Podrodzina obejmuje gatunki występujące od południowych Chin da Jawy i Filipiny; także w stanie Asam w Indiach.
Systematyka.
Podział systematyczny.
Do podrodziny należy jeden rodzaj z następującymi gatunkami:
oraz takson nieprzypisany do żywej lub wymarłej populacji ("nomina inquirenda")

</doc>
<doc id="1677631" url="https://pl.wikipedia.org/wiki?curid=1677631" title="SMS G 101">
SMS G 101

G 101 – niemiecki niszczyciel z okresu I wojny światowej. Pierwsza jednostka typu "G 101". Pierwotnie budowany dla Armada de la República Argentina, miał nosić nazwę ARA "Santiago" i być uzbrojony w cztery działa 102 mm i wyrzutnie torped kalibru 533 mm. Okręt wyposażony w dwa kotły parowe opalane ropą. Zapas paliwa 500 ton. W 1918 roku internowany w Scapa Flow. Zatopiony przez załogę 21 czerwca 1919 roku. Złomowany w 1926 roku.
23 czerwca 1916 wraz z SMS G 102 zdobył brytyjski prom „Brussels” (którego kapitan Charles Fryatt został później skazany na śmierć za wcześniejszą próbę staranowania okrętu podwodnego SM U-33). 
jednostki typu G 101.
G 101 był pierwszym z serii niszczycieli, dając nazwę serii:

</doc>
<doc id="1677633" url="https://pl.wikipedia.org/wiki?curid=1677633" title="Tarnawa Dolna (przystanek kolejowy)">
Tarnawa Dolna (przystanek kolejowy)

Tarnawa Dolna - przystanek kolejowy w Tarnawie Dolnej w województwie podkarpackim, w Polsce, na linii Zagórz - Medzilaborce. Znajduje się tu 1 peron. Przystanek jest obsługiwany wyłącznie sezonowo przez pociągi osobowe Przewozów Regionalnych.
W roku 2017 przystanek obsługiwał 0–9 pasażerów na dobę.

</doc>
<doc id="1677634" url="https://pl.wikipedia.org/wiki?curid=1677634" title="SMS G 102">
SMS G 102

G 102 – niemiecki niszczyciel z okresu I wojny światowej. Druga jednostka typu "G 101". Pierwotnie budowany dla Armada de la República Argentina, miał nosić nazwę ARA "San Louis" i być uzbrojony w cztery działa 102 mm i wyrzutnie torped kalibru 533 mm. Okręt wyposażony w dwa kotły parowe opalane ropą. Zapas paliwa 500 ton. W 1918 roku internowany w Scapa Flow. Zatopiony przez załogę 21 czerwca 1919 roku. Po podniesieniu z dna przekazany USA. W 1920 roku użyty jako cel ćwiczebny i zatopiony.
23 czerwca 1916 wraz z SMS G 101 zdobył brytyjski prom „Brussels” (którego kapitan Charles Fryatt został później skazany na śmierć za wcześniejszą próbę staranowania okrętu podwodnego SM U-33).

</doc>
<doc id="1677636" url="https://pl.wikipedia.org/wiki?curid=1677636" title="Jezioro Sromowskie">
Jezioro Sromowskie



</doc>
<doc id="1677637" url="https://pl.wikipedia.org/wiki?curid=1677637" title="SMS G 103">
SMS G 103

G 103 – niemiecki niszczyciel z okresu I wojny światowej. Trzecia jednostka typu "G 101". Pierwotnie budowany dla Armada de la República Argentina, miał nosić nazwę ARA "Santa Fé" i być uzbrojony w cztery działa 102 mm i wyrzutnie torped kalibru 533 mm. Okręt wyposażony w dwa kotły parowe opalane ropą. Zapas paliwa 500 ton. W 1918 roku internowany w Scapa Flow. Zatopiony przez załogę 21 czerwca 1919 roku. Podniesiony z dna. W 1925 roku zatonął podczas sztormu.

</doc>
<doc id="1677638" url="https://pl.wikipedia.org/wiki?curid=1677638" title="SMS G 104">
SMS G 104

G 104 – niemiecki niszczyciel z okresu I wojny światowej. Czwarta jednostka typu "G 101". Pierwotnie budowany dla Armada de la República Argentina, miał nosić nazwę ARA "Tucuman" i być uzbrojony w cztery działa 102 mm i wyrzutnie torped kalibru 533 mm. Okręt wyposażony w dwa kotły parowe opalane ropą. Zapas paliwa 500 ton. W 1918 roku internowany w Scapa Flow. Zatopiony przez załogę 21 czerwca 1919 roku. Złomowany w 1926 roku.

</doc>
<doc id="1677639" url="https://pl.wikipedia.org/wiki?curid=1677639" title="Drętwa europejska">
Drętwa europejska

Drętwa europejska, drętwa śródziemnomorska, drętwa pstra, drętwa plamista ("Torpedo marmorata") – gatunek morskiej ryby chrzęstnoszkieletowej z rodziny drętwowatych (Torpedinidae).
Występowanie.
Zasiedla wody w pobliżu raf koralowych, na głębokościach 2–370 m p.p.m. Wschodni Ocean Atlantycki i Morze Śródziemne. Rzadko spotykana w Morzu Północnym w kanale La Manche.
Charakterystyka.
Średniej wielkości ryba o brązowym ubarwieniu z marmurkowym deseniem, zaopatrzona w dwa duże narządy elektryczne umiejscowione na głowie, wytwarzające napięcie do 200 V. Prowadzi nocny, samotniczy tryb życia. W ciągu dnia zagrzebuje się w podłożu. Pożywieniem są mniejsze ryby i skorupiaki.
Gatunek żyworodny, rozdzielnopłciowy. Dorasta do 100 cm długości ciała i masy do 3 kg.

</doc>
<doc id="1677642" url="https://pl.wikipedia.org/wiki?curid=1677642" title="Ramphastos dicolorus">
Ramphastos dicolorus



</doc>
<doc id="1677646" url="https://pl.wikipedia.org/wiki?curid=1677646" title="Calluella">
Calluella



</doc>
<doc id="1677649" url="https://pl.wikipedia.org/wiki?curid=1677649" title="Chaunoproctus ferreorostris">
Chaunoproctus ferreorostris



</doc>
<doc id="1677650" url="https://pl.wikipedia.org/wiki?curid=1677650" title="Mykoła Fomin">
Mykoła Fomin

Mykoła Wasylowycz Fomin (ukr. Микола Васильович Фомін, ros. Николай Васильевич Фомин, "Nikołaj Wasiljewicz Fomin"; ur. 1909 w Charkowie, Imperium Rosyjskie, zm. 1974 w Charkowie) – ukraiński piłkarz, grający na pozycji prawego pomocnika, reprezentant ZSRR, trener piłkarski.
Kariera piłkarska.
Kariera klubowa.
Wychowanek klubu Sztandart Charków (od 1916). Karierę piłkarską rozpoczął w 1920 w miejscowej drużynie Diana Charków, skąd w 1922 przeszedł do OLS Charków, a w 1923 do KFK Charków. W 1928 został zaproszony do Dynama Charków. Ukończył karierę piłkarską w Spartaku Charków w 1938.
Kariera reprezentacyjna.
30 lipca 1933 zadebiutował w radzieckiej reprezentacji w spotkaniu towarzyskim z Turcją przegranym 1:2, chociaż wtedy te mecze byli nieoficjalne tak jak dopiero w 1946 Związek Piłki Nożnej ZSRR wstąpił do FIFA. Również występował w reprezentacjach miasta Charkowa (1926-1935) i Ukraińskiej SRR (1926-1933). Kapitan reprezentacji Charkowa w latach 1928-1933.
Kariera trenerska.
Po zakończeniu kariery piłkarskiej w lata powojenne trenował Dynamo Charków, a potem inne drużyny Charkowa. W 1974 zmarł w wieku 65 lat.

</doc>
<doc id="1677654" url="https://pl.wikipedia.org/wiki?curid=1677654" title="Koszykówka na Letnich Igrzyskach Olimpijskich 1988">
Koszykówka na Letnich Igrzyskach Olimpijskich 1988

Koszykówka na Letnich Igrzyskach Olimpijskich 1988.
W finale drużyna ZSRR zwyciężyła Jugosławię 76-63. 
Medale.
W finale drużyna USA zwyciężyła Jugosławię 77-70. 
Zobacz.
Letnie Igrzyska Olimpijskie 1988

</doc>
<doc id="1677655" url="https://pl.wikipedia.org/wiki?curid=1677655" title="Port lotniczy Irbil">
Port lotniczy Irbil

Port lotniczy Irbil (IATA: EBL, ICAO: ORER) – międzynarodowy port lotniczy położony 6 km na północny zachód od Irbilu, w Kurdystanie, w Iraku. 

</doc>
<doc id="1677657" url="https://pl.wikipedia.org/wiki?curid=1677657" title="Triada Reitera">
Triada Reitera



</doc>
<doc id="1677658" url="https://pl.wikipedia.org/wiki?curid=1677658" title="Lew w zimie">
Lew w zimie

Sztuka
Filmy

</doc>
<doc id="1677660" url="https://pl.wikipedia.org/wiki?curid=1677660" title="Mario Luigi Ciappi">
Mario Luigi Ciappi

Mario Luigi Ciappi (ur. 6 października 1909 we Florencji, zm. 22 kwietnia 1996 w Rzymie) – włoski duchowny katolicki, dominikanin, kardynał, biskup tytularny Miseno, teolog Domu Papieskiego. 
Po ukończeniu seminarium w Lukce i Arezzo wstąpił do dominikanów w Viterbo, święcenia kapłańskie otrzymał 26 marca 1932 roku. Studiował na Angelicum w Rzymie i na uniwersytetach w Louvain w Belgii oraz we Fryburgu Szwajcarskim, uzyskując doktorat z teologii. W 1955 roku objął urząd Magistra Świętego Pałacu Apostolskiego (obecnie jest to urząd Doktora Teologii Domu Papieskiego). Był konsultorem teologicznym trzech papieży: Piusa XII, Jana XXIII i Pawła VI. 10 czerwca 1977 mianowany biskupem tytularnym Misenum, kilkanaście dni później został włączony do Kolegium Kardynalskiego. Brał udział w obydwu konklawe w 1978 roku. Zmarł w Rzymie i został pochowany na cmentarzu Campo Verano. 
Źródło
 

</doc>
<doc id="1677664" url="https://pl.wikipedia.org/wiki?curid=1677664" title="Vicia ervilia">
Vicia ervilia



</doc>
<doc id="1677665" url="https://pl.wikipedia.org/wiki?curid=1677665" title="Doktorzy honoris causa Uniwersytetu Witolda Wielkiego">
Doktorzy honoris causa Uniwersytetu Witolda Wielkiego

Osoby, którym Uniwersytet Witolda Wielkiego w Kownie przyznał honorowe doktoraty.

</doc>
<doc id="1677666" url="https://pl.wikipedia.org/wiki?curid=1677666" title="Catagonus wagneri">
Catagonus wagneri



</doc>
<doc id="1677669" url="https://pl.wikipedia.org/wiki?curid=1677669" title="Lew w zimie (film 1968)">
Lew w zimie (film 1968)

Lew w zimie (ang. "The Lion in Winter", 1968) − brytyjski dramat historyczny w reżyserii Anthony’ego Harveya. Ekranizacja sztuki teatralnej autorstwa Jamesa Goldmana z 1966 roku. W 2003 roku powstał remake filmu.
Fabuła.
Boże Narodzenie, rok 1183. Umierający król Anglii Henryk II pragnie wyznaczyć swojego następcę; król ma trójkę synów (Ryszarda, Jana i Godfryda) i każdy z nich pragnie tronu dla siebie. Żona Henryka, królowa Eleonora skłonna byłaby podzielić królestwo. Jednak król jest temu zdecydowanie przeciwny: królestwo ma pozostać jednolitą całością, a władca może być tylko jeden. W ciągu kilku świątecznych dni rozgrywa się wyrafinowana gra królewskich synów, w wyniku której określona zostanie przyszłość królestwa.
Obsada.
i inni

</doc>
<doc id="1677670" url="https://pl.wikipedia.org/wiki?curid=1677670" title="Eliseu">
Eliseu

Eliseu, właśc. Eliseu Pereira dos Santos (ur. 1 października 1983 w Angra do Heroísmo) – piłkarz portugalski grający na pozycji lewego pomocnika.
Kariera klubowa.
Eliseu urodził się na Azorach. Stamtąd pochodzi jego ojciec, natomiast matka wywodzi się z Republiki Zielonego Przylądka. Karierę piłkarską rozpoczął w klubie SC Lusitânia z Azorów, a w 2002 roku przeszedł do CF Os Belenenses i 1 czerwca 2003 zadebiutował w portugalskiej Superlidze w zremisowanym 1:1 wyjazdowym spotkaniu z Vitórią Setúbal. W 76. minucie meczu zmienił Veronę, a minutę później zdobył gola. W sezonie 2003/2004 był podstawowym zawodnikiem Belenenses, jednak już w kolejnym stracił miejsce w podstawowym składzie. Latem 2005 został wypożyczony do grającego w drugoligowego Varzim SC, a po roku powrócił do "O Belém" i grał w nim do końca sezonu 2006/2007.
W 2007 roku Eliseu został zawodnikiem hiszpańskiej Málagi CF. 26 sierpnia zaliczył w niej swoje pierwsze spotkanie w rozgrywkach Segunda División, wygrane 3:0 z Salamanką. Na koniec sezonu 2007/2008 awansował z Málagą do Primera División. W sezonie 2008/2009 zdobywając 10 bramek należał do czołowych strzelców tego zespołu.
24 czerwca 2009 roku piłkarz podpisał pięcioletni kontrakt z S.S. Lazio, na mocy którego miał zarabiać 750 tysięcy euro rocznie. Rzymska drużyna zapłaciła za Eliseu milion euro. W przerwie zimowej został wypożyczony do końca sezonu do Realu Saragossa. W 2010 roku wrócił do Málagi. W 2014 roku przeszedł do Benfiki.
Kariera reprezentacyjna.
Do reprezentacji Portugalii Eliseu został po raz pierwszy powołany na towarzyskie spotkanie z Finlandią, które odbyło się 11 lutego 2009 roku i które Portugalczycy wygrali 1:0. Eliseu cały mecz przesiedział na ławce rezerwowych. W drużynie narodowej zadebiutował 10 czerwca w zremisowanym 0:0 pojedynku przeciwko Estonii.

</doc>
<doc id="1677672" url="https://pl.wikipedia.org/wiki?curid=1677672" title="Zabij mnie / Do ciebie">
Zabij mnie / Do ciebie

Zabij mnie / Do ciebie – pierwszy singel promujący płytę "Elf" zespołu Varius Manx wydany w 1995 przez Zic Zac.
Muzykę do piosenek skomponował Robert Janson, a słowa napisała Anita Lipnicka. Realizacją nagrań zajął się Leszek Kamiński. Produkcja jingli: Piotr Rzepliński, Rafał Baran i Robert Sędzicki. Za mastering odpowiadał Grzegorz Piwkowski. Projekt singla wykonała Katarzyna Mrożewska, a zdjęcie – Wojciech Wieteska.
Lista utworów.
Opracowano na podstawie materiału źródłowego.

</doc>
<doc id="1677673" url="https://pl.wikipedia.org/wiki?curid=1677673" title="Bielinek bryonie">
Bielinek bryonie

Bielinek bryonie ("Pieris bryoniae") – gatunek motyla dziennego z rodziny bielinkowatych ("Pieridae").
Wygląd.
Skrzydła o rozpiętości 41–45 mm. Wyraźnie zaznaczony dymorfizm płciowy. Samce bardzo podobne do samców bielinka bytomkowca. Wierz skrzydeł samic szaro lub brunatno przyciemniony.
Rośliny żywicielskie gąsienic.
Żywiec cebulkowy ("Dentaria bulbifera"), miesięcznica trwała ("Lunaria rediviva"), pleszczotka górska ("Biscutella leavigata").
Występowanie.
Zachodnia Palearktyka. W Polsce w Tatrach, Bieszczadach i Beskidzie Niskim; gatunek rzadki. 
Okres lotu.
W Tatrach jedno pokolenie – od połowy kwietnia do końca lipca. Na pozostałych obszarach dwa pokolenia – pierwsze w maju i czerwcu, drugie od lipca do początku września. Zimuje w stadium poczwarki.

</doc>
<doc id="1677675" url="https://pl.wikipedia.org/wiki?curid=1677675" title="Błonia Wilanowskie">
Błonia Wilanowskie

Błonia Wilanowskie – obszar MSI w dzielnicy Wilanów w Warszawie.
Opis.
Teren Błoń Wilanowskich jest intensywnie zabudowywany. Powstały tam m.in. Miasteczko Wilanów i Świątynia Opatrzności Bożej.

</doc>
<doc id="1677676" url="https://pl.wikipedia.org/wiki?curid=1677676" title="Dubrovnik Airline">
Dubrovnik Airline

Dubrovnik Airline – nieistniejąca chorwacka czarterowa linia lotnicza z siedzibą w Dubrowniku. Obsługiwała połączenia czarterowe z krajów europejskich do Chorwacji. Głównym węzłem był port lotniczy Dubrownik
W 2011 roku linia ogłosiła bankructwo. 

</doc>
<doc id="1677679" url="https://pl.wikipedia.org/wiki?curid=1677679" title="Salowa">
Salowa

Salowa (r. m. salowy) – pracownik ochrony zdrowia, zajmujący się utrzymaniem czystości w placówkach ochrony zdrowia, w szczególności w salach szpitalnych (stąd nazwa). Podlegając służbowo (w szpitalach) pielęgniarce oddziałowej pełni także funkcje pomocnicze przy obsłudze chorych i opiece nad nimi.
Do pracy na tym stanowisku w Polsce nie jest wymagane żadne wykształcenie; jednoczesny brak (w Polsce, w 2009 r.) centralnych szczegółowych uregulowań, które określałyby zakres czynności, jakich nie wolno powierzyć salowej powoduje, że w niektórych szpitalach w blokach operacyjnych zadania tzw. „instrumentariuszki brudnej” powierza się salowym.
Stanowisko salowej w rozporządzeniu w sprawie zasad wynagradzania pracowników publicznych zakładów opieki zdrowotnej z roku 2001 zaliczane było (jako równorzędne do takich stanowisk, jak: sanitariusz, fasowaczka, pomoc laboratoryjna i pomoc apteczna) do VIII, najniższej grupy zaszeregowania z grupy pracowników działalności podstawowej.

</doc>
<doc id="1677680" url="https://pl.wikipedia.org/wiki?curid=1677680" title="SMS V 106">
SMS V 106

V 106 - niemiecki niszczyciel z okresu I wojny światowej. Druga jednostka typu "V 105". Pierwotnie budowany dla Koninklijke Marine, miał nosić nazwę "Z-2". Okręt wyposażony w dwa kotły parowe opalane węglem (zapas paliwa 60 ton) i dwa opalane ropą (zapas paliwa 16,2 ton). Złomowany w 1920 roku.

</doc>
<doc id="1677682" url="https://pl.wikipedia.org/wiki?curid=1677682" title="Kaloula">
Kaloula

Kaloula – rodzaj płaza bezogonowego z podrodziny Microhylinae w rodzinie wąskopyskowatych (Microhylidae). 
Zasięg występowania.
Rodzaj obejmuje gatunki występujące w Korei i północnych Chinach do Małych Wysp Sundajskich i Filipin; w Bangladeszu i Indiach; występowanie w Nepalu jest przedmiotem kontrowersji.
Systematyka.
Podział systematyczny.
Do rodzaju należą następujące gatunki:

</doc>
<doc id="1677683" url="https://pl.wikipedia.org/wiki?curid=1677683" title="SMS V 107">
SMS V 107

SMS V 107 - niemiecki niszczyciel z okresu I wojny światowej, trzecia jednostka typu "V 105". Pierwotnie budowany dla Koninklijke Marine, miał nosić nazwę Z-3. Okręt wyposażony był w dwa kotły parowe opalane węglem (zapas paliwa 60 ton) i dwa opalane ropą (zapas paliwa 16,2 ton). Zatonął na minie nieopodal Lipawy 8 sierpnia 1915 roku.

</doc>
<doc id="1677684" url="https://pl.wikipedia.org/wiki?curid=1677684" title="Kieferngarten">
Kieferngarten

Kieferngarten - stacja Metra w Monachium, na linii U6. Znajduje się w dzielnicy Schwabing-Freimann. Stacja została otwarta 19 października 1971

</doc>
<doc id="1677686" url="https://pl.wikipedia.org/wiki?curid=1677686" title="Remedy Lane">
Remedy Lane

Remedy Lane – czwarty studyjny album szwedzkiej grupy muzycznej Pain of Salvation. 
Książeczka dołączona do płyty poza standardowymi informacjami zawiera też zdjęcia i opisy połączone bezpośrednio z fabułą albumu.
Lista utworów.
Chapter I:
Chapter II:
Chapter III:
Na japońskiej edycji albumu znalazł się dodatkowo utwór "Thorn Clown" (7:23). Został on umieszczony pomiędzy utworami "Dryad of the Woods" i "Remedy Lane".

</doc>
<doc id="1677689" url="https://pl.wikipedia.org/wiki?curid=1677689" title="Freimann (stacja metra)">
Freimann (stacja metra)

Freimann – stacja metra w Monachium, na linii U6. Znajduje się w dzielnicy Schwabing-Freimann. Stacja została otwarta 19 października 1971.

</doc>
<doc id="1677691" url="https://pl.wikipedia.org/wiki?curid=1677691" title="Sławomir Kiełbus">
Sławomir Kiełbus

Sławomir Kiełbus (ur. 18 października 1969 roku w Strzelinie k. Wrocławia) – polski rysownik komiksów i ilustrator, znany głównie z komiksu prasowego.
W 2002 roku zdobył nagrodę Grand Prix na Międzynarodowym Festiwalu Komiksu w Łodzi. Kontynuuje serię Janusza Christy Kajko i Kokosz.
Komiks prasowy.
...i wiele innych.

</doc>
<doc id="1677694" url="https://pl.wikipedia.org/wiki?curid=1677694" title="Massopoda">
Massopoda

Massopoda – klad zauropodomorfów żyjących w erze mezozoicznej. Nazwę ukuł w 2006 paleontolog Adam Yates z University of the Witwatersrand. Jak dotąd nie używali jej inni autorzy. W 2007 przypisał klad grupie Plateosauria, umieszczając w nim rodzinę masospondyli, a także Riojasauridae. Zdefiniował go zaś jako obejmujący wszystkie zauropodomorfy bliżej spokrewnione z saltazaurem, niż z plateozaurem. Systematyka bazalnych zauropodomorfów podlega cały czas rewizji i dopiero się okaże, czy nazwa Massopoda przyjmie się także wśród innych autorów.

</doc>
<doc id="1677695" url="https://pl.wikipedia.org/wiki?curid=1677695" title="Shane Mosley">
Shane Mosley

Shane Mosley (ur. 7 września 1971 w Pomonie) – amerykański bokser, były zawodowy mistrz świata organizacji WBA w kategorii półśredniej (do 147 funtów), były mistrz świata organizacji WBC w tej samej kategorii wagowej, organizacji IBF w kategorii lekkiej (do 135 funtów) oraz organizacji WBC i WBA w kategorii junior średniej (do 154 funtów). Pokonał 14 zawodników o tytuł mistrza świata.
Kariera amatorska.
W 1989 został mistrzem Stanów Zjednoczonych w kategorii lekkiej. W tym samym roku zdobył srebrny medal na mistrzostwach świata juniorów w San Juan. W następnym roku obronił tytuł mistrza USA, zdobył też brązowy medal na Igrzyskach Dobrej Woli w Seattle. Dwa lata później został mistrzem Stanów Zjednoczonych w kategorii lekkopółśredniej. Uczestniczył w turnieju eliminacyjnym przed igrzyskami w Barcelonie, mającym wyłonić reprezentację USA na bokserski turniej olimpijski, przegrał jednak w półfinale z Vernonem Forrestem.
Kariera zawodowa.
Początki i tytuł mistrza świata IBF w kategorii lekkiej.
Na zawodowstwo przeszedł w lutym 1993. Wygrał pierwsze dwadzieścia trzy walki (m.in. z byłym mistrzem federacji WBO, Mauricio Acevesem), a następnie 2 sierpnia 1997 zdobył tytuł mistrza świata IBF w kategorii lekkiej, pokonując jednogłośnie na punkty Philipa Holidaya.
Jeszcze w listopadzie tego samego roku znokautował w jedenastej rundzie Manuela Gomeza. W 1998 stoczył aż pięć walk. W lutym pokonał przez techniczny nokaut w ósmej rundzie Demetrio Ceballosa, który po zakończeniu walki przez kilka minut nie był w stanie podnieść się z ringu. Takim samym rezultatem trzy miesiące później zakończył pojedynek z byłym trzykrotnym mistrzem świata w kategorii junior lekkiej, Johnem Johnem Moliną. Zaledwie półtora miesiąca później znokautował w piątej rundzie Wilfredo Ruiza. We wrześniu zwyciężył przez techniczny nokaut w piątej rundzie Eduardo Moralesa, a dwa miesiące później Jesse Jamesa Leiję (TKO w dziewiątej rundzie).
W 1999 stoczył jeszcze dwie walki w obronie mistrzowskiego pasa: w styczniu znokautował w siódmej rundzie Goldena Johnsona, a w kwietniu pokonał przez techniczny nokaut w ósmej rundzie Johna Browna. Następnie zrzekł się tytułu mistrza i przesunął się o dwie kategorie wagowe do góry, aby móc zmierzyć się z Oscarem de la Hoyą.
Tytuł mistrza świata WBC w kategorii półśredniej.
W nowej kategorii wagowej stoczył dwa zwycięskie pojedynki, a następnie w dniu 17 czerwca 2000 stanął do walki z de la Hoyą. Stawką pojedynku był broniony przez de la Hoyę tytuł mistrza świata WBC w kategorii półśredniej. Walka zakończyła się niejednogłośnym zwycięstwem Mosleya na punkty.
W listopadzie 2000 Mosley po raz pierwszy obronił swój nowy tytuł, pokonując Jose Antonio Diaza przez techniczny nokaut w szóstej rundzie (Diaz trzykrotnie leżał na deskach). W marcu następnego roku takim samym rezultatem zakończyła się walka z Shannanem Taylorem (nie wyszedł do walki po przerwie między piątą i szóstą rundą). W lipcu znokautował w siódmej rundzie Adriana Stone’a.
26 stycznia 2002 stracił swój pas mistrzowski, przegrywając jednogłośnie na punkty z Vernonem Forrestem. Mosley w rundzie drugiej dwukrotnie leżał na deskach. 20 lipca 2002 doszło do pojedynku rewanżowego obu pięściarzy, w którym po raz drugi lepszym okazał się Forrest, ponownie wygrywając walkę na punkty. Były to dwie pierwsze porażki Mosleya w zawodowej karierze.
Tytuł mistrza świata WBA i WBC w kategorii junior średniej.
Na ring powrócił 8 lutego 2003, stając do walki z Raúlem Márquezem. W trzeciej rundzie doszło do dwukrotnego przypadkowego zderzenia głowami obu pięściarzy. W wyniku tych zderzeń Márquez doznał głębokich rozcięć skóry nad oboma oczami i nie mógł kontynuować pojedynku. Walkę ogłoszono jako nieodbytą.
13 września 2003 zmierzył się z ówczesnym mistrzem świata WBA i WBC w kategorii junior średniej, Oscarem de la Hoyą. Mosley wygrał pojedynek na punkty. Później przyznał, że podczas przygotowań do walki stosował EPO, wskazując, że nie wiedział, że środek ten jest zakazany.
Swoje tytuły stracił już w następnej walce z Ronaldem Wrightem, która odbyła się 13 marca 2004. Mosley przegrał walkę jednogłośnie na punkty. 20 listopada tego samego roku doszło do walki rewanżowej pomiędzy tymi bokserami. Kolejny raz na punkty wygrał Wright, tym razem decyzją większości sędziów.
Dalsza kariera.
W 2005 stoczył dwa zwycięskie pojedynki: z Davidem Estradą i Jose Luisem Cruzem. Obie walki wygrał jednogłośnie na punkty. W lutym 2006 pokonał przez techniczny nokaut w dziesiątej rundzie z Fernando Vargasem. Walka została przerwana z uwagi na kontuzję lewego oka Vargasa. Pięć miesięcy później doszło do walki rewanżowej pomiędzy tymi pięściarzami, którą Mosley wygrał przez techniczny nokaut w szóstej rundzie.
10 lutego 2007 wygrał jednogłośnie na punkty z Luisem Collazo. Stawką pojedynku był tytuł tymczasowego mistrza świata WBC w kategorii półśredniej. W listopadzie tego samego roku przegrał na punkty z Miguelem Cotto w walce o tytuł mistrza świata federacji WBA w kategorii półśredniej.
Na ring powrócił dziesięć miesięcy później, nokautując w dwunastej, ostatniej rundzie Ricardo Mayorgę. W chwili nokautu do końca rundy pozostawał jedynie kilka sekund.
Tytuł mistrza świata WBA w kategorii półśredniej.
24 stycznia 2009 pokonał przez techniczny nokaut w dziewiątej rundzie Antonio Margarito i zdobył tytuł mistrza świata organizacji WBA w kategorii półśredniej. Później wyszło na jaw, że przed walką na bandażach na rękach Margarito znaleziono nieznaną substancję która miała spowodować, że ciosy Meksykanina miały być mocniejsze. Nakazano mu ponownie obandażować ręce, a 24 lutego 2009 został pozbawiony licencji na okres jednego roku. Oznacza to, że w tym czasie nie wolno mu stoczyć żadnej walki na terenie Stanów Zjednoczonych, a po upływie tego okresu będzie musiał ponownie ubiegać się o przyznanie mu licencji.
Do pierwszej obrony tego tytułu miało dojść 29 stycznia 2010, a rywalem Mosleya miał być Andre Berto. Jednak po trzęsieniu ziemi na Haiti, do którego doszło w dniu 12 stycznia 2010, Berto, którego rodzina pochodzi z tego kraju, wycofał się z walki.
1 maja 2010 zmierzył się z Floydem Mayweatherem Jr. Stawką pojedynku nie był tytuł mistrza świata WBA, ponieważ żaden z bokserów nie zdecydował się na uiszczenie opłaty za walkę mistrzowską. Mosley przegrał walkę zdecydowanie na punkty, w stosunku 119–109, 119–109 i 118–110. Trzy tygodnie później organizacja WBA odebrała Mosleyowi tytuł mistrzowski.

</doc>
<doc id="1677698" url="https://pl.wikipedia.org/wiki?curid=1677698" title="Silverton (wytwórnia muzyczna)">
Silverton (wytwórnia muzyczna)

Silverton – polska wytwórnia fonograficzna powstała w pierwszej połowie lat 90. w Piekarach Śląskich, początkowo specjalizująca się w wydawaniu na kasetach nagrań mało znanych zespołów punkrockowych.
Kasety, a później płyty są rozprowadzane poprzez z sieci handlowe oraz sklep internetowy wytwórni, część kaset została także wydana na zamówienie klientów indywidualnych.

</doc>
<doc id="1677699" url="https://pl.wikipedia.org/wiki?curid=1677699" title="Matthew Fontaine Maury">
Matthew Fontaine Maury

Matthew Fontaine Maury (ur. 14 stycznia 1806 w Fredericksburgu, zm. 1 lutego 1873 w Lexington) – amerykański oficer marynarki, astronom, historyk, oceanograf, meteorolog i kartograf.
Życiorys.
Jest uznawany za ojca współczesnej oceanografii i meteorologii morskiej. W latach 1843–1847 opracował pierwsze mapy Oceanu Atlantyckiego przeznaczone dla żaglowców, które pozwoliły znacznie skrócić czas potrzebny na pokonanie oceanu. Maury miał wielki wkład w skatalogowaniie i naniesienie na mapy wiatrów i prądów morskich oraz stworzenie optymalnych szlaków żeglugi dla żaglowców.
Był także inicjatorem pierwszej ogólnoświatowej konferencji meteorologicznej, która odbyła się w Brukseli w 1853 roku.
W czasie wojny secesyjnej, jako pochodzący z Wirginiii, wspierał Konfederację.

</doc>
<doc id="1677701" url="https://pl.wikipedia.org/wiki?curid=1677701" title="Cmentarz wojenny nr 217 – Januszkowice">
Cmentarz wojenny nr 217 – Januszkowice

Cmentarz wojenny nr 217 – Januszkowice – zabytkowy cmentarz z I wojny światowej, zaprojektowany przez Gustava Rossmanna i Michaela Matschenko von Glassnera, znajdujący się w gminie Brzostek we wsi Januszkowice. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie.
Na cmentarzu pochowanych jest łącznie 227 żołnierzy poległych w dniach 21-22 grudnia 1914 i 7-8 maja 1915:
Obiekt znajduje na grzbiecie wzgórza, przy drodze i jest zachowany w bardzo dobrym stanie. Ma kształt prostokąta o powierzchni 979 m². Cmentarz został zrekonstruowany. Zbudowano nowe ogrodzenie (zgodnie z oryginalnym projektem), uporządkowano teren i uzupełniono inskrypcję na pomniku. Cmentarz ma wyjątkowy charakter ze względu na pomnik w postaci 7-metrowego krzyża betonowego na którym wmurowana jest tablica z inskrypcją w języku niemieckim:
Na cmentarzu znajdują się groby pojedyncze i zbiorowe. Groby pojedyncze miały nagrobki mniejsze (patrz zdjęcie) z emaliowanymi tabliczkami w kształcie koła, a groby zbiorowe większe nagrobki w kształcie krzyża z owalnymi emaliowanymi tabliczkami oraz elementami żeliwnymi.
Cmentarz jest obiektem Szlaku Frontu Wschodniego I Wojny Światowej na obszarze województwa podkarpackiego.

</doc>
<doc id="1677702" url="https://pl.wikipedia.org/wiki?curid=1677702" title="Polskie Radio Dla Zagranicy">
Polskie Radio Dla Zagranicy



</doc>
<doc id="1677705" url="https://pl.wikipedia.org/wiki?curid=1677705" title="Radio Dla Ciebie">
Radio Dla Ciebie



</doc>
<doc id="1677711" url="https://pl.wikipedia.org/wiki?curid=1677711" title="Shake">
Shake

Koktajl mleczny () – mleczny napój serwowany na zimno, często z dodatkiem lodów. Istnieje wiele jego wersji, o różnych smakach, m.in.: waniliowy, czekoladowy, truskawkowy, bananowy, kokosowy, pistacjowy, jagodowy itp. Wersją shake’a bez mleka jest smoothie.

</doc>
<doc id="1677712" url="https://pl.wikipedia.org/wiki?curid=1677712" title="SMS V 116">
SMS V 116

V 116 - niemiecki niszczyciel z okresu I wojny światowej. Pierwsza jednostka typu "V 116". Okręt wyposażony w cztery kotły parowe ropą (zapas paliwa 660 ton). Zwodowany na krótko przed ukończeniem wojny nie zdążył wziąć w niej udziału. Po wojnie przekazany w ramach reparacji wojennych Włochom i wcielony do Regia Marina jako Premuda. Złomowany w 1937 roku.

</doc>
<doc id="1677715" url="https://pl.wikipedia.org/wiki?curid=1677715" title="Gare de Quimper">
Gare de Quimper

Gare de Quimper – stacja kolejowa w Quimper, w regionie Bretania (departament Finistère), we Francji. Jest trzecią co do wielkości stacją kolejową w Bretanii po Rennes i Brest. Znajdują się tu 3 perony.
Stacja znajduje się na linii Savenay – Landerneau, która stanowi znaczną część korytarza Nantes-Brest, a także na linii do Pont-l’Abbé, obecnie wykorzystywanej wyłącznie do ruchu towarowego.

</doc>
<doc id="1677719" url="https://pl.wikipedia.org/wiki?curid=1677719" title="When a Killer Calls">
When a Killer Calls

When a Killer Calls (roboczy tyt. "The Babysitter Massacre") – amerykański horror filmowy z roku 2006, wydany przez wytwórnię The Asylum z przeznaczeniem użytku domowego (direct-to-video). Jest to mockbuster dreszczowca "Kiedy dzwoni nieznajomy", którego premiera koincydencjalnie zbiegła się z premierą "When a Killer Calls". Ponadto film czerpie z takich dreszczowców jak "Krzyk".
Powstał także film dokumentalny "When a Killer Calls: Behind the Scenes", poprzedzający premierę horroru.
Zarys fabuły.
Młoda opiekunka do dzieci jest prześladowana przez nieznajomego telefonistę. Okazuje się, że mężczyzna przebywa w tym samym domu, co ona...

</doc>
<doc id="1677726" url="https://pl.wikipedia.org/wiki?curid=1677726" title="SMS V 117">
SMS V 117

V 117 - niemiecki niszczyciel z okresu I wojny światowej. Druga jednostka typu "V 116". Okręt wyposażony w cztery kotły parowe ropą (zapas paliwa 660 ton). Zwodowany na krótko przed ukończeniem wojny nie zdążył wziąć w niej udziału. Skreślony z listy floty 3 listopada 1919 roku. Sprzedany stoczni złomowej 4 lipca 1921 roku.

</doc>
<doc id="1677727" url="https://pl.wikipedia.org/wiki?curid=1677727" title="Ernesto Civardi">
Ernesto Civardi

Ernesto Civardi (ur. 21 października 1906 w Fossarmato, zm. 28 listopada 1989 w Rzymie) – włoski duchowny katolicki, kardynał, sekretarz Kongregacji ds. Biskupów.
Urodził się w skromnej, pobożnej i wielodzietnej rodzinie. Święcenia kapłańskie przyjął 29 czerwca 1930 roku. Ukończył studia na Wydziale Prawa Kanonicznego Papieskiego Uniwersytetu Gregoriańskiego. Uczęszczał także do Studium Rotalnego w Rzymie. Naukę uwieńczył tytułem adwokata Roty Rzymskiej. Przez dwa lata pełnił funkcję wicerektora Papieskiego Seminarium Lombardzkiego w Rzymie. Następnie rozpoczął pracę w Kurii Rzymskiej. Jednocześnie udzielał się jako duszpasterz w rzymskiej parafii NMP. Królowej Pokoju. Był ekspertem podczas Soboru Watykańskiego II. 
16 lipca 1967 roku wyniesiony do godności arcybiskupa tytularnego Sardica i mianowany przez Pawła VI sekretarzem Kongregacji Biskupów. Wtedy też został sekretarzem Kolegium Kardynalskiego oraz konsultorem Kongregacji Nauki Wiary i Papieskiej Rady ds. Świeckich. Podczas obydwu konklawe w 1978 roku, pełnił funkcję sekretarza. 
Jan Paweł II na pierwszym konsystorzu 30 czerwca 1979 roku wyniósł go do godności kardynalskiej. 
Zmarł w Rzymie i pochowano go na rzymskim cmentarzu Campo Verano.
Źródło

</doc>
<doc id="1677729" url="https://pl.wikipedia.org/wiki?curid=1677729" title="Ostrygojad">
Ostrygojad



</doc>
<doc id="1677731" url="https://pl.wikipedia.org/wiki?curid=1677731" title="Lamech">
Lamech



</doc>
<doc id="1677733" url="https://pl.wikipedia.org/wiki?curid=1677733" title="Gustav Rossmann">
Gustav Rossmann

Gustaw Rossmann – niemiecki architekt, podporucznik w stanie spoczynku z Düsseldorfu.
Życiorys.
Od 1 czerwca 1917 roku został mianowany kierownikiem artystycznym i głównym architektem Oddziału Grobów Wojennych C. i K. Komendantury Wojskowej w Krakowie w Okręgu V – "Pilzno". Rossmann brał udział także w wewnętrznych konkursach na wystroje cmentarzy reprezentacyjnych poza swoim okręgiem. Jego prace możemy zobaczyć także w VI Okręgu „Tarnów”, gdzie zaprojektował największą w Zachodniej Galicji krytą gontem neobarokową kaplicę dla cmentarza nr 192 w Lubczy Szczepanowskiej.
Projekty.
Do zaprojektowanych przez niego cmentarzy wojennych należą między innymi: 

</doc>
<doc id="1677736" url="https://pl.wikipedia.org/wiki?curid=1677736" title="Silesia marathon">
Silesia marathon



</doc>
<doc id="1677741" url="https://pl.wikipedia.org/wiki?curid=1677741" title="SMS V 118">
SMS V 118

V 118 - niemiecki niszczyciel z okresu I wojny światowej. Trzecia jednostka typu "V 116". Okręt wyposażony w cztery kotły parowe ropą (zapas paliwa 660 ton). Zwodowany na krótko przed ukończeniem wojny nie zdążył wziąć w niej udziału. Skreślony z listy floty 3 listopada 1919 roku. Sprzedany stoczni złomowej 4 lipca 1921 roku.

</doc>
<doc id="1677743" url="https://pl.wikipedia.org/wiki?curid=1677743" title="Haematopus">
Haematopus



</doc>
<doc id="1677747" url="https://pl.wikipedia.org/wiki?curid=1677747" title="SMS G 119">
SMS G 119

G 119 – niemiecki niszczyciel z okresu I wojny światowej. Czwarta jednostka typu "V 116". Okręt wyposażony w cztery kotły parowe ropą (zapas paliwa 690 ton). Zwodowany na krótko przed ukończeniem wojny nie zdążył wziąć w niej udziału. Skreślony z listy floty 3 listopada 1919 roku. Sprzedany stoczni złomowej 4 lipca 1921 roku.

</doc>
<doc id="1677748" url="https://pl.wikipedia.org/wiki?curid=1677748" title="Brzózki Wielkie">
Brzózki Wielkie

Brzózki Wielkie (niem. "Groß Brzosken", 1932–1945 "Birkenberg") – uroczysko, dawna miejscowość w Prusach Wschodnich, obecnie w Polsce położona w województwie warmińsko-mazurskim, w powiecie piskim, w gminie Biała Piska.
Miejscowość powstała w ramach kolonizacji Wielkiej Puszczy. Wcześniej był to obszar Galindii. Wieś ziemiańska, dobra służebne w posiadaniu drobnego rycerstwa (tak zwani wolni, ziemianie w języku staropolskim), z obowiązkiem służby rycerskiej (zbrojnej). Osada powstała przed wojną trzynastoletnią (1454-1466) nad granicą z Mazowszem.
Wieś lokowana przez komtura "Zygfryda Flacha von Schwartzburga" w 1471 r., na 13 łanach na prawie magdeburskim, z obowiązkiem jednej służby konnej. Przywilej na dobra między Ciborami, Danowem, Niegosami i Kózkami otrzymali bracia "Paweł" i "Janko Broszka".

</doc>
<doc id="1677749" url="https://pl.wikipedia.org/wiki?curid=1677749" title="New Virginia">
New Virginia

New Virginia, New Virginia Colony – konfederacka próba kolonizacji centralnego Meksyku, powstała pod koniec wojny secesyjnej.
Największym z osiedli była Carlota, położona pomiędzy Ciudad de Mexico i Veracruz. Planowano także kolonizację okolic Chihuahua.
Pomysł kolonizacji zaproponował Matthew Fontaine Maury, pochodzący z Wirginii oficer i kartograf. Z powodu swojego zaangażowania na rzecz Konfederacji nie miał on możliwości powrotu po wojnie do rodzinnej Wirginii. Jako znany w świecie wykorzystał znajomość z cesarzem Meksyku, Maksymilianem I. Cesarz zaproponował Maury'emu ziemię w Meksyku pod osadnictwo dla każdego chętnego Amerykanina. Ponadto władca zachęcał do imigracji także Niemców, Austriaków i Francuzów, co było częścią jego polityki europeizowania Meksyku.
Początkowo koloniści mieli być osiedlani w okolicach meksykańskiej stolicy, w dalszej perspektywie cesarz i Maury planowali budowę osiedli w okolicach miasta Chihuahua, na północy kraju.
Plany kolonizacyjne załamały się, a osiedla zostały zniszczone po detronizacji i rozstrzelaniu Maksymiliana z rozkazu Benito Juáreza w 1867 r.

</doc>
<doc id="1677750" url="https://pl.wikipedia.org/wiki?curid=1677750" title="Święty Aryg">
Święty Aryg

Święty Aryg, łac. "Aridius" lub "Arigius", fr. "Arey, Érige" (ur. ok. 535 lub w II połowie VI wieku w Chalon-sur-Saône, zm. pomiędzy 604-614) – francuski biskup, święty Kościoła katolickiego i prawosławnego.
Aryg urodził się w szlacheckiej gallorzymskiej rodzinie. Święcenia kapłańskie otrzymał z rąk biskupa Grenoble Syagriusa. Przez dwa lata pełnił posługę w miejscowym kościele św. Wincenta, później został kapłanem na terenie regionu Trièves (obecnie w departamencie Isère) i biskupem w Gap, gdzie dobrze sprawował urząd przez 20 lat. Przyjaźnił się z Grzegorzem Wielkim. Walczył z symonią, jego działania współcześni scharakteryzowali jako przepełnione miłosierdziem i cierpliwością wobec wrogów.
Jego wspomnienie liturgiczne w Kościele katolickim obchodzone jest 1 maja.
Wyznawcy prawosławia, z uwagi na liturgię według kalendarza juliańskiego, wspominają świętego 1/14 maja, tj. 14 maja według kalendarza gregoriańskiego.

</doc>
<doc id="1677751" url="https://pl.wikipedia.org/wiki?curid=1677751" title="Lorenzo Ariaudo">
Lorenzo Ariaudo

Lorenzo Ariaudo (ur. 11 czerwca 1989 roku w Turynie) – włoski piłkarz, aktualnie występujący na pozycji środkowego obrońcy w Sassuolo.
Kariera klubowa.
Początki.
Ariaudo karierę piłkarską zaczynał w szkółce piłkarskiej SBS Scuola Calcio w Turynie w wieku 8 lat, by już po roku przenieść się do drużyny Pulcini Juventusu. W turyńskim klubie przeszedł wszystkie szczeble juniorskiej kariery, zdobywając po drodze Mistrzostwo Allievi w 2006 i Młodzieżowy Superpuchar Włoch w 2007. W sezonie 2007/2008 dołączył do drużyny Primavera Juventusu, a w następnym stał się jej podstawowym obrońcą, tworząc duet z Andreą De Paola. W 2009 wraz z drużyną triumfował w Torneo di Viareggio.
Juventus.
W pierwszej drużynie Juventusu zadebiutował w meczu oficjalnym 26 sierpnia 2008 w meczu eliminacyjnym Ligi Mistrzów z Artmedią Petrzalka (1:1), zastępując w 80. minucie meczu Nicolę Legrottaglie. Swój ligowy debiut w pierwszym składzie Juventusu zaliczył w zremisowanym 1:1 meczu z S.S. Lazio 18 stycznia 2009. Zagrał pełne 90 minut, partnerując Legrottaglie. Po debiucie rozegrał jeszcze 2 spotkania w barwach Juve, z czego 1 w pełnym wymiarze czasowym.
Cagliari Calacio.
2 stycznia 2010 roku został wypożyczony do Cagliari Calcio, a po sezonie wykupiono 50% praw do zawodnika od Juventusu na stałe. 31 stycznia wraz z przenosinami Alessandro Matriego do Juventusu nabyto drugie 50%. W barwach Cagliari wystąpił 60 razy zdobywając jedną bramkę.
Sassuolo.
4 stycznia 2014 roku Sassuolo kupiło Ariaudo za 500 tysięcy euro.
Wypożyczenie w Genoi.
30 czerwca 2015 roku Ariaudo udał się na półroczne wypożyczenie do Genoi. Nie udało mu się wystąpić nawet w jednym spotkaniu ligowym.
Wypożyczenie w Empoli.
1 lutego 2016 roku potwierdzono półroczne wypożyczenie Ariaudo do Empoli FC. W byłym klubie Piotra Zielińskiego wystąpił w 5 spotkaniach ligowych.
Kariera reprezentacyjna.
Lorenzo Ariaudo zadebiutował w reprezentacji Włoch U-21 25 marca 2009 w towarzyskim meczu z Austrią, zakończonym wynikiem 2:2. Ariaudo wszedł na boisko w przerwie, zastępując obrońcę Milanu Matteo Darmiana.

</doc>
<doc id="1677754" url="https://pl.wikipedia.org/wiki?curid=1677754" title="Pieris bryoniae">
Pieris bryoniae



</doc>
<doc id="1677755" url="https://pl.wikipedia.org/wiki?curid=1677755" title="Peterburg - Pjatyj kanał">
Peterburg - Pjatyj kanał



</doc>
<doc id="1677758" url="https://pl.wikipedia.org/wiki?curid=1677758" title="Robert Buckley">
Robert Buckley

Robert Earl Buckley (ur. 2 maja 1981 w West Covina w stanie Kalifornia) – amerykański aktor filmowy i telewizyjny.
Studiował ekonomię na University of California, San Diego, w Południowej Kalifornii. Przez półtora roku pracował jako konsultant ekonomiczny, następnie przeniósł się do Los Angeles, gdzie rozpoczął karierę aktorską.
Wsławił się rolami w telenowelach stacji myNetworkTV – "Fashion House" i "American Heiress". Wystąpił w slasherach "When a Killer Calls" (2006) i "Killer Movie" (2008). Pojawił się także gościnnie w serialach: "Szminka w wielkim mieście", "Privileged" i "Zaklinacz dusz".

</doc>
<doc id="1677763" url="https://pl.wikipedia.org/wiki?curid=1677763" title="Pierszyj kanał">
Pierszyj kanał



</doc>
<doc id="1677766" url="https://pl.wikipedia.org/wiki?curid=1677766" title="5 Pułk Ułanów Wielkopolskich">
5 Pułk Ułanów Wielkopolskich

5 Pułk Ułanów Wielkopolskich (5 p.uł.) - oddział kawalerii Armii Wielkopolskiej.
Głównodowodzący Sił Zbrojnych Polskich w byłym zaborze pruskim, gen. piechoty Józef Dowbor-Muśnicki rozkazem dziennym nr 201 z 24 lipca 1919 mianował ppłk. Augusta Brochwitz-Donimirskiego dowódcą 5 Pułku Ułanów Wielkopolskich i polecił mu przystąpić do organizacji tego oddziału. W rozkazie dziennym nr 203 z 30 lipca 1919 sprostowano numer jednostki na 4 Pułk Ułanów Wielkopolskich. Rozkazem dziennym nr 205 z 2 sierpnia 1919 pułk otrzymał nazwę wyróżniającą "Nadwiślański".

</doc>
<doc id="1677768" url="https://pl.wikipedia.org/wiki?curid=1677768" title="Nacyjalnaja Dzjarżałnaja Teleradiokompania Respubliki Biełarus">
Nacyjalnaja Dzjarżałnaja Teleradiokompania Respubliki Biełarus



</doc>
<doc id="1677769" url="https://pl.wikipedia.org/wiki?curid=1677769" title="Nu prog">
Nu prog



</doc>
<doc id="1677770" url="https://pl.wikipedia.org/wiki?curid=1677770" title="Post-prog">
Post-prog



</doc>
<doc id="1677771" url="https://pl.wikipedia.org/wiki?curid=1677771" title="SMS S 138 (1906)">
SMS S 138 (1906)

S 138 - niemiecki niszczyciel z okresu I wojny światowej. Pierwsza jednostka typu "S 138". Okręt wyposażony w cztery kotły parowe opalane węglem. Zapas paliwa 194 tony. 7 lipca 1918 zatonął na Morzu Północnym na minie.

</doc>
<doc id="1677773" url="https://pl.wikipedia.org/wiki?curid=1677773" title="Psittacula cyanocephala">
Psittacula cyanocephala



</doc>
<doc id="1677776" url="https://pl.wikipedia.org/wiki?curid=1677776" title="Obszczenacjonalnoje telewidienie">
Obszczenacjonalnoje telewidienie



</doc>
<doc id="1677777" url="https://pl.wikipedia.org/wiki?curid=1677777" title="Scabiosa atropurpurea">
Scabiosa atropurpurea



</doc>
<doc id="1677778" url="https://pl.wikipedia.org/wiki?curid=1677778" title="Karoline Bjerkeli Grøvdal">
Karoline Bjerkeli Grøvdal

Karoline Bjerkeli Grøvdal (ur. 14 czerwca 1990 w Ålesund) – norweska lekkoatletka specjalizująca się w biegu na 3000 metrów z przeszkodami.
Dwukrotna złota medalistka mistrzostw Europy juniorów w biegu na 3000 m z przeszkodami (Hengelo 2007 &amp; Nowy Sad 2009), podczas tej drugiej imprezy wywalczyła także złoto na 5000 metrów, brązowa medalistka Mistrzostw Świata Juniorów Młodszych (bieg na 2000 m z przeszkodami, Ostrawa 2007). W 2009 została wybrana wschodzącą gwiazdą europejskiej lekkoatletyki w plebiscycie organizowanym przez European Athletics. Medalistka mistrzostw Europy w przełajach. Nie ukończyła rywalizacji w biegu seniorek podczas mistrzostw świata w biegach przełajowych w Bydgoszczy (2010). Nie odniosła sukcesów na mistrzostwach Europy w lipcu 2010 na Estadi Olímpic Lluís Companys w Barcelonie. Wielokrotna mistrzyni i rekordzistka Norwegii w różnych kategoriach wiekowych na różnych dystansach. Na mistrzostwach Europy w Amsterdamie sięgnęła po brązowy medal w biegu na 10 000 metrów.

</doc>
<doc id="1677779" url="https://pl.wikipedia.org/wiki?curid=1677779" title="Karoline Grøvdal Bjerkeli">
Karoline Grøvdal Bjerkeli



</doc>
<doc id="1677781" url="https://pl.wikipedia.org/wiki?curid=1677781" title="Lamech (syn Metuszaela)">
Lamech (syn Metuszaela)

Lamech, Lamek (hebr. לֶמֶך – "Lemech") – postać biblijna, syn Metuszaela, potomek bratobójcy Kaina. Według Księgi Rodzaju miał dwie żony: Adę i Sillę. Ada urodziła mu synów Jabala i Jubala, zaś Silla urodziła mu syna Tubal-Kaina i córkę Naamę.
W Księdze Rodzaju 4,25 Lamek wyrzekł do swoich żon następujące słowa:
Wypowiedź świadczy o dzikości moralnej potomków bratobójcy Kaina.

</doc>
<doc id="1677783" url="https://pl.wikipedia.org/wiki?curid=1677783" title="Cesarstwo Meksyku (1821–1823)">
Cesarstwo Meksyku (1821–1823)

Cesarstwo Meksyku (także Pierwsze Cesarstwo Meksyku, hiszp. "Imperio Mexicano") – państwo powstałe wskutek ogłoszenia niepodległości przez hiszpańską kolonię, Nową Hiszpanię.
W wyniku wojny domowej, w której stroną powstańczą dowodził Santa Anna, cesarstwo obalono, ustanawiając w kraju republikę.

</doc>
<doc id="1677786" url="https://pl.wikipedia.org/wiki?curid=1677786" title="Majeranek">
Majeranek



</doc>
<doc id="1677789" url="https://pl.wikipedia.org/wiki?curid=1677789" title="Pływanie na Letnich Igrzyskach Paraolimpijskich 2008 – 400 m stylem dowolnym kobiet kl. S10">
Pływanie na Letnich Igrzyskach Paraolimpijskich 2008 – 400 m stylem dowolnym kobiet kl. S10

Zawody w pływaniu na Letnich igrzyskach Paraolimpijskich 2008 w konkurencji metrów stylem dowolnym kobiet kl.S10 odbyły się dnia 15 września w National Aquatics Center.
Złoto zdobyła reprezentantka Polski Katarzyna Pawlik, która w finale pobiła rekord świata.
Finał.
WR – rekord świata

</doc>
<doc id="1677791" url="https://pl.wikipedia.org/wiki?curid=1677791" title="Kamienny (góra)">
Kamienny (góra)

Kamienny (790 m n.p.m.) – góra w bocznym grzbiecie pasma Równicy w Beskidzie Śląskim.
Ta dość rozległa, częściowo pokryta polanami góra, wznosi się nad centrum miasta Wisły. W kierunku północno-zachodnim odchodzi od Kamiennego grzbiet z Tokarnią, Bukową i Oborą, zaś w kierunku południowo-zachodnim opada nad Wisłę ramię Jarzębatej z osiedlem o tej samej nazwie. Większa część góry leży w granicach Parku Krajobrazowego Beskidu Śląskiego.
Polany pod szczytem góry były zapewne jeszcze w XIX w. żywym ośrodkiem pasterskim, jednak Ludomir Sawicki, prowadzący w 1913 r. badania nad szałaśnictwem na Śląsku Cieszyńskim, zanotował szałas na Kamiennym jako dawno już nieistniejący.
W 1930 r. Oddział Polskiego Towarzystwa Tatrzańskiego „Beskid Śląski” w Cieszynie podjął decyzję zbudowania na Kamiennym schroniska turystycznego na zakupionej już wcześniej (w 1926 r.) parceli pod samym szczytem góry. W planach przewidziane było trzydzieści miejsc noclegowych i całoroczne zagospodarowanie (pod kątem rozwijanej wówczas turystyki narciarskiej). Do realizacji planów jednak nie doszło. Po wojnie, w dzierżawionym przez Oddział od 1947 r. budynku, istniała tu przez szereg lat popularna stacja turystyczna o ośmiu miejscach noclegowych (tylko dla członków PTT; klucze odbierało się w Zarządzie Oddziału w Cieszynie).
Przez Kamienny biegnie znakowany żółtym kolorem szlak turystyczny z Wisły na Trzy Kopce Wiślańskie.

</doc>
<doc id="1677792" url="https://pl.wikipedia.org/wiki?curid=1677792" title="Puchar Polski w piłce nożnej (1971/1972)">
Puchar Polski w piłce nożnej (1971/1972)

Puchar Polski w piłce nożnej mężczyzn w sezonie 1971/1972 – 18. edycja rozgrywek, mających na celu wyłonienie zdobywcy Pucharu Polski, który uzyska tym samym prawo gry w Pucharze Zdobywców Pucharów w sezonie 1972/73. Zwycięzcą rozgrywek został Górnik Zabrze, dla którego był to szósty Puchar Polski w historii klubu. 
Mecz finałowy odbył się 4 czerwca 1972 na Stadionie ŁKS-u w Łodzi.
1/16 finału.
Do rywalizacji dołączyły drużyny z I ligi.
Finał.
Spotkanie finałowe odbyło się 4 czerwca 1972 na Stadionie ŁKS-u w Łodzi. Frekwencja na stadionie wyniosła 30 000 widzów. Mecz sędziował Mieczysław Świstek z Rzeszowa. Mecz zakończył się zwycięstwem Górnika Zabrze 5:2. Bramki dla Górnika zdobyli Włodzimierz Lubański w 26., 64., 80. i 87. minucie oraz Zygfryd Szołtysik w 81. minucie. Bramki dla Legii strzelił Robert Gadocha w 3. i 28. minucie. 

</doc>
<doc id="1677795" url="https://pl.wikipedia.org/wiki?curid=1677795" title="Scabiosa stellata">
Scabiosa stellata



</doc>
<doc id="1677798" url="https://pl.wikipedia.org/wiki?curid=1677798" title="Scabiosa caucasica">
Scabiosa caucasica



</doc>
<doc id="1677812" url="https://pl.wikipedia.org/wiki?curid=1677812" title="SMS S 139 (1906)">
SMS S 139 (1906)

S 139 - niemiecki niszczyciel z okresu I wojny światowej. Druga jednostka typu "S 138". Okręt wyposażony w cztery kotły parowe opalane węglem. Zapas paliwa 194 tony. 3 sierpnia 1927 roku skreślony z listy jednostek floty. Następnie przebudowany na okręt-cel o nazwie Pfeil. Losy jest nieznany.

</doc>
<doc id="1677814" url="https://pl.wikipedia.org/wiki?curid=1677814" title="Cesarstwo Meksyku">
Cesarstwo Meksyku



</doc>
<doc id="1677828" url="https://pl.wikipedia.org/wiki?curid=1677828" title="SMS S 140">
SMS S 140

S 140 - niemiecki niszczyciel z okresu I wojny światowej. Trzecia jednostka typu "S 138". Okręt wyposażony w cztery kotły parowe opalane węglem. Po pierwszej wojnie światowej pod banderą Reichsmarine. 8 czerwca 1921 roku sprzedany stoczni złomowej.

</doc>
<doc id="1677829" url="https://pl.wikipedia.org/wiki?curid=1677829" title="Congdu">
Congdu

Congdu (tyb. ཚོང་འདུས་, wylie: "tshong-'dus", pol. "Zgromadzenie Narodowe") – jedna z najważniejszych instytucji Tybetu, istniejąca do momentu inwazji chińskiej.
Zostało powołane w miejsce Gandre Drungcze po zamachu stanu w roku Żelaznej Owcy (1871).
Było rodzajem obradującego w sytuacjach kryzysowych parlamentu. O konieczności jego zwołania decydował gabinet (kaszag). W jego skład wchodziło 50 osób - opaci trzech największych klasztorów w kraju (Sera, Drepung, Taszilhunpo) oraz naczelnicy wszystkich departamentów rządowych.
Congdu przewodniczyła Rada, składająca się z czterech najwyższych rangą mnichów.

</doc>
<doc id="1677834" url="https://pl.wikipedia.org/wiki?curid=1677834" title="Cesarstwo Meksyku (1864–1867)">
Cesarstwo Meksyku (1864–1867)

Cesarstwo Meksyku (także Drugie Cesarstwo Meksyku, hiszp. "Imperio Mexicano") – państwo powstałe wskutek francuskiej interwencji w Meksyku.
Władcą Meksyku został Maksymilian I, który nawiązując do poprzedniego okresu monarchii, adoptował wnuka dawnego cesarza, Augustína de Iturbide.
W wyniku wojny domowej, w której stroną republikańską dowodził Benito Juárez, cesarstwo obalono, ponownie ustanawiając w kraju republikę. Cesarz Maksymilian został zaś rozstrzelany.

</doc>
<doc id="1677835" url="https://pl.wikipedia.org/wiki?curid=1677835" title="Ameghinoia">
Ameghinoia



</doc>
<doc id="1677837" url="https://pl.wikipedia.org/wiki?curid=1677837" title="SMS S 141">
SMS S 141

S 141 - niemiecki niszczyciel z okresu I wojny światowej. Czwarta jednostka typu "S 138". Okręt wyposażony w cztery kotły parowe opalane węglem. Brał udział w bitwie koło Östergarnu. Po pierwszej wojnie światowej pod banderą Reichsmarine. 3 sierpnia 1927 roku skreślony z listy jednostek floty. Następnie przebudowany na okręt-cel o nazwie Blitz. Złomowany w 1933 roku

</doc>
<doc id="1677843" url="https://pl.wikipedia.org/wiki?curid=1677843" title="Shō Hashi">
Shō Hashi

Shō Hashi (尚巴志, ur. 1371, zm. 1439) – pierwszy władca zjednoczonego Królestwa Riukiu, pierwotnie władca Chūzanu, który podbił królestwa Hokuzan i Nanzan, tworząc z nich jeden organizm państwowy. Rządził w latach 1422–1439. Jego nazwisko w czytaniu japońskim brzmi Shō Hashi, zaś w czytaniu chińskim - Shang Bazhi.
Hashi był "aji" (księciem) posiadłości Soshiki Mairi, powszechnie uważanym za sprawnego administratora, który zyskał na znaczeniu w początkach XV wieku. W roku 1404 obalił Buneia, króla Chūzanu, i osadził na tronie swojego ojca, Shishō. Faktycznym władcą państwa pozostał jednak Hashi. Natychmiast po przewrocie pałacowym wysłał misję do Chin celem zapewnienia Nankinu, że Riukiu pozostanie krajem trybutarnym Chin i że zależy mu na przyjaznych stosunkach i ożywionych kontaktach z kontynentem. Następnie przeprowadził reformę administracyjną, wzorując się na instytucjach chińskich; Chūzańczycy zaadaptowali też wiele elementów chińskiej kultury, co sprzyjało uznaniu ich przez Chińczyków za naród cywilizowany. 
Chociaż sąsiednie Hokuzan nie stanowiło zagrożenia gospodarczego czy politycznego, Hashi upatrywał w "gusuku" (zamku) Nakijin groźby militarnej i w roku 1419 armia Chūzanu pod dowództwem Hashiego zaatakowała i zdobyła twierdzę. Po zaciętej obronie król Hokuzanu wraz z najbliższymi wasalami popełnił samobójstwo. 
Rok po śmierci ojca w 1421 roku Hashi zwrócił się do dworu chińskiego o oficjalne uznanie jego panowania i inwestyturę, które też otrzymał. Aby nie budzić podejrzeń, Hashi podał się za kolejnego w linii władców prawowitego potomka obalonego króla Buneia. Dwór nadał mu nazwisko rodowe Shang (jap. Shō) i tytuł "Liuqiu wang" ("Ryūkyū-ō", "król Riukiu").
Hashi na tym jednak nie poprzestał. Przejąwszy schedę po ojcu w 1422 i osadziwszy młodego brata na stanowisku naczelnika Hokuzanu, w roku 1429 podbił stolicę południowego królestwa Nanzan. W tym momencie dzieło zjednoczenia Okinawy dobiegło końca. Shō Hashi został pierwszym władcą Królestwa Riukiu i założycielem dynastii pierwszej dynastii Shō.

</doc>
<doc id="1677846" url="https://pl.wikipedia.org/wiki?curid=1677846" title="Ilmien">
Ilmien



</doc>
<doc id="1677847" url="https://pl.wikipedia.org/wiki?curid=1677847" title="Anergates">
Anergates



</doc>
<doc id="1677848" url="https://pl.wikipedia.org/wiki?curid=1677848" title="Tokarnia (Beskid Śląski)">
Tokarnia (Beskid Śląski)

Tokarnia (712 m n.p.m.) – niewybitna góra w bocznym grzbiecie pasma Równicy w Beskidzie Śląskim.
Szczyt Tokarni wznosi się w grzbiecie między Kamiennym a Bukową. Słabo zalesiony, pokryty jest licznymi polanami na które wspinają się coraz liczniej zabudowania Wisły. Pierwotnie nazwa "Tokarnia" odnosiła się do kompleksu lasów i polan w otoczeniu szczytu, a oznaczała miejsce tokowania głuszców (tokowisko).
Zobacz też: Tokarnia – osiedle w Wiśle.

</doc>
<doc id="1677853" url="https://pl.wikipedia.org/wiki?curid=1677853" title="Niedzica (dopływ Dunajca)">
Niedzica (dopływ Dunajca)



</doc>
<doc id="1677854" url="https://pl.wikipedia.org/wiki?curid=1677854" title="Juan Antonio Rodríguez">
Juan Antonio Rodríguez

Juan Antonio Rodríguez Villamuela (ur. 1 kwietnia 1982 w Maladze) – hiszpański piłkarz grający na pozycji defensywnego pomocnika.
Kariera klubowa.
Pochodzi z Malagi. Jest wychowankiem tamtejszego klubu Málaga CF. W 2000 roku zaczął występować w rezerwach tego zespołu, a w 2003 roku wywalczył z nim awans z Segunda División B do Segunda División. W sezonie 2003/2004 nadal występował w drużynie B, ale 28 września zadebiutował w zespole A w Primera División, w wygranym 2:1 wyjazdowym spotkaniu z Espanyolem Barcelona. Od początku sezonu 2004/2005 był podstawowym zawodnikiem Málagi, jednak w 2006 roku spadł z nią do Segunda División i po zakończeniu sezonu 2005/2006 odszedł z zespołu.
Latem 2006 nowym klubem Rodrígueza zostało Deportivo La Coruña, do którego Hiszpan trafił na zasadzie wolnego transferu. W barwach Deportivo swoje pierwsze spotkanie rozegrał 27 sierpnia 2006 przeciwko Realowi Saragossa. Tamten mecz „Depor” wygrało 3:2 na Estadio Municipal de Riazor w La Coruñi. W Deportivo stał się członkiem wyjściowej jedenastki, a w 2008 roku wygrał z nim Puchar Intertoto, dzięki czemu awansował z Deportivo do fazy grupowej Pucharu UEFA. W 2011 roku spadł z Deportivo do Segunda División.
Latem 2011 Rodríguez przeszedł do Getafe CF.

</doc>
<doc id="1677856" url="https://pl.wikipedia.org/wiki?curid=1677856" title="Juan Antonio Rodriguez">
Juan Antonio Rodriguez



</doc>
<doc id="1677858" url="https://pl.wikipedia.org/wiki?curid=1677858" title="Seria GP3">
Seria GP3

Seria GP3, GP3 – seria wyścigów samochodowych, która od 2010 roku towarzyszy wyścigom Formuły 1 oraz serii GP2.
Roczny budżet zespołu wynosi 600 000 €.
Początkowo Bernie Ecclestone zapowiedział, że GP3 ma zastąpić inną serię – International Formula Masters, jednak później potwierdzone zostało, że będzie to nowa, osobna seria wyścigowa.
Bolidy.
Podwozia są dostarczane przez firmę Dallara, zaś bolid jest napędzany 280-konnym silnikiem z drogowego samochodu 2L Turbo, przygotowanym przez Renault. Dostawcą opon jest włoska firma Pirelli, dla której był to powrót do wyścigów typu open-wheel.

</doc>
<doc id="1677859" url="https://pl.wikipedia.org/wiki?curid=1677859" title="Ołeksandr Damin">
Ołeksandr Damin

Ołeksandr Mykołajowycz Damin, ukr. Олександр Миколайович Дамін, ros. Александр Николаевич Дамин, "Aleksandr Nikołajewicz Damin" (ur. 9 września 1952 we wsi Komsomolski, w obwodzie ługańskim) – ukraiński piłkarz, grający na pozycji pomocnika lub obrońcy, trener piłkarski.
Kariera piłkarska.
Kariera klubowa.
Wychowanek Szkoły Piłkarskiej Dynama Kijów (od 1962). Karierę piłkarską rozpoczął w 1969 w drużynie rezerwowej, a w 1972 zadebiutował w podstawowej jedenastce. W 1977 bronił barw Zenitu Leningrad, skąd w 1979 przeszedł do Czornomorca Odessa. W 1980 występował w drugoligowym Kołosie Nikopol. W 1981 ukończył karierę piłkarską w klubie Dnipro Dniepropetrowsk.
Kariera trenerska.
Po zakończeniu kariery piłkarskiej w latach 1983-1993 trenował juniorów w klubie Stankozawod Kijów. W latach 1993-1996 pracował na stanowisku trenera selekcjonera w Dynamie Kijów.

</doc>
<doc id="1677860" url="https://pl.wikipedia.org/wiki?curid=1677860" title="Fizelina">
Fizelina



</doc>
<doc id="1677861" url="https://pl.wikipedia.org/wiki?curid=1677861" title="Żydówka z cytrynami">
Żydówka z cytrynami

Żydówka z cytrynami (znany też pod tytułem Pomarańczarka) – obraz olejny polskiego malarza Aleksandra Gierymskiego z 1881 roku, znajdujący się w zbiorach Muzeum Śląskiego w Katowicach.
Obraz powstał w czasie pobytu Gierymskiego w Warszawie, w latach 1876–1888. Artysta związał się w tym czasie z grupą młodych literatów i krytyków, zgromadzonych wokół pozytywistycznego czasopisma „Wędrowiec” i podjął współpracę z Stanisławem Witkiewiczem oraz Antonim Sygietyńskim. Efektem tej współpracy był cykl realistycznych scen rodzajowych, przedstawiających życie żydowskich mieszkańców Powiśla i innych ubogich dzielnic Warszawy. Powstały w tym czasie takie prace, jak "Żydówka sprzedająca pomarańcze", "Żydówka sprzedająca cytryny", "Brama na Starym Mieście w Warszawie" i kilka wersji "Święta trąbek".
Opis obrazu.
Artysta przedstawił portret ubogiej żydowskiej handlarki, sprzedającej cytryny na ulicy. Jest to stara, odziana w łachmany kobieta, dźwigająca dwa kosze z owocami. Stoi zwrócona twarzą do widza, patrząc wprost w oczy przechodzących obok niej ludzi. Jest zmęczona życiem, a poorana zmarszczkami twarz wyraża smutek, zmęczenie i nadzieję na znalezienie nabywcy. Kolorystyka obrazu jest zimna, sugeruje późną porę roku, być może jest chłodny, jesienny poranek. Niewyraźne i przymglone tło potęguje wrażenie samotności, wyobcowania i zastygłego cierpienia, a realistycznie przedstawiona postać zamarła w beznadziejnym oczekiwaniu.
Odniesienia.
"Żydówka z cytrynami" pojawiła się na serii znaczków pocztowych pt. "Malarstwo polskie", wydanych w 1968 roku. Autorem projektu znaczka był Andrzej Heidrich.
Stylizowany wizerunek fragmentów obrazu znalazł się na monecie o nominale 20 zł, z serii "Polscy Malarze XIX/XX w." poświęconej Aleksandrowi Gierymskiemu, wyemitowanej przez NBP w 2006 roku. Monetę wybito w Mennicy Polskiej SA w nakładzie 66 000 sztuk, a jej projektantem jest Roussanka Nowakowska.

</doc>
<doc id="1677862" url="https://pl.wikipedia.org/wiki?curid=1677862" title="Aneuretellus">
Aneuretellus



</doc>
<doc id="1677868" url="https://pl.wikipedia.org/wiki?curid=1677868" title="Zegar cyfrowy">
Zegar cyfrowy

Zegar cyfrowy – zegar (zegarek) prezentujący czas w sposób cyfrowy w przeciwieństwie do zegarów analogowych, w których czas wskazują wskazówki.
Zegary cyfrowe są często kojarzone z zegarami elektronicznymi, ale określenie „cyfrowy” odnosi się tylko sposobu prezentacji czasu w postaci cyfr, a nie do mechanizmu napędu.
Historia.
Choć obecne zegary cyfrowe to niemal wyłącznie zegary elektroniczne z wyświetlaczami ciekłokrystalicznymi lub LED, to zegary prezentujące czas w formie cyfr były już znane w XIX w. Za pierwszy zegar cyfrowy uważa się mechaniczny zegar skonstruowany we Francji około w 1830 r. dla króla Francji. Seryjna produkcja kieszonkowych zegarków cyfrowych rozpoczęła się około 1890 r.
W 1902 i 1903 roku Eugen L. Fitch uzyskał patenty na kilka koncepcji zegarów prezentujących czas w postaci napisów na płytkach, ten typ zegarów określany jest jako zegary klapkowe. Mechanizm prezentacji minut zawierał 60 płytek umocowanych na obracającym się wale. W miarę obrotu kolejne płytki przeskakiwały przez zaczep stając się widoczne. Zegary tego typu produkowano od 1904 roku w USA. Mechanizm nie był opatentowany poza USA, przez co firmy w Europie kopiowały to rozwiązanie.
W 1968 r. Sony wprowadza na rynek pierwszy na świecie radiobudzik „Digital 24.” z zegarem klapkowym. Mechanizmy tych zegarów wykorzystywały niewielki elektryczny silnik synchroniczny, który zarówno napędzał mechanizm, jak i synchronizował szybkość chodu zegara z częstotliwością napięcia w sieci elektrycznej. W 1972 roku Sony wprowadziło radiobudzik z wyświetlaczem diodowym. Radiobudziki z zegarami klapkowymi i LCD zyskały dużą popularność w latach 70. XX w. i następnych.
Wyświetlacze.
Do wyświetlania czasu większość zegarów elektronicznych używa siedmiu segmentów LED, VFD lub wyświetlaczy LCD dla każdej z czterech cyfr. Segmenty zazwyczaj obejmują także inne elementy, które informują na przykład czy alarm jest ustawiony.
Ustawienia.
Zasilane z sieci energetycznej zegary elektryczne i elektroniczne po odłączeniu od zasilania przestają funkcjonować i mogą tracić dane o czasie, większość z nich należy nastawić za każdym razem, gdy nastąpi odłączenie od sieci.

</doc>
<doc id="1677870" url="https://pl.wikipedia.org/wiki?curid=1677870" title="Maria Borkowska-Flisek">
Maria Borkowska-Flisek

Maria Borkowska-Flisek (ur. 1 listopada 1933 w Częstochowie) – polska działaczka, animator kulturalny, organizator wystaw i akcji plastycznych.
Życiorys.
Jest córką Polaka, Stanisława Borkowskiego (1901–1952) i Żydówki pochodzącej z Rosji, Olgi Minc (1903–1961). W listopadzie 1939 wraz z rodzicami uciekła do Lwowa. W 1940 radzieckie władze (NKWD) wywiozły rodzinę ze Lwowa w głąb ZSRR (Marijska Republika Autonomiczna, a następnie – Kujbyszewska obłast’)
W kołchozie, ukończyła klasy od I do V szkoły podstawowej. Ojciec został mianowany delegatem Ambasady Polskiej w Kujbyszewie na koszkinski rejon i dyrektorem polskiego Domu Inwalidów i Sierot Polskich. W 1943 został aresztowany przez NKWD i skazany („za działalność szpiegowską na rzecz Polski”) na 10 lat łagrów. Zmarł w łagrze 6 marca 1952.
Z matką po przymusowych wysiedleniach z Kresów Wschodnich trafiły do Gdańska, gdzie znalazła się bezpośrednio z niemieckiego obozu pracy w Fordonie, siostra matki. Do Gdańska przyjechali 26 kwietnia 1946; ukończyła Politechnikę Gdańską – Wydział Łączności (w 1958 uzyskała dyplom magistra inżyniera łączności).
Pracę zawodową (jako konstruktor, a potem jako technolog) rozpoczęła w 1958 r. i aż do emerytury (w 1993) pracowała w jednym zakładzie produkcyjnym. Czynnie uczestniczyła w Strajku Sierpniowym (1980). Wybrana na przewodniczącą Komitetu Strajkowego, a potem – Komisji Zakładowej NSZZ „Solidarność”. Po wybuchu stanu wojennego wyrzucona z pracy, ale po „sądowych bojach” (po 6 miesiącach) przywrócona; a zaraz po Okrągłym Stole ponownie wybrana na przewodniczącą.
Za działalność kulturalną uhonorowana została m.in.

</doc>
<doc id="1677872" url="https://pl.wikipedia.org/wiki?curid=1677872" title="Citizen Watch">
Citizen Watch



</doc>
<doc id="1677873" url="https://pl.wikipedia.org/wiki?curid=1677873" title="Sho Hashi">
Sho Hashi



</doc>
<doc id="1677874" url="https://pl.wikipedia.org/wiki?curid=1677874" title="Goldie Sayers">
Goldie Sayers

Goldie Sayers (ur. 16 lipca 1982 w Newmarket) – brytyjska lekkoatletka specjalizująca się w rzucie oszczepem.
W 2004 oraz 2008 startowała w igrzyskach olimpijskich (w Pekinie zajęła 4. miejsce w finale). Swoją międzynarodową karierę rozpoczynała w 2001 roku od zdobycia srebrnego medalu podczas mistrzostw Europy juniorów. Startowała w mistrzostwach świata (trzy razy: w 2005, 2007 oraz 2009) oraz mistrzostwach Europy. Reprezentantka Wielkiej Brytanii podczas pucharu Europy, drużynowych mistrzostw Europy i zimowego pucharu Europy w rzutach lekkoatletycznych. W 2016 odpadła w eliminacjach konkursu oszczepniczek podczas mistrzostw Europy w Amsterdamie. Medalistka mistrzostw kraju. Rekord życiowy: 66,17 (14 lipca 2012, Londyn) – rezultat ten jest aktualnym rekordem Wielkiej Brytanii.

</doc>
<doc id="1677876" url="https://pl.wikipedia.org/wiki?curid=1677876" title="Wybory parlamentarne w Islandii w 1967 roku">
Wybory parlamentarne w Islandii w 1967 roku

Wybory parlamentarne w Islandii odbyły się 11 czerwca 1967. Wygrała je Partia Niepodległości.

</doc>
<doc id="1677878" url="https://pl.wikipedia.org/wiki?curid=1677878" title="San Juan de la Peña">
San Juan de la Peña

San Juan de la Peña – klasztor położony na południowy zachód od Jaca, w Huesca w Hiszpanii. Był jednym z najważniejszych klasztorów Aragonii w średniowieczu. Dwukondygnacyjny kościół jest częściowo wyrzeźbiony w skale, która jest też jego fundamentem. "San Juan de la Peña" oznacza "Św. Jan na skale".
Legenda głosi, że w klasztorze ukryty był przed muzułmańskimi najeźdźcami Święty Graal.
&lt;br&gt;

</doc>
<doc id="1677879" url="https://pl.wikipedia.org/wiki?curid=1677879" title="Jabal">
Jabal

Jabal – postać biblijna występująca w Księdze Rodzaju. Był synem Lameka i Ady oraz bratem Jubala. Według Księgi Rodzaju był praojcem wszystkich ludzi mieszkających pod namiotami i pasterzy.

</doc>
<doc id="1677880" url="https://pl.wikipedia.org/wiki?curid=1677880" title="San Juan de la Pena">
San Juan de la Pena



</doc>
<doc id="1677882" url="https://pl.wikipedia.org/wiki?curid=1677882" title="Zabiele-Zakaleń">
Zabiele-Zakaleń



</doc>
<doc id="1677885" url="https://pl.wikipedia.org/wiki?curid=1677885" title="Port Lotniczy im. Fryderyka Chopina">
Port Lotniczy im. Fryderyka Chopina



</doc>
<doc id="1677887" url="https://pl.wikipedia.org/wiki?curid=1677887" title="Lizumer Reckner">
Lizumer Reckner

Lizumer Reckner – szczyt w grupie górskiej Tuxer Alpen, w Alpach Wschodnich. Leży w Austrii, w kraju związkowym Tyrol. Na północny zachód leży Junsjoch, a na północny wschód Rosenjoch i Klamjoch. Najbliżej położona miejscowość to Tux. Na szczyt można dostać się ze schroniska Lizumer Hütte (2019 m).

</doc>
<doc id="1677890" url="https://pl.wikipedia.org/wiki?curid=1677890" title="Zakanale">
Zakanale



</doc>
<doc id="1677892" url="https://pl.wikipedia.org/wiki?curid=1677892" title="Chironji">
Chironji



</doc>
<doc id="1677894" url="https://pl.wikipedia.org/wiki?curid=1677894" title="Wybory parlamentarne w Islandii w 1963 roku">
Wybory parlamentarne w Islandii w 1963 roku

Wybory parlamentarne w Islandii odbyły się 9 czerwca 1963. Wygrała je Partia Niepodległości. Premierem koalicyjnego rządu z socjaldemokratami został jej przewodniczący Bjarni Benediktsson.

</doc>
<doc id="1677895" url="https://pl.wikipedia.org/wiki?curid=1677895" title="Narzeczony mimo woli">
Narzeczony mimo woli

Narzeczony mimo woli (ang. "The Proposal") – amerykański film fabularny, komedia romantyczna w reżyserii Anne Fletcher, wyprodukowany w 2009 roku.
Fabuła.
Bizneswoman Margaret Tate, podpora potężnego nowojorskiego wydawnictwa, postanawia wyjść za mąż za swego asystenta Andrew Paxtona, którego traktowała dotąd więcej niż bezceremonialnie. Zmuszają ją do tego fikcyjnego związku niespodziewane okoliczności. Kobieta jest Kanadyjką, chce uzyskać amerykańskie obywatelstwo, ponieważ grozi jej deportacja z powodu zaniedbania procedur wizowych. Para wyjeżdża na weekend do rodziców Andrew w miejscowości Sitka na Alasce.
Obsada.
i inni
Nagrody i nominacje.
Złote Globy 2009
Nagroda Satelita 2009

</doc>
<doc id="1677899" url="https://pl.wikipedia.org/wiki?curid=1677899" title="Henoch (syn Kaina)">
Henoch (syn Kaina)

Henoch, także Chanok (hebr. חֲנוֹךְ – "Chanoch") – postać biblijna, syn Kaina występujący w Księdze Rodzaju (Rdz. 4).
Życiorys.
Henoch w Biblii.
Henoch urodził się w kraju Nod, gdzie Kain udał się na wygnanie po dokonanym zabójstwie. Jego matką była jedna z córek Adama i Ewy, jednak jej imię nie zostało wymienione. Był ojcem Irada (Rdz. 4:18, Księga Jubileuszów 4:9).
Miasto Henoch.
W Księdze Jubileuszów opisane jest, że ojciec Henocha, Kain, 5 jubileuszów po jego narodzinach zbudował biblijne miasto nazwane po imieniu syna, Henoch. O istnieniu tego miasta wspomina także biblijna Księga Rodzaju (1 Mojż. 4:17, Księga Jubileuszów 4:9):

</doc>
<doc id="1677901" url="https://pl.wikipedia.org/wiki?curid=1677901" title="Irad">
Irad

Irad – postać biblijna występująca w Księdze Rodzaju. Był wnukiem Kaina, synem Henocha i ojcem Mechujaela.

</doc>
<doc id="1677902" url="https://pl.wikipedia.org/wiki?curid=1677902" title="Metuszael">
Metuszael

Metuszael – postać biblijna występująca w Księdze Rodzaju. Był potomkiem Kaina, synem Mechujaela i ojcem Lameka.

</doc>
<doc id="1677903" url="https://pl.wikipedia.org/wiki?curid=1677903" title="Agout">
Agout

Agout – rzeka we Francji o długości 195 kilometrów, lewy dopływ Tarn. Źródło rzeki znajduje się w Masywie Centralnym na terenie parku regionalnego Haut-Languedoc.
Rzeka przepływa przez departamenty Hérault i Tarn. Łączna powierzchnia dorzecza wynosi 3500 km².
Miasta, przez które przepływa rzeka.
Rzeka wpada do Tarnu w okolicach miasta Saint-Sulpice. Średni roczny przepływ wynosi 55 m³/s.

</doc>
<doc id="1677905" url="https://pl.wikipedia.org/wiki?curid=1677905" title="Glungezer">
Glungezer

Glungezer – szczyt w grupie górskiej Tuxer Alpen, w Alpach Wschodnich. Leży w Austrii, w kraju związkowym Tyrol. Leży na wschód od Patscherkofel, na północ od Rosenjoch i na południowy wschód od Innsbrucku. Pod szczytem, na wysokości 2610 m, znajduje się schronisko Glungezerhütte.

</doc>
<doc id="1677907" url="https://pl.wikipedia.org/wiki?curid=1677907" title="Ford Focus RS WRC">
Ford Focus RS WRC



</doc>
<doc id="1677908" url="https://pl.wikipedia.org/wiki?curid=1677908" title="Paulo Sérgio de Oliveira Lima">
Paulo Sérgio de Oliveira Lima

Paulo Sérgio, właśc. Paulo Sérgio de Oliveira Lima (ur. 24 lipca 1954 w Rio de Janeiro) były brazylijski piłkarz oraz piłkarz plażowy. Podczas kariery występował na pozycji bramkarza.
Kariera klubowa.
Karierę piłkarską rozpoczął w 1972 roku w klubie Fluminense FC, w którym występował do 1975 roku, jednakże nie zagrał w tym okresie w żadnym oficjalnym meczu. Rok 1976 spędził w klubie CSA Maceió, w którym zaliczył 1 występ. Następny rok spędził w klubie Volta Redonda FC. W latach 1978–1979 grał w klubie Américano. Dobra gra w Americano zaowocowała transferem do słynnego Botafogo. W Botafogo Paulo Sergio występował przez 5 lat i był to najlepszy okres w jego karierze. Rok 1985 spędził w 2 klubach: Goiás EC i Américe. Rok 1986 spędził w CR Vasco da Gama, po czym na dwa ostatnie sezony w swojej karierze wrócił do Ameriki. Największym sukcesem w jego karierze jest dwukrotne zdobycie z Fluminense FC Mistrzostwa Stanu Rio de Janeiro - Campeonato Carioca w 1973 I 1975, choć udział w nich Paulo Sergio był symboliczny.
Kariera reprezentacyjna.
W reprezentacji Brazylii zadebiutował 15 maja 1981 w wygranym 3-1 meczu przeciwko reprezentacją Francji rozegranym na Stadionie Parc des Princes w Paryżu. W 1982 pojechał z reprezentacją na Mistrzostwa Świata rozgrywanych na stadionach Hiszpanii, jednakże nie wystąpił w żadnym meczu, gdyż był zmiennikiem Valdira Peresa. Ostatnim jego występem w reprezentacji był rozegrany 27 maja 1982 mecz przeciwko reprezentacji Irlandii. Łącznie w reprezentacji rozegrał 3 spotkania.

</doc>
<doc id="1677909" url="https://pl.wikipedia.org/wiki?curid=1677909" title="Rastkogel">
Rastkogel

Rastkogel – szczyt w grupie górskiej Tuxer Alpen, w Alpach Wschodnich. Leży w Austrii, w kraju związkowym Tyrol. Szczyt ten leży na wschodnim krańcu grupy, na północny wschód od Lizumer Reckner, a na południe od Gilfert.

</doc>
<doc id="1677910" url="https://pl.wikipedia.org/wiki?curid=1677910" title="Mistrzostwa Europy w Biegach Przełajowych 1999">
Mistrzostwa Europy w Biegach Przełajowych 1999

6. Mistrzostwa Europy w Biegach Przełajowych – zawody lekkoatletyczne, które odbyły się w mieście Velenje w północno-wschodniej Słowenii w roku 1999.

</doc>
<doc id="1677912" url="https://pl.wikipedia.org/wiki?curid=1677912" title="Fatmir Xhindi">
Fatmir Xhindi

Fatmir Faslli Xhindi (ur. 1 kwietnia 1960 w Fierze, zm. 2 maja 2009 tamże) – albański polityk.
Życiorys.
W 1986 ukończył studia historyczne na Wydziale Historyczno-Geograficznym Uniwersytetu Eqrema Çabeja w Gjirokastrze. W tym samym roku podjął pracę nauczyciela we wsi Vlosh k. Fieru, by następnie awansować na stanowisko dyrektora szkoły średniej w Fierze. W latach 2003–2005 odbył studia podyplomowe z zakresu prawa na Uniwersytecie Tirańskim.
Jako dyrektor szkoły średniej pracował w radzie miejskiej Fieru. W 1991 wstąpił do partii socjalistycznej. W 1996 awansował do władz partii w okręgu Fier. Od 1997 trzykrotnie zdobywał mandat deputowanego i zasiadał w parlamencie albańskim. W czasie wyborów w 2005 zdobył 45% ważnych głosów w swoim okręgu wyborczym. Był członkiem komisji parlamentarnych ds. Handlu i Środowiska Naturalnego. Zasiadał także w komisji śledczej do zbadania nieprawidłowości w albańskiej telekomunikacji.
W dniu 2 maja wieczorem, kiedy parkował swój samochód w pobliżu należącego do niego domu w Roskovcu, został zastrzelony przez dwóch nieznanych sprawców z broni maszynowej. W ciele polityka znaleziono sześć pocisków z karabinku AK. Xhindi zmarł w drodze do szpitala w Fier. Został pochowany 3 maja na cmentarzu w Tiranie.
Xhindi był drugim po Azemie Hajdarim zabitym albańskim parlamentarzystą po upadku komunizmu. Przypuszczenia co do politycznego tła zamachu wiążą się z aktywnością Xhindiego na forum parlamentu, gdzie sprzeciwiał się wielokrotnie przyjętej przez rząd Salego Berishy strategii integracji z Unią Europejską.

</doc>
<doc id="1677913" url="https://pl.wikipedia.org/wiki?curid=1677913" title="Rosenjoch">
Rosenjoch

Rosenjoch – szczyt w grupie górskiej Tuxer Alpen, w Alpach Wschodnich. Leży w Austrii, w kraju związkowym Tyrol. Leży na południe od Glungezer, południowy zachód od Patscherkofel, a na północny zachód od Lizumer Reckner.

</doc>
<doc id="1677918" url="https://pl.wikipedia.org/wiki?curid=1677918" title="Hari (ujednoznacznienie)">
Hari (ujednoznacznienie)

Osoby:
Inne:

</doc>
<doc id="1677926" url="https://pl.wikipedia.org/wiki?curid=1677926" title="Niemcy hitlerowskie">
Niemcy hitlerowskie



</doc>
<doc id="1677927" url="https://pl.wikipedia.org/wiki?curid=1677927" title="Fliza">
Fliza

Fliza, fliz (l.m. flizy) – płyty do wykładania ścian i podłóg, kamienne, ceramiczne (glazurowane i nieglazurowane), szklane, z tworzyw sztucznych i innych.
Stosowane od czasów starożytnych w różnych epokach rozwoju architektury. Gładkie lub często zdobione dekoracją rytą, odciskaną lub malowaną o różnych motywach, tworząc w zespołach – zależnie od kształtu płyt i sposobu ich ułożenia – rozmaite kompozycje, pokrywające znaczne lub całe powierzchnie posadzek i ścian. Flizy układane są w szachownicę lub we wzory.

</doc>
<doc id="1677931" url="https://pl.wikipedia.org/wiki?curid=1677931" title="Henoch (syn Jereda)">
Henoch (syn Jereda)

Henoch lub Enoch – postać biblijna, syn Jereda, potomek Seta. Miał wiele synów i córek, wśród nich Metuszelacha.
W Starym Testamencie zawarto o nim niewiele informacji. Henoch został w nim opisany jako żyjący w tak wielkiej przyjaźni z Bogiem, że nigdy nie umarł, lecz został w wieku 365 lat wzięty cieleśnie do Nieba (Rdz 5, 22 i Hbr 11,5). Henoch jest jedyną postacią, oprócz proroka Eliasza, którego wniebowzięcie zostało wprost opisane w Piśmie Świętym. 
O Henochu wspomina również deuterokanoniczna Księga Syracha, ukazując go jako jedną z pozytywnych postaci w historii ludzkości. Wspomniany też jest w Ewangelii świętego Łukasza oraz w Liście do Hebrajczyków. Wielu autorów apokryfów wydawało swoje dzieła pod jego imieniem. Przykładem są Księgi Henocha. 
Postać Henocha pojawia się też w Koranie, gdzie jest jednym ze świętych proroków islamu pod imieniem Idris.

</doc>
<doc id="1677932" url="https://pl.wikipedia.org/wiki?curid=1677932" title="Okupacja krajów bałtyckich">
Okupacja krajów bałtyckich

Okupacja krajów bałtyckich – okres w historii krajów bałtyckich pomiędzy 1940 a 1991 rokiem, kiedy te trzy państwa były anektowane przez ZSRR (1940–1941 i ponownie 1944–1991) oraz okupowane przez III Rzeszę (1941–1944) w czasie II wojny światowej, do rozpadu Związku Radzieckiego.
Kraje bałtyckie (Republika Litewska, Republika Łotewska, Republika Estońska) zostały anektowane (jako republiki radzieckie) przez ZSRR w czerwcu 1940 w konsekwencji postanowień paktu Ribbentrop–Mołotow. W sierpniu 1941 kraje te trafiły pod okupację III Rzeszy na skutek sukcesów Operacji „Barbarossa”, by w latach 1944–45 stać się ponownie częściami ZSRR.
O ile termin „okupacja niemiecka” nie wywołuje kontrowersji, Rosja odmawia uznania terminu „okupacja” w stosunku do zajęcia terytoriów suwerennych krajów bałtyckich w 1940 roku i następnego stworzenia bałtyckich republik radzieckich: Litewskiej, Łotewskiej i Estońskiej. Należy zaznaczyć, że sformułowanie „okupacja” w tym kontekście jest potoczne, gdyż z punktu widzenia prawa międzynarodowego kraje te nie były przedmiotem okupacji wojennej ani pokojowej, lecz stały się przedmiotem agresji w celu utworzenia marionetkowych państw, a następnie ich aneksji pod pozorami legalności.
Wojska rosyjskie w 1993 roku opuściły Litwę, a w 1994 Estonię. W następstwie porozumienia z Łotwą, Rosja wycofała swoje wojska z tego kraju, ale nadal używała radaru w Skrundzie–1. Trwało to do 1995, kiedy obiekt wyburzono. Ostatnie oddziały rosyjskie stacjonujące w Skrundzie–1 opuściły Łotwę dopiero w 1999 roku.
Historia.
Aneksja przez ZSRR.
Na skutek zawarcia między ZSRR a hitlerowską III Rzeszą niemiecką 23 sierpnia 1939 roku paktu Ribbentrop–Mołotow, Łotwa i Estonia zostały w tajnym protokole do tego paktu zaliczone do radzieckiej strefy wpływów, a Litwa do niemieckiej. Już po wybuchu II wojny światowej skorygowano te ustalenia, przekazując również Litwę do radzieckiej strefy wpływów. Po ataku Niemiec na Polskę, na przełomie września i październiku 1939 roku, rządy Litwy, Łotwy i Estonii zostały zmuszone pod naciskiem ZSRR do podpisania umów o wzajemnej pomocy wojskowej i ulokowania u siebie radzieckich baz wojskowych – przede wszystkim marynarki i lotnictwa. Ich deklarowanym celem było wzmacnianie niepodległości republik i ochrona bezpieczeństwa ZSRR. Jako pierwsze rząd radziecki skierował 24 września takie żądanie do Estonii (wykorzystując jako pretekst ucieczkę internowanego w Tallinnie polskiego okrętu podwodnego „Orzeł”). Z Estonią taką umowę podpisano 28 września, z Łotwą 5 października, a z Litwą 10 października. W zamian Litwie przekazano 28 października Wilno, anektowane w 1920 roku przez Polskę, a następnie zajęte po agresji ZSRR na Polskę. Lotniska na terenie Estonii były następnie wykorzystywane od 30 listopada w wojnie z Finlandią. Po wymuszeniu umów o pomocy wzajemnej, wzmagał się nacisk polityczny na republiki w kierunku uwzględniania interesów ZSRR i włączania do rządzenia prokomunistycznych frakcji. Państwa nadbałtyckie zostały zmuszone do akceptacji likwidacji państwa polskiego i nieuznawania rządu polskiego na uchodźstwie, a reprezentowanie w nich interesów polskich wzięła na siebie Wielka Brytania.
Przebieg wojny na zachodzie Europy wiosną 1940 roku skłonił Stalina do sfinalizowania aneksji państw bałtyckich. Naciski radzieckie na nie wzmagały się pod pretekstem oskarżeń o łamanie traktatów o współpracy. W czerwcu 1940 roku ZSRR skierował ultimatum do rządów wszystkich trzech państw, dotyczące zwiększenia liczby stacjonujących w nich żołnierzy i utworzenia przyjaźnie nastawionych rządów. Przywódcy państw bałtyckich ugięli się przed żądaniami, nie decydując się na stawianie beznadziejnego oporu zbrojnego. W następstwie tego, radziecka Armia Czerwona zajęła ich terytoria, nie napotykając zorganizowanego oporu. Między 18 a 21 czerwca w państwach tych powołano pod naciskiem radzieckim marionetkowe rządy „frontu ludowego”, złożone z lokalnych komunistów i innych lewicowych działaczy. Prezydenci Estonii Konstantin Päts i Łotwy Kārlis Ulmanis zostali uwięzieni w ZSRR (gdzie później zmarli), natomiast prezydent Litwy Antanas Smetona uciekł do Niemiec, a potem USA. Rządy te rozpisały nowe wybory parlamentarne, przeprowadzone 14 i 17 lipca 1940 roku, w których dopuszczono do udziału tylko listę komunistyczną. Mimo to wybory zostały dodatkowo sfałszowane – podano, że na listy komunistyczne oddano ogółem 99,6% głosów. Rzeczywistymi przywódcami stali się pierwsi sekretarze lokalnych partii komunistycznych (Antanas Sniečkus na Litwie, Jānis Kalnbērziņš na Łotwie i Karl Säre w Estonii). Wybrane w ten sposób nowe parlamenty we wszystkich trzech państwach uchwaliły na pierwszych posiedzeniach ustawę o przyłączeniu państwa do ZSRR.
Rada Najwyższa ZSRR zaakceptowała „prośby” o włączenie państw bałtyckich do ZSRR i formalnie Litwa została inkorporowana 3 sierpnia jako Litewska Socjalistyczna Republika Radziecka, Łotwa 5 sierpnia jako Łotewska Socjalistyczna Republika Radziecka, a Estonia 6 sierpnia jako Estońska Socjalistyczna Republika Radziecka. Po inkorporacji rozpoczęto dostosowywanie nowych republik do zasad ustrojowych i praktyki działania państwa komunistycznego. Siły zbrojne dotychczasowych państw wcielono do Armii Czerwonej jako terytorialne korpusy piechoty (o numerach: 22 – estoński, 24 – łotewski i 29 – litewski). Przeprowadzono niekorzystną dla części ludności wymianę pieniędzy na ruble. Rozpoczęto nacjonalizację banków i przemysłu oraz odebrano posiadaczom ziemię o powierzchni ponad 30 hektarów. Wprowadzono cenzurę i zasady ideologii do prasy i kultury. Radziecka policja polityczna NKWD rozpoczęła prześladowania „wrogów ludu” i w ciągu kolejnego roku deportowała na wschód z republik bałtyckich 124 467 ludzi. Część z nich trafiała do łagrów, zwłaszcza przedwojenni działacze polityczni, urzędnicy i duchowni; część deportowanych zmarła po drodze. Przejęto też obozy dla internowanych polskich wojskowych i policjantów, którzy podzielili następnie los innych polskich jeńców w ZSRR (aczkolwiek unikając masowego mordu wiosną 1940). Ostatnia duża akcja wywózek ludności, rozpoczęta 14 czerwca 1941 roku, została przerwana przez atak niemiecki na ZSRR.
Aneksja państw bałtyckich nie została uznana za legalną przez większość państw zachodnich ani polski rząd emigracyjny. Mimo radzieckich nacisków dyplomatycznych, alianci zachodni do końca wojny nie uznawali aneksji jako stanu prawnego ani faktycznego oraz uznawali placówki dyplomatyczne i paszporty byłych republik. Stan faktyczny został zaakceptowany dopiero po zwycięstwie nad Niemcami i ponownym zagarnięciu przez ZSRR ziem republik oraz ułożeniu stosunków powojennych między mocarstwami. W dalszym ciągu jednak rządy i instytucje bankowe nie wydawały ZSRR nieruchomości ani aktywów państw bałtyckich. Przedstawiciel dyplomatyczny Litwy w Londynie Vincas Balickas był zaś w ograniczonym zakresie akceptowany przez rząd brytyjski aż do odzyskania niepodległości w 1990 roku.
Okupacja niemiecka.
Po ataku Niemiec na ZSRR 22 czerwca 1941 roku terytorium państw bałtyckich stało się obszarem walk odwrotowych Armii Czerwonej. Wojska niemieckie jeszcze w czerwcu opanowały Litwę, a do 10 lipca Łotwę. Bardziej zacięte walki toczyły się na terytorium Estonii, która została opanowana przez Niemców między 7 lipca a początkiem września. Ludność państw bałtyckich witała początkowo Niemców jako wyzwolicieli, a część żołnierzy trzech terytorialnych korpusów piechoty, utworzonych z dawnych armii narodowych, nie stawiała oporu lub próbowała przejść na stronę niemiecką. Mimo to, pomimo zerwania paktu niemiecko-radzieckiego, III Rzesza formalnie uznawała aneksję państw bałtyckich i traktowała je jako okupowane przez siebie wrogie terytorium, nie starając się odtworzyć organizmów państwowych. Niemcy nie skorzystały z możliwości przywrócenia niepodległości państw bałtyckich, co przyniosłoby im znacznie większe poparcie społeczne, w tym militarne. Przeciwnie – Generalny Plan Wschodni uznawał miejscową ludność za jedynie częściowo wartościową rasowo i zakładał jej przesiedlenie na obszary Rosji po zwycięskiej wojnie, a tereny państw bałtyckich miały być skolonizowane przez Niemców (którzy historycznie stanowili tam istotną część ludności). Niemcy nie byli zainteresowani również przyznawaniem im żadnej formy autonomii. Powstał samorzutnie jedynie kolaboracyjny rząd tymczasowy Republiki Litwy, którego premierem formalnie został wybrany Kazys Škirpa (faktycznie był on zatrzymany w Niemczech), lecz rząd ten nie miał realnej władzy i funkcjonował tylko do 5 sierpnia. Do administrowania terytoriami byłych państw bałtyckich Niemcy utworzyli Komisariat Rzeszy Wschód ("Reichskommissariat Ostland"), obejmujący też fragmenty terytorium Białorusi i przedwojennej Polski, który przejął administrację cywilną jesienią 1941 roku. Własność zagarnięta przez państwo radzieckie lub partię komunistyczną została co do zasady przejęta przez III Rzeszę zamiast zwrotu właścicielom. Brutalność i polityka okupantów oraz wojenna eksploatacja gospodarcza spowodowały następnie spadek poparcia dla III Rzeszy. Mimo to, organizując formacje pomocnicze i legiony ochotnicze, kraje te liczyły na wzajemne ustępstwa polityczne ze strony Niemiec, zwłaszcza po porażkach na froncie wschodnim w 1943 roku; próbowały również organizować możliwie szerokie samorządy. Liczono się także z możliwością wystąpienia organizowanych formacji kolaboracyjnych przeciw Niemcom, w razie sprzyjającego przebiegu wojny.
Na przełomie 1941 i 1942 roku, w ramach niemieckiej administracji na Łotwie przy komisarzu generalnym Drechslerze zorganizowano Samorząd Ziem Łotewskich. Jako wyraz aspiracji niepodległościowych, 13 sierpnia 1943 roku w Rydze powstała półjawna prozachodnia Łotewska Rada Centralna, której aktywistów Niemcy osadzili w 1944 roku w obozach koncentracyjnych. Powstał również samorząd litewski przy komisarzu generalnym von Rentelnie. Samorządy tworzono też zaraz po zajęciu przez Niemców Estonii. 
Podczas okupacji niemieckiej, tereny Litwy i Łotwy (w minimalnym stopniu Estonii) stały się jednym z obszarów organizowanej przez nazistowskie Niemcy zagłady Żydów i Romów, przeprowadzonej przy współudziale części społeczeństw tych krajów. Udział w zagładzie Żydów na Litwie latem 1941 roku wzięły także formacje organizowane przez krótko istniejący rząd tymczasowy. Antyradzieckie nastawienie społeczeństw państw bałtyckich ułatwiło tworzenie w nich przez Niemców formacji kolaboracyjnych, zwłaszcza na Łotwie (m.in. Litewski Korpus Lokalny, Legion Łotewski SS, 1 Łotewska Dywizja Grenadierów SS, Legion Estoński SS). W Estonii, wbrew prawu międzynarodowemu, Niemcy pod koniec wojny wprowadzili pobór do wojska. Jednocześnie, na terenie ZSRR w Armii Czerwonej były organizowane formacje narodowościowe, złożone z obywateli zajętych nadbałtyckich republik (w tym żołnierzy byłych korpusów terytorialnych) oraz osób tych narodowości mieszkających w Rosji, sięgające rozmiaru dywizji i korpusów. Na terytorium tych państw działał też antyniemiecki ruch oporu, lecz w większości organizowany i zarządzany przez radziecki Centralny Sztab Ruchu Partyzanckiego i lokalnych komunistów. Nieliczni obywatele dawnych państw bałtyckich walczyli po stronie aliantów zachodnich, podobnie estońska i łotewska marynarka handlowa.
13 lipca 1944 roku wojska radzieckie zdobyły Wilno, a w sierpniu Kowno na Litwie i część Łotwy. Od lutego do września 1944 roku trwały walki o estońską Narwę, po czym Niemcy zdecydowali ewakuować siły z Estonii, zagrożone odcięciem. 18 września w opuszczonym Tallinnie wywieszono estońskie flagi, a rząd Otto Tiefa poinformował o wznowieniu działalności i ogłosił neutralność Estonii. 22 września jednak do Tallinna weszła Armia Czerwona i 25 września ponownie zaczął działać rząd republiki radzieckiej, a członków rządu Estonii aresztowano. Estońskie i łotewskie wojska Waffen-SS walczyły natomiast po stronie Niemiec w Kurlandii do końca wojny w maju 1945 roku.
Czasy ZSRR po wojnie.
Po zajęciu terytorium republik nadbałtyckich (interpretowanym przez ZSRR jako „wyzwolenie”), w dalszym ciągu wchodziły one w skład ZSRR. Podobnie jak w innych krajach radzieckiej strefy wpływów, nasiliły się w nich represje stalinowskie, zwłaszcza w latach 1947–53. W porównaniu do innych republik radzieckich, wpływ na to miała również postawa tych krajów podczas wojny, oraz niedokończone przed wojną zaprowadzanie komunistycznych porządków (które inne republiki przeszły wcześniej). Najsurowiej pod tym względem potraktowano Łotwę. Na skutek oporu przeciw kolektywizacji rolnictwa, w 1949 roku deportowano w głąb ZSRR 42 tysiące ludzi z Łotwy, 32 tysiące z Litwy i 21 tysięcy z Estonii. Spowodowało to przejściowy spadek produkcji rolnej i zapaść społeczno-gospodarczą na wsi. Do połowy lat 50. na terenie państw bałtyckich walczyły ponadto antykomunistyczne ugrupowania partyzanckie (znane jako „Leśni Bracia”), najaktywniejsze na Litwie. 
Dopiero po śmierci Stalina i zakończeniu epoki stalinizmu, represje zelżały. Część deportowanej wcześniej ludności mogła z czasem powrócić do republik nadbałtyckich. Ograniczenia ideologiczne i cenzura również osłabły – republiki bałtyckie, znajdujące się „na uboczu” imperium, uważane były za mniej opresyjne i bardziej „zachodnie”. Umożliwiło to wprowadzanie wątków narodowych w kulturze i sztuce. Od lat 70. rozwijał się ruch dysydencki – sprzeciwu wobec komunistycznej rzeczywistości, a także samej przynależności do ZSRR, zwalczany przez władze. Intensywniej rozwijało się uprzemysłowienie republik. Związana z tym jednak była liczna migracja ludności z innych części ZSRR do republik nadbałtyckich, zwłaszcza Łotwy i Estonii, zmieniająca ich proporcje narodowościowe, głównie na korzyść Rosjan. Postępowała rusyfikacja, także elit partii komunistycznej, tworzonych w dużej części z osób urodzonych w Rosji i słabo znających języki narodowe.
W drugiej połowie lat 80. nowy sekretarz generalny Komunistycznej Partii Związku Radzieckiego Michaił Gorbaczow rozpoczął proces reform – pieriestrojki, który dał nowy impuls organizowaniu się społeczeństw republik bałtyckich. W półlegalny sposób upamiętniano wydarzenia historyczne, między innymi związane z walkami o niepodległość. W 1987 roku w Tallinnie i Wilnie odbyły się demonstracje w rocznicę paktu Ribentropp–Mołotow. W republikach powstawały reformatorskie fronty ludowe, z udziałem intelektualistów i partyjnych reformatorów. Postulowano m.in. zwiększenie niezależności gospodarczej republik i przywrócenie historycznych symboli narodowych. Od śpiewania pieśni patriotycznych na demonstracjach i mityngach, wydarzenia te określone zostały jako śpiewająca rewolucja. W 50. rocznicę paktu Ribentropp–Mołotow 23 sierpnia 1989 roku dwa miliony ludzi utworzyło żywy łańcuch między stolicami republik. W wyborach na początku 1990 roku zwyciężyli przedstawiciele frontów ludowych. W tym czasie również inne państwa bloku wschodniego wyzwalały się spod radzieckiej dominacji (tzw. Jesień Ludów).
11 marca 1990 roku Rada Najwyższa Litwy uchwaliła Akt Przywrócenia Państwa Litewskiego, podobne, lecz nie idące tak daleko uchwały zapadły na Łotwie i w Estonii. Miał miejsce następnie okres swojego rodzaju dwuwładzy. W styczniu 1991 roku doszło do walk ludności z radzieckimi wojskami w obronie wieży telewizyjnej w Wilnie i siedziby MSW w Rydze, w trakcie których obywatele republik zajęli stanowcze stanowisko niepodległościowe, organizowali formacje obrony cywilnej i budowali barykady (tzw. wydarzenia styczniowe na Litwie). Dążenia niepodległościowe republik bałtyckich poparł Borys Jelcyn jako przewodniczący Rady Najwyższej rosyjskiej republiki radzieckiej. Po nieudanej próbie obalenia Gorbaczowa w puczu Janajewa, ostatecznie 20 sierpnia 1991 roku deklarację o przywróceniu państwowości podjął parlament Estonii, a 21 sierpnia Łotwy. Po tym też Polska uznała niepodległość państw bałtyckich, w tym Litwy (26 sierpnia 1991).

</doc>
<doc id="1677933" url="https://pl.wikipedia.org/wiki?curid=1677933" title="Okupacja państw bałtyckich">
Okupacja państw bałtyckich



</doc>
<doc id="1677936" url="https://pl.wikipedia.org/wiki?curid=1677936" title="Gilfert">
Gilfert

Gilfert – szczyt w grupie górskiej Tuxer Alpen, w Alpach Wschodnich. Leży w Austrii, w kraju związkowym Tyrol. Leży na północny zachód od Lizumer Reckner, a na północ od Rastkogel. Jest jednym z wyższych szczytów okolicy.

</doc>
<doc id="1677938" url="https://pl.wikipedia.org/wiki?curid=1677938" title="Apokalipsa Świętego Jana">
Apokalipsa Świętego Jana



</doc>
<doc id="1677948" url="https://pl.wikipedia.org/wiki?curid=1677948" title="Carlisle Cullen">
Carlisle Cullen



</doc>
<doc id="1677949" url="https://pl.wikipedia.org/wiki?curid=1677949" title="Together We Are One">
Together We Are One

"Together We Are One" to utwór napisany przez Guya Chambersa, Briana McFaddena oraz Deltę Goodrem, przez którą to został wykonany, z okazji Igrzysk Wspólnoty Narodów w Melbourne z 2006 roku. Został on wydany na albumie "Commonwealth Games: Melbourne 2006 Opening Ceremony" w marcu 2006 roku, a ze względu na pozytywne opinie zaproponowano Goodrem wydanie singla, co miało miejsce 1 kwietnia 2006 roku. Wokalistka powiedziała, że utwór ""ma zachęcać sportowców oraz nas wszystkich, abyśmy wspólnie spełniali swoje marzenia i osiągali wyznaczone sobie cele".". Singel dotarł na 2. pozycję australijskiej listy ARIA Singles Chart.
Goodrem oznajmiła, że czuła się zaszczycona, kiedy poproszono ją o napisanie piosenki na potrzeby Igrzysk Wspólnoty Narodów Melbourne 2006, a wykonanie jej "było niesamowitym doświadczeniem". Artystka stwierdziła, że najbardziej lubi pisać utwory właśnie tego typu – z inspirującymi słowami. Jedna z jej wypowiedzi mówi: ""Kiedy zabrałam się za pisanie tej piosenki miałam po prostu nadzieję, że spodoba się ona słuchaczom". Goodrem chciała także w słowach utworu oddać hołd uczestnikom igrzysk, powiedzieć, że "po całym tym trudzie, krwi, pocie i łzach nadszedł czas, aby zostali wynagrodzeni" oraz że "wszyscy zjednoczyliśmy się na tę chwilę"". Piosenkarka wykonała utwór na żywo podczas ceremonii otwarcia Igrzysk Wspólnoty Narodów Melbourne 2006 dnia 15 marca 2006 roku, która była oglądana przez ponad 5 milionów widzów w Australii. Teledysk do utworu to montaż jej występu przeplatanego materiałem z samych igrzysk.
"Together We Are One" odniósł w Australii niewielki sukces komercyjny. Po debiucie na miejscu 2. w australijskim notowaniu został wyparty z czołówki przez utwór "Flaunt It" grupy TV Rock.&lt;ref name="Single 16/04/2006"&gt;"Single Top 50 – 16/04/2006". "Australian-charts.com". dostęp [26-09-2008].&lt;/ref&gt; Utwór utrzymywał się przez 17 tygodni w pierwszej pięćdziesiątce notowania, natomiast w pierwszej setce gościł przez 23 tygodnie. RIAA przyznała singlowi status złotej płyty za nakład 35 tys. sprzedanych egzemplarzy – 41. miejsce na liście najczęściej sprzedawanych singli w Australii w 2006 roku.
W amerykańskiej edycji programu Idol z 2006 roku "Together We Are One" została wykonana przez pięcioro finalistów: Taylora Hicksa, Katharine McPhee, Elliotta Yamina, Chrisa Daughtry oraz Paris Bennett.

</doc>
<doc id="1677954" url="https://pl.wikipedia.org/wiki?curid=1677954" title="Vierzehnheiligen">
Vierzehnheiligen



</doc>
<doc id="1677955" url="https://pl.wikipedia.org/wiki?curid=1677955" title="W malinowym chruśniaku">
W malinowym chruśniaku



</doc>
<doc id="1677957" url="https://pl.wikipedia.org/wiki?curid=1677957" title="Zegarek elektroniczny">
Zegarek elektroniczny

Zegarek elektroniczny – naręczny zegar cyfrowy wyposażony w wyświetlacz siedmiosegmentowy LED lub – obecnie najczęściej – wyświetlacz ciekłokrystaliczny (LCD). Jest to cyfrowy zegar kwarcowy najczęściej z małą baterią jako źródłem zasilania prądem. Dodatkowymi funkcjami zegarka elektronicznego są melodyjki, stoper, kalkulator, czasem też gry elektroniczne. Znani producenci to firmy Montana, Casio, Citizen, Sanyo, Seiko, Timex oraz Integral, do tej pory produkujący zegarki na Białorusi, marki Elektronika, które były popularne za czasów ZSRR.
Pierwszy zegarek elektroniczny na świecie, Pulsar P1 Limited Edition, wyprodukowała firma Hamilton Watch Company w 1972 roku. Naręczne zegarki elektroniczne produkowane były również w Polsce w latach 70. i 80. XX w. przez firmę Warel – były to modele z serii DW (z wyświetlaczem LED) oraz Unitron (z wyświetlaczem LCD).

</doc>
<doc id="1677958" url="https://pl.wikipedia.org/wiki?curid=1677958" title="Kellerjoch">
Kellerjoch

Kellerjoch – szczyt w grupie górskiej Tuxer Alpen, w Alpach Wschodnich. Leży w Austrii, w kraju związkowym Tyrol. Jest najbardziej wysuniętym na wschód szczytem Alp Tuxertalskich. Sąsiaduje z Gilfert.

</doc>
<doc id="1677960" url="https://pl.wikipedia.org/wiki?curid=1677960" title="Minuskuł 3">
Minuskuł 3

Codex Vindobonensis, Suppl. Gr. 52, zazwyczaj określany jako minuskuł 3 (wedle numeracji Gregory—Aland), δ 253 (von Soden) – rękopis Nowego Testamentu z tekstem czterech Ewangelii, pisany minuskułą na pergaminie w języku greckim z XII wieku.
Jest jednym z rękopisów wykorzystanych przez Erazma w drugim wydaniu drukowanego tekstu greckiego Nowego Testamentu (1519). Tym samym wpłynął na ostateczny kształt Textus receptus, który dominował w wiekach XVI-XIX. Kodeks przechowywany jest w Austriackiej Bibliotece Narodowej w Wiedniu, skatalogowany pod numerem Cod. Suppl. Gr. 52.
Opis rękopisu.
Kodeks zawiera tekst Nowego Testamentu bez Apokalipsy św. Jana. Kolejność ksiąg Nowego Testamentu jest taka jak w większości greckich rękopisów: Ewangelie, Dzieje, Listy powszechne i Listy Pawła.
Kodeks stanowiony jest przez 451 pergaminowych kart (24,5 cm na 17,5 cm), pisanych jedną kolumną na stronę, 24 linijek w kolumnie. Stosuje szerokie marginesy, tekst zajmuje powierzchnię 16,3 cm na 10,2 cm.
Zawiera "Epistula ad Carpianum", tablice Euzebiusza, Prolegomena, ilustracje (przed Ewangelią Jana portret Ewangelisty Jana z Prochorem). Tekst Ewangelii dzielony jest według κεφαλαια ("rozdziały") oraz według Sekcji Ammoniusza. Sekcje Ammoniusza opatrzone zostały odniesieniami do Kanonów Euzebiusza. Przed każdą z ewangelii umieszczone zostały listy κεφαλαια ("spis treści"). Tekst ewangelii zawiera ponadto τιτλοι ("tytuły"). Tekst Dziejów oraz Listów powszechnych dzielony jest według Aparatu Eutaliusza. Zawiera też noty marginalne, lecz te dodane zostały przez późniejszą rękę.
Tekst Jan 7,53-8,11 został ominięty, nie ma też żadnej noty wskazującej, że inne rękopisy mają w tym miejscu jakiś tekst.
Tekst.
Grecki tekst Ewangelii reprezentuje tekst bizantyński. Aland zaklasyfikował go do Kategorii V. Należy do rodziny tekstualnej Kx.
Historia.
Paleograficznie datowany jest na wiek XII. Historia kodeksu jest nieznana, aż do chwili gdy Radulph albo Roland de Rivo podarował rękopis dla klasztoru Marii Dziewicy we wsi Corsendonck, w pobliżu Turnhout. Później rękopis stał się własnością dominikanów w Bazylei. Erazm w roku 1519 pożyczył go dla drugiego wydania swego "Novum Testamentum omne" (wydanie 2-gie różniło się w około 400 miejscach). W rezultacie jego warianty tekstowe w niewielkim stopniu wpłynęły na ostateczny kształt "Textus receptus".
Tekst rękopisu był kilkakrotnie kolacjonowany, najpierw przez J. Walker dla R. Bentleya, następnie przez Wettsteina i Altera.
Rękopis ponadto badali Treschow i Wordsworth. Andreas Birch, pomimo iż zbadał znaczną część rękopisów cesarskiej biblioteki w Wiedniu, tego akurat rękopisu nie badał. Franz Karl Alter (1749-1804) – znany wydawca Iliady i Odysei – wykorzystał go w swoim wydaniu greckiego tekstu Nowego Testamentu.
Znaczenie.
Miał niewielki wpływ na kształt Textus receptus. Dzisiaj jest nisko oceniany, jako rękopis o niewielkiej wartości. Jednak w swoim czasie miał pewien wpływ na kształt tekstu Nowego Testamentu. Jest też drugorzędnym świadkiem tekstu bizantyjskiego. W naukowych wydaniach greckiego "Novum Testamentum" Nestle-Alanda nigdy nie jest cytowany.

</doc>
<doc id="1677961" url="https://pl.wikipedia.org/wiki?curid=1677961" title="OpenJPEG">
OpenJPEG

OpenJPEG – napisana w języku C otwarta biblioteka implementująca kodek formatu JPEG 2000. Udostępniona na licencji BSD. Biblioteka jest rozwijana przez Université catholique de Louvain oraz CNES.

</doc>
<doc id="1677962" url="https://pl.wikipedia.org/wiki?curid=1677962" title="Carex ericetorum">
Carex ericetorum



</doc>
<doc id="1677964" url="https://pl.wikipedia.org/wiki?curid=1677964" title="Carex disperma">
Carex disperma



</doc>
<doc id="1677966" url="https://pl.wikipedia.org/wiki?curid=1677966" title="Dni niemieckie">
Dni niemieckie

Dni niemieckie (niem. "Deutschen Tage") – obchody organizowane w Republice Weimarskiej. 
Organizacje odwetowe Niemców wzywały podczas ich organizowania m.in. do rewanżu po I wojnie światowej, odebrania Polsce utraconych przez Cesarstwo Niemieckie ziem: części Śląska, Pomorza i Wielkopolski.

</doc>
<doc id="1677967" url="https://pl.wikipedia.org/wiki?curid=1677967" title="Carex atherodes">
Carex atherodes



</doc>
<doc id="1677968" url="https://pl.wikipedia.org/wiki?curid=1677968" title="John Buford">
John Buford

John Buford (ur. 4 marca 1826, zm. 16 grudnia 1863) – amerykański oficer i generał kawalerii. Odegrał znaczącą rolę w bitwie pod Gettysburgiem zatrzymując szpicę sił konfederackiej Armii Północnej Wirginii. Zmarł na tyfus w Waszyngtonie.

</doc>
<doc id="1677969" url="https://pl.wikipedia.org/wiki?curid=1677969" title="Port morski Nowa Pasłęka">
Port morski Nowa Pasłęka

Port morski Nowa Pasłęka – mały port morski nad Zalewem Wiślanym na Warmii, położony w woj. warmińsko-mazurskim, w gminie wiejskiej Braniewo, przy osadzie Ujście. Leży na kanale odchodzącym od rzeki Pasłęki, który wpada do Zalewu. W środowisku żeglarskim nazywany był potocznie "Nową Fundlandią".
Położenie.
Port w Ujściu znajduje się na południowym wybrzeżu Zalewu Wiślanego, zwanym Wybrzeżem Staropruskim, w północno-zachodniej części woj. warmińsko-mazurskiego. Wbrew nazwie określanej przez Urząd Morski w Gdyni, port leży przy osadzie Ujście, a nie we wsi Nowa Pasłęka, która jest położona powyżej ujścia rzeki Pasłęki. W Nowej Pasłęce na rzece Pasłęce znajduje się baza kutrów rybackich.
Port jest usadowiony na kanale wodnym odchodzącym od rzeki Pasłęki w jej ujściowym odcinku.
Granice portu zostały określone przez Ministra Żeglugi i Gospodarki Wodnej w 1959 roku, gdy owa miejscowość nazywała się Pasłęka.
Infrastruktura.
Do portu prowadzi tor podejściowy o głębokości technicznej 1,3 m, szerokości w dnie 20 m oraz długości 0,5 km.
Port Nowa Pasłęka posiada dwa falochrony zewnętrzne: północny o długości 307,3 m oraz południowy o długości 121 m. Ostroga wejściowa południowa ma długość 190 m. W osi toru podejściowego znajduje się kamienna grobla będąca przedłużeniem północnego falochronu. Przy normalnym i wysokim stanie wody jest ona częściowo niewidoczna.
Basen portowy ma powierzchnię 1,1650 ha.
Długość umocnienia brzegu strony południowej portu powinno wynosić 240 m, a umocnienie brzegu w rejonie śluzy 50 m.
Ruchem statków kieruje Bosmanat Portu Nowa Pasłęka. Infrastrukturą portową administruje Urząd Morski w Gdyni.
Miejscowe statki rybackie pływają z sygnaturą PAS na burcie.

</doc>
<doc id="1677972" url="https://pl.wikipedia.org/wiki?curid=1677972" title="Karol Liebknecht">
Karol Liebknecht



</doc>
<doc id="1677973" url="https://pl.wikipedia.org/wiki?curid=1677973" title="Ariberto (kardynał S. Anastasia)">
Ariberto (kardynał S. Anastasia)

Ariberto (zm. 1156) – kardynał-prezbiter S. Anastasia, mianowany przez Celestyna II w grudniu 1143. Podpisywał bulle papieskie między 23 grudnia 1143 a 25 stycznia 1156. Przez wiele lat działał jako legat i wikariusz papieski w Lombardii.

</doc>
<doc id="1677976" url="https://pl.wikipedia.org/wiki?curid=1677976" title="Patscherkofel">
Patscherkofel

Patscherkofel – szczyt w paśmie górskim Tuxer Alpen, w Alpach Wschodnich. Leży w Austrii, w kraju związkowym Tyrol.
Leży ok. 7 km na południe od Innsbrucka. Podczas Zimowych Igrzysk Olimpijskich w 1964 i 1976 r. na stokach tej góry rozgrywano bieg zjazdowy mężczyzn, zawody bobslejowe oraz saneczkarskie w pobliskim Igls.

</doc>
<doc id="1677977" url="https://pl.wikipedia.org/wiki?curid=1677977" title="Anastasia Oberstolz-Antonowa">
Anastasia Oberstolz-Antonowa

Anastasia Oberstolz-Antonowa (ur. 12 października 1981 w Kemerowie) – rosyjska saneczkarka, od 2003 reprezentująca Włochy.
Na igrzyskach olimpijskich startowała w 2002 zajmując piętnaste miejsce. Na mistrzostwach świata startowała w latach 2000-2005. Najbardziej udane były dla niej mistrzostwa w 2004 i 2005, na których wywalczyła brąz w drużynie mieszanej. Na mistrzostwach Europy wywalczyła dwa srebrne medale w drużynie mieszanej w 2004 i w 2006. W Pucharze Świata startowała od sezonu 1998/1999 do sezonu 2005/2006, dwukrotnie zajmowała czwarte miejsce w klasyfikacji generalnej. Na swoim koncie ma 2. miejsca na podium.
Jej mężem jest włoski saneczkarz Christian Oberstolz.

</doc>
<doc id="1677978" url="https://pl.wikipedia.org/wiki?curid=1677978" title="Borys Derkacz">
Borys Derkacz

Borys Jurijowycz Derkacz, ukr. Борис Юрійович Деркач, ros. Борис Юрьевич Деркач, "Boris Jurjewicz Dierkacz" (ur. 14 stycznia 1964 w Charkowie; zm. w maju 2019) – ukraiński piłkarz, grający na pozycji obrońcy.
Kariera piłkarska.
Kariera klubowa.
Karierę piłkarską rozpoczął w 1981 w miejscowej drużynie Metalist Charków. W 1983 jeden sezon występował w trzecioligowym klubie Majak Charków. W 1985 został powołany do służby wojskowej, podczas której grał w SKA Kijów. W 1986 został zaproszony do CSKA Moskwa. Po zakończeniu służby jesienią 1986 roku wrócił do Metalista Charków. W końcu 1989 został zaproszony do Dynama Kijów. Potrafił bardzo mocno uderzyć z dalekiej odległości, jednak przez silną konkurencję nie zagrał w podstawowej jedenastce. Jednak coraz częściej zaczął uczęszczać do kasyna. Jednego razu przegrał bardzo dużą kwotę pieniędzy (20 tys. USD) i był zmuszony uciekać, aby oddać dług. Na początku 1992 przeszedł do Bursasporu, jednak kariera w Turcji nie złożyła się. Po krótkim pobycie w bułgarskim klubie Lewski Sofia, wrócił do ojczyzny i od 27 marca 1992 występował w Ewisie Mikołajów. Latem 1992 został piłkarzem węgierskiej drużyny Nyíregyháza FC. Na początku 1993 piłkarz wrócił do Ewisu. Po zakończeniu sezonu 1992/93 ponownie wyjechał do Węgier, gdzie związał się z grupą przestępczą, wymagającą haracze na terenie Węgier. W 1993 za postrzelenie sutenera i dwóch prostytutek został zatrzymany i potem skazany na 11 lat więzienia. Za próbę ucieczki (31 grudnia 1995) dodano jeszcze 4 lat. Pod koniec okresu kary został przeniesiony z węgierskiego więzienia do ukraińskiego Użhoroda, a potem do rodzimego Charkowa. Za dobre zachowanie wcześniej został zwolniony, w sumie w więzieniu spędził 11,5 lat. Potem ułożył sobie życie od nowa, znalazł pracę, ożenił się. Od 2006 również poszukiwał talenty dla Metalista Charków. Po rozwiązaniu klubu wrócił do swoich nałogów, a potem w 2017 wyjechał na zarobki do Kambodży, skąd przeniósł się do Malezji. Pracował na budowie, ale przez swój alkoholizm stracił pracę i pieniądze, wskutek czego został bezdomnym. Wiosną 2019 w ciężkim stanie został hospitalizowany w Kuala Lumpur. Następnie udało się z pomocą Konsulatu wrócić do Ukrainy 30 kwietnia. Potem mieszkał w mieszkaniu jednego ze znajomych w Charkowie, gdzie zmarł w maju 2019.

</doc>
<doc id="1677979" url="https://pl.wikipedia.org/wiki?curid=1677979" title="Stosunki Stanów Zjednoczonych z Unią Europejską">
Stosunki Stanów Zjednoczonych z Unią Europejską

Pierwsze kontakty między Stanami Zjednoczonymi i Wspólnotą zostały nawiązane na początku lat 50. XX w., gdy w 1953 roku USA mianowały swojego obserwatora przy EWWiS, a trzy lata później utworzyły przy niej misję, którą w 1961 roku zmieniono na "Misję USA przy Wspólnocie Europejskiej". WE natomiast założyła swoją placówkę w Waszyngtonie w 1954 roku W 1971 roku otrzymała ona pełne uprawnienia i przywileje placówki dyplomatycznej. Wówczas rozpoczęto wzajemne wizyty przedstawicieli Parlamentu Europejskiego i Kongresu USA, które od tamtej pory odbywały się dwa razy rocznie i służyły omawianiu różnorodnych kwestii interesujących obie strony.
W latach 90. zaczęto organizować spotkania na szczycie. Pierwszym ich rezultatem była uzgodniona 22 listopada 1990 roku "Deklaracja Transatlantycka". Zawierała ona program współpracy między USA i WE, później UE:
3 grudnia 1995 roku w Madrycie miał miejsce następny szczyt, na którym przyjęto dokument o nazwie "Nowy program transatlantycki". Jego zasadniczym osiągnięciem było rozpoczęcie wspólnych działań, zamiast, jak do tej pory, ograniczać się do konsultacji. Dokument ten ustanowił cztery płaszczyzny współpracy UE i USA:
By realizować ten program, UE i USA uzgodniły ideę Transatlantyckiego Partnerstwa Gospodarczego, którą przyjęto na szczycie w Londynie 18 maja 1998 roku. Wówczas podpisano również dokument o nazwie "Partnerstwo Transatlantyckie we współpracy politycznej", który określił działania, na których UE i USA powinny się skupić, by realizować ustalone cele.
Gdy po ustanowieniu EPBiO oraz rozszerzeniu NATO w 1999 roku pojawiły się opinie, że sojusz transatlantycki ulega osłabieniu, UE rozpoczęła działania mające to zmienić. W ich wyniku na szczycie w Waszyngtonie 18 grudnia 2000 roku uzgodniono dokument, który dotyczył najważniejszych kwestii współpracy, zwłaszcza w stosunku do wyzwań międzynarodowych. Dotyczył on m.in.: prowadzenia procesu pokojowego na Bliskim Wschodzie, wsparcia demokracji w Rosji, Afryce, Azji i Ameryce Łacińskiej, zapobiegania proliferacji broni masowego rażenia czy walki z terroryzmem i przestępczością zorganizowaną. Ponadto podczas tego szczytu USA zadeklarowały, że będą prowadzić dialog z UE "jako aktorem odgrywającym pełną rolę i przyjmującym pełną odpowiedzialność na scenie międzynarodowej".
Zamach na World Trade Center i Pentagon 11 września 2001 roku sprawił, że Unia Europejska i Stany Zjednoczone zjednoczyły się w walce z terroryzmem. Następnego dnia po atakach w Brukseli odbyło się specjalne spotkanie Rady UE, na którym wydano oświadczenie o solidaryzacji z USA i ogłoszeniu 14 września dniem żałoby narodowej w krajach Unii. 20 września przedstawiciele Unii spotkali się w Waszyngtonie z sekretarzem stanu USA Colinem Powellem, wydając wspólne oświadczenie o walce z terroryzmem. Obejmowało ono deklarację o współpracy w zakresie m.in. bezpieczeństwa transportu, zwłaszcza lotniczego, kontroli granicznej, kontroli eksportu, zakazu finansowania i wspierania terrorystów oraz współpracy policyjnej i sądowej.
Kwestią, która podzieliła państwa UE i wywołała trudności w relacjach transatlantyckich, była amerykańska interwencja w Iraku w 2003 roku Większość państw Unii popierała ograniczenie się do kontroli tego kraju przez inspektorów ONZ. Gdy USA zaczęły naciskać na Radę Bezpieczeństwa ONZ, by wydała rezolucję zezwalającą na użycie siły, Francja, Niemcy i Belgia stanowczo wypowiedziały się przeciwko temu. Jednakże 30 stycznia 2003 roku premierzy Wielkiej Brytanii, Hiszpanii, Włoch, Polski, Portugalii, Danii i Węgier oraz prezydent Czech podpisali tzw. "list ośmiu", w którym wyrażali poparcie dla interwencji w Iraku. Spowodował on rozłam w Unii, który pogorszyło podjęcie akcji zbrojnej. Negatywnie wpłynęła ona również na stosunki UE-USA, gdyż kraje europejskie poczuły się zignorowane przez Stany Zjednoczone i uważały, że nie liczą się one z sojusznikami z NATO.
Próby poprawy relacji europejsko-amerykańskich podjęto 25 czerwca 2003 roku w Waszyngtonie na szczycie UE-USA. Jego rezultatem było kilka oświadczeń oraz podpisanie układów o wzajemnej pomocy prawnej i ekstradycji, które Unia zaproponowała po atakach z 11 września.
Na następnym szczycie, który odbył się 26 czerwca 2004 roku na zamku Dromoland w Irlandii, podpisano kolejne oświadczenia, dotyczące walki z terroryzmem, współpracy w zakresie nieproliferacji broni masowego rażenia i walki z chorobami, wzmacniania współpracy gospodarczej i procesu pokojowego na Bliskim Wschodzie i w Sudanie. Szczególne znaczenie miała deklaracja w sprawie Iraku, która opierając się na rezolucji nr 1546 Rady Bezpieczeństwa ONZ z maja 2004 roku, przekazywała władzę w Iraku Irakijczykom, gdyż oznaczała ona koniec sporów UE i USA odnośnie do tego kraju. Unia zadeklarowała pomoc w odbudowie Iraku, jednak większość jej krajów była przeciwna wysyłaniu tam wojsk.
22 lutego 2005 roku prezydent USA George Bush spotkał się w Brukseli z Radą Europejską, z którą dyskutował na temat sytuacji w różnych regionach świata, a także ochrony środowiska i kwestii ekonomicznych. Obie strony zadeklarowały również organizację konferencji, na której miano zinstytucjonalizować pomoc dla Iraku.
Kolejny szczyt odbył się w Wiedniu 20 czerwca 2005 roku Poskutkował on wieloma oświadczeniami o zacieśnianiu współpracy. Dotyczyły one m.in. zwalczania terroryzmu, nieproliferacji broni, wsparcia demokracji, rządów prawa i praw człowieka na świecie, promocji pokoju i dobrobytu oraz walki z piractwem i fałszerstwami.
Rok później, 21 czerwca 2006 roku, również w Wiedniu, podczas spotkania na szczycie UE i USA ustaliły, że ich strategiczne partnerstwo będzie się skupiać przede wszystkim na czterech płaszczyznach: wsparcia demokracji, pokoju i praw człowieka, rozwoju dobrobytu, wspólnego rozwiązywania globalnych problemów oraz współpracy w zakresie energetyki i walki ze zmianami klimatu.
Następny szczyt odbył się 30 kwietnia 2007 roku w Waszyngtonie. Zaowocował on przyjęciem ram umacniania integracji ekonomicznej, deklaracji o współpracy w dziedzinie polityki i bezpieczeństwa oraz o ruchu bezwizowym obywateli UE i USA. Przyjęto także oświadczenie o zmianach klimatu i bezpieczeństwie energetycznym oraz zobligowano się do rozszerzenia zawartego 2 marca układu o liberalizacji ruchu lotniczego przez Atlantyk. W celu dalszej integracji gospodarczej ustanowiono "Transatlantycką Radę Ekonomiczną".
5 kwietnia 2009 roku w Pradze odbył się nieformalny szczyt UE-USA. Wydano na nim oświadczenie potępiające północnokoreańską próbę rakietową. Dyskutowano również m.in. na temat walki z globalnym ociepleniem, współpracy gospodarczej w obliczu kryzysu, liberalizacji handlu światowego i bezpieczeństwa energetycznego. Prezydent USA Barack Obama zaapelował o przyjęcie do UE Turcji i podtrzymał poparcie realizacji tarczy antyrakietowej, póki Iran kontynuuje swój program atomowy. Zapowiedział również rozmowy z Rosją w sprawie redukcji arsenału nuklearnego.

</doc>
<doc id="1677980" url="https://pl.wikipedia.org/wiki?curid=1677980" title="Nyíregyháza FC">
Nyíregyháza FC



</doc>
<doc id="1677981" url="https://pl.wikipedia.org/wiki?curid=1677981" title="Stosunki Kanady z Unią Europejską">
Stosunki Kanady z Unią Europejską

Początki relacji Unii Europejskiej z Kanadą sięgają lat 70. XX w. W 1972 r. zapoczątkowano wzajemne konsultacje ws. stosunków bi- i multilateralnych, które odbywają się dwa razy rocznie. Rok później Parlament Europejski wraz z Kanadyjską Izbą Gmin zapoczątkowały coroczne spotkania parlamentarzystów, a Kanada akredytowała specjalnego ambasadora przy Wspólnocie. 6 lipca 1976 r. zawarto ramowy układ o handlu i współpracy gospodarczej, który ustalił sposoby kontaktów między komisarzem wspólnoty ds. stosunków zewnętrznych i kanadyjskim ministrem handlu międzynarodowego. Nad szczegółami dzisiejszych relacji w poszczególnych kwestiach gospodarczych pracują różne podkomitety i grupy robocze, zajmujące się m.in.: telekomunikacją, inwestycjami, ochroną środowiska czy handlem drewnem, papierem, minerałami, metalami i technologiami informatycznymi.
22 listopada 1990 r. odbył się szczyt WE-Kanada, na którym zawarto "Deklarację transatlantycką", która ustaliła zasady wzajemnych relacji i zinstytucjonalizowała spotkania pomiędzy premierem Kanady a przewodniczącym Komisji Europejskiej i Rady Ministrów WE. Miesiąc później, 17 grudnia 1996 r. w Ottawie podpisano "Wspólną deklarację polityczną", w której obie strony sprzeciwiły się amerykańskiemu embargu wobec Kuby. Dołączono do niej "Plan działania", zawierający dokładny zarys dwustronnej współpracy. Składał się on z czterech części, które dotyczyły:
W dalszym polepszaniu wzajemnych stosunków pomogło porozumienie na spotkaniu ministrów w Helsinkach 2 września 1999 r., na którym rozwiązano istniejący od dawna problem sporu o rybołówstwo. Wkrótce potem współpraca UE i Kanady przyczyniła się do wypracowania konwencji o zakazie użycia, składowania, produkcji i przekazywania min przeciwpiechotnych oraz o ich zniszczeniu, a 16 grudnia tego samego roku na szczycie w Ottawie wydano wspólne oświadczenie powołujące grupę roboczą w tej sprawie.
26 czerwca 2000 r. odbył się następny szczyt UE-Kanada, który dotyczył spraw humanitarnych aspektów bezpieczeństwa w kontekście budowania pokoju i zapobiegania konfliktom. Zajęto się na nim także sprawami handlowymi, czego rezultatem było m.in. wspólne oświadczenie o konieczności liberalizacji handlu i budowaniu wzrostu gospodarczego w oparciu o WTO. Przyjęto również raport nt. handlu elektroniką i plan działania na lata 2000–2001, dotyczący ochrony konsumenta.
19 grudnia 2000 r. w Ottawie odbył się kolejny szczyt UE-Kanada, którego rezultatem były trzy oświadczenia dotyczące:
W trakcie wdrażania Europejskiej Polityki Bezpieczeństwa i Obrony, Kanada poparła działania Unii w zakresie wspólnej obronności i wyraziła gotowość do brania udziału w misjach zarządzania kryzysowego, przygotowywanych przez UE. Obie strony zgodziły się cztery razy w roku organizować spotkania na szczeblu eksperckim, dotyczące bezpieczeństwa i obrony, które miały się odbywać w czasie kryzysów. Potwierdzono również wiodącą rolę NATO w zakresie wspólnej obrony i zapowiedziano zwiększanie stosunków między nim i UE w jego ramach.
Katalizatorem następnych działań w zakresie obrony, także tej wewnętrznej, stały się ataki na USA z 11 września 2001 r. Podczas spotkania w Ottawie 18 grudnia 2001 r. wspólnie je potępiono i wyrażono gotowość do aktywnej walki z terroryzmem. 8 maja 2002 r. na szczycie w Toledo oświadczono, że UE i Kanada będą współpracować, by odciąć źródła finansowania organizacji terrorystycznych i międzynarodowych grup przestępczych. Ponadto UE włączyła Kanadę do organizacji operacji reagowania kryzysowego i zaprosiła ją do udziału w misji w Bośni i Hercegowinie, do której Kanada przystąpiła na początku 2003 r.
18 marca 2004 r. na szczycie w Ottawie UE i Kanada uzgodniły nowy kształt stosunków. Jedną z ich zasad było "wzmocnienie współpracy w polityce zagranicznej i bezpieczeństwa, opierając się na wspólnie podzielanym przywiązaniu do skutecznych instytucji wielostronnych i efektywnego globalnego zarządzania", co stanowiło potępienie samodzielności USA w stanowieniu porządku międzynarodowego. Wówczas ustalono także pięć zasad, określających cele wzajemnych działań:
Szczegóły ww. programu ustalono na szczycie pod wodospadem Niagara 19 czerwca 2005 r. W następnych miesiącach UE i Kanada zawarły kilka kolejnych umów, m.in. dotyczącej przekazywania danych osobowych pasażerów samolotów latających między regionami, udziału Kanady w unijnych misjach reagowania kryzysowego czy umowę Europolu z kanadyjskim rządem o współpracy operacyjnej.
W 2006 r. Kanada odwołała szczyt z UE, który miał się odbyć w Tampere 27 listopada, gdyż wybuchł drobny spór o Protokół z Kioto, którego Kanada nie chciała przestrzegać, mimo ratyfikacji.

</doc>
<doc id="1677982" url="https://pl.wikipedia.org/wiki?curid=1677982" title="Fritz Preissler">
Fritz Preissler

Fritz Preissler (ur. 21 czerwca 1908 w Hanychov k. Liberca, zm. 5 czerwca 1948 w Straubing) – Niemiec sudecki, reprezentujący Czechosłowację w saneczkarstwie. W latach 1928, 1929 oraz 1939 zdobywał złoty medal mistrzostw Europy w jedynkach. W 1929 wywalczył również srebrny medal w dwójkach w parze z Rudolfem Kauschką.

</doc>
<doc id="1677983" url="https://pl.wikipedia.org/wiki?curid=1677983" title="Batalion im. Ernsta Thälmanna">
Batalion im. Ernsta Thälmanna

Batalion im. Ernsta Thälmanna – jeden z batalionów ochotników okresu hiszpańskiej wojny domowej 1936-1939. W skład batalionu wchodziło 1 500 ochotników głównie komunistów i antyfaszystów z Niemiec, Austrii, Szwajcarii oraz Skandynawii walczących po stronie republikańskiej przeciwko oddziałom gen. Francisco Franco, wspieranym przez faszystowskie rządy III Rzeszy i Włoch.
Batalion brał udział w bitwie o Madryt. Jednym z dowódców batalionu był Ludwig Renn, późniejszy dowódca XI Brygady Międzynarodowej. W batalionie w roli komisarza partyjnego walczył także Willi Bredel.
Patronem batalionu był niemiecki komunista Ernst Thälmann.

</doc>
<doc id="1677984" url="https://pl.wikipedia.org/wiki?curid=1677984" title="Stosunki Unii Europejskiej z państwami Ameryki Łacińskiej">
Stosunki Unii Europejskiej z państwami Ameryki Łacińskiej

Europejska Wspólnota Gospodarcza po raz pierwszy zajęła się ułożeniem stosunków z krajami latynoamerykańskimi w 1958 r., kiedy to przyjęto "Memorandum na temat stosunków z Ameryką Łacińską". 5 lat później, w 1963 r. utworzono tzw. "Grupę kontaktową", jednak jej kompetencje były bardzo zawężone i ograniczały się do zbierania informacji na temat sytuacji społeczno-gospodarczej krajów latynoamerykańskich.
Instytucjonalizacja dialogu nastąpiła dopiero w latach 70. W 1971 r. miało miejsce pierwsze spotkanie ambasadorów krajów obu regionów, które od tamtego czasu odbywały się nieregularnie do 1979 r. W tym czasie EWG podpisała dwustronne układy z Argentyną, Urugwajem, Brazylią i Meksykiem. Negocjowano także układ z Chile, jednak jego podpisanie przekreślił zamach Augusto Pinocheta.
W latach 80. Wspólnota aktywnie zaangażowała się w pokojowe rozwiązywanie konfliktów w regionie, co nawet spowodowało spór z USA o sposoby radzenia sobie z zagrożeniami ze strony ruchów rewolucyjnych. W 1987 r. przyjęto dokument określający strategię rozwoju stosunków z krajami regionu pt. "Nowe kierunki stosunków WE z Ameryką Łacińską", który stanowił następny krok w umacnianiu i przyspieszaniu wzajemnych relacji.
Na początku lat 90. Wspólnota podpisała nowe układy z największymi krajami Ameryki Południowej oraz Paktem Andyjskim, zaś w 1994 r. Komisja Europejska przyjęła następną strategię o nazwie "Stosunki gospodarcze i handlowe UE z Ameryką Łacińską". Jej najważniejsze ustalenia to:
Wobec Ameryki Łacińskiej Unia nie wypracowała do tej pory wspólnej strategii, rzadko też stosuje pozostałe instrumenty WPZiB, zazwyczaj opierając się na oświadczeniach i deklaracjach. 2 razy sformułowała wspólne stanowisko: w maju 1994 r. w stosunku do Haiti oraz w październiku 1996 r. w odniesieniu do Kuby. W obu przypadkach próbowała w ten sposób wywrzeć na tych państwach presję wprowadzenia demokracji.
W dniach 28-29 czerwca 1999 r. w Rio de Janeiro odbył się pierwszy w historii szczyt Unii Europejskiej i krajów Ameryki Łacińskiej, który poprzedziło spotkanie ministrów spraw zagranicznych dzień wcześniej. Na szczycie przyjęto 2 dokumenty:
Następne szczyty odbyły się w Madrycie (2002), Guadalajarze (2004) oraz Wiedniu (2006). Potwierdziły one dotychczasowe kierunki rozwoju stosunków obu regionów, pozytywnie oceniając dotychczasowe osiągnięcia oraz zaproponowały nowe działania. Potępiły one natomiast jednostronne działania niektórych państw, podkreślając znaczenie multilateralnych działań na rzecz światowego bezpieczeństwa.

</doc>
<doc id="1677986" url="https://pl.wikipedia.org/wiki?curid=1677986" title="Stosunki Mołdawii z Unią Europejską">
Stosunki Mołdawii z Unią Europejską

Stosunki między Unią Europejską a Mołdawią reguluje układ o "partnerstwie i współpracy", który został podpisany 28 listopada 1994 r. na 10 lat, a wszedł w życie 1 lipca 1998 roku. Dotyczył on kwestii gospodarczych i politycznych (przestrzeganie demokracji i praw człowieka, zwalczanie przestępczości), zwracając szczególną uwagę na problem Naddniestrza.
We wrześniu 2003 roku Mołdawia zaproponowała integrację z Unią Europejską, w wyniku czego 24 lutego 2004 roku na posiedzeniu Rady Współpracy włączono ten kraj do Europejskiej Polityki Sąsiedztwa. W tym samym roku ustalono plan działań, który przyjęto 22 lutego 2005 roku Określał on cele wzajemnej współpracy na następne 3 lata. Najważniejsze jego postanowienia dotyczyły m.in. rozwiązywania konfliktu o Naddniestrze i przybliżania mołdawskiego prawa do unijnego.
23 marca 2003 roku UE ustanowiła specjalnego przedstawiciela dla Mołdawii, którym został Rumun Adriaan Jacobovits de Szeged (od 1 marca 2007 r. stanowisko to piastuje Węgier Kálmán Mizsei). W sporze o Naddniestrze UE stoi po stronie Mołdawii, czego przejawem było ustanowienie w 2003 r. zakazu wydawania wiz wjazdowych na teren UE przywódcom Naddniestrza. Unia stara się pomóc rozwiązać konflikt wspierając wysiłki OBWE, jednak żąda wycofania rosyjskich składów amunicji. Od 2005 r. UE jako obserwator bierze udział w rozmowach pokojowych wraz z Mołdawią, Naddniestrzem, Ukrainą, Rosją, OBWE i USA (jako obserwator), jednak w 2006 roku nastąpił zastój w rozmowach.
7 listopada 2005 roku na mocy wspólnego działania UE ustanowiła "Misję Pomocy Granicznej dla Mołdawii i Ukrainy", której zadaniem była pomoc w kontroli na granicy z Naddniestrzem. Została ona ustanowiona na 2 lata i brali w niej udział strażnicy z większości krajów UE.
6 października 2006 roku UE otworzyła delegację Komisji Europejskiej w Kiszyniowie.
Od maja 2009 roku Mołdawia jest członkiem Partnerstwa Wschodniego.
27 czerwca 2014 Mołdawia podpisała umowę stowarzyszeniową z UE.
2 lutego 2014 r. Odbyły się dwa referenda w autonomicznym regionie Mołdawii, Gagauzji, w którym przeważająca większość wyborców odrzuciła integrację z UE i preferowała bliższe związki z Rosją.

</doc>
<doc id="1677988" url="https://pl.wikipedia.org/wiki?curid=1677988" title="Stosunki Białorusi z Unią Europejską">
Stosunki Białorusi z Unią Europejską

Po uzyskaniu przez Białoruś niepodległości, kraj ten otrzymywał dużą pomoc ze strony Unii Europejskiej. 6 marca 1995 roku podpisano układ o partnerstwie i współpracy, jednak nie wszedł on w życie. Powodem ochłodzenia wzajemnych stosunków było dojście do władzy Aleksandra Łukaszenki i ograniczenie przez niego demokracji na Białorusi. W listopadzie 1996 roku zmienił on konstytucję, znacznie wzmacniając swoją pozycję i ograniczając wolność mediów. Spowodowało to sankcje ze strony UE: zawieszono część układu o partnerstwie i współpracy, która dotyczyła handlu, wstrzymano techniczną pomoc ze strony UE oraz zamrożono kontakty na szczeblu ministerialnym.
W połowie 1998 roku, gdy władze Białorusi naruszyły eksterytorialność działających tam misji dyplomatycznych państw UE, Rada UE przyjęła wspólne stanowisko, w którym zaleciła wycofanie swoich przedstawicieli z Mińska i wezwała Białoruś do wykonania wzajemnego ruchu. Wydała również zakaz wydawania przedstawicielom Białorusi wiz wjazdowych na teren UE.
W dniach 2–9 grudnia 1998 roku odbyły się wzajemne rozmowy, w wyniku których 22 lutego 1999 Rada Unii Europejskiej anulowała wspólne stanowisko wydane w połowie poprzedniego roku. Stopniowo znoszono również inne sankcje, jednak było to uzależnione od wypełniania przez Białoruś zaleceń OBWE.
Mimo postępów, rządy Łukaszenki nadal budziły zastrzeżenia. Jesienią 2000 roku na Białorusi odbyły się wybory parlamentarne, które zostały zbojkotowane przez część opozycji z powodu ograniczeń w dostępie do mediów i rejestracji kandydatów. Unia nie wysłała tam swoich obserwatorów, ale też nie uznała prawomocności wyborów. Po reelekcji w 2001 roku Aleksander Łukaszenka próbował zmienić nastawienie Zachodu do siebie, jednak bezskutecznie. Część państw UE uznawała go nawet na przełomie 2002/2003 za persona non grata.
W 2004 roku, po kolejnych, budzących liczne zastrzeżenia wyborach i referendum, dzięki któremu Łukaszenka umożliwił sobie pozostanie na stanowisku prezydenta bez ograniczenia liczby kadencji, UE wprowadziła kolejne sankcje. Kontakty dyplomatyczne ograniczono do tych najważniejszych na najwyższych szczeblach, a programy pomocowe zredukowano do tych służących demokratyzacji Białorusi i pomocy jej ludności. Jednocześnie jednak UE zaoferowała gotowość do zniesienia restrykcji w razie zmian na Białorusi. W 2004 roku Komisja Europejska zainicjowała spotkania w sprawie pomocy rozwoju demokracji i wolnego rynku na Białorusi, a w 2005 Rada UE zdecydowała o pomocy finansowej i transgranicznej.
W wyniku kolejnych pogwałceń demokracji podczas wyborów prezydenckich na Białorusi w marcu 2006 roku Rada UE potępiła je i wydała decyzję o zakazie wydawania wiz wjazdowych na teren UE wszystkim urzędnikom reżimu Łukaszenki, którzy przyczynili się do złamania międzynarodowych standardów i o zamrożeniu ich aktywów.
21 listopada 2006 roku komisarz ds. stosunków zewnętrznych i Europejskiej Polityki Sąsiedztwa, Benita Ferrero-Waldner, wydała dokument, w którym zaproponowała Białorusi szereg korzyści, jakie może ona odnieść, jeśli powróci ona na drogę demokracji. Mimo to w 2007 roku na Białorusi, podczas wyborów lokalnych, doszło do kolejnych ograniczeń wolności, co spowodowało utrzymanie chłodnych stosunków z UE.
Po zaangażowaniu się przez Białoruś w proces rozwiązania konfliktu rosyjsko-ukraińskiego i zaoferowaniu stolicy Białorusi jako miejsca rozmów pokojowych Unia Europejska zniosła większość sankcji wobec Białorusi w 2016 r.
W 2016 roku utworzona została Grupa Koordynacyjna Białoruś-UE, która stała się głównym formatem dialogu nt. współpracy dwustronnej.
Istotnym czynnikiem wspierającym rozwój współpracy z UE i krajami członkowskimi Wspólnoty (zwłaszcza z Polską oraz Litwą i Łotwą) była dokonana w latach 2015–2019 przez władze Białorusi stopniowa, częściowa liberalizacja wizowa. Wsparciem z drugiej strony dla tego procesu stało się podpisanie 8 stycznia 2020 roku w Brukseli umowy pomiędzy Białorusią i Unią Europejską o ułatwieniach wizowych dla obywateli białoruskich.
W 2016 roku dwukrotnie zwiększony został budżet unijnej pomocy technicznej dla Białorusi (do 27 mln EUR), która przeznaczana była m.in. na modernizację infrastruktury granicznej i celnej, pilotażowe projekty w energetyce, ekologii, transporcie, rolnictwie ochronie środowiska, edukacji itp.
W 2019 roku Unia Europejska była po Rosji największym rynkiem zbytu dla białoruskiego eksportu. Była też ważnym źródłem importu oraz istotnym źródłem bezpośrednich inwestycji zagranicznych na Białorusi, choć tutaj udział UE jest skromniejszy aniżeli w strukturze handlu.

</doc>
<doc id="1677989" url="https://pl.wikipedia.org/wiki?curid=1677989" title="Martin Tietze">
Martin Tietze

Martin Tietze (ur. 23 października 1908, zm. 13 września 1942 w Rosji) – saneczkarz startujący w barwach III Rzeszy. W latach 1934, 1935, 1937 oraz 1938 zdobywał złoty medal mistrzostw Europy w jedynkach. W 1937 wywalczył również złoty medal w dwójkach w parze z Kurtem Weidnerem. W 1935 zdobył srebro w dwójkach, a w 1939 srebro w jedynkach.
Jego siostra, Friedel Tietze, również była saneczkarką.

</doc>
<doc id="1677990" url="https://pl.wikipedia.org/wiki?curid=1677990" title="Stosunki Ukrainy z Unią Europejską">
Stosunki Ukrainy z Unią Europejską

Stosunki Ukrainy z Unią Europejską – zostały nawiązane w 1994, kiedy podpisano układ o partnerstwie i współpracy. Następnie realizowano je w ramach Europejskiej Polityki Sąsiedztwa oraz Partnerstwa Wschodniego. W 2014 roku doszło do podpisania obu części umowy stowarzyszeniowej pomiędzy Ukrainą a Unią Europejską. 23 czerwca 2022 r. Rada Europejska przyznała Ukrainie status kandydata do członkostwa w Unii Europejskiej.
Historia.
Nawiązanie stosunków.
Po rozpadzie Związku Radzieckiego na początku lat 90. Wspólnota Europejska nie miała pełnego zaufania do Ukrainy, gdyż nie chciała ona od razu oddać poradzieckiej broni atomowej i przystąpić do układu o nieproliferacji. Sytuacja zmieniła się w 1994 r., gdy Ukraina oświadczyła rozwiązać sporne kwestie. 14 czerwca 1994 podpisano układ o partnerstwie i współpracy, a kilka miesięcy później, 28 listopada Rada Unii Europejskiej przyjęła wspólne stanowisko, określające cele i priorytety współpracy.
Pierwszy szczyt UE-Ukraina miał miejsce we wrześniu 1997 w Kijowie. Prezydent Leonid Kuczma potwierdził dążenie Ukrainy do stowarzyszenia z Unią, zgodnie z umową o partnerstwie i współpracy podpisaną z Europejską Wspólnotą Węgla i Stali (EWWiS), dzięki której umożliwiony został m.in. handel wyrobami stalowymi. Innym rezultatem było zniesienie obowiązku wizowego dla posiadaczy paszportów dyplomatycznych w państwach członkowskich UE. Kuczma w Kijowie deklarował, że Ukraina przystąpi do Unii Europejskiej najpóźniej do 2011.
Układ o partnerstwie i współpracy wszedł w życie 1 marca 1998. Ustanowił on „Radę Współpracy UE-Ukraina”, która zebrała się po raz pierwszy 9 czerwca 1998 r. Głównym rezultatem spotkania było przyjęcie planu pracy na lata 1998–1999. Drugi szczyt UE-Ukraina odbył się 16 października 1998 i miał miejsce w Wiedniu. Zadeklarowano na nim strategiczne partnerstwo i zbieżność dążeń, interesów i wyznawanych wartości. Tymczasem na trzecim szczycie UE-Ukraina w lipcu 1999 rozpoczęto prace nad przystąpieniem Ukrainy do Światowej Organizacji Handlu (WTO) oraz ustanowienia strefy wolnego handlu między Ukrainą i UE.
11 grudnia 1999 r. Unia przyjęła wspólną strategię wobec Ukrainy, podkreślając, że dostrzega znaczenie powstania jej jako demokratycznego państwa i przywiązuje dużą wagę do jej proeuropejskiej orientacji. Strategia została przewidziana na 4 lata z możliwością dalszego jej przedłużenia. Określiła ona strategiczne cele, jakie UE stawia sobie wobec Ukrainy:
Do realizacji wspólnej strategii postanowiono zaprosić także państwa kandydujące wówczas do Unii (m.in. Polskę). Zadeklarowano możliwość udziału Ukrainy w misjach petersberskich i pomaganie jej w zintegrowaniu się z europejską gospodarką. Omówiono również kwestie związane z ochroną środowiska, energetyką i bezpieczeństwem jądrowym.
Na czwartym szczycie z września 2000, UE potwierdziła swoje poparcie dla reform na Ukrainie i dążenia do stowarzyszenia z UE. Wspólne oświadczenie, podpisali przewodniczący Komisji Europejskiej Romano Prodi, prezydent Francji Jacques Chirac i Leonid Kuczma. Z kolei we wrześniu 2001 r. i w lipcu 2002 r. na szczytach w Jałcie i Kopenhadze, przywódcy UE apelowali do Ukrainy o przestrzeganie zasad demokracji, o których łamanie opozycja oskarżała Leonida Kuczmę. Uzgodniono, że Unia będzie w tym celu wspomagać Ukrainę w działaniach w zakresie wymiaru sprawiedliwości i respektowania wolności. Na drugim z tych spotkań wspólnie potwierdzono, że Ukraina powinna przystosować swój system prawny i standardy do unijnych, w zamian za co UE wprowadzi ułatwienia dla swoich i ukraińskich obywateli przy przekraczaniu wspólnej granicy.
W czerwcu 2002 r. Rada Europejska na spotkaniu w Sewilli ustanowiła mechanizm konsultacji i współpracy z Ukrainą w zakresie reagowania kryzysowego, a Ukraina zaś mianowała łącznika do spraw kontaktów ze Sztabem Wojskowym UE. Wówczas rozpoczęto wspólne konsultacje i współpracę podczas misji policyjnej w Bośni i Hercegowinie (Misja Policyjna Unii Europejskiej w Bośni i Hercegowinie; EUPM).
Na siódmym szczycie UE-Ukraina w Jałcie z października 2003, w czasie kiedy Wspólnota oczekiwała na pierwsze rozszerzenie na Wschód, Bruksela nie zaoferowała członkostwa Kijowa w Unii, lecz zasugerowała usankcjonowanie statusu kraju należącego do programu Europejskiej Polityki Sąsiedztwa. Kuczma powiedział, że Ukraina chciała przyjąć plany restrukturyzacji gospodarki, dzięki której osiągnęła by status gospodarki rynkowej. Ukraiński prezydent poruszył również kwestię uproszczenia przepisów wizowych dla obywateli Ukrainy.
Relacje porewolucyjne i Europejska Polityka Sąsiedztwa.
W okresie pomarańczowej rewolucji od listopada do grudnia 2004 r. Unia wspierała opozycję i pomagała utworzyć okrągły stół, dzięki któremu powtórzono drugą turę wyborów prezydenckich. W styczniu 2005 r. pozytywnie przyjęto oświadczenie Ukrainy o ubieganie się o członkostwo w UE, jednak nie przyznano jej statusu kraju kandydującego. 21 lutego 2005, zgodnie z postanowieniami jałtańskimi, włączono Ukrainę do Europejskiej Polityki Sąsiedztwa, nadając jej miano priorytetowego partnera.
Po objęciu rządów przez Wiktora Juszczenkę, wyniesionego na fali pomarańczowej rewolucji, w ukraińskim narodzie rozbudziły się nadzieje o członkostwie we Wspólnocie, szczególnie, że Unia przychylnie spoglądała na Kijów. Jednak pod koniec 2005 UE wysyłała sprzeczne komunikaty. W październiku 2005 r. przewodniczący Komisji Europejskiej José Manuel Barroso stwierdził, że przyszłość Ukrainy jest w UE. Jednakże 9 listopada 2005, Komisja Europejska w nowym dokumencie strategicznym zasugerowała, że ówczesny program rozszerzenia (Chorwacja i w przyszłości inne kraje byłej Jugosławii) może blokować możliwość przyszłej akcesji Ukrainy, Armenii, Białorusi, Gruzji i Mołdawii. Komisarz Europejski ds. Rozszerzenia Olli Rehn powiedział, że UE powinna unikać nadmiernej ekspansji, dodając, że program rozszerzenia był już dosyć obszerny.
1 grudnia 2005 na dziewiątym szczycie UE-Ukraina w Kijowie podpisano memorandum dotyczące energetyki. Ustalono w nim strategię integracji ukraińskiego i unijnego rynku energii, formułując „mapę drogową”, obejmującą kwestie bezpieczeństwa nuklearnego, zapewnienia bezpieczeństwa energetycznego, poprawy standardów ekologicznych, integracji rynków i zapewnienie samowystarczalności energetycznej.
We wrześniu 2006 r. osiągnięto porozumienie dotyczące wykorzystania funduszy Europejskiego Banku Inwestycyjnego i Europejskiego Banku Odbudowy i Rozwoju do wspierania ukraińskiej energetyki. Do końca 2006 r. z programu TACIS finansowano także badania nad reformą ukraińskiego systemu przesyłu gazu ziemnego. W międzyczasie, na 10. szczycie Ukraina-UE, który odbył się w październiku 2006 w Helsinkach, przedstawiciele UE zadeklarowali, że Europa jest gotowa do rozpoczęcia procesu negocjacji o utworzeniu strefy wolnego handlu między Ukrainą a UE, a także omówienie nowej umowy między podmiotami. Strony omówiły również porozumienia w sprawie uproszczenia przepisów wizowych, współpracy w sektorze energetycznym oraz wspólną politykę zagraniczną i bezpieczeństwa.
5 marca 2007 rozpoczęto negocjację mające na celu podpisanie nowego układu, który miałby uregulować wzajemne stosunki i pomóc zbliżyć się Ukrainie do UE, z kolei w lutym 2008 rozpoczęto rokowania nt. pogłębionej strefy wolnego handlu Ukraina-UE. Wydarzyło się to po tym, jak prezydent Wiktor Juszczenko podpisał 5 lutego 2008 protokół o przystąpieniu Ukrainy do Światowej Organizacji Handlu (formalnie Ukraina stała się członkiem tej organizacji międzynarodowej 16 maja 2008). W międzyczasie w czerwcu 2007 strony podpisały umowę o liberalizacji reżimu wizowego, jednak Ukraina negatywnie odczuła reperkusje poszerzenia strefy Schengen o kraje Europy Środkowej (grudzień 2007). 9 września 2008 podczas 12. szczytu Ukraina-UE w Paryżu poinformowano o rozpoczęciu negocjacji nad umową stowarzyszeniową, z kolei w październiku 2008 rozpoczęto rozmowy nt. wprowadzenia reżimu bezwizowego.
Wewnętrzne problemy Ukrainy i wyhamowanie budowy Partnerstwa Wschodniego.
Mimo progresu w stosunkach bilateralnych, przeważająca większość krajów członkowskich UE uważała, iż Ukraina nie jest gotowa na wstąpienie do unijnych struktur. Kijów nie spełniał politycznych i gospodarczych kryteriów zawartych w mechanizmie kopenhaskim. W związku z tym Unia Europejska poparła rozwijanie współpracy w ramach Partnerstwa Wschodniego, która była polsko-szwedzką inicjatywą powstałą w maju 2008.
Tymczasem sytuacja wewnętrzna na Ukrainie ulegała pogorszeniu, co nie wpłynęło korzystnie na kontakty Bruksela-Kijów. Początkowo w kwietniu 2008 Ukraina nie została objęta Planem działań na rzecz Członkostwa w Sojuszu (MAP) w co stało się faktem na szczycie NATO w Bukareszcie. Ponadto na szczytach władzy, frakcja prezydenta Juszczenki (Nasza Ukraina-Ludowa Samoobrona; NU-LS) popadła w konflikt z Blokiem Julii Tymoszenko (BJuT). Obie strony „pomarańczowej koalicji” powstałej w tej formie po wyborach parlamentarnych w 2007, zaczęły ubiegać się o względy opozycyjnej Partii Regionów, co doprowadziło w czerwcu 2008 do utracenia koalicyjnej większości w Radzie Najwyższej, a także nieudanej próby odwołania rządu Tymoszenko z 11 lipca 2008 przez Partię Regionów.
Kolejnym negatywnym czynnikiem na ukraińską scenę polityczną miała wojna rosyjsko-gruzińska z sierpnia 2008. Część społeczeństwa i klasy politycznej popierała Rosję, a druga część Gruzję. W tej sytuacji Blok Julii Tymoszenko sprzymierzył się z prorosyjską Partią Regionów oraz Komunistyczną Partią Ukrainy. NU-LS podjęła decyzję o wyjściu z koalicji, a 8 października Juszczenko podjął decyzję o rozwiązaniu parlamentu. Na ratunek koalicji przybył Blok Wołodymira Łytwyna, który został przewodniczącym Rady Najwyższej, zastępując odwołanego Arsenija Jaceniuka (NU-LS). Tymoszenko pozostała premierem i stanęła na czele koalicji BJuT – NU-LS – Blok Łytwyna.
W trakcie rządów „pomarańczowej koalicji” przedmiotem sporów stały się relacje gazowe z Rosją. Gazprom domagał się spłaty długów, rosnących przez panujący kryzys gospodarczy. Wykorzystując ukraiński kryzys polityczny, Moskwa zmusiła Ukrainę do przyjęcia podwyżki cen gazu, która pozwoliłaby na zwiększenie wpływów do rosyjskiego budżetu w realiach światowego kryzysu finansowego. Strony nie doszły do porozumienia, co zakończyło się wojną gazową między Kijowem i Moskwą, czyli całkowitego odcięcia dostaw gazu z rurociągu Gazpromu przechodzącego przez terytorium Ukrainy. Kryzys gazowy został zakończony umową, podpisaną po niemal trzech tygodniach, przez premier Tymoszenko i premiera Władimira Putina.
Prace nad umową stowarzyszeniową, jej upadek i protesty na Ukrainie.
Jeszcze w grudniu 2009, na 13. szczycie UE-Ukraina strony uznały, że większość prac nad umową stowarzyszeniową zostało zakończonych. Barroso wyraził nadzieję, że negocjacje w sprawie stowarzyszenia mogą zostać zakończona do końca 2010. Jednak zmiana kursu ukraińskiej polityki dokonała się po wyborach prezydenckich ze stycznia 2010. Zwyciężył w nich Wiktor Janukowycz stojący na czele Partii Regionów. Wkrótce Rada Najwyższa wyraziła wotum nieufności dla rządu Tymoszenko, a 11 marca 2010 parlament rozwiązał rząd i zatwierdził nowy gabinet premiera Mykoły Azarowa.
Za rządów Janukowicza wszczęto postępowanie karne przeciwko Julii Tymoszenko, związane z zarzutami defraudacji podczas podpisania umowy gazowej z Rosją w styczniu 2009. W sierpniu 2011 została tymczasowo aresztowana. W październiku 2011 roku uznano ją za winną spowodowania strat przedsiębiorstwa Naftohaz Ukrainy i skazano na karę 7 lat pozbawienia wolności. Osadzono ją w kolonii karnej w Charkowie. Postępowania karne wytoczone Julii Tymoszenko i członkom jej rządu stały się przedmiotem zainteresowania Parlamentu Europejskiego, który w swojej rezolucji skrytykował władze ukraińskie i wezwał do zapewnienia niezależności i bezstronności w procesach przed sądami. Sprawa Julii Tymoszenko stała się główną przeszkodą w budowaniu więzi Ukrainy z Unią Europejską.
14. szczyt w Brukseli, który odbył się w listopadzie 2010, ujawnił, iż Bruksela chłodno odbierała starania Ukrainy o podpisanie umowy stowarzyszeniowej z powodu zmiany orientacji ukraińskiej polityki zagranicznej. Jeszcze bardziej napięta atmosfera panowała na 15. szczycie dwustronnym w Kijowie w grudniu 2011, kiedy ogłoszono, że podpisanie umowy stowarzyszeniowej będzie zależeć od stanu demokracji na Ukrainie. Mimo tego w 2012 rozpoczęto negocjacje nad podpisaniem umowy stowarzyszeniowej. Po ponad roku negocjacji gotowy był projekt reformujący ukraińskie prawo. Niezadowolona z negocjacji UE-Ukraina była Rosja, która wycofała się ze współpracy gospodarczej z Ukrainą.
W czerwcu 2012 rozpoczęła się misja wysłanników Parlamentu Europejskiego Pata Coxa i Aleksandra Kwaśniewskiego, która na celu miała uwolnienie Julii Tymoszenko i doprowadzenie do podpisania umowy stowarzyszeniowej przez Ukrainę. 4 października 2013 zwrócili się do ukraińskiego prezydenta z prośbą o ułaskawienie Tymoszenko ze względów humanitarnych. Tymczasem 21 listopada 2013, rząd Ukrainy ogłosił zawieszenie procesu przygotowań do podpisania umowy o stowarzyszeniu i kompleksowej strefie wolnego handlu z Unią Europejską. Po ogłoszeniu tej decyzji na Ukrainie wybuchły prounijne demonstracje zwane Euromajdanem. Do podpisania umowy stowarzyszeniowej miało dojść na szczycie Partnerstwa Wschodniego w Wilnie w dniach 28–29 listopada 2013, jednak Wiktor Janukowycz, w przeciwieństwie do przywódców Gruzji i Mołdawii tego nie uczynił, co spotęgowało antyprezydenckie nastroje w ukraińskim społeczeństwie. Ukraińska milicja wczesnym rankiem 30 listopada 2013 brutalnie rozpędziła demonstrantów zgromadzonych na Placu Niepodległości w Kijowie. Akcję potępiły m.in. Unia Europejska, USA i Polska.
Początek wojny rosyjsko-ukraińskiej i podpisanie umowy stowarzyszeniowej przez nowe władze.
Protesty przeciwko dotychczasowym władzom przerodziły się w rewolucję na Placu Niepodległości. Wydarzenia Euromajdanu doprowadziły w lutym 2014 do odwołania Wiktora Janukowycza. Wiosną 2014 nasiliły się prorosyjskie działania separatystyczne we wschodniej i południowej Ukrainie i w konsekwencji wojna hybrydowa tamże. Nowe władze z premierem Arsenijem Jaceniukiem i wybranym w maju 2014 prezydentem Petro Poroszenko, dążyły do podpisania umowy stowarzyszeniowej z Unią Europejską. 21 marca 2014 w trakcie kryzysu krymskiego, Arsenij Jaceniuk podpisał w Brukseli część polityczną umowy stowarzyszeniowej z Unią Europejską, dotyczącą handlu. Z kolei 27 czerwca 2014 prezydent Poroszenko podpisał drugą część umowy stowarzyszeniowej z Unią Europejską. Podpisy pod umowami złożyli także liderzy dwóch innych państw: premier Gruzji Irakli Garibaszwili i premier Mołdawii Iurie Leancă, z kolei ze strony EU – Herman Van Rompuy, przewodniczący Komisji Europejskiej José Manuel Durão Barroso, a także przywódcy 28 krajów UE.
16 września 2014 Rada Najwyższa zatwierdziła projekt ustawy o ratyfikacji Układu o stowarzyszeniu między Ukrainą a Unią Europejską, która tego samego dnia została podpisana przez prezydenta Petro Poroszenko.
1 stycznia 2016 weszła w życie umowa między Ukrainą a Unią Europejską o pogłębionej i całościowej strefie wolnego handlu (DCFTA), będąca najważniejszą i największą częścią podpisanej w czerwcu 2014 roku umowy stowarzyszeniowej między Ukrainą a UE. Umowa przewiduje nie tylko powołanie strefy wolnego handlu, ale także przyjęcie przez Ukrainę ok. 60 proc. prawa Unii Europejskiej, w tym regulacji w zakresie energii, przepisów technicznych, sanitarnych, fitosanitarnych, celnych i dotyczących ochrony własności intelektualnej. Ma ponadto zabezpieczyć przepływ kapitału oraz stworzyć równe warunki konkurencji. Jednocześnie, tego samego dnia decyzją prezydenta Władimira Putina przestała obowiązywać umowa o wolnym handlu między Rosją a Ukrainą.
Kandydatura do Unii Europejskiej.
Po rozpoczęciu rosyjskiej inwazji, na Ukrainie poparcie dla przystąpienia do UE wzrosło do rekordowego poziomu 91%.
28 lutego Ukraina oficjalnie złożyła list z wnioskiem o członkostwo. W związku z trwającym kryzysem prezydent Wołodymyr Zełenski wystąpił o natychmiastowe przyjęcie do Unii Europejskiej w specjalnej procedurze. Osiem państw UE podpisało list popierający przyspieszony proces akcesyjny Ukrainy. 1 marca węgierski minister spraw zagranicznych Péter Szijjártó oświadczył, że jego kraj również poprze przyspieszony proces.
1 marca 2022 r. Parlament Europejski, po debacie, w której Prezydent Ukrainy wystąpił i spotkał się z aplauzem, zarekomendował uczynienie Ukrainy oficjalnym „kandydatem” do członkostwa w UE. Parlament Europejski zagłosował za zwiększeniem członkostwa Ukrainy 637 za, 13 przeciw, 26 wstrzymało się.
7 marca UE zapowiedziała, że formalnie oceni wniosek Ukrainy. 8 kwietnia w Kijowie przebywała przewodnicząca Komisji Europejskiej Ursula von der Leyen i szef unijnej dyplomacji Josep Borrell. Von der Leyen wręczyła prezydentowi Zełenskiemu kwestionariusz członkostwa. Borrell zapowiedział, że delegacja UE na Ukrainę pod przewodnictwem Mattiego Maasikasa powróci do Kijowa po jego ewakuacji po wybuchu wojny. 18 kwietnia Ukraina wypełniła ankietę. 24 maja Rada Unii Europejskiej przyjęła rozporządzenie umożliwiające czasową liberalizację handlu z Ukrainą, zniesienie wszystkich ceł z tytułu IV umowy stowarzyszeniowej, cła antydumpingowe oraz egzekwowanie wspólnych zasad importowych. 17 czerwca 2022 r. Komisja Europejska oficjalnie ogłosiła swoje zalecenie przyznania Ukrainie statusu kandydata do UE.

</doc>
<doc id="1677991" url="https://pl.wikipedia.org/wiki?curid=1677991" title="Stosunki Unii Europejskiej z państwami Afryki subsaharyjskiej">
Stosunki Unii Europejskiej z państwami Afryki subsaharyjskiej

Działania Unii Europejskiej w stosunku do Afryki subsaharyjskiej odnoszą się przede wszystkim do:
Zainteresowanie Unii regionem afrykańskim jest niewielkie i z tego powodu zwykle nie działa ona samodzielnie, lecz współpracuje z innymi organizacjami międzynarodowymi. Jej głównymi partnerami są ONZ i Unia Afrykańska. Zdarza się, że Wspólnota ogranicza się jedynie do ich wspierania. Realizując swoją politykę, Unia stosuje głównie wspólne stanowiska, wspólne działania oraz oświadczenia i deklaracje polityczne.
Unia wspiera misje pokojowe w Afryce, jednak nie wysyła tam własnych sił. Stara się rozwiązywać konflikty drogą dyplomatyczną, co jest powodem niskiej skuteczności tych działań, nie popartych wojskową pomocą. UE udziela również finansowej pomocy organizacjom międzynarodowym (np. Fundusz Pokojowy OJA w 1998 r. otrzymał 1 mln USD) i wspiera mechanizm antykryzysowy Wspólnoty Gospodarczej Państw Afryki Zachodniej. W 1996 r. UE wysłała w region Wielkich Jezior Afrykańskich specjalnego wysłannika który ma współdziałać z ONZ i OJA, by pokojowo rozwiązywać konflikty. Od 2007 r. jest nim Holender Roland van de Geer.
W 2003 r. Unia, działając na podstawie rezolucji Rady Bezpieczeństwa ONZ, po raz pierwszy wysłała do Afryki misję wojskową. Liczyła ona około 1800 żołnierzy i miała ona wspomagać kontyngent MONUC w rejonie Wielkich Jezior do czasu aż został on wzmocniony. Innym działaniem w Demokratycznej Republice Konga było utworzenie Misji Policyjnej w Kinszasie, której zadaniem jest pomoc w tworzeniu kongijskiej policji oraz ochrona państwa. Od 2005 r. działa także "misja doradztwa i pomocy w reformowaniu sektora bezpieczeństwa", która wspiera władze w respektowanie praw człowieka i poszanowania demokracji. Od lipca do listopada 2006 r. w Kongu działała również "wojskowa operacja UE", pomagająca siłom pokojowym ONZ nadzorować wybory.
Duży wpływ na kształt działań UE w Afryce ma Komisja Europejska, która decyduje stosowaniu środków gospodarczych. Na kraje nie przestrzegające praw człowieka lub toczące wojny, nakładane są sankcje w postaci embarg, w szczególności tych dotyczących handlu bronią. W odniesieniu do krajów starających się zaprowadzać pokój i demokrację, UE stosuje natomiast pozytywne środki ekonomiczne - pomoc humanitarną i przywileje handlowe.
Skuteczność działań UE, do tej pory niewielka z uwagi na ograniczanie się do dyplomacji prewencyjnej, zwiększyła się w 2003 r., gdy zaczęto prowadzić misje petersberskie. W ich ramach np. misja Unii Afrykańskiej w Sudanie otrzymała wsparcie techniczne i logistyczne. W 2005 r. państwa UE wysłały w rejon Darfuru także obserwatorów i planistów, by wspomóc działania stabilizacyjne. W następnych latach Unia jeszcze kilkukrotnie podejmowała dalsze uchwały zwiększające wsparcie dla misji w Sudanie, m.in. decydując o współpracy z tamtejszą policją oraz NATO. Przeznaczyła również 15 mln euro na pomoc misji UA w Somalii.
Duże znaczenie w dalszym kształtowaniu się wzajemnych stosunków miał mający miejsce w dniach 3-4 kwietnia 2000 r. w Kairze pierwszy szczyt UE-Afryka. Podkreślono na nim potrzebę budowy strategicznego partnerstwa obu regionów oraz uzgodniono plan działania, który zawierał:
UE i Afryka dokonują również spotkań na szczeblu ministerialnym. Na pierwszym z nich 10 października 2001 r. w Brukseli przedstawiciele UA oraz trójki UE wspólnie potępili zamachy terrorystyczne z 11 września. Na drugim zaś, 28 listopada 2002 r. w Ouagadougou w Burkina Faso przyjęto deklarację potępiającą terroryzm we wszystkich formach oraz przygotowano plan działania dotyczący walki z handlem ludźmi. Unia Europejska również przedstawiła wówczas dokument o nazwie "Platforma przyszłych stosunków między Afryką a UE", który zapowiadał podjęcie szerokiej współpracy obu regionów. Ponadto UE zadeklarowała w nim, że będzie traktować UA jako głównego reprezentanta Afryki.
Na rok 2003 planowano drugi szczyt UE-Afryka, jednak był on w różnych względów odkładany. 15 maja tego samego roku w Atenach odbyło się spotkanie państw UE nt. rozwoju Afryki. Uzgodniono na nim zwiększenie wkładu Unii w działania na jej terenie i sformułowano zalecenia, według których Wspólnota miała dalej postępować.
W 2005 r. Rada Unii Europejskiej przyjęła dokument, nazwany później "Strategia dla Afryki". Nie jest on wspólną strategią, lecz pierwszym programem działania odnoszącym się do Afryki. Zawiera on postanowienia dotyczące:

</doc>
<doc id="1677992" url="https://pl.wikipedia.org/wiki?curid=1677992" title="Stosunki Unii Europejskiej z państwami Azji">
Stosunki Unii Europejskiej z państwami Azji

W relacjach z państwami azjatyckimi Unia Europejska podejmuje działania przede wszystkim w kwestiach politycznych i handlowych. Jej wysiłki mają na celu zapewnienie bezpieczeństwa i stabilności w Azji poprzez redukcję napięć i promowanie rozbrojenia. UE pomaga w budowaniu demokracji i rządów prawa, oraz zabiega o przestrzeganie praw człowieka. Dąży także do wzmocnienia wzajemnego handlu i znoszenia barier celnych. W mniejszym stopniu prowadzi również działania na rzecz rozwoju kultury i nauki.
Unia Europejska angażuje się w działania związane z nieproliferacją broni nuklearnej. W dniach 24–25 czerwca 1994 r. podczas spotkania w Korfu jej przywódcy zaapelowali do władz Korei Północnej, by przestrzegała postanowień układu o nierozprzestrzenianiu broni jądrowej. 5 marca 1996 podjęła wspólne działanie dotyczące technologicznej i finansowej pomocy KRLD, by wesprzeć ją w poszukiwania alternatywnych źródeł energii. UE potępiła również testy nuklearne Indii i Pakistanu, przeprowadzone w maju 1994 r. Na odbywającym się miesiąc później spotkaniu w Cardiff, Rada Europejska oświadczyła, że zniszczyły one stabilność w regionie i zaapelowała o przystąpienie obu krajów do traktatu o całkowitym zakazie prób z bronią jądrową. W 2002 r. UE potępiła indyjskie testy rakietowe i ataki terrorystyczne islamskich fundamentalistów w Kaszmirze, apelując o pokojowe rozwiązanie konfliktu indyjsko-pakistańskiego.
Jedne z najważniejszych wydarzeń we wzajemnych relacjach to szczyty ASEM. Są to spotkania państw członkowskich UE, Komisji Europejskiej, członkowie ASEAN, Chin, Japonii i Korei Południowej, a od szczytu w 2006 r. także Indii, Pakistanu, Mongolii i Sekretariat ASEAN. Pierwsze spotkanie miało miejsce w Bangkoku w dniach 1–2 marca 1996 r. i odtąd odbywają się one co 2 lata. Dialog w ich ramach jest prowadzony na zasadach równoprawnego partnerstwa i obejmuje 3 grupy zagadnień:
Chociaż w ramach ASEM nie ma żadnych formalnych instytucji, a podczas szczytu w Helsinkach 10–11 września 2006 r. podkreślono, że największe znaczenie we wzajemnej współpracy mają metody nieformalne, istnieją 2 organy bezpośrednio związane za inicjatywy ASEM. Są to:
W 2000 r. podczas szczytu w Singapurze powołano Azjatycko-Europejską Strukturę Współpracy (AECF), w ramach której ustalono wizję współpracy na XXI wiek. Zakłada ona umacnianie pokoju i stabilności, wspieranie zrównoważonego rozwoju gospodarczego i postępu społecznego oraz rozwijanie współpracy we wszystkich dziedzinach: handlu, inwestycji, nauki, kultury, przedsiębiorczości itp.

</doc>
<doc id="1677993" url="https://pl.wikipedia.org/wiki?curid=1677993" title="Stosunki Rosji z Unią Europejską">
Stosunki Rosji z Unią Europejską

Stosunki Unia Europejska-Rosja zostały po raz pierwszy sformalizowane 24 czerwca 1994 r., gdy podpisano układ o partnerstwie i współpracy, który wszedł w życie 1 grudnia 1997 r. i obowiązywał przez 10 lat. Regulował on sprawy gospodarcze i handlowe, liberalizując przepływ kapitału, towaru i usług, rozszerzał współpracę naukowo-techniczną, dotyczącą ochrony środowiska i korzystania z przestrzeni kosmicznej, regulował sprawy związane z wymiarem sprawiedliwości i walką z przestępczością oraz ustalił formę dialogu politycznego. W jego wyniku zaczęto odbywać spotkania na szczycie, a od 1998 r. także spotkania ministerialne "Rady Współpracy" UE-Rosja, której zadanie to coroczne opracowywanie planów współpracy. Utworzono również "Parlamentarny Komitet Współpracy", obradujący w składzie przedstawicieli parlamentów.
Na szczycie UE w Kolonii 4 czerwca 1999 r. ustalono pierwszą w historii wspólną strategię. Została ona przyjęta na 4 lata, a w czerwcu 2003 r. przedłużona na następny rok, wygasła 24 czerwca 2004 r. Precyzowała ona cele unijnej polityki wobec Rosji:
29 maja 2000 r. odbył się szczyt UE-Rosja, którego tematem były najistotniejsze aspekty współpracy ze szczególnym uwzględnieniem spraw bezpieczeństwa europejskiego i światowego. Na tym spotkaniu pełniący od 1 stycznia tego roku funkcję prezydenta Władimir Putin pozytywnie ustosunkował się do tworzonej wówczas Europejskiej Polityki Bezpieczeństwa i Obrony.
30 października 2000 r. ustanowiono tzw. dialog energetyczny, który miał na celu regulację stosunków w sprawie dostaw do Unii surowców energetycznych. Rosja jest obecnie największym partnerem Unii w tej dziedzinie i pokrywa ponad 40% jej konsumpcji, w szczególności gazu ziemnego i ropy naftowej. Podstawowe kwestie omawiane w ramach dialogu to zapewnienie bezpieczeństwa energetycznego krajom UE i dopuszczenie zachodnich firm do rosyjskiego przemysłu naftowego na równych zasadach. Dyskutuje się również na temat handlu paliwem do elektrowni atomowych i zapewnieniem bezpieczeństwa rosyjskich reaktorów. Unia prowadzi ponadto starania o to, by Rosja podpisała "Protokół Tranzytowy" i ratyfikowała "Europejską kartę energetyczną", podpisaną 17 grudnia 1991 r. w Hadze przez 46 krajów.
10 kwietnia 2001 r. podpisano układ o współpracy naukowej i technologicznej, a pod koniec maja rozpoczęto prace nad ustanowieniem wspólnej europejskiej przestrzeni gospodarczej. 3 października tego samego roku w Brukseli odbył się szczyt, którego rezultatem było poszerzenie dialogu o problematykę współpracy politycznej i w zakresie bezpieczeństwa.
29 maja 2002 r. na szczycie w Moskwie wydano "Wspólną deklarację o praktycznych krokach w rozwijaniu dialogu politycznego i w sprawach reagowania kryzysowego i bezpieczeństwa". Rosja wówczas wyszła z inicjatywą planu wspólnego działania w dziedzinie EPBiO i ustanowiła przedstawiciela do spraw kontaktów ze Sztabem Wojskowym UE. Niedługo później, w czerwcu tamtego roku, na posiedzeniu w Sewilli Rada Europejska zaprosiła Rosję do dialogu dotyczącego misji petersberskich.
W 2002 r. kontakty między Unią a Rosją dotyczyły głównie polityki nadgranicznej. W związku ze zbliżającym się własnym rozszerzeniem, UE mając w perspektywie sąsiedztwo z Rosją, domagała się wprowadzenia obowiązku posiadania paszportów przez obywateli Rosji przy przekraczaniu unijnej granicy. Zasady ruchu granicznego ustalono w listopadzie 2002 r. Nie wprowadzono wiz, a dla osób podróżujących przez Litwę między Kaliningradem a resztą Rosji wprowadzono uproszczone dokumenty, choć od 1 stycznia 2005 r. wszyscy obywatele rosyjscy musieli posiadać międzynarodowe paszporty, by przekroczyć granicę Litwy.
31 maja w Petersburgu, podczas obchodów 300-lecia tego miasta, odbył się szczyt, w którym wzięli udział Rosja, kraje członkowskie Unii i kraje do UE kandydujące. Ustanowiono na nim 4 "wspólne przestrzenie" wzajemnej współpracy:
Na szczycie podjęto również kilka innych decyzji, m.in.: "Radę Partnerstwa" przemianowano na "Stałą Radę Partnerstwa" i włączono Rosję do misji policyjnej Unii w Bośni i Hercegowinie. Rosja natomiast zadeklarowała chęć udziału w innych cywilnych operacjach reagowania kryzysowego i złożyła propozycję zniesienia wiz.
6 listopada 2003 r. odbył się kolejny szczyt, który zaowocował deklaracją o wzmacnianiu współpracy politycznej i bezpieczeństwa. Z powodu rozszerzenia Unii w 2004 r. konieczne było rozciągnięcie układu o partnerstwie i współpracy na nowe państwa, czego dokonano 27 kwietnia podpisując protokół do układu. Miesiąc później, 21 maja w Moskwie zawarto porozumienie odnośnie do poparcia Unii dla Rosyjskiej akcesji do WTO.
W 2004 r. Rosja odmówiła udziału w Europejskiej Polityce Sąsiedztwa, gdyż nie chciała być postawiona na równi z innymi państwami postradzieckimi. Podczas pomarańczowej rewolucji opowiedziała się po stronie Wiktora Janukowycza, oskarżanego o sfałszowanie wyborów, co spowodowało konflikt z UE.
W 2005 r., gdy w wyniku polsko-rosyjskiego sporu o drugą nitkę rurociągu jamalskiego, Rosja zdecydowało się poprowadzić rurę tranzytową po dnie Bałtyku, Polska zaczęła zabiegać o ustanowienie wspólnej polityki energetycznej, która pozwoliłaby zabezpieczyć się przed nieprzewidzianymi działaniami Rosji. Z tego też powodu w dniach 8-9 marca 2007 r. Rada Europejska zainicjowała zintegrowaną politykę klimatyczną i energetyczną, której celami mają być: zapewnienie bezpieczeństwa energetycznego, zwiększenie równego dostępu europejskich przedsiębiorstw do złóż surowców oraz rozwój w zgodzie ze środowiskiem.
Ponieważ układ o partnerstwie i współpracy był zawarty na 10 lat, pojawiła się potrzeba negocjacji nowego. 24 listopada 2006 r. na szczycie UE i Rosji w Helsinkach próbowano rozpocząć rozmowy w tej kwestii, jednak zablokowała je Polska, będąca wówczas w sporze z Rosją w związku z wprowadzeniem zakazu importu polskiego mięsa. Został on zniesiony w grudniu 2007 r.. 
W 2010 r. zainicjowano Partnerstwo dla Modernizacji.
W 2011 r. zainicjowano rozwój dwustronnej współpracy w ramach Obszaru wolności, bezpieczeństwa i sprawiedliwości, co doprowadzić ma do liberalizacji reżimu wizowego.
Dzięki wsparciu Unii Europejskiej wypracowano porozumienie na mocy którego Rosja stała się członkiem Światowej Organizacji Handlu w 2012 roku.

</doc>
<doc id="1677995" url="https://pl.wikipedia.org/wiki?curid=1677995" title="Théodore Flournoy">
Théodore Flournoy

Théodore Flournoy (ur. 15 sierpnia 1854 w Genewie, zm. 5 listopada 1920 tamże) – szwajcarski psycholog, profesor psychologii fizjologicznej i eksperymentalnej Uniwersytetu Genewskiego.
Życiorys.
Studiował medycynę i teologię, zajmował się także filozofią nauki i parapsychologią. Jako klinicysta badał zjawiska związane z hipnozą. Rezultatem tego był słynne studium "Des Indes à la Planète Mars" ("Z Indii na planetę Mars") o Hélène Smith, znanym medium, której praktyki zdezawuował z charakterystycznym poczuciem humoru). Jako materialista i racjonalista zaproponował dwie zasady naukowego podejścia do badań religijności. Zasada wyłączania transcendencji mówi o konieczności powstrzymania się od założeń na temat istnienia lub nieistnienia niezależnego bytu religijnego. Zasada interpretacji biologicznej postuluje fizjologiczną podstawę psychologii religii: gdzie to możliwe, powinna odwoływać się do organicznych uwarunkowań zjawisk religijnych, wyjaśniać zjawiska religijne jako uwarunkowane wewnętrznie i zewnętrznie. Ponadto Flournoy uważał psychologię religii za naukę porównawczą (poprzez opis różnic indywidualnych) oraz dynamiczną (życie religijne to proces). Flournoy współpracował z takimi badaczami, jak William James (który cytował materiały z jego badań w "Doświadczeniach religijnych"), Wilhelm Wundt i Frederick Meyers, zaś jego uczniem był Édouard Claparède.

</doc>
<doc id="1677996" url="https://pl.wikipedia.org/wiki?curid=1677996" title="Jean-Denis Deletraz">
Jean-Denis Deletraz



</doc>
<doc id="1677997" url="https://pl.wikipedia.org/wiki?curid=1677997" title="Mechtersen">
Mechtersen

Mechtersen (dolnoniem. "Mechtsen") – miejscowość i gmina położona w niemieckim kraju związkowym Dolna Saksonia, w powiecie Lüneburg. Należy do gminy zbiorowej (niem. "Samtgemeinde") Bardowick.
Położenie geograficzne.
Mechtersen leży ok. 8 km na zachód od Lüneburga i 12 km na południowy wschód od Winsen (Luhe).
Od wschodu sąsiaduje z gminą Vögelsen, od południa z gminą Reppenstedt z gminy zbiorowej Gellersen, od zachodu z gminą Vierhöfen z gminy zbiorowej Salzhausen z powiatu Harburg i od północy z gminą Radbruch. Teren gminy leży na północno-wschodnich krańcach Pustaci Lüneburskiej. W północnej części gminy znajdują się mokradła z dużą liczbą kanałów melioracyjnych.
Historia.
Najstarsza wzmianka dotycząca Mechtersen pochodzi z 21 maja 1158.
W dokumencie tym biskup z Verden Hermann decyduje o poborze dziesięciny od chłopów z "Mechtersen". Jednakże wtedy nazwa miejscowości musiała brzmieć inaczej. Prawdopodobne nazwy, a na pewno w historii stosowane, to "Mechtrikeshusen", "Mechtriksen" i "Mechtenhusen".
Komunikacja.
Mechtersen znajduje się na uboczu głównych tras komunikacyjnych. Dopiero w odległości ok. 6 km można osiągnąć autostradę A39 (dawna A250) na węźle Lüneburg-Nord.

</doc>
<doc id="1678000" url="https://pl.wikipedia.org/wiki?curid=1678000" title="Abbéville">
Abbéville



</doc>
<doc id="1678001" url="https://pl.wikipedia.org/wiki?curid=1678001" title="Norbert Hahn">
Norbert Hahn

Norbert Hahn (ur. 6 stycznia 1954 w Elbingerode) – niemiecki saneczkarz reprezentujący NRD, dwukrotny mistrz olimpijski, wielokrotny medalista mistrzostw świata i Europy.
Kariera.
Pierwszy sukces w karierze osiągnął w styczniu 1973 roku, kiedy w parze z Hansem Rinnem zdobył złoty medal w dwójkach podczas mistrzostw Europy w Königssee. Jeszcze w tym samym roku zdobyli też srebro na mistrzostwach świata w Oberhofie. W kolejnych latach zdobyli też złoto na MŚ w Hammarstrand (1975) i MŚ w Innsbrucku (1977) srebro na MŚ w Königssee (1979) oraz brązowy medal podczas MŚ w Imst (1978). Hahn zdobył też kolejne sześć medali mistrzostw kontynentu: złote na ME w Olang (1975), ME w Hammarstrand (1978) i ME w Olang (1980) oraz srebrne podczas ME w Imst (1974), ME w Königssee (1977) i ME w Oberhofie (1979). W 1976 roku wystartował na igrzyskach olimpijskich w Innsbrucku, gdzie razem z Rinnem odniósł zwycięstwo. Tytuł mistrzów olimpijskich reprezentanci NRD obronili podczas rozgrywanych cztery lata później igrzysk w Lake Placid.

</doc>
<doc id="1678002" url="https://pl.wikipedia.org/wiki?curid=1678002" title="Hans Rinn">
Hans Rinn

Hans Rinn (ur. 19 marca 1953 w Langewiesen) – niemiecki saneczkarz reprezentujący NRD, trzykrotny medalista olimpijski, wielokrotny medalista mistrzostw świata i Europy.
Kariera.
Pierwsze sukcesy w karierze osiągnął w styczniu 1973 roku, kiedy zdobył dwa złote medale podczas mistrzostw Europy w Königssee. Jeszcze w tym samym roku zdobył złoty medal indywidualnie i srebrny w parze z Norbertem Hahnem na mistrzostwach świata w Oberhofie. W kolejnych latach zdobył jeszcze siedem medali na imprezach tego cyklu: srebrny w jedynkach na MŚ w Königssee (1974), złoty w dwójkach na MŚ w Hammarstrand (1975), złote w obu konkurencjach podczas MŚ w Innsbrucku (1977), brązowy w dwójkach na MŚ w Imst (1978) oraz srebrny w tej samej konkurencji na MŚ w Königssee (1979). Zdobył też jedenaście kolejnych medali mistrzostw Europy, w tym złote w jedynkach na ME w Imst (1974) i ME w Oberhofie (1979) oraz dwójkach na ME w Olang (1975), ME w Hammarstrand (1978) i ME w Olang (1980).
W 1976 roku wystartował na igrzyskach olimpijskich w Innsbrucku, zdobywając brązowy medal. W zawodach tych wyprzedzili go jedynie Dettlef Günther z NRD i Josef Fendt z RFN. Wspólnie z Hahnem zdobył parę dni później złoty medal w dwójkach. Na rozgrywanych cztery lata później igrzyskach olimpijskich w Lake Placid Hahn i Rinn zdobyli kolejny złoty medal w dwójkach, a w jedynkach Rinn nie ukończył rywalizacji.

</doc>
<doc id="1678003" url="https://pl.wikipedia.org/wiki?curid=1678003" title="Andrea Gail">
Andrea Gail

Andrea Gail – kuter rybacki zbudowany w 1978 w Panama City na Florydzie. Miał 22 m długości, 93 tony wyporności i rozwijał prędkość do 15 węzłów. Początkowo nosił imię "Miss Penny". Portem macierzystym statku było Marblehead w stanie Massachusetts. Zaginął na morzu w roku 1991 podczas tzw. "sztormu doskonałego".
W swój ostatni rejs wyruszył 20 września z Gloucester w stronę Grand Banks w celu połowu mieczników. Po nieudanym połowie w tamtym rejonie kapitan Billy Tyne zadecydował, by udać się na łowiska w pobliżu Flemish Cap. Podróż powrotną stamtąd rozpoczął 26 października. Ostatni meldunek z kutra zarejestrowano około godziny 18 dwa dni później z pozycji 330 km na północny wschód od Sable Island. W meldunku pojawiła się również informacja o stanie morza – dziewięciometrowych falach i wietrze osiągającym 150 km/h.
30 października jednostka została uznana za zaginioną. W rozpoczętych poszukiwaniach z morza i powietrza, które objęły obszar o powierzchni 400 000 km², wzięła udział straż przybrzeżna Nowego Jorku, Kanady oraz United States Coast Guard. 8 listopada odnaleziono radiopławę EPIRB z "Andrei Gail", lecz była ona uszkodzona i nie pozwoliła ustalić pozycji zatonięcia statku. Tego samego dnia poszukiwania zostały odwołane.
Na podstawie historii kutra powstała powieść Sebastiana Jungera "The Perfect Storm: A True Story of Men Against the Sea" oraz film "Gniew oceanu" w reżyserii Wolfganga Petersena.

</doc>
<doc id="1678004" url="https://pl.wikipedia.org/wiki?curid=1678004" title="Pterocles namaqua">
Pterocles namaqua



</doc>
<doc id="1678005" url="https://pl.wikipedia.org/wiki?curid=1678005" title="Inocybe bongardii">
Inocybe bongardii



</doc>
<doc id="1678006" url="https://pl.wikipedia.org/wiki?curid=1678006" title="I Liceum Ogólnokształcące im. Stefana Żeromskiego w Zawierciu">
I Liceum Ogólnokształcące im. Stefana Żeromskiego w Zawierciu

I Liceum Ogólnokształcące im. Stefana Żeromskiego w Zawierciu – publiczne liceum ogólnokształcące, znajdujące się w Zawierciu, przy ul. Wojska Polskiego 55.
Historia.
1 września 1933 roku otwarto pierwszy oddział czteroklasowego Państwowego Gimnazjum koedukacyjnego przy Państwowym Seminarium Nauczycielskim Żeńskim im. A. Osuchowskiego w Zawierciu. 11 listopada 1934 roku szkołę przeniesiono do nowego budynku przy ul. Parkowej. Początkowo mieściły się w nim 3 klasy gimnazjalne oraz 2 klasy Seminarium Nauczycielskiego (które to seminarium zlikwidowano w 1936 roku). W tym samym roku przekazano budynek szkolny wraz z całym wyposażeniem Państwowemu Gimnazjum Koedukacyjnemu. Pierwsi absolwenci opuścili szkołę w 1937 roku, po zdaniu „małej matury”. W roku szkolnym 1937/1938 decyzją władz oświatowych otwarto dwuletnie Państwowe Liceum Koedukacyjne. Po dwóch latach nauki w liceum w czerwcu 1939 roku uczniowie przystąpili do egzaminu maturalnego.
Wybuch II wojny światowej opóźnił rozpoczęcie nowego roku szkolnego. Niemcy wkroczyli do Zawiercia 4 września 1939 roku. W budynku szkoły początkowo miała swoją siedzibę niemiecka komendantura wojskowa, a następnie szkoła średnia dla młodzieży pochodzenia niemieckiego (Deutsche Staatliche Gimnasium). W lutym 1945 roku otwarto wszystkie zawierciańskie szkoły średnie, w tym Państwowe Gimnazjum i Liceum Koedukacyjne. W budynku szkoły do końca marca 1946 roku znajdował się szpital dla Armii Czerwonej, w związku z czym zajęcia odbywały się w niewielkim baraku przy ul. Hanki Sawickiej. W pierwszych latach po wojnie na terenie szkoły działały organizacje młodzieżowe (m.in. spółdzielnia uczniowska, 89. Drużyna Harcerska im. Lisa-Kuli, PCK, TPŻ, LM, ZWM, TPPR, ZMP, ZMS). 1 września 1948 roku połączono Gimnazjum i Liceum ze Szkołą Podstawową nr 2, tworząc Szkołę Ogólnokształcącą Męską Stopnia Podstawowego i Licealnego z siedzibą w budynku Szkoły Podstawowej nr 2 przy ul. Niedziałkowskiego.
W marcu 1951 roku szkołę przeniesiono do nowego budynku przy ul. Wojska Polskiego, dzieliła ona budynek ze Szkołą Podstawową nr 3. Używano nazwy Szkoła Ogólnokształcąca Męska Stopnia Licealnego. Od 27 czerwca 1955 roku nauka w szkole trwała jedenaście lat. Połączono Szkołę Podstawową nr 3 i Liceum, ale w roku szkolnym 1958/1959 decyzją władz oświatowych odłączono liceum od szkoły podstawowej, a nowa nazwa liceum brzmiała: I Liceum Ogólnokształcące w Zawierciu.
15 listopada 1958 roku odbyło się uroczyste nadanie szkole imienia Stefana Żeromskiego. 1 września 1978 roku decyzją Kuratorium Oświaty i Wychowania utworzono Zespół Szkół Ogólnokształcących, w skład którego weszły I Liceum Ogólnokształcące im. Stefana Żeromskiego i Liceum Ogólnokształcące dla Pracujących. W 1983 roku szkoła obchodziła jubileusz 50-lecia, z tej okazji otwarto Szkolną Izbę Tradycji, a Komitet Rodzicielski ufundował sztandar szkolny.
W 2007 roku wybudowano przy szkole nowoczesną halę sportową.

</doc>
<doc id="1678008" url="https://pl.wikipedia.org/wiki?curid=1678008" title="Flemish Cap">
Flemish Cap

Flemish Cap (ang. "flamandzka pokrywa") – obszar płytkich wód na północnym Atlantyku, na wschód od Labradoru i Nowej Fundlandii. Zajmuje obszar około 42 000 km², a głębokość waha się od 122 do 700 m. Jest cieplejszy i głębszy od pobliskiego Grand Banks.
Flemish Cap jest obszarem mieszania się zimnych wód Prądu Labradorskiego i ciepłych Prądu Północnoatlantyckiego, co tworzy charakterystyczną cyrkulację wody zgodnie z ruchem wskazówek zegara.
Wody Flemish Cap znane są jako doskonałe łowisko, obfitujące w halibuty, mieczniki, krewetki, przegrzebki i inne gatunki. Wody leżą poza wodami przybrzeżnymi Kanady, co czyni je międzynarodowym łowiskiem. W ostatnich latach można było zaobserwować objawy przełowienia, szczególnie śledzia i niegładzicy.
Flemish Cap pojawił się w filmie Wolfganga Petersena "Gniew oceanu" z 2000 roku. Kapitan Billy Tyne (George Clooney) i jego załoga mieli tam doskonały połów mieczników.

</doc>
<doc id="1678010" url="https://pl.wikipedia.org/wiki?curid=1678010" title="Anastasio Somoza Debayle">
Anastasio Somoza Debayle

Anastasio Somoza Debayle, zwany Tachito (ur. 5 grudnia 1925 w León, zm. 17 września 1980 w Asunción) – nikaraguański generał i polityk skrajnie prawicowy, dwukrotny prezydent i dyktator Nikaragui, krewny dwóch innych dyktatorów tego kraju – syn Anastasio Somozy Garcii i młodszy brat Luisa Somozy Debayle; obalony przez rewolucję sandinistowską.
Życiorys.
Był drugim z trzech synów Anastasio Somozy Garcii. Jego matką była Salvadora Debayle. Ukończył szkołę w Managui oraz szkołę wojskową w Nowym Jorku. Do 1946 kształcił się w stopniu kapitana nikaraguańskiej Gwardii Narodowej w Akademii Wojskowej West Point w USA. Po powrocie do ojczyzny rozwijał karierę oficera. Początkowo pracował jako generalny inspektor odpowiedzialny za kształcenie młodych kadr. W 1947 dowodził strażą przyboczną ojca-prezydenta. Zdobył stopień majora i w 1948 objął kierownictwo Akademii Wojskowej w Nikaragui. W wieku 24 lat awansował do stopnia szefa sztabu generalnego. W 1956, gdy lewicowy poeta Rigoberto López Pérez zastrzelił jego ojca Anastasio Somozę Garcię, Debayle odziedziczył 150 milionów dolarów i stał się naczelnym dowódcą Gwardii Narodowej. Na 3 lata przed dojściem do władzy otrzymał najwyższą wojskową rangę – stopień generała dywizji. Dzielił dyktatorską władzę z bratem-prezydentem Luisem Somozą Debyale.
Po śmierci w 1966 tymczasowego prezydenta, Rene Schicka Gutierreza, Somoza Debayle kandydował z ramienia Liberalnej Partii Nacjonalistycznej Nikaragui. Po zwycięstwie w wyborach nie zredukował ogromnej korupcji, nepotyzmu i brutalnych represji. Przeobraził Gwardię Narodową we własną gwardię pałacową przejmując nad nią całkowitą kontrolę. Przy gospodarczej pomocy Stanów Zjednoczonych prowadził życie w zbytku, podczas gdy ludności (zwłaszcza wiejskiej) przeważnie brakowało środków do życia. W znacznym stopniu nadzorował nowo powstające stacje telewizyjne. W rękach Somozów znajdowały się zarówno najważniejsze gałęzie przemysłu, jak i sieci wielkich domów handlowych w kraju.
W 1971 zawarł porozumienie z opozycyjną Partią Konserwatywną: przekazał jej członkom 40% miejsc w parlamencie, w zamian za zapewnienie sobie następnego wyboru na stanowisko prezydenta. Naśladował przy tym zabitego w 1956 ojca-dyktatora, który również prowadził podobne rokowania z konserwatywnym przywódcą Emiliano Chamorro Vargasem. Zgodnie z konstytucją, w 1972 miała upłynąć jego kadencja. Somoza Debayle wyznaczył nowych członków Zgromadzenia Konstytucyjnego, a datę kolejnych wyborów przełożono na rok 1974. Do tego czasu dyktator sprawował nieoficjalną władzę w państwie przy pomocy junty wojskowej. Powrócił na urząd po przyjęciu nowej konstytucji. Złamanie konstytucji i trudna sytuacja ekonomiczna kraju spowodowały wzrost popularności opozycji. Największe poparcie zyskiwali sandiniści (FSLN), ruch o orientacji lewicowej, który przeprowadzał partyzanckie akcje antyrządowe. 
W 1972 miało miejsce potężne trzęsienie ziemi, które zmieniło Managuę – stolicę Nikaragui – w ruinę. Wtedy to Somoza Debayle sprzeniewierzył pomoc pieniężną płynącą z całego świata na odbudowę miasta, przejmując kontrolę nad pomocą zagraniczną napływającą do Nikaragui. Wykorzystał zdobyte w ten sposób fundusze do rozwinięcia swoich różnorakich gospodarczych przedsięwzięć. Przedsiębiorstwa powiązane z rodziną Somozy prowadziły działalność we wszystkich praktycznie dziedzinach gospodarki. Były nimi rynek nieruchomości, finansowy, ubezpieczeniowy, prasy i telewizji, budownictwo, rybołówstwo, przemysł przetwórczy, transportowy, turystyczny, chemiczny i bankowość. Rodzina Somozów była posiadaczami blisko połowy ziemi w Nikaragui, z których jedną czwartą stanowiły najlepsze grunty do uprawy. W 1979 sam Anastasio Somoza Debayle był posiadaczem około 900 milionów dolarów.
Okres lat 70. w Nikaragui charakteryzowało spotęgowanie nastrojów opozycyjnych przeciwko polityce Anastasio Somozy Debayle. W 1974 po raz trzeci dyktator objął urząd prezydenta, na co lewicowy ruch tzw. sandinistów przystąpił do zmasowanej walki partyzanckiej. Reagując na to, prezydent ogłosił w grudniu 1974 stan wyjątkowy. Obowiązywał on do września 1977 roku. Prześladowanie opozycjonistów pochłonęło wiele ofiar, przede wszystkim wśród ludności wiejskiej. Po zamordowaniu przez członków Gwardii Narodowej Pedro Joaquina Chamorro Cardenala, popularnego polityka i przeciwnika Somozów, zwolennicy FSLN zaatakowali Pałac Narodowy w Managui. Oddziały rządowe w krótkim czasie stłumiły rozruchy. Nie powstrzymało to jednak wybuchu powstania narodowego. Stany Zjednoczone wstrzymały pomoc militarno-gospodarczą dla Anastasio Somozy Debayle. W maju 1979 sandiniści ogłosili na terenie całego kraju strajk generalny i zwyciężyli w wojnie domowej, podczas której zginęło ok. 50 tys. ludzi (wliczając także masowe mordy dokonane przez członków Gwardii).
Wskutek nacisków ze strony opozycji i sukcesów partyzantów sandinistowskich obalony prezydent wyemigrował z pomocą Amerykanów do Miami na Florydzie, a w sierpniu 1979 – do Asunción w Paragwaju (azylu udzielił mu dyktatorski prezydent Alfredo Stroessner). Tam został zamordowany przez guerillerosa Enrique Gorriarán Merlo, który działał na polecenie nikaraguańskiego Ministerstwa Spraw Wewnętrznych: Somoza zginął na miejscu, gdy jego samochód ostrzelano. Olbrzymi majątek dyktatora, o wartości około pół miliarda dolarów, który Somoza ulokował za granicą został przez nowy rząd upaństwowiony.

</doc>
<doc id="1678011" url="https://pl.wikipedia.org/wiki?curid=1678011" title="Albula nemoptera">
Albula nemoptera



</doc>
<doc id="1678012" url="https://pl.wikipedia.org/wiki?curid=1678012" title="Johann Michael Fischer">
Johann Michael Fischer

Johann Michael Fischer (ur. 18 lutego 1692 w Burglengenfeld, zm. 6 maja 1766 w Monachium) – niemiecki architekt tworzący w nurcie późnego baroku i rokoko, działający głównie w Bawarii.
Życiorys.
Po zdobyciu zawodu murarza, udał się w 1715 na wędrówkę przez Czechy do Brna na Morawach, gdzie praktykowało wielu młodych adeptów sztuki murarskich z Niemiec i Austrii, by zdobyć wiedzę na temat baroku austriackiego. W 1718–1719 Fischer został polierem monachijskiego murarza miejskiego (niem. "Stadtmaurermeister") Johanna Mayra. W 1721 otrzymał pierwsze zlecenie na budowę stajni przy pałacu Lichtenberg koło Landsberga nad Lechem w Bawarii. W 1723 otrzymał prawa mistrzowskie (niem. "Meisterrechte"). W 1724 poślubił córkę Mayra, Marię Reginę. Współpracując z Johannem Mayrem i Johannem Baptistą Gunetzrhainerem prowadził wiele budów, m.in. kościoła w austriackim Schärding nad rzeką Inn (1725). Rozwinął własny styl, inspirowany architekturą austriacką i włoską, m.in. kościołami Giovanniego Antonia Viscardiego na terenie Starej Bawarii i Górnego Palatynatu. François de Cuvilliés wtajemniczył go w arkana francuskiej architektury barokowej. Fischer budował głównie dla zgromadzeń zakonnych zlokalizowanych w Bawarii i Austrii, wznosząc kościoły przyklasztorne, m.in. w Ottobeuren, Dießen am Ammersee czy Rott am Inn. 
Na grobie architekta w monachijskim kościele Najświętszej Maryi Panny znajduje się inskrypcja informująca, ze wzniósł on 32 kościoły i 22 klasztory.

</doc>
<doc id="1678013" url="https://pl.wikipedia.org/wiki?curid=1678013" title="Emily Bergl">
Emily Bergl

Emily Bergl (ur. 25 kwietnia 1975 r. w Milton Keynes w Anglii) – brytyjsko-amerykańska aktorka.
Życiorys.
Jej matka jest Irlandką, a ojciec, architekt – Anglikiem. Jako dziecko przeniosła się z rodzicami do Chicago, gdzie następnie w suburbii Glenview uczęszczała do Glenbrook South High School. Studiowała język angielski i teatroznawstwo w Grinnell College; przynależała tam do studenckiego stowarzyszenia Phi Beta Kappa.
Filmografia.
Kariera filmowa Bergl na dobre rozpoczęła się w roku 1999, kiedy to niespełna dwudziestopięcioletnia wówczas aktorka wcieliła się w główną rolę wyalienowanej licealistki-rebeliantki Rachel Lang w horrorze ', kontynuującym wątek przedstawiony w filmie Briana De Palmy "Carrie" z 1976 roku. Także w głównej roli wystąpiła u boku Jeffa Danielsa w thrillerze psychologicznym "Czekając na sen" (2000). Emily znana jest z występów telewizyjnych. Grała jedne z ważniejszych ról w miniserialu Stevena Spielberga "Wybrańcy obcych" (2002) oraz w tragikomicznej serii ABC "Uwaga, faceci!" (2006-2008). Gościnnie pojawiła się w odcinkach popularnych seriali: "Kochane kłopoty", ', "Nowojorscy gliniarze", "". Aktorka grała też Beth Young, nową żonę Paula, w 13 odcinkach siódmego sezonu serialu "Gotowe na wszystko" .

</doc>
<doc id="1678015" url="https://pl.wikipedia.org/wiki?curid=1678015" title="IS-7">
IS-7

IS-7 – radziecki czołg ciężki wyprodukowany po II wojnie światowej w Leningradzkich Zakładach Kirowskich.
Historia.
Po zakończeniu II wojny światowej na uzbrojeniu specjalnych jednostek pancernych Armii Czerwonej pozostawały czołgi ciężkie IS-2 i IS-3 a nowo powstały czołg ciężki IS-4 nie spełnił pokładanych w nim nadziei. W tej sytuacji zespół konstruktorów pod kierunkiem Ż. Kotina rozpoczął w 1946 roku pracę nad nowym superciężkim czołgiem. Projekt otrzymał fabryczne oznaczenie Obiekt 260 a głównym konstruktorem został inżynier N. Szaszmurin. Na początku 1948 roku ukończono montaż pierwszych prototypowych wozów. Czołgi pomyślnie przeszły próby fabryczne i przedstawiono je komisji państwowej mającej zadecydować o dalszym losie pojazdu. Na testy poligonowe IS-7 przyjechał sam dowódca wojsk pancernych i zmechanizowanych marszałek wojsk pancernych S.I. Bogdanow. W próbach uczestniczyli również przedstawiciele kierownictwa partyjnego Leningradu. W trakcie testów pojazd wykazał się niezwykłą jak na czołg o takiej masie szybkością, którą uzyskiwano za cenę szybkiego zużywania gąsienic, kół i ogromnego zużycia paliwa (średnie zużycie paliwa IS-7 wynosiło 450 l na 100 km). Podczas prób doszło do dwóch niebezpiecznych zdarzeń. Podczas strzelania z armaty do czołgu, mającego określić wytrzymałość pancerza, jeden z pocisków, nie przebijając czołgu oderwał blok zawieszenia wraz z kołem. W trakcie badań innego prototypu zapalił się przedział silnikowy czołgu a układ gaśniczy pojazdu nie zdołał opanować pożaru i czołg doszczętnie spłonął, załoga zdołała bezpiecznie opuścić wóz. Obydwa przypadki jak również szereg innych usterek zadecydowały o tym, że państwowa komisja nie zarekomendowała czołgu jako spełniającego wymagania taktyczno techniczne. Dalszy los IS-7 związany był już nie z technicznymi aspektami konstrukcji ale z polityką. Na początku 1949 roku rozegrał się finał tzw. sprawy leningradzkiej, rozgrywki jaką prowadził Ławrientij Beria i Gieorgij Malenkow w walce o władzę, wspólnie doprowadzili do czystki w aparacie partyjnym Leningradu. Niszcząc wszystko po „wrogach ludu”, ich los podzielił również IS-7. Jedyny zachowany egzemplarz IS-7 prezentowany jest w Muzeum czołgów w Kubince.
Konstrukcja.
Kadłub czołgu wykonany był z płyt walcowanych łączonych spawami, przód pojazdu był specjalnie ukształtowany w tzw. "nos szczupaka", zbudowany z trzech płyt stalowych o grubości 150 mm, taki kształt miał ułatwić rykoszetowanie pocisków uderzających w kadłub z przodu czołgu. Kadłub miał przekrój trapezu z krótszą dolną podstawą, tak dobrany przekrój również miał ułatwić rykoszetowanie pocisków uderzających w pojazd z boków. Przedział silnikowy znajdował się z tyłu pojazdu. Zastosowano czterosuwowy silnik wysokoprężny M-50, silnik ten masowo stosowano do napędzania radzieckich kutrów torpedowych. Moment obrotowy silnika przekazywany był do kół napędowych przez mechaniczną skrzynie biegów i planetarne mechanizmy skrętu. Taki układ zapewniał osiągnięcie wysokich prędkości ale kosztem ogromnego zużycia paliwa. W przedziale silnikowym zamontowano układ przeciwpożarowy składający się z czujników ognia i gaśnic umożliwiający trzykrotne użycie. Czołg posiadał siedem par stalowych kół jezdnych z wewnętrzną amortyzacją w postaci gumowych wkładek. Koła zawieszone były niezależnie na wałkach skrętnych. Wałki zbudowane były z wiązek krótkich wałków o małej średnicy. Wahacze kół jezdnych zaopatrzone były w hydrauliczne tłumiki drgań.
Uzbrojenie.
Uzbrojenie artyleryjskie czołgu mieściło się w odlewanej wieży, której grubość z przodu wynosiła 250 mm, również jej półsferyczny kształt miał służyć rykoszetowaniu pocisków uderzających w wieżę. W wieży zamontowana była 130 mm armata S-70. Była to daleka krewna morskiej armaty B-13 montowanej od 1935 roku na niszczycielach. Armata strzelała pociskami burzącymi i przeciwpancernymi o masie ok. 33 kg. Pełna masa kompletnego naboju sięgała 60 kilogramów dlatego do ładowania pocisku przeznaczono dwóch ładowniczych. Jednostka ognia działa S-70 wynosiła 25 nabojów. Z armatą sprzężony był 14,5 mm wielkokalibrowy karabin maszynowy KPWT oraz dwa 7,62 karabiny maszynowe SGMT. Na obu bokach wieży umieszczone były na stałe kolejne dwa karabiny SGMT strzelające do tyłu i uruchamiane z wieży. Kolejne dwa SGMT, strzelające na wprost i uruchamiane zdalnie z wieży, zamontowano na stałe w opancerzonych pojemnikach zamontowanych po bokach kadłuba czołgu. Na wieży zamontowany był przeciwlotniczy KPWT, którym również można było sterować nie wychodząc z pojazdu. Załoga IS-7 składała się z pięciu ludzi: dowódcy siedzącego w wieży z prawej strony działa, mechanika kierowcy siedzącego z przodu kadłuba, celowniczego w wieży po lewej stronie działa i dwóch ładowniczych za celowniczym.

</doc>
<doc id="1678016" url="https://pl.wikipedia.org/wiki?curid=1678016" title="Wziernik">
Wziernik

Wziernik – otwór inspekcyjny, przeważnie zabezpieczony przezroczystą szybą, pozwalający na obserwację i nadzór biegu procesu wewnątrz reaktora, pieca lub innego elementu instalacji przemysłowej.

</doc>
<doc id="1678017" url="https://pl.wikipedia.org/wiki?curid=1678017" title="OWPW">
OWPW



</doc>
<doc id="1678018" url="https://pl.wikipedia.org/wiki?curid=1678018" title="Pŏmnang">
Pŏmnang

Pŏmnang (VII/VIII w.) – koreański mistrz sŏn. Pierwszy mistrz sŏn w Korei, założyciel linii przekazu Dharmy, która prowadziła do jednej z 9 górskich szkół sŏn hŭiyang.
Życiorys.
O jego życiu wiadomo bardzo niewiele. Wiadomo, że na pewno działał w latach 632–646 oraz że udał się do Chin po nauki buddyzmu. W Chinach został uczniem Czwartego Patriarchy Daoxina (580–651) z tzw. szkoły Wschodniej Góry (chiń. Dongshan famen). Pŏmnang poprzedzał więc samego Huinenga, uważanego przecież za faktycznego założyciela szkoły chan.
Po powrocie z Chin mistrz osiadł na górze Hogŏ, gdzie prowadził nauczanie.
Chociaż nic więcej on nim nie wiadomo, to można wysnuć kilka oczywistych wniosków.
Pŏmnang przekazał Dharmę Sinhaengowi.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="1678019" url="https://pl.wikipedia.org/wiki?curid=1678019" title="Oficyna Wydawnicza Politechniki Warszawskiej">
Oficyna Wydawnicza Politechniki Warszawskiej

Oficyna Wydawnicza Politechniki Warszawskiej jest wydawnictwem Politechniki Warszawskiej specjalizującym się w wydawaniu skryptów, podręczników, monografii oraz prac naukowych autorstwa głównie wykładowców Politechniki Warszawskiej.
Siedziba mieści się przy ulicy Polnej 50 w Warszawie.

</doc>
<doc id="1678021" url="https://pl.wikipedia.org/wiki?curid=1678021" title="Fizyk miejski">
Fizyk miejski

Fizyk miejski – lekarz miejski odpowiedzialny za higienę miast. Instytucja ta - znana w starożytności i pełniona przez archiatrów miast - odrodziła się w XI, a stała się popularna w XV wieku. 
Fizyk miejski odpowiedzialny był za nadzór epidemiologiczny, higienę komunalną, ochronę przed epidemiami i walkę z nimi, kontrolę służby zdrowia (szpitale, przytułki, apteki), oraz w niektórych miastach leczenie ubogich i sekcje zwłok.
W końcach XVI w. oraz w początkach XVII w. - zaobserwowano tworzenie kalendarzy astrologicznych z prognozą pogody od fizyków miejskich.
Działali oni również jako osobiści lekarze szlachty oraz pełnili służby medyczne dla kościołów.

</doc>
<doc id="1678022" url="https://pl.wikipedia.org/wiki?curid=1678022" title="Lekarz miejski">
Lekarz miejski



</doc>
<doc id="1678023" url="https://pl.wikipedia.org/wiki?curid=1678023" title="Pomnang">
Pomnang



</doc>
<doc id="1678026" url="https://pl.wikipedia.org/wiki?curid=1678026" title="One More Night (piosenka Boba Dylana)">
One More Night (piosenka Boba Dylana)

One More Night – piosenka skomponowana przez Boba Dylana, nagrana przez niego w lutym 1969 i wydana na albumie "Nashville Skyline"w kwietniu 1969 r.
Historia i charakter utworu.
Utwór ten został nagrany na pierwszej sesji do albumu 13 lutego 1969 r. Plonem tej sesji były także: „To Be Alone with You”, „I Threw It All Away” oraz „Lay Lady Lay” (nieudane próby) oraz tajemniczy „Blues” (tytuł roboczy).
Była to pierwsza sesja nagraniowa Dylana od prawie roku.
Piosenka ta zajmuje się dawnymi tematami Dylana – miłością i niewiernością. W pewnym sensie odczucie, że nie dorasta do oczekiwań kochanki, jest tu mniej dobitnym wyrażeniem tematu „It Ain’t Me Babe”.
Piosenka ta jest jednym z tych utworów Dylana tego okresu, które najbardziej zbliżają się stylu Hanka Williamsa. Wiele także zawdzięcza Elvisowi Presleyowi, zwłaszcza jako wykonawcy takich utworów jak „Blue Moon of Kentucky”, a nawet starym piosenkom kowbojskim takim jak np. „Lonesome Prairie”.
Od strony muzycznej piosenka wiele zawdzięcza Normanowi Blake'owi, grającemu na gitarze Dobro.

</doc>
<doc id="1678029" url="https://pl.wikipedia.org/wiki?curid=1678029" title="Wybory parlamentarne w Islandii w czerwcu 1959 roku">
Wybory parlamentarne w Islandii w czerwcu 1959 roku

Wybory parlamentarne w Islandii odbyły się 28 czerwca 1959. Wybory wygrała konserwatywna Partia Niepodległości.

</doc>
<doc id="1678035" url="https://pl.wikipedia.org/wiki?curid=1678035" title="Jedwab sztuczny">
Jedwab sztuczny



</doc>
<doc id="1678036" url="https://pl.wikipedia.org/wiki?curid=1678036" title="Asynchroniczność">
Asynchroniczność

Asynchroniczność, transmisja asynchroniczna (ang. "asynchronic," "asynchronous transmission") – przeciwieństwo synchroniczności, a także sposób przesyłania danych pozwalający na nieregularne ich wysyłanie, przy czym początek i koniec transmisji oznaczane są wydzielonym (ustalonym) symbolem. Transmisja asynchroniczna jest znacznie bardziej elastyczna od transmisji synchronicznej, choć w przypadku łączy danych może ograniczać nieco użyteczne pasmo (przepustowość) łącza.

</doc>
<doc id="1678040" url="https://pl.wikipedia.org/wiki?curid=1678040" title="OEC">
OEC



</doc>
<doc id="1678041" url="https://pl.wikipedia.org/wiki?curid=1678041" title="OEW">
OEW



</doc>
<doc id="1678042" url="https://pl.wikipedia.org/wiki?curid=1678042" title="Salamo Arouch">
Salamo Arouch

Salamo Arouch (hebr. שלמה ארוך; ur. 1923 w Salonikach, zm. 26 kwietnia 2009 w Tel Awiwie w Izraelu) – grecki bokser żydowskiego pochodzenia, którego przeżycia z obozu Auschwitz stały się kanwą scenariusza amerykańskiego filmu "Triumf ducha" z 1989.
Życiorys.
Urodził się w Salonikach w rodzinie żydowskiej. Miał brata i trzy siostry. Jego ojciec, który był dokerem, zainspirował go boksem. W wieku 14 lat pierwszy raz założył rękawice bokserskie, a w 1941 zdobył tytuł mistrza Bałkanów w wadze lekkopółśredniej. Na ringu zyskał przydomek "Baletnica" z powodu drobnej budowy i doskonałej pracy nóg. W 1943 został wraz z innymi greckimi Żydami wywieziony do obozu Auschwitz, gdzie otrzymał numer 136 954. Już pierwszego dnia pobytu w obozie, w komorach gazowych zginęły wszystkie kobiety i dzieci z jego rodziny.
Następnie był zmuszany przez strażników do staczania organizowanych dla ich rozrywki walk, w których stawką było życie więźnia. Pierwszą z nich stoczył już następnego dnia po osadzeniu w obozie. Niektórzy z jego przeciwników należeli do cięższych kategorii wagowych. Był wśród nich niepokonany wcześniej niemiecki Żyd Klaus Silber, zwycięzca 44 stoczonych wcześniej walk. Po walce nikt nie widział go żywym na terenie obozu. W innym pojedynku w osiemnastej sekundzie znokautował przeciwnika o wadze 130 kilogramów. Arouch podczas swego pobytu w obozie stoczył 208 walk, wygrywając prawie wszystkie (dwie zremisował z powodu osłabienia biegunką). Po zakończeniu wojny Arouch wyjechał do Palestyny. W 1948 walczył w wojnie izraelsko-arabskiej i przyjął obywatelstwo Izraela.
Początkowo zajmował się boksem, a następnie z sukcesem prowadził własne przedsiębiorstwo transportowe. W 1994 doznał wylewu i od tego czasu potrzebował stałej opieki, którą zapewniła mu żona.

</doc>
<doc id="1678043" url="https://pl.wikipedia.org/wiki?curid=1678043" title="Reprezentacja Szwajcarii U-21 w piłce nożnej mężczyzn">
Reprezentacja Szwajcarii U-21 w piłce nożnej mężczyzn

Reprezentacja Szwajcarii U-21 w piłce nożnej mężczyzn – młodzieżowa reprezentacja Szwajcarii sterowana przez Szwajcarski Związek Piłki Nożnej. Jej największym sukcesem 2 miejsce na Mistrzostwach Europy 2011. Reprezentacja powstała w 1976 roku, kiedy to UEFA wprowadziła nowe zasady odnośnie do młodzieżowych reprezentacji piłkarskich – drużyny do lat 23 zostały zastąpione przez zespoły do lat 21.

</doc>
<doc id="1678044" url="https://pl.wikipedia.org/wiki?curid=1678044" title="Lesley Gore">
Lesley Gore

Lesley Gore, właśc. Lesley Sue Goldstein (ur. 2 maja 1946 w Nowym Jorku, zm. 16 lutego 2015 tamże) – amerykańska piosenkarka pop.
Życiorys.
Lesley Gore urodziła się w 1946 roku w Nowym Jorku. Została wychowana w Tenafly, w stanie New Jersey, w rodzinie żydowskiej. Jej ojciec był bogatym dystrybutorem odzieży dziecięcej, miała też młodszego brata.
Gore miała 16 lat, kiedy w 1963 roku nagrała swój pierwszy przebój. Piosenka „It's My Party” stała się numerem 1 na amerykańskiej liście Hot 100, torując tym samym drogę młodej wokalistce do dalszej kariery. Kolejnym przebojem Lesley Gore było nagranie „Judy's Turn to Cry”, które tekstowo stanowiło sequel jej pierwszego singla. Piosenka ta zajęła 5. miejsce w Stanach Zjednoczonych. Oba utwory znalazły się na debiutanckim albumie piosenkarki, zatytułowanym "I'll Cry If I Want To". Producentem nagrań Lesley Gore był Quincy Jones, który wkrótce miał się okazać jednym z najpopularniejszych producentów w USA.
Jeszcze w 1963 roku został wydany drugi album, "Lesley Gore Sings of Mixed-Up Hearts". Pochodził z niego feministyczny utwór „You Don't Own Me”, który stał się przebojem (#2 w Stanach Zjednoczonych). W 1964 wydane zostały dwa kolejne albumy wokalistki, w tym "Girl Talk" z hitem „Maybe I Know” (#14 w USA). Kolejne nagrania stawały się przebojami: „That's the Way Boys Are”, „I Don't Wanna Be a Loser” czy „Sunshine, Lollipops and Rainbows”.
Piosenkarka nie chciała przyjmować oferowanych jej kontraktów telewizyjnych i filmowych, by w połowie lat 60. rozpocząć naukę w Sarah Lawrence College. Ograniczyło to możliwość rozwoju kariery i zaszkodziło jej sławie. Pod koniec lat 60. jej popularność wyraźnie zmalała. Ostatnim dużym przebojem Lesley Gore było nagranie „California Nights” z 1967 roku. Piosenkarka wykonała je w amerykańskim serialu "Batman".
Kolejne nagrane przez nią single okazały się komercyjnymi porażkami, a wydanie jej następnego albumu odwołano. Przez kolejne lata Gore sporadycznie wydawała albumy, jednak nie odnosiły one sukcesu. Zajęła się pisaniem piosenek. W 1980 roku napisała piosenkę do filmu "Sława", za którą dostała nominację do Oscara. Od czasu do czasu pojawiała się w telewizji w latach 80. i 90.
W 2005 roku zdecydowała się na powrót i nagrała pierwszy od niemal trzech dekad album z premierowym materiałem, "Ever Since". Płyta została wydana przez małą niezależną wytwórnię Engine Company Records, a wyprodukował ją Blake Morgan. Album zdobył uznanie ze strony "The New York Times" i "Rolling Stone" oraz innych magazynów. Trzy utwory z płyty zostały wykorzystane w kilku amerykańskich produkcjach, m.in. w serialu "". W tym samym roku Lesley Gore wyznała publicznie, że jest lesbijką.
Zmarła 16 lutego 2015 roku w Nowym Jorku na raka płuc.

</doc>
<doc id="1678045" url="https://pl.wikipedia.org/wiki?curid=1678045" title="Emigracyjne rozmowy polsko-ukraińskie w latach 1945–1990">
Emigracyjne rozmowy polsko-ukraińskie w latach 1945–1990

Emigracyjne rozmowy polsko-ukraińskie w latach 1945–1990 – rozmowy prowadzone przez Rząd RP na uchodźstwie z emigracją ukraińską w latach 1945–1990.
Wzajemne relacje naznaczone były obopólną nieufnością i niechęcią. Dla podejmowanych na emigracji prób porozumienia polsko-ukraińskiego przeszkodą były zadawnione urazy i pamięć bratobójczych walk w okresie II wojny światowej. Poza tym emigracja ukraińska rozbita była na kilka ośrodków politycznych.
Ukraińska Główna Rada Wyzwoleńcza (UHWR) i dowództwo Ukraińskiej Powstańczej Armii próbowały szukać porozumienia z Polakami na Zachodzie. Pod koniec II wojny światowej do Szwajcarii wyjechał Jewhen Wreciona, w celu nawiązania kontaktu z aliantami. Został jednak internowany wraz z Romanem Prokopem. Obaj zostali uwolnieni wiosną 1945. W marcu nawiązali kontakty z polskimi emigrantami, m.in. z Jerzym Stempowskim i Józefem Czapskim.
W czerwcu 1945 sondażowe rozmowy z przedstawicielami UHWR w Rzymie prowadził ppor. Jarosław Żaba, oddelegowany w tym celu przez dowództwo II Korpusu. Chodziło o sprawę pozostawienia na Zachodzie żołnierzy Ukraińskiej Armii Narodowej (UNA) gen. Pawła Szandruka. Rozmowy te zakończyły się sukcesem – żołnierzy UNA, jako przedwojennych obywateli polskich, nie wydano władzom radzieckim. Natomiast rozmowy o granicach od początku były skazane na niepowodzenie – Polacy opowiadali się za granicą ustaloną w traktacie ryskim, a Ukraińcy za granicą etnograficzną. Znaczenie sporów terytorialnych miał zmniejszyć projekt federacji obu krajów, jednak w końcu rozmowy rzymskie zawieszono. Równolegle we Frankfurcie nad Menem rozmowy z przedstawicielami Ukraińskiej Republiki Ludowej prowadził Stanisław Paprocki, a od początku 1946 mjr Jerzy Ponikiewski. Rozmowy w Rzymie i Frankfurcie rząd RP traktował jako wstęp do przyszłych pertraktacji i sondę politycznego nastawienia Ukraińców. Minister spraw zagranicznych Adam Tarnowski nakazał polskim negocjatorom szczególną ostrożność.
Na posiedzeniu Rady Ministrów 17 sierpnia 1945 minister Tarnowski wskazał na potrzebę ustalenia przez rząd stanowiska w sprawie granic oraz sposobu, w jaki to stanowisko miałoby być podane do wiadomości publicznej. Kwestia granic zdominowała obrady rządy 7 września 1945. W odpowiedzi na wniosek ministra, rząd przyjął pogląd, że zagadnienie granic Polski musi być traktowane jako całość, i że zagadnienia tego nie można rozbijać na czynniki składowe, jak sprawa granicy zachodniej lub granicy wschodniej, które miałyby być traktowane oddzielnie. Zdecydowanie podkreślono, że „jakiekolwiek zmiany terytorialne na zachodzie nie były nigdy przez Polskę traktowane jako rekompensata za okaleczenie terytorium Państwa Polskiego od wschodu i odcięcie od Polski Lwowa i Wilna”. Przeciwko granicy na linii Odry i Nysy Łużyckiej wypowiedział się tylko minister odbudowy administracji publicznej Stanisław Sopicki (Stronnictwo Pracy).
W końcu 1945 Wreciona doprowadził do spotkania przy granicy szwajcarsko-francuskiej Stempowskiego z przybyłym z Polski dr. Wołodymyrem Horbowym, który przekazał m.in. informację o zawarciu na Lubelszczyźnie porozumienia polsko-ukraińskiego. Jednak po tej rozmowie Horbowyj zniknął bez śladu (po latach okazało się, że wyjechał do swojej partnerki w Pradze, tam został aresztowany, przekazany władzom ZSRR i skazany na 25 lat łagru).
Również w 1945 w Paryżu były ambasador RP w Moskwie Wacław Grzybowski utrzymywał kontakty z ukraińskim ministrem spraw zagranicznych URL Ołeksandrem Szulhynem.
Na przełomie stycznia i lutego 1946 Jerzy Ponikiewski rozmawiał kolejno z Romanem Ilnyćkim (OUN-B), komendantem armii ukraińskiej Pawło Szandrukiem oraz prezydentem Andrijem Liwićkim i podsekretarzem stanu ukraińskiego MSZ Romanem Smal-Stockim. Rozmowy dotyczyły koncepcji współpracy polsko-ukraińskiej, sprawy granicy odłożono do późniejszych negocjacji. 23 kwietnia 1946 Ponikiewski przekazał prezydentowi Liwićkiemu odpowiedź ministra Tarnowskiego, w której deklarowano chęć kontynuacji rozmów.
Również w kwietniu w Argentynie, dzięki zabiegom posła Mirosława Arciszewskiego, Komitet Argentyńskich Ukraińców i Polskie Koło „Prometeusz” podpisały porozumienie o przyjaźni polsko-ukraińskiej.
Próby porozumienia polsko-ukraińskiego zostały później zahamowane. Polskich i ukraińskich działaczy politycznych wprawdzie łączyła walka z komunizmem, ale dzieliła wizja przyszłości Europy Środkowo-Wschodniej, oraz animozje polityczne i historyczne. W połowie 1946 delegat rządu RP Stanisław Janikowski odmówił spotkania z przedstawicielem OUN-B, Mykołą Łebediem, co zniechęciło banderowców do dalszych kontaktów z Polakami.
Część polskich polityków zaangażowała się w działania na rzecz powołania "Intermarium", federacji 16 narodów mającej stabilizować granice w Europie, powstrzymując przed ekspansją Niemcy i ZSRR. Część działaczy UHWR i OUN-B (działającej na emigracji pod nazwą "Zagraniczne Formacje OUN") powołała natomiast formalnie Antybolszewicki Blok Narodów, a inne emigracyjne ośrodki ukraińskie "Międzynarodówkę Swobody" i "Prometejską Ligę Karty Atlantyckiej" (w której działali również Polacy – Tadeusz Schaetzel i Jerzy Ponikiewski). Wspólną platformą wymienionych organizacji została, założona w 1948, Antybolszewicka Liga Oswobodzenia Narodów (ALON).
Wiosną 1947 na łamach polskiej i ukraińskiej prasy w Niemczech Zachodnich rozwinęła się poważna dyskusja na temat wzajemnych stosunków. Zapoczątkował ją na łamach „Kroniki” Klaudiusz Hrabyk, wskazując na silną współzależność między niepodległością obu krajów. W sumie w dyskusji wzięło udział kilkunastu publicystów obu narodowości. Padło wiele deklaracji o konieczności współpracy, jednak sprawa znów rozbiła się o granice – Polacy obstawali przy Zbruczu, a Ukraińcy przy Bugu i Sanie. Jak oświadczył redaktor „Czasu” Roman Ilnyćkyj: „od Jałty chętnie odstąpimy wtedy, gdy strona polska odstąpi od Rygi”.
Oprócz sprawy granic, w rządzie polskim istniały spory co do samej idei niepodległości Ukrainy – np. na posiedzeniu Rady Gabinetowej 7 października 1947 minister spraw wewnętrznych Zygmunt Berezowski (Stronnictwo Narodowe) uznał popieranie niepodległości Ukrainy za szkodliwe.
W lipcu 1948 po długotrwałych negocjacjach w Niemczech Zachodnich utworzono Ukraińską Radę Narodową, jako koalicyjny rząd ukraiński. Jego przewodniczącym został Isaak Mazepa. W skład Rady weszli początkowo przedstawiciele wszystkich głównych ugrupowań ukraińskich, z wyjątkiem hetmańców. Ucieszyło to stronę polską, bowiem dawało nadzieję na intensyfikację dialogu, oraz organizowało ukraińską emigracyjną scenę polityczną.
Na przełomie sierpnia i września 1948 mjr Ponikiewski dwukrotnie rozmawiał z prezydentem Liwyćkim oraz premierem Mazepą. Proponował nie rozpoczynać negocjacji od spraw zasadniczych, a raczej nawiązać kontakty i dążyć do rozbijania wzajemnych uprzedzeń i urazów.
17 sierpnia 1949 emigracyjni przedstawiciele 11 krajów: Białorusi, Bułgarii, Czech, Estonii, Jugosławii, Litwy, Łotwy, Polski, Słowacji, Ukrainy i Węgier, podpisali memoriał do Sekretarza Generalnego ONZ, oskarżający reżimy komunistyczne tych państw o ignorowanie i naruszanie zasad Deklaracji Państw Człowieka. Apelowali również o zbadanie sytuacji panującej w ich krajach oraz przedsięwzięcie wszelkich możliwych kroków dla przywrócenia w nich wolności i niepodległości. Memoriał ten został zignorowany.
W końcu 1949 stałym przedstawicielem Ukraińskiej Rady Narodowej przy Rządzie RP w Londynie został Mykoła Oparenko, a politycy URN zostali uznani przez władze polskie za legalną reprezentację Ukrainy. 3 grudnia nowy polski minister spraw zagranicznych Mieczysław Sokołowski zaproponował Oparence niezwłoczne ogłoszenie wielostronnej deklaracji oraz powołanie stałych organów współpracy narodów Europy Środkowo-Wschodniej. 22 lutego 1950 przypomniał o tej propozycji, zapraszając ministra Mazepę do Londynu. Na ten list strona ukraińska odpowiedziała dopiero po 8 miesiącach. Rozmowy zostały zawieszone.
W lutym 1950 Ukraińską Radę Narodową opuścili przedstawiciele OUN-B, tworząc wraz z UHWR niezależny ośrodek polityczny. Pod koniec 1951, na skutek wewnętrznych konfliktów, do dymisji podał się premier Mazepa, a nowy gabinet utworzył Stepan Baran. Wszystkie ugrupowania ukraińskie stały na stanowisku niepodległej Ukrainy w granicach etnograficznych, oraz odrzucenia związków z Rosją.
Ponowna intensyfikacja kontaktów nastąpiła w styczniu 1952. Było to związane z informacjami o poparciu przez rząd USA koncepcji jednej i niepodzielnej Rosji. W związku z tym ukraiński dziennikarz w USA, Iwan Kedryn-Rudnycki, doradzał dojście z Polakami do porozumienia, i wspólne wystąpienie przeciw koncepcjom powiązania przyszłej Rosji z Polską i Ukrainą. Wiadomość została przekazana przez Józefa Lipskiego rządowi polskiemu w Londynie. Spotkanie międzyrządowe doszło do skutku dopiero w drugiej połowie 1952. W lipcu, wrześniu i listopadzie ukraiński minister spraw zagranicznych Stepan Wytwyćkyj rozmawiał w Waszyngtonie z Józefem Lipskim. Również w końcu lipca w Londynie wiceminister spraw zagranicznych Jan Librach spotkał się z ukraińskim dziennikarzem i politykiem Romanem Holianem. W tym samym czasie rozmowy z Polakami podjęli również banderowcy. W Monachium Stanisław Paprocki spotkał się z Romanem Ilnyćkim, a następnie 8 października z Dmytrem Sztykałą i Anatolem Kamińśkim. Przywiązywali oni wielką wagę do rozmów o granicach, jednak sztywne negatywne stanowisko rządu polskiego nie uległo zmianie. pozytywnie natomiast odnieśli się do projektu federacji w Europie Środkowo-Wschodniej. 31 grudnia Paprocki spotkał się powtórnie z Romanem Ilnyćkim.
Na przełomie września i października 1952 w Nowym Jorku spotkali się Iwan Łysiak-Rudnyćkyj i Klaudiusz Hrabyk. Hrabyk sugerował możliwość rozważenia jakichś zmian granicy polsko-ukraińskiej na korzyść Ukrainy, pod warunkiem pozostawienia Lwowa po stronie polskiej. Rozmowa ta, mimo prywatnego charakteru, wywołała zaniepokojenie w polskim MSZ, i zdecydowane odcięcie się od tej koncepcji.
Kolejne spotkanie przedstawicieli rządu RP z kierownictwem OUN-B odbyło się na początku lutego 1953, obie strony pozostały przy swoich stanowiskach – Ukraińcy chcieli najpierw podpisać układ o granicach, a Polacy byli przeciwni podpisywaniu jakichkolwiek deklaracji. Rozmowy zostały zerwane z powodów proceduralnych.
Minister Sokołowski w exposé dotyczącym polskiej polityki zagranicznej powiadomił 14 marca 1953 Radę Narodową, że „zrozumienie konieczności ułożenia stosunków polsko-ukraińskich czyni postępy również i po stronie ukraińskiej”.
Po kolejnym impasie w końcu maja 1953 z nową inicjatywą wystąpili Ukraińcy. Nawiązując do polskich propozycji sprzed 4 lat, Wytwyćkyj zaproponował Lipskiemu podpisanie deklaracji ostrzegającej Zachód przed „pokojową” ofensywą ZSRR. Proponował również rozpoczęcie wielostronnych negocjacji, wraz z Białorusinami i narodami Kaukazu i Turkmenistanu. Tym razem minister Sokołowski zwlekał z odpowiedzią, dopiero 20 lipca 1953 zadeklarował ewentualne przyłączenie się do wspólnego wystąpienia „narodów ujarzmionych”, ale inicjatywę w tym względzie pozostawiał Ukraińcom. Konsekwentnie sprzeciwiał się natomiast podpisaniu dwustronnej deklaracji polsko-ukraińskiej. Polsko-ukraiński spór terytorialny odgrzał 21 października 1953 premier Roman Odzierzyński, wytykając politykom ukraińskim, że pretensje do ziem polskich uważają za rzecz ważniejszą od niepodległości Ukrainy.
W połowie lat 50. emigracyjny rząd polski powrócił do koncepcji Międzymorza, jednak już bez Ukrainy i Białorusi („pas neutralny”, złożony z Estonii, Łotwy, Litwy,Polski, Czechosłowacji, Węgier i Rumunii). O utworzenie takiego „pasa” zaapelował 6 stycznia 1957 prezydent August Zaleski, jednak bez konkretnych propozycji. Do idei tej powrócił 18 maja 1957 premier Antoni Pająk, popierając również dążenie m.in. Ukraińców do własnej niepodległości państwowej. Minister Aleksander Zawisza sprzeciwił się jednak traktowaniu aspiracji Białorusinów i Ukraińców na równi z pozostałymi narodami Europy Środkowo-Wschodniej, które w okresie międzywojennym miały swoje państwa. Nie odstąpił również od granicy ustalonej w traktacie ryskim. Cele polityki polskiej w tym okresie było popieranie niepodległości Ukrainy, ale tylko na terenie odebranym ZSRR. Na przełomie koncepcja lat 50. i 60. „pasa neutralnego” została zarzucona.
Na początku września 1974 spotkali się prezydenci Mykoła Liwićkij i Stanisław Ostrowski. Uzgodnili konieczność opracowania wspólnej deklaracji w sprawie wolności i niepodległości obu krajów.
3 kwietnia 1976 wizytę w siedzibie rządu polskiego w Londynie złożyli ukraiński premier Teofil Łeontij, wicepremier A. Melnyk i prezes Związku Ukraińskich Weteranów w Wielkiej Brytanii P. Bazyłewśkyj.
W dniach 1–2 września 1979 w Londynie odbył się Światowy Zjazd Jedności z Walczącym Krajem. Poparto na nim prawo do niepodległego bytu Litwinów, Białorusinów i Ukraińców.
Ukoronowaniem rozmów polsko-ukraińskich stała się deklaracja podpisana w Londynie 28 listopada 1979. Ze strony ukraińskiej podpisali ją prezydent Mykoła Liwycki, premier rządu Teofil Łeontij i minister spraw zagranicznych Jarosław Rudnycki; ze strony polskiej prezydent Edward Raczyński, premier Kazimierz Sabbat i podsekretarz stanu w/z ministra spraw zagranicznych Tadeusz A. Lasko.
Deklaracja była bardzo ogólnikowa, nie wspominała o sporach terytorialnych, podkreślała główny cel, jakim było wyzwolenie się z ucisku imperializmu sowieckiego.
W kwietniu 1981 nowy premier Ukraińskiej Republiki Demokratycznej Jarosław Rudnyćkyj spotkał się z prezydentem Raczyńskim i premierem Sabbatem. Wygłosił również odczyt w Instytucie Polskim i Muzeum im. gen. Sikorskiego. Po ogłoszeniu stanu wojennego w Polsce emigracyjny rząd ukraiński wystosował memorandum do rządu RP, wyrażające solidarność z narodem polskim.
W lipcu 1986 premier Edward Szczepanik podkreślił po raz kolejny nienaruszalność granic ustalonych w traktacie ryskim. W 1988 prezydent Sabbat, premier Edward Szczepanik i minister Zygmunt Szkopiak wzięli udział obchodach Tysiąclecia Chrztu Rusi Kijowskiej.
W czerwcu 1990 odbyło się spotkanie nowego ukraińskiego prezydenta Mykoły Pławjuka oraz premiera Iwana Samijłenko z prezydentem Ryszardem Kaczorowskim i premierem Edwardem Szczepanikiem.

</doc>
<doc id="1678047" url="https://pl.wikipedia.org/wiki?curid=1678047" title="Rémi Gaillard">
Rémi Gaillard

Rémi Gaillard (wym. []; ur. 7 lutego 1975 w Montpellier) – francuski komik, znany z krótkometrażowych filmów o charakterze komicznym zamieszczanych w Internecie.
Zwrócił na siebie uwagę francuskich mediów po występie w udokumentowanej serii dowcipów, zawierających jego pojawienie się, przebranego za piłkarza FC Lorient, w finale Pucharu Francji w 2002, gdzie wziął udział w celebracjach i otrzymał gratulacje od ówczesnego prezydenta Francji Jacques'a Chiraca. Gaillard pojawił się przy okazji kilku wydarzeń sportowych, teleturniejach i zjazdach polityków, bez trudu przełamując się przez ochronę.
Gaillarda zainspirowali tacy komicy jak Buster Keaton i Charlie Chaplin. W Internecie zamieszczonych jest wiele krótkometrażowych filmów z udziałem Rémiego Gaillarda. Mają one charakter żartobliwy, ofiarami żartów są nierzadko osoby postronne. Niektóre z nich wymagają zaangażowania kilkudziesięciu lub więcej osób. Kilka nagrań jest poświęconych sztuczkom piłkarskim wykonywanych przez Gaillarda. Miłośnik pokera.
Jego życiowe motto brzmi: „C’est en faisant n’importe quoi, qu’on devient n’importe qui!”, co można tłumaczyć jako: „Robiąc cokolwiek, stajesz się kimkolwiek!” lub „Robiąc byle co, stajesz się byle kim!”.

</doc>
<doc id="1678052" url="https://pl.wikipedia.org/wiki?curid=1678052" title="Iwan Kedryn-Rudnyćkyj">
Iwan Kedryn-Rudnyćkyj



</doc>
<doc id="1678053" url="https://pl.wikipedia.org/wiki?curid=1678053" title="Elżbieta Dziech">
Elżbieta Dziech

Elżbieta Dziech-Siekierska – Miss Polski 1992.
Zdobywczyni tytułu Miss Podbeskidzia 1992, następnie Miss Polski 1992 (wybory odbyły się wówczas w Teatrze Muzycznym w Gdyni). Brała także udział w konkursie Miss International 1992 w Japonii, lecz nie odniosła w nim sukcesu.

</doc>
<doc id="1678055" url="https://pl.wikipedia.org/wiki?curid=1678055" title="Chen Qi">
Chen Qi

Chen Qi (; ur. 15 kwietnia 1984 w Nantong) – chiński tenisista stołowy. Zawodnik chińskiej kadry narodowej w tenisie stołowym, mistrz olimpijski z Aten, czterokrotny mistrz świata. Zajmuje 17. miejsce w rankingu ITTF (stan na lipiec 2013).

</doc>
<doc id="1678056" url="https://pl.wikipedia.org/wiki?curid=1678056" title="Qi Chen">
Qi Chen



</doc>
<doc id="1678057" url="https://pl.wikipedia.org/wiki?curid=1678057" title="Szczawikowce">
Szczawikowce

Szczawikowce ("Oxalidales" Bercht. &amp; J. Presl) – grupa roślin stanowiąca klad w obrębie roślin okrytonasiennych, określana pomocniczo rangą rzędu w systemie APG II. Nazwa taksonomiczna ustalona została już w 1820 roku, lecz powrót tej jednostki taksonomicznej do systemu klasyfikacyjnego roślin nastąpił w końcu XX wieku, po lepszym poznaniu za sprawą badań molekularnych powiązań filogenetycznych roślin. Dawniej zaliczane tutaj rodziny, w tym także w systemach stosunkowo niedawno tworzonych (np. w systemie Reveala z lat 1994–1998), umieszczane były w różnych rzędach (gł. bodziszkowców "Geraniales" i "Connarales"). Należy tu 7 rodzin z 60 rodzajami i ponad 1800 gatunkami. Najliczniejszą reprezentację ma rodzina szczawikowatych (ok. 770 gatunków) i ona też jest najszerzej rozpowszechniona (też w polskiej florze). Pozostałe rodziny grupują rośliny występujące wyłącznie w tropikach i strefie zwrotnikowej, głównie półkuli południowej.
Systematyka.
Rząd jest siostrzany względem malpigiowców "Malpighiales", a rzędem bazalnym względem tych dwóch są dławiszowce "Celastrales". Wszystkie one wchodzą w skład grupy "Fabidae" w obrębie grupy wyróżnianej według różnych systemów jako różowe lub różopodobne.

</doc>
<doc id="1678058" url="https://pl.wikipedia.org/wiki?curid=1678058" title="Oxalidales">
Oxalidales



</doc>
<doc id="1678059" url="https://pl.wikipedia.org/wiki?curid=1678059" title="Zjawisko polityczne">
Zjawisko polityczne

Zjawisko polityczne - podmiot, którym może być jednostka, grupa lub organizacja, jego zachowania oraz dające się wyodrębnić z rzeczywistości politycznej wytwory tych zachowań - fakty, zdarzenia, stany, interakcje. Zjawiska polityczne współtworzą sferę polityki, nadając jej dynamikę; same również podlegają przekształceniom i modyfikacjom.
Współwyznacza treść, przebieg i rezultaty zachowań i działań podmiotów polityki, realizujących swoje potrzeby i interesy, bezpośrednio lub pośrednio związane ze sprawowaniem władzy politycznej i wpływaniem na nią. Są zarówno elementami współtworzącymi różnorakie procesy polityczne, jak i ich rezultatami, które uruchamiają kolejne fazy procesów lub nowe procesy.
Stanowią pewną całość złożoną z elementów życia politycznego:

</doc>
<doc id="1678061" url="https://pl.wikipedia.org/wiki?curid=1678061" title="Mabel Gay">
Mabel Gay

Mabel Gay (ur. 5 maja 1983 w Santiago de Cuba) – kubańska lekkoatletka, trójskoczkini.
Osiągnięcia.
Gay reprezentowała Kubę na igrzyskach olimpijskich w Pekinie (2008), gdzie zajęła 15. lokatę w eliminacjach nie awansując do finału.

</doc>
<doc id="1678062" url="https://pl.wikipedia.org/wiki?curid=1678062" title="Mabel Tamayo Gay">
Mabel Tamayo Gay



</doc>
<doc id="1678064" url="https://pl.wikipedia.org/wiki?curid=1678064" title="Evacuate the Dancefloor (singel)">
Evacuate the Dancefloor (singel)

Evacuate the Dancefloor – pierwszy singiel z trzeciego albumu "pod takim samym tytułem", niemieckiego zespołu Cascada. Piosenka została wydana 29 czerwca 2009 roku w Wielkiej Brytanii. Utwór początkowo miał zostać wydany w kwietniu, lecz jego oficjalną premierę przełożono właśnie na czerwiec. Według Clubland piosenka znacznie odbiega od poprzednich kompozycji zespołu Cascada. Piosenka zebrała wiele pozytywnych recenzji. W roku 2009 zajęła 36. miejsce w rankingu najchętniej sprzedawanych singli na świecie. Jest to pierwszy popularny singiel zespołu od wydania „Everytime We Touch” w 2006 roku.
Tło.
„Evacuate the Dancefloor” jest piosenką electropopową, a nie eurodance (poprzednie single były nagrywane w tym stylu) niektórzy krytycy porównują go do utworów Lady Gagi, podczas gdy inni porównują go do „Someday” grupy Nickelback i „Party in the U.S.A.” Miley Cyrus. W udzielonym potem wywiadzie Natalie Horler powiedziała „Rozpoczęliśmy pracę nad albumem w pierwszej połowie 2008 roku i „Evacuate the Dancefloor” był jedną z najlepszych piosenek jakie nagraliśmy w ostatnim czasie. Wtedy nawet Lady Gaga nie była tak popularna jak teraz. Ciężko pracowaliśmy na nasz sukces i jesteśmy dumni z naszego postępu i z tego co wyniknie”.
Teledysk.
Klip miał swoją premierę 18 maja 2009 roku na oficjalnej stronie Clubland. Akcja teledysku rozgrywa się w klubie nocnym, gdzie występuje wokalistka zespołu oraz tancerze.

</doc>
<doc id="1678065" url="https://pl.wikipedia.org/wiki?curid=1678065" title="Liu Shiwen">
Liu Shiwen

Liu Shiwen (; ur. 12 kwietnia 1991 w Liaoning) - chińska tenisistka stołowa, mistrzyni olimpijska, medalistka mistrzostw świata.

</doc>
<doc id="1678068" url="https://pl.wikipedia.org/wiki?curid=1678068" title="Shiwen Liu">
Shiwen Liu



</doc>
<doc id="1678069" url="https://pl.wikipedia.org/wiki?curid=1678069" title="SMS S 142">
SMS S 142

S 142 - niemiecki niszczyciel z okresu I wojny światowej. Piąta jednostka typu "S 138". Okręt wyposażony w cztery kotły parowe opalane węglem. Brał udział w bitwie koło Östergarnu. Po pierwszej wojnie światowej pod banderą Reichsmarine. 13 czerwca 1921 roku sprzedany stoczni złomowej.

</doc>
<doc id="1678070" url="https://pl.wikipedia.org/wiki?curid=1678070" title="SMS S 143">
SMS S 143

SMS S 143 - niemiecki niszczyciel z okresu I wojny światowej, szósta jednostka typu "S 138". Okręt wyposażony był w cztery kotły parowe opalane węglem. Zatonął z powodu eksplozji kotła na północ od Rostocku 3 sierpnia 1914 roku. Po podniesieniu z dna i remoncie ponownie wcielony do służby. Po pierwszej wojnie światowej pod banderą Reichsmarine. 25 marca 1930 roku sprzedany stoczni złomowej.

</doc>
<doc id="1678072" url="https://pl.wikipedia.org/wiki?curid=1678072" title="SMS S 144">
SMS S 144

S 144 - niemiecki niszczyciel z okresu I wojny światowej. Siódma jednostka typu "S 138". Okręt wyposażony w cztery kotły parowe opalane węglem. Po pierwszej wojnie światowej pod banderą Reichsmarine. 10 kwietnia 1929 roku sprzedany stoczni złomowej.

</doc>
<doc id="1678073" url="https://pl.wikipedia.org/wiki?curid=1678073" title="SMS S 145">
SMS S 145

S 145 - niemiecki niszczyciel z okresu I wojny światowej. Ósma jednostka typu "S 138". Okręt wyposażony w cztery kotły parowe opalane węglem. Po pierwszej wojnie światowej pod banderą Reichsmarine. 8 czerwca 1921 roku sprzedany stoczni złomowej.

</doc>
<doc id="1678074" url="https://pl.wikipedia.org/wiki?curid=1678074" title="SMS S 146">
SMS S 146

S 146 - niemiecki niszczyciel z okresu I wojny światowej. Dziewiąta jednostka typu "S 138". Okręt wyposażony w cztery kotły parowe opalane węglem. Po pierwszej wojnie światowej pod banderą Reichsmarine. 10 kwietnia 1929 roku sprzedany stoczni złomowej.

</doc>
<doc id="1678075" url="https://pl.wikipedia.org/wiki?curid=1678075" title="Ding Ning">
Ding Ning

Ding Ning (; ur. 20 czerwca 1990 w Daqing) – chińska tenisistka stołowa, wicemistrzyni olimpijska z Londynu, mistrzyni i trzykrotna wicemistrzyni świata, mistrzyni świata juniorów.
Największym sukcesem zawodniczki jest złoty medal mistrzostw świata w Rotterdamie w 2011 roku w grze pojedynczej. Dwa lata wcześniej zdobyła srebrny medal mistrzostw świata w Jokohamie w deblu (w parze z Guo Yan). Mistrzyni świata juniorów w 2005 roku w grze pojedynczej, podwójnej i drużynowo. Zdobywczyni Pucharu Świata w 2011 roku.
W 2012 podczas Igrzysk Olimpijskich w Londynie zdobyła srebrny medal w singlu.

</doc>
<doc id="1678076" url="https://pl.wikipedia.org/wiki?curid=1678076" title="SMS S 147">
SMS S 147

S 147 - niemiecki niszczyciel z okresu I wojny światowej. Dziesiąta jednostka typu "S 138". Okręt wyposażony w cztery kotły parowe opalane węglem. Brał udział w bitwie koło Östergarnu. Po pierwszej wojnie światowej pod banderą Reichsmarine. 21 maja 1921 roku sprzedany stoczni złomowej.

</doc>
<doc id="1678077" url="https://pl.wikipedia.org/wiki?curid=1678077" title="Niemierza (kasztelan wyszogrodzki)">
Niemierza (kasztelan wyszogrodzki)

Niemierza – kasztelan wyszogrodzki w latach 1288-1296, następnie wojewoda nakielski.
Pochodził z wielkopolskiego rodu Nałęczów. Był synem Dzierżykraja - sędziego kaliskiego.
Jego bratem był Wincenty ze Słupowa, a bliskim krewnym wojewoda poznański Dobrogost z Dzwonowa.
Kasztelanem wyszogrodzkim został z nadania księcia Wielkopolski Przemysła II po tym, jak w wyniku umowy książąt Mściwoja II i Przemysła II nastąpiła integracja Pomorza Gdańskiego z Wielkopolską.
Oba księstwa nie tylko prowadziły wspólną politykę zagraniczną, ale także ważniejsze sprawy wewnętrzne odbywały się za obopólną zgodą możnych z obu dzielnic. Przy czym od początku daje się zauważyć znaczna przewaga Wielkopolski.
14 maja 1288 r. w Rzepce doszło do spotkania obu książąt i formalnego przekazania terytorium wyszogrodzkiego (bez Serocka i okolic) księciu wielkopolskiemu w zamian za pewne tereny w Małopolsce (Opole Skrzyńskie).
Wybór Niemierzy jest potwierdzeniem związków Wyszogrodu z Wielkopolską w tym czasie. Taki stan trwał do 1296 roku, kiedy kasztelanię wyszogrodzką Władysław Łokietek włączył do Kujaw. Ta właśnie data jest kresem urzędowania Niemierzy w Wyszogrodzie. W tej sytuacji został on przesunięty na bardziej prestiżowe stanowisko wojewody nakielskiego.

</doc>
<doc id="1678079" url="https://pl.wikipedia.org/wiki?curid=1678079" title="SMS S 148">
SMS S 148

S 148 - niemiecki niszczyciel z okresu I wojny światowej. Jedenasta jednostka typu "S 138". Okręt wyposażony w cztery kotły parowe opalane węglem. Po pierwszej wojnie światowej pod banderą Reichsmarine. 8 października 1928 roku skreślony z listy jednostek floty. Złomowany w 1935 roku.

</doc>
<doc id="1678082" url="https://pl.wikipedia.org/wiki?curid=1678082" title="Chesterfield (Illinois)">
Chesterfield (Illinois)

Chesterfield – wieś w USA, w stanie Illinois, w hrabstwie Macoupin.
Liczba mieszkańców w 2000 r. wynosiła 223, a powierzchnia 1 km².

</doc>
<doc id="1678084" url="https://pl.wikipedia.org/wiki?curid=1678084" title="SMS S 149">
SMS S 149

S 149 - niemiecki niszczyciel z okresu I wojny światowej. Dwunasta jednostka typu "S 138". Okręt wyposażony w cztery kotły parowe opalane węglem. Brał udział w bitwie koło Östergarnu. Po pierwszej wojnie światowej pod banderą Reichsmarine. 16 maja 1927 roku skreślony z listy jednostek floty, a następnie złomowany.

</doc>
<doc id="1678085" url="https://pl.wikipedia.org/wiki?curid=1678085" title="Jacek Bąk">
Jacek Bąk



</doc>
<doc id="1678087" url="https://pl.wikipedia.org/wiki?curid=1678087" title="Rzeczywistość wspomagana">
Rzeczywistość wspomagana



</doc>
<doc id="1678089" url="https://pl.wikipedia.org/wiki?curid=1678089" title="Yarianna Martínez">
Yarianna Martínez

Yarianna Martínez (ur. 20 września 1984 w Pinar del Río) – kubańska lekkoatletka, trójskoczkini.
Osiągnięcia.
Martínez reprezentowała Kubę na igrzyskach olimpijskich w Pekinie (2008), gdzie zajęła 21. lokatę w eliminacjach nie awansując do finału.

</doc>
<doc id="1678090" url="https://pl.wikipedia.org/wiki?curid=1678090" title="Arianna Martínez">
Arianna Martínez



</doc>
<doc id="1678094" url="https://pl.wikipedia.org/wiki?curid=1678094" title="Czubatka (Pieniny)">
Czubatka (Pieniny)

Czubatka lub Czubata Skała (674 m n.p.m.) – ostro zakończona wapienna turnia w Pieninach Czorsztyńskich. Wznosi się nad Zbiornikiem Czorsztyńskim, naprzeciwko zamku w Niedzicy i jest dobrze widoczna z niego. Ma z trzech stron ostro podcięte ściany, wejście na nią możliwe jest granią od wschodniej strony. Otoczona jest wzniesieniami porośniętymi lasami sosnowo- świerkowymi. Od północnego zachodu jest to niska i wydłużona Łysa Góra, od wschodu wyższa Ula (713 m), od południowego wschodu Zbójecka Skała. W lasach wokół Czubatki i Uli znajdują się Zbójeckie Skały, a w nich jaskinie: Zbójecka Dziura i Szczelina w Czubatej Skale. Od południowej strony Czubatki znajduje się trawiasta dolinka tzw. Kąciki, dnem której spływa do Zbiornika Czorsztyńskiego niewielki potok. Wypływa ze źródełka na wysokości 609 m n.p.m.
Czubatka i cały obszar wokół niej należy do Pienińskiego Parku Narodowego i jest niedostępny turystycznie.

</doc>
<doc id="1678098" url="https://pl.wikipedia.org/wiki?curid=1678098" title="Domasław Chrośnic">
Domasław Chrośnic

Domasław Chroślic – kasztelan wyszogrodzki w latach 1271-1288.
Pochodził z rodu pomorskiego. Posiadał synów: Macieja i Marcina.
Kasztelanem wyszogrodzkim został z nadania księcia Pomorza Gdańskiego Mściwoja II po tym, jak w wyniku 
wojny z 1268-1271 została przez niego zajęta kasztelania wyszogrodzka.
Wojna ta toczyła się między księciem Wielkopolski Bolesławem Pobożnym, a księciem Kujaw inowrocławskich Siemomysłem.
Mściwój Pomorski wmieszał się w ten konflikt, co przyniosło mu w efekcie konkretny nabytek terytorialny w postaci opanowanej kasztelanii wyszogrodzkiej.
Wybór Domasława jest potwierdzeniem związków Wyszogrodu z Pomorzem Gdańskim w tym czasie. Taki stan trwał do maja 1288 r., kiedy w Rzepce doszło do spotkania książąt Mściwoja II i Przemysła II i formalnego przekazania terytorium wyszogrodzkiego (bez Serocka i okolic) księciu wielkopolskiemu w zamian za pewne tereny w Małopolsce (opole skrzyńskie). Wówczas Domasława na urzędzie zastąpiła osoba mianowana przez księcia wielkopolskiego.

</doc>
<doc id="1678100" url="https://pl.wikipedia.org/wiki?curid=1678100" title="Charles Spurgeon">
Charles Spurgeon

Charles Haddon Spurgeon (ur. 19 czerwca 1834 w Kelvedon, zm. 31 stycznia 1892 w Mentonie) – brytyjski kaznodzieja reformowanych baptystów, teolog, autor pieśni religijnych. Wybitna i wpływowa postać w historii Reformowanych Baptystów. Przez 38 lat był pastorem w New Park Street Chapel (później Metropolitan Tabernacle) w Londynie. W 1867 roku założył organizację charytatywną znaną dziś pod nazwą "Spurgeon's". Jest również założycielem Spurgeon's College, nazwanego jego imieniem pośmiertnie.
Urodził się w rodzinie pastorskiej, jednak nie umiał ułożyć sobie relacji z Bogiem. W wieku 15 lat doznał nawrócenia. W 1851 roku został pastorem w Teversham, by w kwietniu 1854 rozpocząć posługę w New Park Street Chapel w Southwark, największym zborze baptystycznym w ówczesnym Londynie. 7 września 1857 wygłosił kazanie do 23 654 osób w Kryształowym Pałacu w Londynie. Napisał wiele kazań, które były czytane przez chrześcijan różnych wyznań. W 1887 Spurgeon wycofał się wraz ze swoim zborem z Unii Baptystycznej Wielkiej Brytanii w związku ze sporem, jaki wynikł wokół teorii źródeł i teorii ewolucji, których był przeciwnikiem. Zmarł z powodu nękających go łącznie reumatyzmu, artretyzmu i zapalenia kłębuszków nerkowych.

</doc>
<doc id="1678101" url="https://pl.wikipedia.org/wiki?curid=1678101" title="Idiom neutral">
Idiom neutral

Idiom neutral – międzynarodowy język pomocniczy, opublikowany w 1902 roku przez Międzynarodową Akademię Universal Language ("Akademi Internasional de Lingu Universal") pod kierownictwem Waldemara Rosenbergera, inżyniera z St. Petersburga. Idiom Neutral był pierwszym językiem aposteriorycznym, w którym autorzy świadomie wybierali najbardziej międzynarodowe słownictwo.
Historia.
Akademia pod nazwą Międzynarodowej Akademii Volapük ("Kadem Bevünetik Volapüka") została utworzona w celu zachowania i doskonalenia pomocniczego języka volapük na kongresie w Monachium w sierpniu 1887 roku. Dyrektorem Akademii w 1892 roku został Rosenberger. Od tego momentu zaczęto wprowadzać znaczne zmiany w gramatyce i słownictwie języka volapük. Słownictwo zostało prawie całkowicie zastąpione przez wyrazy bardziej przypominające te używane w językach Europy Zachodniej, a wiele form gramatycznych nieznanych dla zachodnich Europejczyków zostało odrzuconych. Zmiany te doprowadziły do stworzenia nowego języka, który został nazwany "Idiom neutral" (co oznacza „neutralny idiom” lub „neutralny język”). W roku 1898 nazwa Akademii został zmieniona na "Akademi Internasional de Lingu Universal". W 1902 i 1903 roku w wielu językach europejskich opublikowano słowniki z językiem Idiom Neutral i z zarysem jego gramatyki.
Język ten, przez autorów anglojęzycznych określany czasem jako "neutralny język", zyskał sobie zainteresowanie wśród zwolenników stworzenia międzynarodowego języka. W 1907 r. język ten był jednym z projektów rozpatrywanych przez komisję, która spotkała się w Paryżu, aby wybrać międzynarodowy język pomocniczy.
W 1908 r. Akademia, która utworzyła Idiom Neutral, zdecydowała się porzucić go na rzecz Latino sine flexione, uproszczonej formy łaciny (bez fleksji) opracowanej przez włoskiego matematyka Giuseppe Peana. Peano został mianowany dyrektorem Akademii, a jej nazwa została zmieniona na Academia pro Interlingua. Tym samym skończył się krótkotrwały sukces języka Idiom Neutral. W 1912 roku Rosenberger opublikował jeszcze zreformowaną wersję pod tytułem "Reform Neutral", opracowaną wspólnie z Edgarem de Wahlem (który później zainicjował język Occidental), ale bez powodzenia. Inne próby uratowania Idiom Neutral podjęli Jules Meysmans ("Idiom Neutral Modifiket", 1909) i J.B. Pinth ("Idiom Neutral Reformed", 2012), które także nie przyniosły sukcesu.
Pod koniec lat dwudziestych Idiom Neutral odgrywał jednak znaczącą rolę w powstaniu języka Novial duńskiego językoznawcy Ottona Jespersena.

</doc>
<doc id="1678102" url="https://pl.wikipedia.org/wiki?curid=1678102" title="Arian Çuliqi">
Arian Çuliqi

Arian Çuliqi – (ur. 25 marca 1960 w Szkodrze) - albański reżyser filmowy, aktor i scenarzysta. 
Życiorys.
W 1987 ukończył studia na Wydziale Reżyserii Instytutu Sztuk w Tiranie, a następnie kurs podyplomowy z zakresu reżyserii filmowej organizowany przez Albfilm. W 1991 rozpoczął pracę reżysera w telewizji albańskiej, zajmując się realizacją filmów i spektakli teatralnych. Jako samodzielny reżyser filmowy zadebiutował w 1993 filmem "Dashi pa brire", w którym także zagrał główną rolę (Dashi). Zrealizował samodzielnie 9 filmów fabularnych, w dwóch wystąpił jako aktor. Filmy Çuliqiego przedstawiają absurdy albańskiej transformacji systemowej. Film "Pak fresket sonte" został w 1995 wyróżniony jako najlepszy film na X Festiwalu Filmu Albańskiego.

</doc>
<doc id="1678104" url="https://pl.wikipedia.org/wiki?curid=1678104" title="Daegu University">
Daegu University

Daegu University (w zależności od latynizacji koreańskiej nazwy "Daegu University" lub "Taegu University") – prywatny uniwersytet w Korei Południowej. Główny kampus zlokalizowany jest w mieście Gyeongsan na przedmieściach Daegu, od którego bierze swoją nazwę uczelnia. Prezydentem jest dr. Yong-Doo Lee.
Historia.
Uczelnia została otwarta 1 maja 1956 roku jako Koreański Instytut Pracy Socjalnej (en. Korea Social Work Institute). Założycielem był Young Shik Rhee. Była to pierwsza w Korei szkoła wyższa, kształcąca kadry do pracy z sierotami i dziećmi niepełnosprawnymi.
W 1961 roku nastąpiło przekształcenie Instytutu w Koreański College Pracy Socjalnej (en. Korea Social Work College).
W 1964 roku otwarto pierwsze studia licencjackie.
W 1973 roku otwarto na uczelni pierwszy wydział kształcący w trybie programu magisterskiego.
W 1979 roku uczelnia przeniosła się do kampusu w mieście Gyeongsan.
W 1981 roku zmieniono nazwę na Daegu University oraz otwarto pierwszą w Korei bibliotekę dla osób niewidomych z książkami brajlowskimi.
W 2011 roku uczelnia rozpoczęła kształcenie studentów z niepełnosprawnością intelektualną w ramach programu K-PACE, odpowiednika PACE przy National-Louis University.
Studia.
Koreański system szkolnictwa wyższego zorganizowany jest podobnie do amerykańskiego. Obowiązuje podział na studia licencjackie, magisterskie i doktoranckie. W obu pierwszych przypadkach kształceniem zajmują się inne wydziały nazywane, odpowiednio: College'ami i Graduated School (w wolnym tłumaczeniu: szkoła magisterska).
Studia licencjackie.
W języku angielskim noszą nazwę "undergraduate programs". Można je podjąć na College'ach:
Studia magisterskie.
W języku angielskim nazywa się je "postgraduate programs". Można je podjąć w "Graduate School":
Studenci z zagranicy.
Daegu University prowadzi prężną politykę pozyskiwania studentów z zagranicy. Prowadzona jest intensywna kampania marketingowa w Stanach Zjednoczonych. Obecnie największą grupą studentów spoza Korei stanowią Chińczycy (z Chińskiej Republiki Ludowej). Podpisane są również porozumienia z Północnokoreańskim Czerwonym Krzyżem w zakresie wymiany studenckiej.
W roku 2008 studiowało na uczelni 600 studentów zagranicznych. Plany zakładają, że do roku 2010 będzie ich 2000. Rozbudowany został w tym celu przeznaczony dla nich internat.
Dla studentów nie znających języka koreańskiego oferowane są kursy o różnej intensywności i poziomie.
Linki zewnętrzne.
Oficjalna strona uczelni w języku angielskim
Oficjalna strona uczelni w języku koreańskim

</doc>
<doc id="1678109" url="https://pl.wikipedia.org/wiki?curid=1678109" title="Port lotniczy Sanya-Phoenix">
Port lotniczy Sanya-Phoenix

Port lotniczy Sanya-Phoenix (IATA: SYX, ICAOP: ZJSY) – międzynarodowy port lotniczy położony w Sanya, na wyspie Hajnan, w Chińskiej Republice Ludowej. W 2008 obsłużył ponad 6 mln pasażerów.

</doc>
<doc id="1678110" url="https://pl.wikipedia.org/wiki?curid=1678110" title="OER">
OER



</doc>
<doc id="1678111" url="https://pl.wikipedia.org/wiki?curid=1678111" title="Celebrity Cruises">
Celebrity Cruises

Celebrity Cruises – armator i operator luksusowych statków rejsowych, założony w 1988 przez grecką Chandris Group, by obsługiwać rejsy na Bahamy. W 1997 Celebrity Cruises Ltd. połączyło się z Royal Caribbean International, tworząc Royal Caribbean Cruises Ltd. Siedziba Celebrity Cruises znajduje się w Miami. W latach 2007–2008 wszystkie statki należące do armatora zostały przemianowane - zyskały przedrostek "Celebrity" przed dotychczasowymi imionami.

</doc>
<doc id="1678112" url="https://pl.wikipedia.org/wiki?curid=1678112" title="Duke Nukem Forever">
Duke Nukem Forever

Duke Nukem Forever – strzelanka pierwszoosobowa wyprodukowana przez Gearbox Software i wydana przez Take-Two Interactive 10 czerwca 2011 na platformy Microsoft Windows, Xbox 360 i PlayStation 3. Głównym bohaterem gry jest Duke Nukem walczący z najeźdźcami z kosmosu. "Duke Nukem Forever" jest najdłużej produkowaną grą komputerową w historii branży.
Produkcja i marketing gry.
Rozpoczęcie prac nad "Duke Nukem Forever" jako kontynuacją dla "Duke Nukem 3D" ogłoszono 28 kwietnia 1997 roku, równocześnie z ogłoszeniem zakupu licencji na wykorzystanie silnika id Tech 2 (wykorzystanego w "Quake II"). Zapowiedziano, że data premiery nastąpi nie później niż w połowie 1998 roku.
Prace nad grą były mocno ograniczone aż do grudnia 1997, kiedy to twórcy otrzymali silnik id Tech 2. Wprawdzie już w sierpniu i wrześniu ukazały się pierwsze zrzuty ekranu "DNF", ale później przyznano, że były to tylko eksperymenty programistów z silnikiem Quake I, niezwiązane z faktycznym tworzeniem gry.
Wiele portali internetowych sugerowało bankructwo firmy oraz plotkę, że gra nie zostanie ukończona, jednak producent 3DRealms nie został zamknięty. Sytuacja ta wynikła z powodu procesu pomiędzy producentem a firmą Take-Two o prawa do ww. tytułu. Rozprawa ostatecznie zakończyła się ugodą za porozumieniem stron. 3 września 2010 roku podczas PAX EAST ogłoszono, że gra ma być dostępna w sprzedaży w 2011. W styczniu 2011 roku, firma Gearbox Software ustaliła datę premiera gry – na dzień 3 maja 2011 roku, jednak termin został przesunięty na 10 czerwca 2011 roku (14 czerwca w Stanach Zjednoczonych).
Pierwsze DLC do gry zatytułowane zostało "Hail to the Icons Parody Pack".
Duke Nudem.
W celu reklamowania gry "Duke Nukem Forever" została stworzona gra flashowa "Duke Nudem", w której gracze zmierzają się z dowolnie wybraną spośród czterech koleżanek Duke w strzelaniu do kosmitów, unikając postrzelenia ludzi. Jeżeli będzie się dokładniejszym od rywalki, wtedy ona zdejmuje z siebie element swojej garderoby. Można oddać tylko 2 strzały, które będą gorsze niż przeciwniczki. Trzeci strzał oznacza przegraną, która teoretycznie sprawia, że gracz staje się nagi, co oznacza koniec gry i utratę dotychczasowych osiągnięć. Jako nagrodę gracz otrzymuje tapety ze zdjęciami topless tych dziewczyn.

</doc>
<doc id="1678113" url="https://pl.wikipedia.org/wiki?curid=1678113" title="Leon z Bajonny">
Leon z Bajonny

Leon z Bajonny (ur. ?, zm. 890) – święty katolicki, francuski biskup, męczennik.
Pochodzący z Normandii duchowny na dworze Ludwika II. Święcenia kapłańskie otrzymał po powrocie do Francji. Od 887 roku wyświęcony w Rzymie przez papieża Stefana VI na biskupa Bajonny. Prowadził działalność ewangelizacyjną wśród Basków. Zginął z rąk piratów.
Jest patronem Bajonny.
Jego wspomnienie w Kościele katolickim obchodzone jest 1 marca.

</doc>
<doc id="1678114" url="https://pl.wikipedia.org/wiki?curid=1678114" title="Jacek Bąk (ur. 1962)">
Jacek Bąk (ur. 1962)

Jacek Bąk (ur. 7 czerwca 1962 w Roźwienicy) – polski piłkarz grający na pozycji napastnika. Były zawodnik m.in. Lecha Poznań i Legii Warszawa.
Kariera piłkarska.
Jacek Bąk swoją karierę rozpoczynał w klubie JKS Jarosław, a po pięciu latach gry dla drużyny z Jarosławia został wypatrzony i zakupiony przez Resovię. Po dwóch latach gry dla "Pasów" został zawodnikiem Lecha Poznań (w barwach "Kolejorza" rozegrał 84 mecze i zdobył 4 bramki), a po kolejnych trzech Lechii Gdańsk.
W 1988 roku z Zawiszy Bydgoszcz wykupiła go warszawska Legia. W barwach "Wojskowych" rozegrał 103 mecze, w których 3 razy pokonał bramkarzy rywali. Wystąpił m.in. w spotkaniu 1/4 finału Pucharu Zdobywców Pucharów przeciwko Sampdorii. Inne sukcesy z czasów występów na łazienkowskiej to Puchar Polski (1989, 1990) oraz Superpuchar Polski (1989).
W późniejszych latach Bąk grał we Włoszech, a po 3 latach gry na włoskich boiskach powrócił do Polski, do Olimpii Warszawa i następnie Marymontu Warszawa. W ostatnim klubie zakończył karierę.

</doc>
<doc id="1678116" url="https://pl.wikipedia.org/wiki?curid=1678116" title="SV Plüderhausen">
SV Plüderhausen

SV Plüderhausen – niemiecki klub tenisa stołowego występujący w Bundeslidze, z siedzibą w Plüderhausen powstały w 1893 roku.
Linki zewnętrzne.
Oficjalna strona klubu SV Plüderhausen

</doc>
<doc id="1678119" url="https://pl.wikipedia.org/wiki?curid=1678119" title="Chesterfield (Indiana)">
Chesterfield (Indiana)

Chesterfield – miasto w Stanach Zjednoczonych, w stanie Indiana, w hrabstwie Madison. W 2000 r. miasto to zamieszkiwało 2969 osób.

</doc>
<doc id="1678122" url="https://pl.wikipedia.org/wiki?curid=1678122" title="Arnold (kasztelan wyszogrodzki)">
Arnold (kasztelan wyszogrodzki)

Arnold – kasztelan wyszogrodzki z nadania księcia Pomorza Gdańskiego Świętopełka Wielkiego, potem wojewoda świecki. 
Był synem Arnolda – cześnika Konrada Mazowieckiego (1207-17), wojewody mazowieckiego, następnie zamordowanego w wyniku konfliktu z Konradem Mazowieckim.
Rodzina Arnoldowiców zbiegła na Pomorze i otrzymała urzędy z ręki Świętopełka Gdańskiego.
Posiadał również syna Arnolda juniora, który później został kasztelanem świeckim.
Arnold jako kasztelan wyszogrodzki został wymieniony w źródłach pisanych w 1238 r. Była to pierwsza bezpośrednia wzmianka pisana o kasztelanii wyszogrodzkiej, choć źródła pozwalają określić jej początki znacznie wcześniej - na I połowę XII wieku.
Terytorium wyszogrodzkie drogą spadku po rodzie Powałów dostało się w ręce książąt pomorskich pod koniec XII wieku. W ręce Świętopełka dostało się w latach 20. XIII wieku i na ten czas należy określić w przybliżeniu objęcie urzędu przez Arnolda lub jego poprzednika.
Wzmianka z 1238 r. związana jest z wojną Świętopełka z koalicją złożoną z jego młodszych braci, wspierających ich książąt meklemburskich, Krzyżaków oraz księcia Kujaw Kazimierza
W 1242 r. w wynku kolejnej wojny Kazimierz Kujawski zdobył na Świętopełku kasztelanię wyszogrodzką i wówczas prawdopodobnie Arnolda na urzędzie zastąpiła osoba mianowana przez księcia kujawskiego. W tej sytuacji został on przesunięty na stanowisko wojewody świeckiego.

</doc>
<doc id="1678123" url="https://pl.wikipedia.org/wiki?curid=1678123" title="Koalicja Otwartej Edukacji">
Koalicja Otwartej Edukacji

Koalicja Otwartej Edukacji (KOED) – koalicja polskich organizacji pozarządowych i innych instytucji zajmujących się edukacją, nauką i kulturą, wspierająca ideę rozwijania i wykorzystywania otwartych zasobów edukacyjnych (ang. OER) oraz działająca na rzecz dostępności prawnej publicznych zasobów naukowych, edukacyjnych i zasobów dziedzictwa kulturowego. W styczniu 2020 Koalicja liczyła 40 członków.
Struktura.
KOED nie posiada osobowości prawnej, przystąpienie do KOED sprowadza się do podpisania deklaracji woli przystąpienia i aktu porozumienia, który stanowi rodzaj statutu Koalicji. Władze KOED składają się z Rady, w skład której wchodzi po jednym przedstawicielu każdej organizacji oraz wybieranym przez radę pięcioosobowym prezydium, które na co dzień kieruje pracami koalicji.
Przewodniczącym prezydium KOED w latach 2008–2011 był Jarosław Lipszyc, w latach 2011–2012 Bożena Bednarek-Michalska, w latach 2013–2014 Tomasz Ganicz, od stycznia do lipca 2015 Alek Tarkowski, od 1 lipca 2015 do września 2017 Kamil Śliwowski, od 11 września 2017 do listopada 2018 Klaudia Grabowska, a od grudnia 2018 Aleksandra Czetwertyńska. 
Działalność.
Koalicja Otwartej Edukacji działa na rzecz otwartych treści edukacyjnych oraz dostępności autorskoprawnej zasobów edukacji, kultury i nauki.
Koalicja przeprowadziła m.in. następujące działania:
KOED tworzy także dodatkowe portale tematyczne związane ze swoją działalnością: Domena Publiczna oraz Uwolnij Naukę.
Na działania KOED składają się także liczne działania jej członków, każda z organizacji ma w swojej sferze zainteresowań jakiś zakres tematyczny, który pokrywa się z celami KOED, są to zagadnienia: otwartości w nauce (tworzenie repozytoriów, otwartych czasopism naukowych, organizowanie lobbingu w MNiSW, organizowanie światowego dnia Open Access Week), otwartości w kulturze (Lobbing w MKiDN, praca na rzecz zmian w prawie autorskim, budowanie bibliotek cyfrowych, wolnych lektur, organizowanie Dnia Domeny Publicznej), otwartości w edukacji (lobbing w MEN, tworzenie wolnych podręczników, kursów e-learningowych, organizowanie Dnia Otwartych Zasobów Edukacyjnych).
Członkowie.
Koalicja powstała 27 listopada 2008. Jej założycielami są 4 organizacje:
29 czerwca 2015 w skład KOED poza założycielami wchodziły następujące organizacje:

</doc>
<doc id="1678125" url="https://pl.wikipedia.org/wiki?curid=1678125" title="Playmate miesiąca (edycja amerykańska)">
Playmate miesiąca (edycja amerykańska)



</doc>
<doc id="1678126" url="https://pl.wikipedia.org/wiki?curid=1678126" title="Wybory parlamentarne w Islandii w 1956 roku">
Wybory parlamentarne w Islandii w 1956 roku

Wybory parlamentarne w Islandii odbyły się 24 czerwca 1956. Mimo że wygrała Partia Niepodległości, po wyborach utworzono koalicyjny rząd trzech pozostałych partii. Jego premierem został Hermann Jónasson z Partii Postępu.
Do Alþingi nie dostała się tym razem antyamerykańska Partia na rzecz Zachowania Narodu. W wyborach tych po raz pierwszy wziął udział Związek Ludowy - koalicja utworzona wokół Partii Socjalistycznej.

</doc>
<doc id="1678127" url="https://pl.wikipedia.org/wiki?curid=1678127" title="Remi Gaillard">
Remi Gaillard



</doc>
<doc id="1678129" url="https://pl.wikipedia.org/wiki?curid=1678129" title="Xonqa">
Xonqa

Xonqa (uzb. cyr.: Хонқа; ros.: Ханка, "Chanka") – osiedle typu miejskiego w południowym Uzbekistanie, w wilajecie chorezmijskim, w dolinie Amu-darii, siedziba administracyjna tumanu Xonqa. W 1989 roku liczyło ok. 29 tys. mieszkańców. Ośrodek przemysłu włókienniczego (zakłady oczyszczania bawełny i produkcji dywanów).
Miejscowość otrzymała status osiedla typu miejskiego w 1981 roku.

</doc>
<doc id="1678130" url="https://pl.wikipedia.org/wiki?curid=1678130" title="Chesterfield (Massachusetts)">
Chesterfield (Massachusetts)

Chesterfield – miejscowość w USA, w stanie Massachusetts, w hrabstwie Hampshire.

</doc>
<doc id="1678131" url="https://pl.wikipedia.org/wiki?curid=1678131" title="Domenico de Sambucina">
Domenico de Sambucina

Domenico de Sambucina (zm. 25 kwietnia 1174) – włoski benedyktyn, opat Monte Cassino. Został wybrany na to stanowisko w 1171 roku, po blisko trzyletnim wakacie spowodowanym depozycją opata Egidio z Venusino i wprowadzeniem do opactwa zarządu papieskiego prokuratora. Papież Aleksander III zatwierdził jego elekcję w dniu 6 stycznia 1172. Urząd ten sprawował przez około dwa i pół roku.

</doc>
<doc id="1678133" url="https://pl.wikipedia.org/wiki?curid=1678133" title="Yeti Airlines">
Yeti Airlines

Yeti Airlines – nepalska linia lotnicza z siedzibą w Katmandu. Obsługuje połączenia krajowe. Głównym węzłem jest port lotniczy Katmandu.

</doc>
<doc id="1678134" url="https://pl.wikipedia.org/wiki?curid=1678134" title="Most Rędziński">
Most Rędziński

Most Rędziński – drogowy most wantowy nad Odrą we Wrocławiu, będący częścią autostrady A8 (Autostradowej Obwodnicy Wrocławia – AOW).
Przeprawa nad Odrą oraz nad całą Wyspą Rędzińską, przy której znajdują się zabytkowe śluzy (Śluzy Rędzin). Żelbetowa konstrukcja zawieszona jest za pomocą 160 want o łącznej długości 25 km tylko na jednym pylonie. Jego wysokość to 122 metry. Jest to najwyższa tego typu konstrukcja w Polsce. Przeprawa ma 612 metrów długości, a razem z dojazdowymi estakadami – 1742 metry. W każdym kierunku kierowcy mają do dyspozycji trzy pasy ruchu.
Projekt mostu został wykonany przez Zespół Badawczo-Projektowy „Mosty – Wrocław” pod kierownictwem prof. Jana Biliszczuka. Wykonawcą mostu były firmy Mostostal Warszawa i Acciona Infraestructuras. Koszt budowy obiektu wyniósł 576 mln zł.
Nazwa.
Nazwa "Most Rędziński" przez czas budowy była nazwą nieoficjalną, która jednak przyjęła się powszechnie. W sierpniu 2011 wrocławski oddział GDDKiA rozpisał konkurs na nazwę mostu, w której nazwa „Most Rędziński” wygrała uzyskując 55,38% głosów.
Historia budowy.
Umowę z wykonawcą podpisano 20 maja 2008 roku. Zakończenie budowy nastąpiło w sierpniu 2011 roku.
Powódź 2010.
Podczas powodzi w maju 2010 roku Odra zalała plac budowy dokonując licznych zniszczeń w infrastrukturze. Jednak zdaniem projektanta mostu prof. Biliszczuka sama konstrukcja mostu nie ucierpiała, co świadczy o dobrym projekcie i solidnym wykonaniu. Powódź spowodowała opóźnienie w budowie o ponad miesiąc.
Końcowa faza budowy.
Testy obciążeniowe przeprowadzono 10 sierpnia 2011. W wyniku opóźnień w budowie most oddany został do eksploatacji 31 sierpnia 2011, a nie jak planowano pierwotnie w listopadzie 2010.

</doc>
<doc id="1678136" url="https://pl.wikipedia.org/wiki?curid=1678136" title="Pietro dell’Isola">
Pietro dell’Isola

Pietro dell’Isola (zm. 8 lipca 1186) – włoski benedyktyn.
Był dziekanem klasztoru na Monte Cassino i w latach 1168-71 zarządzał nim jako administrator apostolski. Opat Monte Cassino od kwietnia 1174 roku, po śmierci opata Domenico de Sambucina (1171-74). W ciągu swych dwunastoletnich rządów w opactwie uzyskał dla niego szereg nowych przywilejów od papieży Aleksandra III i Lucjusza III. Po jego śmierci nastał dwuletni wakat na stanowisku opata Monte Cassino, zakończony wyborem Roffredo dell’Isola (prawdopodobnie jego krewnego) w lipcu 1188.

</doc>
<doc id="1678140" url="https://pl.wikipedia.org/wiki?curid=1678140" title="Lista odcinków serialu Kryminalne zagadki Nowego Jorku">
Lista odcinków serialu Kryminalne zagadki Nowego Jorku



</doc>
<doc id="1678143" url="https://pl.wikipedia.org/wiki?curid=1678143" title="Chesterfield (New Hampshire)">
Chesterfield (New Hampshire)

Chesterfield – miejscowość w USA, w stanie New Hampshire, w hrabstwie Cheshire.

</doc>
<doc id="1678146" url="https://pl.wikipedia.org/wiki?curid=1678146" title="Studentenstadt">
Studentenstadt

Studentenstadt - stacja Metra w Monachium, na linii U6. Znajduje się w dzielnicy Schwabing-Freimann. Stacja została otwarta 19 października 1971.

</doc>
<doc id="1678147" url="https://pl.wikipedia.org/wiki?curid=1678147" title="Język khasi">
Język khasi

Język khasi – język austroazjatycki, używany głównie przez lud Khasi w stanie Meghalaya w Indiach (gdzie ma status oficjalnego języka regionalnego), ale również w stanie Asam oraz w Bangladeszu przy granicy w Indiami. Jest używany w mediach, sądach i urzędach w Meghalaya, również nauczany w szkołach.
Język khasi nie był zapisywany przy pomocy własnego alfabetu. W latach 1813–1838 William Carey usiłował zapisać ten język przy pomocy wschodniej odmiany pisma nagari i w tym alfabecie zostało zapisanych wiele książek w tym języku, w tym "Ka Niyiom Jong Ka Khasi" – ważna księga religii Seng Khasi. W 1841 walijski misjonarz Thomas Jones zapisał khasi przy pomocy alfabetu łacińskiego, którego używa się także obecnie. Wtedy też na khasi przetłumaczona została Biblia.
Ze względu na pochodzenie Jonesa, ortografia języka khasi przypomina walijską:

</doc>
<doc id="1678148" url="https://pl.wikipedia.org/wiki?curid=1678148" title="Alte Heide">
Alte Heide

Alte Heide – stacja metra w Monachium, na linii U6. Znajduje się w dzielnicy Schwabing-Freimann. Stacja została otwarta 19 października 1971.

</doc>
<doc id="1678153" url="https://pl.wikipedia.org/wiki?curid=1678153" title="Język chasycki">
Język chasycki



</doc>
<doc id="1678156" url="https://pl.wikipedia.org/wiki?curid=1678156" title="Albin z Angers">
Albin z Angers

Albin z Angers, franc. Aubin d'Angers (ur. ok. 468 w Vannes, zm. 1 marca 549 w Angers) – święty Kościoła katolickiego, francuski biskup, mnich.
Albin pochodził z rodziny szlacheckiej. Do zakonu wstąpił w 504 roku i przez 25 lat był mnichem i pełnił obowiązki opata. Od 529 pełnił obowiązki biskupa Angers. Uczestniczył w synodach, które odbyły się w Orleanie w 538, 541 i 549 roku. Jego działalność doprowadziła do przywrócenia dyscypliny kościelnej na terenach podległej mu diecezji. Występował za wprowadzeniem kary za związki kazirodcze, w obronie biednych i więźniów. Pochowany został w kościele św Piotra w Angers. 
Kult.
W 556 roku relikwie św. Albina przeniesiono do krypty w kościele Saint-Aubin w Angers.
Jest patronem Angers i miejscowości, które swe nazwy wzięły od jego imienia.
Jego wspomnienie liturgiczne w Kościele katolickim obchodzone jest 1 marca.

</doc>
<doc id="1678157" url="https://pl.wikipedia.org/wiki?curid=1678157" title="Jean-Denis Délétraz">
Jean-Denis Délétraz

Jean-Denis Délétraz (ur. 1 października 1963 w Genewie) – szwajcarski kierowca wyścigowy.
Kariera.
Międzynarodową karierę Szwajcar rozpoczynał w Formule Ford. Następnie przeniósł się do Francuskiej Formuły 3, w której w 1985 roku zajął 3. miejsce w końcowej klasyfikacji. W sezonie 1988 zadebiutował w przedsionku F1 - Międzynarodowej Formule 3000. Starty w niej kontynuował również w kolejnych dwóch latach. Nie osiągnął w niej jednak żadnego sukcesu. 
W 1994 roku brał udział we Francuskich Mistrzostwach Samochodów Turystycznych. Nieoczekiwanie jeszcze w tym samym sezonie, dzięki dużemu budżetowi zadebiutował w Formule 1, podczas ostatniego Grand Prix Australii, w zespole Larousse, zastępując w niej Francuza, Érika Comasa. Pokazał się jednak z dobrej strony, kwalifikując się do wyścigu. Nie ukończył go jednak z powodu awarii. Kolejną szansę udziału w elicie dostał jeszcze rok później w zespole Pacific, w Grand Prix Portugalii (nie ukończył) i Grand Prix Europy (15. miejsce). Zastąpił w niej wówczas Włocha, Giovanniego Lavaggi. Od roku 1996 po całkowitym już braku szansy angażu w królowej motorsportu, skupił się wyłącznie na udziale w wyścigach samochodów sportowych oraz długodystansowych m.in. FIA GT oraz 24 Godziny Le Mans, w których bierze udział do dziś.

</doc>
<doc id="1678158" url="https://pl.wikipedia.org/wiki?curid=1678158" title="Chesterfield (Nowy Jork)">
Chesterfield (Nowy Jork)

Chesterfield – miasto w Stanach Zjednoczonych, w stanie Nowy Jork, w hrabstwie Essex. W 2018 miejscowość zamieszkiwało 2 445 osób.

</doc>
<doc id="1678159" url="https://pl.wikipedia.org/wiki?curid=1678159" title="Siergiej Docenko">
Siergiej Docenko

Siergiej Aleksandrowicz Docenko (ros. Сергей Александрович Доценко, ukr. Сергій Олександрович Доценко, "Serhij Ołeksandrowicz Docenko"; ur. 7 września 1947 w Karagandzie, Kazachska SRR, zm. 6 lutego 2006 w Taszkencie, Uzbekistan) – uzbecki piłkarz pochodzenia ukraińskiego, grający na pozycji obrońcya, olimpijski reprezentant ZSRR, trener piłkarski.
Kariera piłkarska.
Kariera klubowa.
Wychowanek klubów Dinamo Taszkent i Pachtakor Taszkent. Karierę piłkarską rozpoczął w 1965 w drużynie Politotdieł Jangibazar, skąd w 1966 przeszedł do Pachtakoru Taszkent. W 1971 został zaproszony do Dynama Kijów. W 1975 występował w Czornomorcu Odessa. W 1976 ukończył karierę piłkarską w Pachtakorze Taszkent.
Kariera reprezentacyjna.
13 października 1971 zadebiutował w olimpijskiej reprezentacji ZSRR w spotkaniu z Austrią wygranym 4:0. W 1966 w składzie juniorskiej reprezentacji ZSRR został mistrzem Europy.
Kariera trenerska.
Po zakończeniu kariery piłkarskiej od 1977 trenował takie kluby jak Chorezm Chonka, Pachtakor Taszkent, Awtomobilist Namangan, Jeszlik Dżyzak, Sugdijona Dżyzak, Worskła Połtawa, Temp Szepietówka, Metalist Charków, FK Sumy, Dinamo Samarkanda, DAS Czygataj, Traktor Taszkent oraz Szurtan G'uzor. 6 lutego 2006 zmarł w wieku 59 lat

</doc>
<doc id="1678160" url="https://pl.wikipedia.org/wiki?curid=1678160" title="Waldemar Rosenberger">
Waldemar Rosenberger

Waldemar Rosenberger (ur. w 1848, zm. w 1918) – rosyjski inżynier, twórca sztucznego języka Idiom neutral.
W 1892 r. został dyrektorem Międzynarodowej Akademii Volapük. Pod jego kierownictwem, Akademia zaczęła eksperymentować z językiem Volapük. W 1902 roku Rosenberg zaproponował Akademii mocno zmienioną wersję tego języka, którą nazwano Idiom neutral.

</doc>
<doc id="1678161" url="https://pl.wikipedia.org/wiki?curid=1678161" title="Marta Burda">
Marta Burda

Marta Jani Burda (ur. 22 lipca 1926 w Korczy, zm. 9 maja 1995 w Tiranie) – albańska aktorka teatralna i filmowa.
Życiorys.
Była córką jednego z pierwszych albańskich fotografów – Jani Burdy. Występy na scenie rozpoczynała w jednym z amatorskich zespołów, działających w jej rodzinnej Korczy. Od 1943 występowała w teatrze partyzanckim. Pracę zawodowej aktorki rozpoczęła w 1945, w Teatrze Ludowym (alb. Teatri Popullor) w Tiranie. W 1953 przeniosła się do Teatru Aleksander Moisiu w Durrësie, z którym była związana do końca swojej działalności artystycznej.
Na dużym ekranie zadebiutowała rolą matki w obrazie "Zani partizani". Potem wystąpiła jeszcze w 16 filmach fabularnych, w większości były to role drugoplanowe.
W 1988 została uhonorowana przez władze Albanii tytułem Zasłużonego Artysty (alb. Artist i Merituar). W 2003 otrzymała pośmiertnie tytułem Honorowej Obywatelki Durrësu.

</doc>
<doc id="1678165" url="https://pl.wikipedia.org/wiki?curid=1678165" title="Chesterfield (Karolina Południowa)">
Chesterfield (Karolina Południowa)

Chesterfield – miasto w Stanach Zjednoczonych i stolica hrabstwa Chesterfield, położone w północnej części stanu Karolina Południowa. W 2000 r. miasto to zamieszkiwało 1318 osób.
Klimat.
Miasto leży w strefie klimatu subtropikalnego, umiarkowanego, łagodnego bez pory suchej i z gorącym latem, należącego według klasyfikacji Köppena do strefy "Cfa". Średnia temperatura roczna wynosi 18,8 °C, a opady 1193,8 mm. Średnia temperatura najcieplejszego miesiąca - lipca wynosi 27,1 °C, natomiast najzimniejszego 6,2 °C. Miesiącem o najwyższych opadach jest maj o średnich opadach wynoszących 134,6 mm, natomiast najniższe opady są w styczniu i wynoszą średnio 78,7.

</doc>
<doc id="1678167" url="https://pl.wikipedia.org/wiki?curid=1678167" title="Nyborg (stacja kolejowa)">
Nyborg (stacja kolejowa)

Nyborg - stacja kolejowa w Nyborg, w regionie Dania Południowa, w Danii. Znajdują się tu 2 perony.
Obecna stacja została wybudowana z okazji otwarcia mostu nad Wielkim Bełtem w 1995. Stacja jest obsługiwana przez pociągi Danske Statsbaner.

</doc>
<doc id="1678168" url="https://pl.wikipedia.org/wiki?curid=1678168" title="SMS V 152">
SMS V 152

V 152 - niemiecki niszczyciel z okresu I wojny światowej. Trzecia jednostka typu "V 150". Okręt wyposażony w trzy kotły parowe opalane węglem. Zapas paliwa 164 tony. Po wojnie służył w Reichsmarine. Skreślony z listy floty 31 marca 1931 roku, złomowany w 1935 roku.

</doc>
<doc id="1678170" url="https://pl.wikipedia.org/wiki?curid=1678170" title="SMS V 154">
SMS V 154

V 154 – niemiecki niszczyciel z okresu I wojny światowej. Piąta jednostka typu "V 150". Okręt wyposażony w trzy kotły parowe opalane węglem. Zapas paliwa 164 tony. Po wojnie służył w Reichsmarine. Skreślony z listy floty 8 października 1928 roku, złomowany w 1935 roku.

</doc>
<doc id="1678172" url="https://pl.wikipedia.org/wiki?curid=1678172" title="Daniel Pomorski">
Daniel Pomorski



</doc>
<doc id="1678173" url="https://pl.wikipedia.org/wiki?curid=1678173" title="Kość ogonowa">
Kość ogonowa



</doc>
<doc id="1678176" url="https://pl.wikipedia.org/wiki?curid=1678176" title="Levallois SCTT">
Levallois SCTT

Levallois SCTT (pełna nazwa Levallois Sporting Club Tenis de Table) – francuski klub tenisa stołowego. Powstały w 1967 r. Często nazywany po prostu Levallois. Klub jest sponsorowany przez japońską firmę tenisa stołowego Butterfly.
Historia.
Klub został założony w 1967 r. w Levallois-Perret. 12 lat później wystartował w mistrzostwach Francji w tenisie stołowym. W 1985 r. do klubu przybył Jacques Secrétin. W latach 1987-1988 klub zdobył swój pierwszy tytuł mistrza Francji i klubowe mistrzostwo Europy. W latach 1987-2001 klub nieprzerwanie zdobywał mistrzostwo Francji. W 1995 r. klub doszedł do finału klubowych mistrzostw Europy, gdzie przegrał z Royal Villette Charleroi. W następnym roku także doszedł do finału klubowych mistrzostw Europy, a trzech graczy tego klubu (Jean-Philippe Gatien, Patrick Chila oraz Christophe Legoût) pojechało na igrzyska olimpijskie w Atlancie. W roku 1999 Levallois zdobył klubowy puchar świata. W latach 2002-2005 klub zdobywał wicemistrzostwo Francji, a w 2004 r. doszedł do finału klubowych mistrzostw Europy, gdzie przegrał z Borussią Düsseldorf. W roku 2008 klub wygrał mistrzostwo Francji. 
Sztab.
Rada Dyrektorów
Sztab Techniczny
Linki zewnętrzne.
Oficjalna strona Levallois

</doc>
<doc id="1678177" url="https://pl.wikipedia.org/wiki?curid=1678177" title="Janusz Wojsławic">
Janusz Wojsławic

Janusz Wojsławic – pierwszy kasztelan wyszogrodzki urzędujący w XII wieku.
Pochodził z możnego rodu Powałów.
Był synem Dobromiły, córki Kiełcza, oraz Wojsława Powały – jednego z najwybitniejszych możnych w Polsce przełomu XI i XII wieku. Jego bratem był Trojan - prokurator (zarządca dóbr książęcych) za czasów Bolesława Kędzierzawego oraz być może margrabia w rejonie Wizny.
Posiadał dwóch synów: Żyra – późniejszego wojewodę mazowieckiego (zm. ok. 1187 r.) i Sasina oraz nieznaną z imienia córkę, która wyszła za mąż za księcia pomorskiego i została matką księcia gdańskiego Sambora (1150-1205), występującego w 1178 r.
Wnuk Janusza Gedko (syn Sasina) sięgnął po urząd biskupa płockiego (1206-26), zaś jego bezpośrednim następcą został drugi z wnuków Olt Żyrowic. 
Janusz za oddane usługi synom Salomei – żony Krzywoustego otrzymał od nich w latach 30.-40. XII wieku m.in. Wyszogród oraz dobra pieńskie położone na prawym brzegu Wisły.
W 1145 r. został wymieniony (wraz z małżonką Sulisławą) w dokumencie Mieszka Starego adresowanego do klasztoru benedyktynów (od 1113 r. kanoników regularnych) w Trzemesznie jako ofiarodawca wsi Stelno, fundator kościoła św. Jana Ewangelisty w obrębie klasztoru (uposażonego wsiami ze wschodniej Wielkopolski) oraz ofiarodawca połowy dochodów z karczem, ceł i targów w Wyszogrodzie wraz ze wsią Łoskot i jazem na Brdzie.
Większość historyków uważa, że Janusz sprawował urząd kasztelana wyszogrodzkiego nadany przez Mieszka III Starego, dzierżąc Wyszogród jako beneficjum urzędnicze (kasztelańskie).

</doc>
<doc id="1678182" url="https://pl.wikipedia.org/wiki?curid=1678182" title="Ulrich Hahn">
Ulrich Hahn

Ulrich Hahn (ur. 5 listopada 1955 w Elbingerode) − były enerdowski saneczkarz startujący w dwójkach w parze ze starszym bratem Berndem.
Na mistrzostwach świata zdobył dwa medale złote (w 1974 i 1981). Na mistrzostwach Europy trzykrotnie był drugi (w 1973, 1978 i 1980). W 1975 wywalczył brązowy medal.
Jego żoną jest Christine Scheiblich, mistrzyni olimpijska w wioślarstwie z 1976.

</doc>
<doc id="1678183" url="https://pl.wikipedia.org/wiki?curid=1678183" title="Bernd Hahn">
Bernd Hahn

Bernd Hahn (ur. 16 listopada 1954 w Elbingerode) – enerdowski saneczkarz startujący w dwójkach w parze z młodszym bratem Ulrichem.
Na mistrzostwach świata zdobył dwa medale złote (w 1974 i 1981). Na mistrzostwach Europy trzykrotnie był drugi (w 1973, 1978 i 1980). W 1975 wywalczył brązowy medal.

</doc>
<doc id="1678184" url="https://pl.wikipedia.org/wiki?curid=1678184" title="Olt Żyrowic">
Olt Żyrowic

Olt Żyrowic – prawdopodobny kasztelan wyszogrodzki, potem wojewoda mazowiecki, następca i spadkobierca Janusza Powały.
Pochodził z rodu Powałów.
Był synem Żyra - wojewody mazowieckiego (zm. ok. 1187 r.) oraz wnukiem Janusza Powały – pierwszego kasztelana wyszogrodzkiego.
Zmarł bezpotomnie w 1205-1207 r. Po jego śmierci rozpoczęły się spory o spadek po Powałach między Świętopełkiem a Konradem mazowieckim.
Objaśnienia dotyczące etymologii imienia: patrz Oldmir.

</doc>
<doc id="1678188" url="https://pl.wikipedia.org/wiki?curid=1678188" title="Malpigiowce">
Malpigiowce

Malpigiowce ("Malpighiales") – grupa roślin stanowiąca klad w obrębie roślin okrytonasiennych, określana pomocniczo rangą rzędu w systemach APG. Jednostka ta powstała w wyniku przekształcenia systemów klasyfikacyjnych w końcu XX wieku w związku z dowiedzeniem, głównie za pomocą badań molekularnych, pokrewieństwa wielu rodzin roślin uważanych wcześniej za niespokrewnione. Zalicza się tu 36 rodzin, zawierających 716 rodzajów z blisko 16 tysiącami gatunków, przy czym powiązania filogenetyczne między nimi w wielu wypadkach pozostają niejasne. 
Systematyka.
Kladogram na podstawie APweb bazujący na aktualizowanym systemie APG IV z 2016. Dwa główne klady opisane tu w ślad za APweb jako "Fabidae" i "Malvidae" w systemach APG I i II opisywane były odpowiednio jako różowe właściwe I i II (eurosids I i II, ew. rosids I i II).
Jeszcze w 2011 roku relacje filogenetyczne między rodzinami w obrębie rzędu pozostawały bardzo niejasne i przedstawiane w formie politomii obejmującej 7 grup. Dalsze badania molekularne w 2012 i 2016 pozwoliły jednak pogrupować rodziny w trzy główne klady określane jako "Salicaceae-Euphorbiaceae", "Rhizophoraceae-Clusiaceae" i "Malpighiaceae-Chrysobalanaceae". Relacje między wieloma rodzinami wskazywane są nadal jednak w wielu przypadkach prowizorycznie lub w politomiach.

</doc>
<doc id="1678189" url="https://pl.wikipedia.org/wiki?curid=1678189" title="SMS S 113">
SMS S 113

S 113 – niemiecki niszczyciel z okresu I wojny światowej. Pierwsza i jedyna ukończona jednostka typu "S 113". Okręt wyposażony w cztery kotły parowe opalane ropą. Zapas paliwa 720 ton. Okręt nie zdążył wziąć udziału w I wojnie światowej. Po jej zakończeniu przekazany w ramach reparacji wojennych Francji, został wcielony do Marine nationale jako "Amiral Sénès". Złomowany w 1936 roku.

</doc>
<doc id="1678190" url="https://pl.wikipedia.org/wiki?curid=1678190" title="Malpighiales">
Malpighiales



</doc>
<doc id="1678199" url="https://pl.wikipedia.org/wiki?curid=1678199" title="Academia pro Interlingua">
Academia pro Interlingua

Academia pro Interlingua – organizacja poświęcona promocji międzynarodowych języków pomocniczych. Była związana przede wszystkim z prof. Giuseppe Peanem, twórcą języka Latino sine flexione (łaciny bez fleksji).
"Academia" powstała w 1908 z "Akademi Internasional de Lingu Universal" (organizacji zajmującej się językiem Idiom neutral). Zainteresowała się ona językiem Latino sine flexione stworzonym przez Giuseppe Peana. "Akademia" przyjęła nazwę "Akademia pro Interlingua", ponieważ była ona alternatywną nazwą języka, którym się zajęła. Akademia przetrwała do ok. 1939 r.
Obecnie nazwa Interlingua zwykle odnosi się do innego języka przedstawionego w 1951 r. przez International Auxiliary Language Association (Międzynarodowe Stowarzyszenie Języka Pomocniczego). Nazwa "Akademia pro Interlingua" obecnie jest wykorzystywana przez niezależną grupę zwolenników tego języka.

</doc>
<doc id="1678200" url="https://pl.wikipedia.org/wiki?curid=1678200" title="Teatr im. Aleksandra Sewruka w Elblągu">
Teatr im. Aleksandra Sewruka w Elblągu

Teatr im. Aleksandra Sewruka powstał 28 maja 1975 roku w Elblągu przy ul. Teatralnej. Od 28 maja 1975 roku zespół teatru kontynuował działalność artystyczną pod nazwą Teatr Dramatyczny. 
6 grudnia 2007 roku zmieniono nazwę na "Teatr im. Aleksandra Sewruka".

</doc>
<doc id="1678204" url="https://pl.wikipedia.org/wiki?curid=1678204" title="Reformowani baptyści">
Reformowani baptyści

Reformowani baptyści – chrześcijańskie wyznanie protestanckie wyznające zarazem baptyzm i kalwinizm. Podstawową księgę symboliczną wyznania stanowi Londyńskie wyznanie wiary z 1644 lub 1689 r. Historycznie reformowani baptyści wywodzą się od angielskich baptystów partykularnych. Reformowani baptyści tworzą zazwyczaj własne wspólnoty wyznaniowe, ale niekiedy wchodzą też w skład szerszych kościołów baptystycznych. Większość reformowanych baptystów mieszka w Stanach Zjednoczonych.
Doktryna.
Kościoły reformowano-baptystyczne odwołują się najczęściej do Konfesji II londyńskiej z 1689 r., choć uznawane są także wcześniejsze londyńskie wyznania wiary, w tym z 1644 r., wraz z rewizjami z lat 1646 i 1651. Choć podobnie jak inni wyznawcy baptyzmu, reformowani baptyści nie dopatrują się w konfesjach i katechizmach nieomylnego, czy nawet autorytatywnego źródła wiary, to jednak podobnie do wyznań ewangelickich czy prezbiteriańskich uznają potrzebę istnienia ksiąg symbolicznych, które wymagają od zborów pełnego nauczania ortodoksyjnej wiary chrześcijańskiej. Dlatego też, obok konfesji reformacyjnych, przyjmują trzy wyznania wiary starożytnego Kościoła: skład apostolski, wyznanie nicejsko-konstantynopolitańskie oraz symbol atanazjański. Uznają ważność katechizmów: Katechizmu Ortodoksji z 1680 r. oraz Katechizmu Londyńskiego z 1689 r.
Reformowani baptyści podzielają podstawowe zasady wiary wyznawane przez kalwinistów i baptystów, odwołując się przede wszystkim do pięciu zasad protestantyzmu: "sola scriptura", "solus Christus", "sola gratia", "sola fide" oraz "soli Deo gloria" oraz do kalwińskiej zasady "ecclesia reformata et semper reformanda". Wraz z innymi kalwinistami podzielają wiarę we wszystkie pięć doktryn łaski: całkowitą deprawację, bezwarunkowe wybranie, ograniczone pojednanie, nieodpartą łaskę oraz wytrwanie świętych, które podsumowują naukę o predestynacji z reformowanego punktu widzenia. W odróżnieniu od większości ewangelicznych chrześcijan dokonują wyraźnego rozróżnienia między prawem moralnym rozumianym jako obowiązujący chrześcijan dekalog, a prawem ceremonialnym, które chrześcijan nie obowiązuje. Respektują bezwzględnie kalwińską zasadę regulatywną nabożeństwa, zgodnie z którą:
Oznacza to, iż należy odrzucić wszelkie formy nabożeństwa, które nie są wyraźnie nakazane w Biblii, nawet jeśli nie stoją one z nią w sprzeczności. W konsekwencji nabożeństwa reformowanych baptystów mają przemyślaną, zaplanowaną, surową formę, bardzo różniącą się od spontanicznych nabożeństw niektórych kościołów ewangelikalnych, szczególnie zaś tych o charakterze zielonoświątkowym. Nabożeństwo reformowano-baptystyczne przypomina formą nabożeństwo purytańskie. Jedynym wyjątkiem jest tu stosowanie przez reformowanych baptystów akompaniamentu organów lub fortepianu do śpiewania pieśni kościelnych. Podczas śpiewu zbór zajmuje pozycje siedzące, podobnie, jak w trakcie całego nabożeństwa, z wyjątkiem czasu modlitwy, podczas którego zbór powstaje. Nie stosuje się praktyki klękania.
Reformowani baptyści w większości przypadków zrezygnowali z systemu teologicznego charakterystycznego dla większości baptystów tzw. teologii zastąpienia, na rzecz kalwińskiej teologii przymierza. Z drugiej jednak strony, ich pogląd na chrzest ma typowo baptystyczny charakter – udzielany jest wyłącznie osobom w wieku świadomym, które przeżyły nawrócenie i następuje w odpowiedzi na ich osobiste wyznanie wiary (chrzest wiary). Zdaniem niektórych prezbiterian jest to nie do pogodzenia z kalwińską teologią przymierza do której odwołują się reformowani baptyści, a której klasyczne rozumienie chrztu w kategoriach zawarcia przymierza, logicznie łączy go ze starotestamentową praktyką obrzezania, która dotyczyła dzieci. Chrzest wiary w kościołach reformowano-baptystycznych objęty jest tymi samymi rygorami, które obowiązywały purytan chcących w wieku dojrzałym stać się pełnoprawnymi członkami zboru. Wymaga się od katechumenów złożenia świadectwa przez zborem i rozmowy ze starszym, który ma ocenić prawdziwość „przemiany życia” kandydata.
W przeciwieństwie do ewangelików reformowanych i prezbiterian, zaś podobnie do kalwinistów–kongregacjonalistów oraz baptystów, organizacja kościołów reformowano-baptystycznych opiera się na modelu kongregacjonalnym, którego podstawą jest autonomia równouprawnionych zborów oraz ustrój demokratyczny. Mimo tego, reformowani baptyści zachowują w dużej części prezbiteriańską terminologię organizacyjną, nadając jej nieco odmienne znaczenie przystające do obowiązującego ich ustroju kongregacjonalnego. Np. terminem "prezbiterium" określa się radę starszych, zrzeszającą wszystkich starszych danego zboru. Reformowani baptyści uznają baptystyczną zasadę dwóch urzędów zborowych, tj. starszego i diakona, przy czym przyjmowana jest także kalwińska zasada mnogości starszych, którzy mają być zrzeszeni w radzie. Pastor nie jest oddzielnym urzędem – jest jednym ze starszych.
Reformowani baptyści są na ogół cesacjonistami uznając, że cudowne dary Ducha Świętego były obecne jedynie w epoce apostolskiej, po czym przeminęły i obecnie nie występują. Dotyczy to zarówno daru apostolstwa, proroctwa, jak i powszechnego wśród charyzmatyków mówienia językami. Są jednak niewielkie wspólnoty kalwinistycznych baptystów w Stanach Zjednoczonych, które otwierają się na doświadczenia charyzmatyczne, zrywając z tradycyjnym stanowiskiem reformowanych baptystów.
Zgodnie z Konfesją londyńską, reformowani baptyści wierzą w ważność zachowywania szabatu przez chrześcijan, uważając, że obecnie przypada on na niedzielę jako dzień upamiętniający zmartwychwstanie Chrystusa. Niedziela określana jest terminami "szabat chrześcijański" oraz "dzień Pański" i uznawana jest przez reformowanych baptystów jako jedyny dzień święty chrześcijaństwa, w którym należy powstrzymać się od pracy i rozważania spraw codziennych, zaś poświęcić czas na nabożeństwo niedzielne, przez tradycjonalistów nazywane "spotkaniem szabatnim". W kręgach reformowanych baptystów zauważalne są kontrowersje w tym względzie, dotyczące kwestii, czy rekreacja jest w tym dniu dozwolona. Opinie są jednak podzielone i kościoły nie wymagają od swoich członków jednakowego stanowiska w tej sprawie.
Terminologia i jej zakres.
Baptyści, którzy akceptują pięć punktów kalwinizmu, ale niekoniecznie odwołują się, bądź wręcz odrzucają pozostałe konstytutywne elementy teologii reformowanej przyjmowane przez reformowanych baptystów, jak teologia przymierza, reformacyjne księgi symboliczne, aktualność dekalogu jako prawa moralnego, czy zasadę regulatywną nabożeństwa, określani są raczej jako baptyści suwerennej łaski. W przeciwieństwie do reformowanych baptystów nie mają oni poza reformowaną soteriologią większego związku teologicznego z kalwinizmem.

</doc>
<doc id="1678207" url="https://pl.wikipedia.org/wiki?curid=1678207" title="I Can't Break It to My Heart">
I Can't Break It to My Heart

"I Can't Break It to My Heart" to czwarty singel z trzeciego studyjnego albumu australijskiej wokalistki, Delty Goodrem, zatytułowanego "Delta" i wydanego w 2008 roku. 12 lipca 2008 roku utwór trafił do stacji radiowych, a 16 sierpnia został wydany na krążku.
Teledysk.
Goodrem w wypowiedzi dla jednej ze stacji radiowych stwierdziła, że teledysk do utworu będzie zawierał sceny zakulisowe z jej koncertu, 'A Night with Delta Goodrem'. Klip został po raz pierwszy pokazany w programie "Sunrise" 17 lipca 2008 roku i zawierał sceny zza kulis produkcji teledysków Goodrem z ostatnich miesięcy, a także zapisy sesji zdjęciowych dla australijskiego wydania albumu "Delta", podróży artystki do Japonii i USA oraz wiele momentów, które, jak napisano na oficjalnej stronie internetowej Goodrem, "pokazują Deltę poza światłem reflektorów, jej naturalne, wspaniałe ja". Wszystkie to jest przeplatane scenami z koncertu 'A Night with Delta Goodrem'.
Produkcja i promocja.
Zarówno sam singel jak i EP wydane dla iTunes trafiły do sprzedaży 16 sierpnia 2008 roku, przy wsparciu dużej kampanii promocyjnej, włączając w to spotkania Goodrem z fanami w centrach handlowych, występ w porannym programie telewizyjnym "Sunrise" oraz wywiad w programie "Rove Live". Spotkania z fanami miały miejsce w Melbourne, Sydney oraz Brisbane. Niekonwencjonalnym ruchem była sprzedaż singla po cenie 1.99$ oraz iTunes EP (zawierającego 4 utwory) po cenie 1.69$.
Notowania.
Pomimo osiągnięcia szczytu w notowaniu ARIA Physical Singles Chart dnia 25 sierpnia 2008 roku, utwór zadebiutował dopiero na 13. pozycji notowania ARIA Singles Chart. W następnym tygodniu utwór spadł poza pierwszą czterdziestkę na 42. pozycję, co sprawiło, że "I Can't Break It to My Heart" został drugim najsłabiej przyjętym singlem artystki po jej debiutanckim utworze "I Don't Care" z 2001 roku, który zajął 64. miejsce. Spadek o 29 pozycji stawia utwór na piątym miejscu jeśli chodzi o największe spadki w tej dekadzie w czołowej pięćdziesiątce notowania. W notowaniu Physical Singles Chart utwór także spadł z pozycji 1. na 14.

</doc>
<doc id="1678210" url="https://pl.wikipedia.org/wiki?curid=1678210" title="Turzyca rozsunięta">
Turzyca rozsunięta

Turzyca rozsunięta ("Carex divulsa" Stokes) – gatunek byliny z rodziny ciborowatych. Występuje na obszarach od północno-zachodnich obrzeży Afryki, poprzez niemal całą Europę po środkową Azję. W Polsce gatunek rozproszony, rzadko spotykany.
Biologia i ekologia.
Występuje w lasach liściastych. 
Zmienność.
Wyróżniane są dwa podgatunki:
Prawdopodobnie tworzy mieszańce z turzycą rzadkokłosą ("Carex remota"), zajęczą ("C. leporina") i ściśnioną ("C. spicata").
Zagrożenia i ochrona.
Gatunek w Polsce zagrożony z powodu bardzo nielicznego występowania i przekształcania siedlisk. Objęty prawną ochroną gatunkową od 2004 r. Umieszczony na Czerwonej liście roślin i grzybów Polski (2006) w kategorii R (rzadki - potencjalnie zagrożony). W wydaniu z 2016 roku otrzymał kategorię VU (narażony).

</doc>
<doc id="1678211" url="https://pl.wikipedia.org/wiki?curid=1678211" title="Carex divulsa">
Carex divulsa



</doc>
<doc id="1678215" url="https://pl.wikipedia.org/wiki?curid=1678215" title="The Village Voice">
The Village Voice

The Village Voice – amerykański bezpłatny "alternatywny" tygodnik muzyczny (ISSN 0042-6180), wydawany w Nowym Jorku od października 1955. Założycielami gazety byli Dan Wolf, Ed Fancher i Norman Mailer. Właścicielem jest korporacja "Village Voice Media" (przekształcona w 2006 z "New Times Media"), wydawcą Michael Cohen, a redaktorem naczelnym Tony Ortega (stan na rok 2009). Nakład gazety wynosi niespełna ćwierć miliona egzemplarzy, w internecie publikowana jest też wersja elektroniczna.

</doc>
<doc id="1678216" url="https://pl.wikipedia.org/wiki?curid=1678216" title="Village Voice">
Village Voice



</doc>
<doc id="1678218" url="https://pl.wikipedia.org/wiki?curid=1678218" title="Mirko Hrgovic">
Mirko Hrgovic



</doc>
<doc id="1678219" url="https://pl.wikipedia.org/wiki?curid=1678219" title="Ula (Pieniny)">
Ula (Pieniny)

Ula (713 m) lub Łysa Góra – dwuwierzchołkowa góra w Pieninach Czorsztyńskich. Wyższy jest wierzchołek zachodni (713 m). Od południowego zachodu sąsiaduje z Czubatką i Zbójecką Skałą. Jest widoczna z szosy Krośnica–Niedzica. U podnóży północnych znajduje się duża polana, również południowe stoki opadają na polanę Łazy. Ula jest całkowicie porośnięta lasem.
Ula znajduje się na obszarze Pienińskiego Parku Narodowego i nie prowadzi do niej żaden szlak turystyczny.

</doc>
<doc id="1678223" url="https://pl.wikipedia.org/wiki?curid=1678223" title="Księstwo namysłowskie">
Księstwo namysłowskie

Księstwo Namysłowskie − historyczne księstwo na Dolnym Śląsku ze stolicą w Namysłowie, powstałe w schyłkowym okresie rozbicia dzielnicowego w Polsce, w ówczesnej (i obecnej) południowo-zachodniej Polsce, przez cały okres istnienia pozostające we władaniu książąt z dynastii Piastów. Jako samodzielne księstwo istniało w latach 1313–1320/1321 i 1338–1341.
Księstwo obejmowało m.in. miasta Namysłów, Kluczbork, Wołczyn, Byczyna, Gorzów Śląski.
Historia.
W latach 1294-1309 Namysłów wchodził w skład Księstwa Głogowskiego. W 1313 powstało niezależne Księstwo Namysłowskie wydzielone z ziem księstwa oleśnickiego, a jego władcą został Konrad I oleśnicki. Od 1320 lub 1321 ponownie związane z księstwem oleśnickim po objęciu tegoż księstwa przez Konrada I. W latach 1323-1341 Namysłów wchodził w skład księstwa brzesko-legnickiego. 9 maja 1323 roku miasto Namysłów stało się lennem czeskim. Od 1338 ponownie samodzielne księstwo we władaniu Wacława I legnickiego. Od około 1340 do 21 stycznia 1341 roku Namysłów był zastawiony księciu cieszyńskiemu Kazimierzowi I. 30 września 1341 roku książę brzesko-legnicki Bolesław III Rozrzutny zastawił miasto królowi Polski Kazimierzowi III Wielkiemu. W 1358 roku synowie Bolesława III – Wacław i Ludwik sprzedali Namysłów królowi czeskiemu i niemieckiemu Karolowi IV za 3000 kop groszy praskich. 22 listopada 1348 roku przedstawiciele Karola IV i Kazimierza Wielkiego podpisali w Namysłowie pokój, który zakończył trwającą od 1345 r. wojnę polsko-czeską o Śląsk.

</doc>
<doc id="1678224" url="https://pl.wikipedia.org/wiki?curid=1678224" title="Enantiophoenix">
Enantiophoenix

Enantiofeniks ("Enantiophoenix electrophyla") – kopalny ptak z grupy Euenantiornithes. Jego pozostałości odnaleziono w późnokredowych osadach (cenoman) w Libanie. Jego nazwa nawiązuje do podgromady ptaków jakiej był przedstawicielem (Enantiornithes) oraz do mitycznego feniksa.
Był to niewielki ptak dochodzący do ok. 15-20 cm długości. Jedyny znany szkielet posiada kości klatki piersiowej, element mostka oraz większą część stopy. Kończyny tylne były wyposażone w zakrzywione pazury służące zapewne do chwytania gałęzi.
Ptaka tego zakwalifikowano do Enantiornithes, dużej grupy ptaków, która dominowała w okresie kredy. Dokładniej enantiofeniks był przedstawicielem Avisauridae, prymitywnej rodzina Enantiornithes występującej w Europie, Ameryce Południowej i Ameryce Północnej oraz na Bliskim Wschodzie. Przodków rodziny upatruje się w prymitywniejszych ptakach z Dalekiego Wschodu, szczególnie Chin. Jest to rodzaj pośredni między późnokredowymi awizaurami typowymi dla Zachodniej Półkuli, ponieważ przodkowie tej grupy zostali znalezieni w Azji. "Enantiophoenix" jest również najstarszym ptakiem znalezionym w osadach płyty arabskiej.
Skamieniałości wskazują, że zwierzę prowadziło nadrzewny tryb życia (zakrzywione pazury służące do chwytania gałęzi drzew). Na korpusie stwierdzono ślady bursztynu: wydaje się, że ptak ten odżywiał się czasami żywicą (która po milionach lat staje się bursztynem). Stąd nazwa gatunkowa zwierzęcia, "electrophyla" oznacza „miłośnik bursztynu”.

</doc>
<doc id="1678227" url="https://pl.wikipedia.org/wiki?curid=1678227" title="Rewolucja czerwcowa">
Rewolucja czerwcowa



</doc>
<doc id="1678228" url="https://pl.wikipedia.org/wiki?curid=1678228" title="Hlinné">
Hlinné

Hlinné – wieś (obec) na Słowacji, położona w kraju preszowskim w powiecie Vranov nad Topľou. Pierwsza wzmianka pisemna o miejscowości pojawiła się w roku 1333. Nazwa miejscowości wywodzi się od słowa "hlina" (glina).
Historia.
W miejscowości znajdują się trzy kościoły: rzymskokatolicki pw. św. Szczepana Pierwszego Męczennika z roku 1940, greckokatolicki z roku 1794 oraz ewangelicki z 2001 roku.

</doc>
<doc id="1678229" url="https://pl.wikipedia.org/wiki?curid=1678229" title="Zygozaur">
Zygozaur

Zygozaur ("Zygosaurus") – rodzaj wymarłego płaza, odnaleziony w osadach ze środkowego permu w Rosji (Tatarstan).

</doc>
<doc id="1678230" url="https://pl.wikipedia.org/wiki?curid=1678230" title="Język garo">
Język garo

Język garo (także garrow oraz mande) – język tybeto-birmański, którym posługuje się większość mieszkańców wzgórz Garo w indyjskim stanie Meghalaya. Posługują się nim również mieszkańcy stanu Asam oraz Bangladeszu w pobliżu granicy z Indiami. W sumie w Indiach garo posługuje się 889 479 osób (dane na rok 2001), a w Bangladeszu 102 tys. (1993). Jest blisko spokrewniony z bodo. Do zapisu używa się alfabetu łacińskiego.
W 1996 r. na North Eastern Hill University w Shillong utworzono Wydział Garo, zajmujący się spisywaniem tradycyjnej poezji, opowieści i baśni w garo, m.in. "Katta Agana" czy legenda "Dikki i Bandi".

</doc>
<doc id="1678234" url="https://pl.wikipedia.org/wiki?curid=1678234" title="Ołeksij Ponikarowskij">
Ołeksij Ponikarowskij



</doc>
<doc id="1678235" url="https://pl.wikipedia.org/wiki?curid=1678235" title="Euphyllophyta">
Euphyllophyta

Euphyllophyta Cantino &amp; Donoghue 2007 – klad obejmujący wszystkie rośliny nasienne oraz niemal wszystkie rośliny zarodnikowe określane dawniej mianem paprotników. Grupa ta jest siostrzaną dla oddzielonej wcześniej linii rozwojowej widłaków. Obejmuje pochodzące od wspólnego przodka rośliny, których pozycję filogenetyczną i podział na główne linie rozwojowe przedstawia poniższy kladogram (zgodny z systemem PPG I z 2016):
Grupa ta mimo monofiletycznego charakteru nie została dotychczas opisana za pomocą rangi systematycznej i jako taka nie posiada nazwy zgodnej z Kodeksem nomenklatury botanicznej. Forma zapisu jest typowa dla rangi gromady i w obrębie tej rangi i związanych z nią rang pomocniczych może być sytuowana. W piśmiennictwie naukowym spotykana jest forma zapisu "Euphyllophyta" P.D. Cantino &amp; M.J. Donoghue ustalona dla kladu zgodnie z wymaganiami nomenklatury kladystycznej (PhyloCode) oraz zapis w formie anglojęzycznej nazwy zwyczajowej "Euphyllophytes". W systemie Ruggiero i in. z 2015 należące tu rośliny tworzą podgromady "Polypodiophytina" i "Spermatophytina" i wraz z tej samej rangi widłakami "Lycopodiophytina" łączone są w obrębie gromady roślin naczyniowych "Tracheophyta".
Najstarsze znane organizmy z tej grupy to przedstawiciele kopalnego rodzaju "Psilophyton" występujący w dewonie.
Nazwa grupy sugeruje, że do synapomorfii należy wykształcenie liści (makrofili) w przeciwieństwie do występujących u wcześniejszych linii rozwojowych listków (mikrofili będących wytworami epidermy). Z danych kopalnych wynika jednak, że makrofile powstały niezależnie u dwóch głównych linii rozwojowych tych roślin, tj. odrębnie u paprotników z grupy monilofitów i odrębnie u roślin nasiennych. Za prawdziwe synapomorfie uznaje się wykształcenie korzeni o monopodialnym wzroście i endogenicznie powstających odgałęzieniach bocznych, wykształcanie zarodni wzdłuż krańcowych odcinków odgałęzień pędów i rozchodzenie się wzdłuż tych krawędzi (cecha występująca u pierwotnych przedstawicieli, później uległa rozmaitym modyfikacjom).

</doc>
<doc id="1678236" url="https://pl.wikipedia.org/wiki?curid=1678236" title="Andris Šics">
Andris Šics

Andris Šics (ur. 12 maja 1985 w Siguldzie) – łotewski saneczkarz, trzykrotny medalista igrzysk olimpijskich oraz wielokrotny medalista mistrzostw świata i Europy.
Kariera.
W reprezentacji znajduje się od 2003 roku. Pierwszy sukces w karierze osiągnął 12 grudnia 2005 roku w Calgary, kiedy w parze ze starszym bratem Jurisem zajął drugie miejsce w zawodach Pucharu Świata. W 2008 roku wywalczył brązowy medal w zawodach drużynowych podczas mistrzostw świata w Oberhofie. Wynik ten powtórzył na mistrzostwach świata w Lake Placid (2009) i mistrzostwach świata w Whistler (2013), a podczas mistrzostw świata w Königssee (2016) zajął drugie miejsce. W parze z bratem zdobył również brązowy medal w dwójkach na mistrzostwach świata w Cesanie w 2011 roku. Kilkukrotnie zdobywał medale mistrzostw kontynentu, w tym złote w drużynie na mistrzostwach Europy w Cesanie w 2008 roku oraz rozgrywanych dwa lata później mistrzostwach Europy w Siguldzie.
W 2006 roku wystartował na igrzyskach olimpijskich w Turynie, gdzie razem z bratem był siódmy w dwójkach. Na rozgrywanych cztery lata później igrzyskach w Vancouver Łotysze zajęli drugie miejsce, zdobywając pierwszy w historii medal olimpijski dla Łotwy w tej konkurencji. Wyprzedzili ich tam jedynie Austriacy Andreas i Wolfgang Linger. Podczas igrzysk olimpijskich w Soczi w 2014 roku w dwójkach zajęli trzecie miejsce, plasując się za niemiecką dwójką: Tobias Wendl/Tobias Arlt oraz braćmi Linger. Na tych samych igrzyskach wywalczyli też brązowy medal w konkurencji drużynowej.
W Pucharze Świata najlepszy wynik osiągnęli w sezonach 2020/2021 i 2021/2022, kiedy byli drudzy w klasyfikacji dwójek.
W zawodach Pucharu Świata Łotysz 61 razy stawał na podium w tym 9 razy zwyciężał (3 razy w konkurencji jedynek, 4 razy w sprincie i 2 razy w rywalizacji sztafet).
Po sezonie 2021/2022 zakończył sportową karierę.

</doc>
<doc id="1678237" url="https://pl.wikipedia.org/wiki?curid=1678237" title="Juris Šics">
Juris Šics

Juris Šics (ur. 26 kwietnia 1983 w Siguldzie) – łotewski saneczkarz, trzykrotny medalista igrzysk olimpijskich oraz wielokrotny medalista mistrzostw świata i Europy.
Kariera.
W reprezentacji znajduje się od 1998 roku. Pierwszy sukces w karierze osiągnął 12 grudnia 2005 roku w Calgary, kiedy w parze z młodszym bratem Andrisem zajął drugie miejsce w zawodach Pucharu Świata. W 2008 roku wywalczył brązowy medal w zawodach drużynowych podczas mistrzostw świata w Oberhofie. Wynik ten powtórzył na mistrzostwach świata w Lake Placid (2009) i mistrzostwach świata w Whistler (2013), a podczas mistrzostw świata w Königssee (2016) zajął drugie miejsce. W parze z bratem zdobył również brązowy medal w dwójkach na mistrzostwach świata w Cesanie w 2011 roku. Kilkukrotnie zdobywał medale mistrzostw kontynentu, w tym złote w drużynie na mistrzostwach Europy w Cesanie w 2008 roku oraz rozgrywanych dwa lata później mistrzostwach Europy w Siguldzie.
W 2006 roku wystartował na igrzyskach olimpijskich w Turynie, gdzie razem z bratem był siódmy w dwójkach. Na rozgrywanych cztery lata później igrzyskach w Vancouver Łotysze zajęli drugie miejsce, zdobywając pierwszy w historii medal olimpijski dla Łotwy w tej konkurencji. Wyprzedzili ich tam jedynie Austriacy Andreas i Wolfgang Linger. Podczas igrzysk olimpijskich w Soczi w 2014 roku w dwójkach zajęli trzecie miejsce, plasując się za niemiecką dwójką: Tobias Wendl/Tobias Arlt oraz braćmi Linger. Na tych samych igrzyskach wywalczyli też brązowy medal w konkurencji drużynowej.
W Pucharze Świata najlepszy wynik osiągnęli w sezonach 2020/2021 i 2021/2022, kiedy byli drudzy w klasyfikacji dwójek.
W zawodach Pucharu Świata Łotysz 61 razy stawał na podium w tym 9 razy zwyciężał (3 razy w konkurencji jedynek, 4 razy w sprincie i 2 razy w rywalizacji sztafet).
Po sezonie 2021/2022 zakończył sportową karierę.

</doc>
<doc id="1678238" url="https://pl.wikipedia.org/wiki?curid=1678238" title="Scarsick">
Scarsick

Scarsick – szósty album progresywno metalowego zespołu Pain of Salvation wydany 22 stycznia 2007 roku nakładem InsideOut Music. Jest to ostatni album na którym można usłyszeć Johana Langell'a za perkusją w Pain of Salvation. Album jest kontynuacją fabuły zapoczątkowanej na "The Perfect Element, part I" i jako alternatywną nazwę tego albumu można stosować też "The Perfect Element, part II - "he"".
Lista utworów.
Side A: His skin against this dirty floor
Side B: Why can't I close my eyes ?

</doc>
<doc id="1678239" url="https://pl.wikipedia.org/wiki?curid=1678239" title="Andreas Karlstadt">
Andreas Karlstadt

Andreas Rudolph Bodenstein von Karlstadt, znany powszechnie jako Andreas Karlstadt (ur. w 1486 w Karlstadt, zmarł 24 grudnia 1541 w Bazylei) – niemiecki teolog protestancki z okresu reformacji.
Życiorys.
Karlstad studiował w Erfurcie i Kolonii. W 1510 został doktorem teologii na Uniwersytecie w Wittenberdze. W tym samym roku został archidiakonem i przełożonym wydziału teologii. Brał udział w przyznawaniu Marcinowi Lutrowi stopnia doktora. W latach 1515–1516 studiował prawo kanoniczne i prawo świeckie w Rzymie. Poparł hasła Marcina Lutra, brał udział w dyspucie lipskiej, a podczas jego pobytu na zamku Wartburg realizował hasła reformacji w Wittenberdze.
W roku 1520 w swoim dziele "De Canonicis Scripturis Libellus" jako pierwszy z teologów okresu reformacji odrzucił księgi deuterokanoniczne jako niekanoniczne.
Wprowadził Wieczerzę Pańską pod obiema postaciami, potępiał kult relikwii, posągów i obrazów. Wystąpienie Karlstadta wywołało rozwój radykalnych nurtów reformacji i doprowadziło do tumultów. Sytuację uspokoił Marcin Luter. Karlstadt zerwał z Lutrem i dołączył do ruchu anabaptystów. Jednak podczas wojny chłopskiej chronił się w domu Lutra przez osiem tygodni. Następnie udał się do Szwajcarii, gdzie był kaznodzieją. Zmarł w 1541 w Bazylei wskutek epidemii dżumy.
Karlstad w przeciwieństwie do Lutra popierał memorializm (pogląd o jedynie symbolicznej obecności Chrystusa w Eucharystii) i odrzucał chrzest dzieci. Był ikonoklastą. W przeciwieństwie do Lutra, opowiadał się także za odrzuceniem niedzieli i powrotem do biblijnego sabatu, czyli soboty.

</doc>
<doc id="1678243" url="https://pl.wikipedia.org/wiki?curid=1678243" title="Andreas Bodenstein">
Andreas Bodenstein



</doc>
<doc id="1678245" url="https://pl.wikipedia.org/wiki?curid=1678245" title="SMS S 114 (1918)">
SMS S 114 (1918)

S 114 – niemiecki niszczyciel z okresu I wojny światowej. Druga jednostka typu "S 113". Okręt wyposażony w cztery kotły parowe opalane ropą. Zapas paliwa 720 ton. Zwodowany w 1918 roku, ale nie ukończony przed zakończeniem wojny. Zezłomowany w 1919 roku.

</doc>
<doc id="1678247" url="https://pl.wikipedia.org/wiki?curid=1678247" title="Azem Hajdari">
Azem Hajdari

Azem Shpend Hajdari (ur. 11 marca 1963 w Tropoi, zm. 12 września 1998 w Tiranie) – albański polityk.
Życiorys.
Ukończył szkołę średnią w Tropoi, a następnie w 1987 podjął studia filozoficzne na Uniwersytecie Tirańskim. Ukończył je w 1993, a dwa lata później podjął studia prawnicze na tej samej uczelni. W 1996 odbył studia podyplomowe z zakresu bezpieczeństwa i obronności w Garmisch-Partenkirchen.
W 1990 jako student filozofii na Uniwersytecie Tirańskim zaangażował się w demonstracje studentów, domagających się usunięcia imienia Envera Hoxhy jako patrona uczelni. Na spotkaniu delegacji protestujących z ówczesnym przywódcą partii komunistycznej – Ramizem Alią to Hajdari przedstawiał postulaty protestujących, w tym postulat przywrócenia pluralizmu politycznego. W grudniu 1990 znalazł się wśród współzałożycieli pierwszej partii opozycyjnej – Demokratycznej Partii Albanii i autorów pierwszego statutu partii. Należał też do grona bliskich współpracowników Salego Berishy, pochodzącego z tego samego regionu. Na I Kongresie partii był jednym z kandydatów do stanowiska przewodniczącego, ale otrzymał zaledwie kilka głosów poparcia.
W kampanii przed pierwszymi wielopartyjnymi wyborami parlamentarnymi w 1991 zasłynął z wielu niekonwencjonalnych wypowiedzi – m.in. „Mamy w kraju milion komunistów, milion szpiegów i milion bezrobotnych”. Organ partii komunistycznej – "Zëri i Popullit" określał go mianem człowieka chorego psychicznie. Od 1991 nieprzerwanie zasiadał w parlamencie, stał się w tym czasie jednym z organizatorów ruchu związkowego. W latach 1992–1996 kierował komisją parlamentarną ds. porządku publicznego i nadzoru nad służbami specjalnymi, a w styczniu 1997 objął kierownictwo komisji parlamentarnej d.s. obrony. 18 września 1997 w czasie sesji parlamentu deputowany partii socjalistycznej Gafurr Mazrreku, którego Hajdari obraził dzień wcześniej strzelił do niego kilkakrotnie w budynku parlamentu. Hajdari przeżył zamach, ale został ranny.
Od 1995 był prezesem klubu sportowego Vllaznia Szkodra, a także przewodniczącym Albańskiej Federacji Sztuk Walki.
Okoliczności śmierci.
12 września 1998, kiedy wychodził wraz z ochroniarzami z siedziby Demokratycznej Partii Albanii w Tiranie został ostrzelany z samochodu zaparkowanego na sąsiedniej ulicy. Hajdari trafiony dwukrotnie zginął na miejscu, podobnie jak jego ochroniarz Besim Cerja, drugi Zenel Neza został ciężko ranny. Z ran zmarł także jeden z zamachowców. Śmierć Hajdariego, określanego przez prasę "Albańskim Wałęsą" doprowadziła do ulicznych demonstracji i ataku zwolenników Hajdariego na siedzibę Prezesa Rady Ministrów w Tiranie.
Ustalenie winnych śmierci Hajdariego było b. trudne wskutek zaniedbań policji, która nie zabezpieczyła w odpowiedni sposób miejsca przestępstwa. Zginęły rzeczy osobiste zamordowanego, w tym telefon komórkowy, z którego rozmawiał kilka minut przed śmiercią. Winnymi śmierci Hajdariego uznano grupę, kierowaną przez Fatmira Haklaja i Jaho Salihiego (Mulosmaniego), który w 2001 przed sądem w Tiranie przyznał się do udziału w zabójstwie. Prasa albańska sugerowała, że Hajdari brał udział w nielegalnym handlu bronią z Kosowem i padł ofiarą jednej z grup przestępczych, zaangażowanych w podobny proceder. W kwietniu 2018 jeden ze skazanych za udział w zamachu, Ismet Haxhia oświadczył, że Hajdari zginął przez przypadek, a prawdziwym celem zamachu miał być Sali Berisha.
Był żonaty, miał dwie córki; jedna z nich, Rudina, uzyskała mandat deputowanej do Zgromadzenia Albanii w wyborach parlamentarnych z 2017 roku. Po śmierci został uhonorowany tytułem Honorowego Obywatela Tirany i Orderem Skanderbega, a w 2002 Orderem Honor Narodu (alb. Nderi i Kombit). Imię Hajdariego noszą ulice w Tiranie, Durrësie i w Kamzie, a jego pomnik znajduje się w Bajram Curri.

</doc>
<doc id="1678248" url="https://pl.wikipedia.org/wiki?curid=1678248" title="SMS S 115 (1918)">
SMS S 115 (1918)

S 115 - niemiecki niszczyciel z okresu I wojny światowej. Trzecia jednostka typu "S 113". Okręt wyposażony w cztery kotły parowe opalane ropą. Zapas paliwa 720 ton. Zwodowany w 1918 roku, ale nie ukończony przed zakończeniem wojny. Zezłomowany w 1919 roku.

</doc>
<doc id="1678252" url="https://pl.wikipedia.org/wiki?curid=1678252" title="Sympetrum danae">
Sympetrum danae



</doc>
<doc id="1678254" url="https://pl.wikipedia.org/wiki?curid=1678254" title="Niegosy">
Niegosy

Niegosy (wcześniej "Szostki") - część wsi Kózki w Polsce położona w województwie warmińsko-mazurskim, w powiecie piskim, w gminie Biała Piska .
Miejscowość powstała w ramach kolonizacji Wielkiej Puszczy. Wcześniej był to obszar Galindii. Wieś ziemiańska, dobra służebne w posiadaniu drobnego rycerstwa (tak zwani wolni, ziemianie w języku staropolskim), z obowiązkiem służby rycerskiej (zbrojnej). W XV w. wieś wymieniana w dokumentach pod nazwą "Scheschken, Schostzken, Niegosch".
Osada powstała przed wojną trzynastoletnią (1454-1466). Wieś służebna lokowana przez komtura "Zygfryda Flacha von Schwartzburga" w 1471 r., na 10 łanach na prawie magdeburskim, z obowiązkiem jednej służby zbrojnej. Przywilej otrzymał niejaki "Niegosz" w dobrach wcześniej zwanych "Szostkami".

</doc>
<doc id="1678259" url="https://pl.wikipedia.org/wiki?curid=1678259" title="Adam Kossowski">
Adam Kossowski

Adam Kossowski (ur. 5 grudnia 1905 w Nowym Sączu, zm. 31 marca 1986 w Londynie) – polski malarz i rzeźbiarz, członek ugrupowania artystycznego Pryzmat.
Życiorys.
W 1923 rozpoczął studia na Politechnice Warszawskiej, które po dwóch latach przerwał i wstąpił do krakowskiej Akademii Sztuk Pięknych, gdzie pracował przy renowacji malowideł ściennych na Wawelu. W 1929 przeniósł się do Akademii Sztuk Pięknych w Warszawie, którą ukończył w 1931. Po otrzymaniu stypendium rządowego wyjechał do Włoch, gdzie doskonalił się w stosowaniu techniki malowania temperą. W 1936 został starszym asystentem na wydziale malarstwa ściennego Akademii Sztuk Pięknych w Warszawie. W 1938 odbył podróż artystyczną do Włoch i Paryża, w tym samym roku wygrał konkurs na stworzenie sgraffita w hallu głównym budowanego Dworca Głównego w Warszawie. Plany te nigdy nie zostały zrealizowane. 29 listopada 1938 poślubił Stefanię Szurlej. 
We wrześniu 1939 dostał się do sowieckiej niewoli. Uwięziony w Skolem, został przetransportowany do Charkowa. Po roku stanął przed sądem wojskowym i otrzymał wyrok pięciu lat ciężkiej pracy, był więźniem łagru nad Peczorą. Tam przeszedł głęboką przemianę wewnętrzną i stał się gorliwym katolikiem, co miało wpływ na resztę jego życia, również artystycznego.
W 1942 udało mu się wstąpić do Polskich Sił Zbrojnych w ZSRR, następnie do Armii Polskiej na Wschodzie. Razem z armią poprzez Iran dostał się do Palestyny, skąd ze względu na bardzo zły stan zdrowia został za wstawiennictwem żony przetransportowany do Wielkiej Brytanii. 
Po przybyciu do Londynu namalował cykl obrazów przedstawiających realistyczne sceny z życia w łagrze. Od 1943 pracował w polskim Ministerstwie Informacji w Londynie. W 1944 otrzymał II nagrodę na konkursie sztuki sakralnej w Londynie, po którym Philip Lindsey Clark zaproponował Kossowskiemu członkostwo w Związku Artystów Katolickich. Wkrótce dzięki protekcji Związku otrzymał propozycję stworzenia wystroju wnętrza kościoła i Karmelitów w Aylesford w południowej Anglii. Składa się on z przeszło sto obiektów: ceramicznych rzeźb, mozaik, witraży i elementów z kutego żelaza. Było to największe osiągnięcie artystyczne Adama Kossowskiego.
Z części wystroju z Aylesford tworzono kopie i rozesłano je do innych klasztorów karmelitańskich:
Od tego momentu zaczął tworzyć dzieła o tematyce sakralnej, niejednokrotnie wykonywał całe wystroje kościołów oraz instytucji katolickich w Wielkiej Brytanii i Stanach Zjednoczonych. W Polsce stworzył freski w kościołach – Wola Okrzejska oraz obraz "Most na Lutnią". Malował obrazy sztalugowe i ścienne, ale najczęściej łączył malarstwo z mozaiką i rzeźbą ceramiczną. Stosował stylizację, która przeplata się lub łączy z uproszczoną formą, monumentalizmem, wizjonerstwem i symbolizmem, przy równoczesnym nawiązaniu do sztuki wczesnochrześcijańskiej oraz epoki renesansu. W roku 1970 otrzymał nagrodę fundacji A. Jurzykowskiego w Nowym Jorku. Zmarł w Londynie, został pochowany na cmentarzu przyklasztornym w Aylesford.

</doc>
<doc id="1678260" url="https://pl.wikipedia.org/wiki?curid=1678260" title="W pogoni za szczęściem">
W pogoni za szczęściem



</doc>
<doc id="1678263" url="https://pl.wikipedia.org/wiki?curid=1678263" title="Turzyca rzadkokłosa">
Turzyca rzadkokłosa

Turzyca rzadkokłosa ("Carex remota" L.) – gatunek rośliny z rodziny ciborowatych. Występuje w wilgotnych lasach liściastych. Zasięg tego gatunku obejmuje obszar od północno-zachodniej Afryki poprzez niemal całą Europę i Azję zachodnią, po północną część subkontynentu indyjskiego.
Biologia i ekologia.
Bylina. Kwitnie w maju i czerwcu. Występuje w wilgotnych lasach liściastych, zwykle w łęgach nad potokami. Gatunek charakterystyczny (Ch.) dla związku zespołów (All.) "Alno-Ulmion" i zespołu (Ass.) subatlantyckiego łęgu jesionowego "Carici remotae-Fraxinetum".

</doc>
<doc id="1678265" url="https://pl.wikipedia.org/wiki?curid=1678265" title="Carex remota">
Carex remota



</doc>
<doc id="1678270" url="https://pl.wikipedia.org/wiki?curid=1678270" title="Karmel (ujednoznacznienie)">
Karmel (ujednoznacznienie)



</doc>
<doc id="1678271" url="https://pl.wikipedia.org/wiki?curid=1678271" title="Strzyżyk">
Strzyżyk



</doc>
<doc id="1678272" url="https://pl.wikipedia.org/wiki?curid=1678272" title="Stary Lesieniec">
Stary Lesieniec

Stary Lesieniec (niem. "Altlässig", do 1939 r. "Alt Lässig") – część miasta Boguszowa-Gorców, położona w centralnej jego części w dolinie Lesku, między Nowym Lesieńcem a Kuźnicami Świdnickimi, ciągnąca się na długości 1,3 km w wąskiej kotlinie ograniczonej od południa przez masyw Dzikowca, a od północy przez Wzgórza Boguszowskie i Chełmiec.
Nazwa.
11 września 1939 r. zmieniono pisownię nazwy z "Alt Lässig" na "Altlässig". 12 listopada 1946 r. ustalono urzędową polską nazwę miejscowości – Stary Lesieniec.
Według Heinricha Adamy'ego nazwa miejscowości pochodzi od polskiej nazwy las. W swoim wykazie nazw miejscowych na Śląsku, wydanym w 1888 roku we Wrocławiu, wymienia jako najstarszą zanotowaną nazwę miejscowości Lase, podając jej znaczenie "Waldchen" (pol. lasek). Niemcy zgermanizowali nazwę na Lässig dodając później przedrostek "Alt" (pol. stary), w wyniku czego utraciła ona swoje pierwotne znaczenie.
Historia.
Miejscowość powstała prawdopodobnie na początku XVI w. w związku z eksploatacją rud srebra i należała do rodu Czettritzów. W Starym Lesieńcu istniała sztolnia kopalni w Boguszowie. W 1580 r. górnictwo srebra upadło, ale rozpoczęto wydobywanie węgla kamiennego – zrazu na małą skalę, a od 1750 r. w większej kopalni, połączonej później z kopalnią w Gorcach. Na początku XIX w. za sprawą intensywnej eksploatacji złóż węgla miejscowość przeszła szybki rozwój. W 1840 mieszkało tu 955 osób, w 1905 już 2481 mieszkańców, a po 20 latach równo 3000. Unieruchomienie pobliskiej kopalni „Victor” spowodowało odpływ ludności – w 1929 wieś liczyła 2112 mieszkańców, w 1933 1882 osoby, a w 1939 r. – 1700 osób. Do 1954 gromada w gminie Gorce. W 1954 r. Stary Lesieniec został włączony do Boguszowa jako osiedle.

</doc>
<doc id="1678273" url="https://pl.wikipedia.org/wiki?curid=1678273" title="Cisówka (Pieniny)">
Cisówka (Pieniny)

Cisówka (777 m) lub Złotne (777 m) – jeden z głównych szczytów Pienin Spiskich. Jest położony w ich grani głównej. Potoki z północno-zachodniego stoku spływają do Falsztyńskiego Potoku, w kierunku południowo-zachodnim tworzy grzbiet zakończony wzniesieniem Hombark Niedzicki. We wschodnim kierunku od szczytu Cisówki ciągnie się długi, opadający do zamku w Niedzicy grzbiet zwany Taborem. Na nim, nieco poniżej szczytu znajduje się duża i widokowa polana Cisówka. Przy szlaku turystycznym po zachodniej stronie szczytu silne źródełko. Po wschodniej stronie szczytu przy szlaku znajduje się niewielka polanka Majerz z drewnianym, stylowym domkiem leśnym.
Cisówkę porasta las świerkowo–jodłowy. Licznie występują w nim dziki. Nazwa szczytu istnieje już na mapach z 1822 ("Csiszówka"). Na niektórych mapach jest błędnie określana jako Złotne lub Złatne.

</doc>
<doc id="1678275" url="https://pl.wikipedia.org/wiki?curid=1678275" title="Erwin Więckowski">
Erwin Więckowski

Erwin Emil Juliusz Więckowski (ur. 31 maja 1894 w Wiedniu, zm. 19 grudnia 1975 w Toronto) – pułkownik dyplomowany piechoty Wojska Polskiego II Rzeczypospolitej, prezydent Poznania, I-wiceprezes Zarządu Okręgu Poznań Związku Legionistów Polskich w 1936 roku.
Życiorys.
Erwin Więckowski urodził się 31 maja 1894 roku w Wiedniu, w rodzinie Ferdynanda i Eugenii z Bartschów. Był starszym bratem pułkownika SG Mieczysława Nicefora (1895–1926). W 1912 roku złożył maturę w gimnazjum w Jarosławiu.
W czasie I wojny światowej walczył w 4 pułku piechoty Legionów. We wrześniu 1921, po ukończeniu I Kursu Normalnego Wyższej Szkoły Wojennej w Warszawie, przydzielony został do dowództwa 25 Dywizji Piechoty w Kaliszu na stanowisko szefa sztabu. 14 stycznia 1925 roku został przydzielony do Inspektoratu Armii Nr 3 w Toruniu na stanowisko I referenta. 23 października tego roku został przeniesiony do Dowództwa Okręgu Korpusu Nr I w Warszawie na stanowisko szefa sztabu.
W czasie przewrotu majowego 1926 roku opowiedział się po stronie Józefa Piłsudskiego. 31 marca 1927 roku został przeniesiony do 36 pułku piechoty Legii Akademickiej w Warszawie na stanowisko dowódcy pułku. Obowiązki dowódcy pułku przyjął 13 kwietnia 1927 roku od pułkownika Kazimierza Sawickiego. 12 marca 1929 roku został przeniesiony do kadry oficerów piechoty z równoczesnym przeniesieniem służbowym do dyspozycji I wiceministra spraw wojskowych i zachowaniem dotychczasowego dodatku służbowego. 4 czerwca 1930 roku został mianowany zastępcą dowódcy Okręgu Korpusu Nr VII w Poznaniu. Po zlikwidowaniu stanowiska zastępcy dowódcy okręgu korpusu objął funkcję pomocnika dowódcy OK VII, a następnie pomocnika dowódcy OK VII do spraw uzupełnień. Z dniem 30 września 1934 roku został zwolniony ze stanowiska pomocnika dowódcy OK VII do spraw uzupełnień i przeniesiony w stan nieczynny bez poborów. 30 września 1937 roku został przeniesiony w stan spoczynku.
Będąc w stanie nieczynnym został powołany na stanowisko komisarycznego prezydenta Poznania. Pod koniec 1937 roku zrezygnował z tego stanowiska i został dyrektorem finansowym Zakładów im. H. Cegielskiego.
We wrześniu 1939 roku ewakuował się z dyrekcją tych zakładów przez Rumunię do Francji, gdzie pracował w komisji kwalifikacyjnej legii oficerskiej, a potem w administracji Polskich Sił Zbrojnych. Po upadku Francji trafił do Wielkiej Brytanii, gdzie nadal pełnił wiele odpowiedzialnych funkcji w Wojsku Polskim. 31 grudnia 1942 roku został przeniesiony z Brygady Szkolnej do Dowództwa I Korpusu Pancerno-Motorowego na stanowisko kwatermistrza.
W latach 1943–1945 był szefem sztabu I Korpusu Polskiego. Po demobilizacji ukończył Polski Wydział Prawa Uniwersytetu w Oksfordzie, a w roku 1953 przeniósł się z rodziną do Kanady. Po śmierci został na własne życzenie pochowany na cmentarzu parafii św. Wojciecha w Poznaniu. Miał córkę i dwóch synów, jeden z nich - Jerzy pracował w Kanadzie jako inżynier energetyki jądrowej.

</doc>
<doc id="1678276" url="https://pl.wikipedia.org/wiki?curid=1678276" title="Su18">
Su18



</doc>
<doc id="1678277" url="https://pl.wikipedia.org/wiki?curid=1678277" title="Holčíkovce">
Holčíkovce

Holčíkovce – wieś (obec) na Słowacji, położona w kraju preszowskim w powiecie Vranov nad Topľou. Pierwsza wzmianka pisemna o miejscowości pojawiła się w roku 1408.
Miejscowość położona jest przy wschodnim brzegu zalewu Veľká Domaša.
W roku 1787 miejscowość zamieszkiwało 299 osób, a w 1828 – 202. 31 grudnia 2016 roku zamieszkiwały ją 432 osoby.
W Holčíkovcach znajdują się dwa kościoły rzymskokatolickie przy parafii Panny Marii de Mercedes.

</doc>
<doc id="1678279" url="https://pl.wikipedia.org/wiki?curid=1678279" title="Cozia">
Cozia



</doc>
<doc id="1678283" url="https://pl.wikipedia.org/wiki?curid=1678283" title="Su15">
Su15



</doc>
<doc id="1678285" url="https://pl.wikipedia.org/wiki?curid=1678285" title="Arena walk byków w Sewilli">
Arena walk byków w Sewilli

Plaza de Toros de la Real Maestranza de Caballería de Sevilla – arena walki z bykiem w Sewilli, najstarsza w Hiszpanii. Najbardziej znana imprezą tutaj organizowaną jest "Feria de Abril", festiwal walk byków organizowany dwa tygodnie po Wielkanocy.
Zwiedzanie.
Arena jest udostępniona dla turystów również poza czasem przeprowadzania walk z bykami. Wewnątrz znajduje się muzeum corridy eksponujące kolekcję kostiumów (w tym pomalowana przez Picassa purpurowa kapa torreadora), portrety i afisze.

</doc>
<doc id="1678286" url="https://pl.wikipedia.org/wiki?curid=1678286" title="Campylorhynchus griseus">
Campylorhynchus griseus



</doc>
<doc id="1678287" url="https://pl.wikipedia.org/wiki?curid=1678287" title="Turzyca życicowa">
Turzyca życicowa

Turzyca życicowa ("Carex loliacea" L.) – gatunek z rodziny ciborowatych. Występuje w strefie umiarkowanej półkuli północnej. W Polsce gatunek bardzo rzadko spotykany w części północno-wschodniej.
Biologia i ekologia.
Bylina. Kwitnie od maja do lipca. Występuje na torfowiskach wysokich.
Zagrożenia i ochrona.
Gatunek w Polsce zagrożony z powodu bardzo nielicznego występowania i przekształcania siedlisk. Objęty ścisłą ochroną gatunkową od 2004 r. Umieszczony na Czerwonej liście roślin i grzybów Polski (2006) w kategorii zagrożenia V (narażony). W wydaniu z 2016 roku otrzymał kategorię NT (bliski zagrożenia).

</doc>
<doc id="1678288" url="https://pl.wikipedia.org/wiki?curid=1678288" title="Christopher W. Moore">
Christopher W. Moore

Christopher W. Moore (ur. 7 czerwca 1947) – amerykański mediator, moderator, projektant systemów zarządzania konfliktami oraz trener.
Stale współpracuje ze strukturami rządowymi oraz licznymi firmami i organizacjami pozarządowymi w Stanach Zjednoczonych. Realizował projekty w ponad 40 krajach świata, między innymi w Indonezji, Rosji, Gwatemali, Rumunii i Afryce Południowej. Był jedną w pierwszych osób, które wprowadzały mediacje w Polsce w latach 90. Moore jest założycielem i partnerem w CDR Associates, amerykańskiej firmy z siedzibą w Kolorado, od ponad 30 lat świadczącej usługi dla klientów na całym świecie w zakresie mediacji, zarządzania konfliktem i szkoleń.
Moore posiada stopień doktora z dziedziny Rozwoju i Socjologii Politycznej (Political Sociology and Development), który uzyskał na Uniwersytecie Rutgers, Stanowym Uniwersytecie New Jersey. Jest autorem monografii z dziedziny zarządzania konfliktami, w tym książki pt.: „The Mediation Process: Practical Strategies for Resolving Conflict” (Jossey-Bass, San Francisco, 2003, 3rd Edition), która została opublikowana w Polsce w 2009 r. pod tytułem: „Mediacje. Praktyczne strategie rozwiązywania konfliktów”.
Przykłady projektów zrealizowanych przez Christophera W. Moore’a:

</doc>
<doc id="1678289" url="https://pl.wikipedia.org/wiki?curid=1678289" title="Carex loliacea">
Carex loliacea



</doc>
<doc id="1678290" url="https://pl.wikipedia.org/wiki?curid=1678290" title="Opactwo św. Marcina w Beuron">
Opactwo św. Marcina w Beuron

Arcyopactwo św. Marcina w Beuron – benedyktyński klasztor w Beuron w dolinie Dunaju w Niemczech, założony w 1863 w miejscu, gdzie tradycja życia klasztornego sięga IX w. Od 1873 r. posiada status opactwa macierzystego Kongregacji Beuron.
Fundacja.
Założycielami opactwa byli rodzeni bracia Maur i Placyd Wolf. Maur był autorem książki o życiu mniszym "Elementa monastica" (Brugia 1880) oraz komentarza do psalmów "Psallite sapienter" (5 tomów, Fryburg Bryzgowijski 1871-1890). Życie mnisze w opactwie od początku było kształtowane pod dominującym wpływem francuskiego opactwa Solesmes założonego przez prekursora Ruchu liturgicznego, dom Prospera Guérangera. Stąd, obok reguły św. Benedykta centralne miejsce zajmowała liturgia.
Apostolstwo.
Pod koniec XIX w. jeden z członków opactwa, Anselm Schott, przygotował popularne tłumaczenie łacińskiej liturgii mszalnej w języku niemieckim. Mszalik ten znany był powszechnie pod nazwą "Schott" i jest jednym ze świadectw działalności apostolskiej opactwa, szczególnie w dziedzinie formacji liturgicznej.
W latach 1927–1933 wielokrotnie przyjeżdżała tu Edith Stein, korzystając z kierownictwa duchowego arcyopata Raphaela Walzera. On też pomógł jej rozeznać powołanie do Karmelu, do którego wstąpiła w 1933 w Kolonii. W 1935 opat Walzer został zmuszony przez reżim nazistowski do emigracji do Francji.
W 1945 roku w opactwie utworzono "Vetus latina-Institut" zajmujący się starołacińskimi przekładami Pisma Świętego.
Kongregacja Beuron.
Jedną z pierwszych fundacji było Opactwo Maredsous w Belgii w 1872r. Opactwo Beuron stało się oficjalnie opactwem macierzystym "Kongregacji Beuron" w 1873 r., kiedy to przez Stolicę Apostolską został zatwierdzony statut. Następne fundacje, poza Niemcami, dokonywały się w okresie Kulturkampfu, kiedy wspólnota mnichów została wygnana z Beuron. Odnowiono wtedy m.in. opactwo Emmaus w Pradze czeskiej (1880). Po powrocie możliwe były fundacje wewnątrz Niemiec: Opactwo Maria Laach (1893 r.); opactwo Gerleve (1904 r.); opactwo Neresheim (1920); opactwo Weingarten (1922 r.); opactwo Neuburg (1926 r.) i inne. Ostatnimi fundacjami były: opactwo Tholey, na nowo ustanowione w 1949 r. i klasztor Nütschau – fundacja opactwa Gerleve dokonana w 1951 r.
W XX w. Kongregacja kontynuowała swą działalność poza Niemcami: w Belgii, Austrii, Portugalii, Brazylii i Japonii. W 1906 r. założono opactwo Zaśnięcia (lub Wniebowzięcia) NMP w Jerozolimie – obecnie opactwo Świętej Marii na Syjonie. Fundacje poza Niemcami w późniejszym okresie oddzieliły się od Kongregacji Beuron, często z powodów politycznych.
Członkiem kongregacji był belgijski historyk i patrolog Germain Morin (1861–1946).
Od 2004 r. filią opactwa stała się Cella s. Benedict na wyspie Reichenau na Jeziorze Bodeńskim – reaktywacja klasztoru Reichenau, jednego z wczesnośredniowiecznych ośrodków życia mniszego, utworzonego w 724 r.
Aktualnie, od 2011 r. opatem Beuron jest o.Tutilo Burger OSB.
Kongregacja posiada też gałąź żeńską, w skład której wchodzi dziewięć opactw benedyktynek – w Niemczech i poza granicami.

</doc>
<doc id="1678292" url="https://pl.wikipedia.org/wiki?curid=1678292" title="Campylorhynchus brunneicapillus">
Campylorhynchus brunneicapillus



</doc>
<doc id="1678293" url="https://pl.wikipedia.org/wiki?curid=1678293" title="Mikorowo (gmina)">
Mikorowo (gmina)

Mikorowo – dawna gmina wiejska istniejąca w latach 1945–1954 w woj. gdańskim, szczecińskim i koszalińskim (dzisiejsze woj. pomorskie). Siedzibą władz gminy było Mikorowo.
Gmina Mikorowo powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu słupskiego – została powierzona administracji wojewody gdańskiego, po czym z dniem 28 czerwca 1946 została przyłączona do woj. szczecińskiego. 6 lipca 1950 gmina wraz z całym powiatem słupskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 6 gromad: Karwno, Kotuszewo, Kozy, Mikorowo, Warcimino i Wargowo. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1678294" url="https://pl.wikipedia.org/wiki?curid=1678294" title="Panajotis Gionis">
Panajotis Gionis

Panajotis Gionis, gr. Παναγιώτης Γκιώνης (ur. 7 stycznia 1980 w Atenach) – grecki tenisista stołowy, mierzący 186 cm wzrostu i ważący 82 kg. Członek kadry narodowej i olimpijskiej mężczyzn tenisa stołowego w Grecji. Obecnie gra w LOTTO Superlidze Tenisa Stołowego jako zawodnik KS Bogoria Grodzisk Mazowiecki. Jest sponsorowany przez japońską firmę tenisa stołowego Butterfly. Obecnie zaraz po Kalinikosie Kreandze najlepszy tenisista stołowy w Grecji i jeden z najlepszych w Europie.
Sprzęt

</doc>
<doc id="1678295" url="https://pl.wikipedia.org/wiki?curid=1678295" title="Reprezentacja Czech w piłce nożnej kobiet">
Reprezentacja Czech w piłce nożnej kobiet

Reprezentacja Czech w piłce nożnej kobiet - drużyna, która rozpoczęła występy międzynarodowe po rozpadzie Czechosłowacji w czerwcu 1993 roku od zwycięskiego 6:0 meczu ze Słowacją. 
Czeszki nigdy nie zagrały na Igrzyskach Olimipiskich, Mistrzostwach Świata ani Mistrzostwach Europy. W 1997, 2001, 2005 i 2009 grały one w meczach barażowych o udział w ME za każdym razem przegrywając. Ich największym sukcesem jest zajęcie szóstego miejsca w pucharze Cypru oraz zajęcie ósmego miejsca na letniej Uniwersjadzie 2015.

</doc>
<doc id="1678297" url="https://pl.wikipedia.org/wiki?curid=1678297" title="Lubuczewo (gmina)">
Lubuczewo (gmina)

Lubuczewo – dawna gmina wiejska istniejąca w latach 1945–1954 w woj. gdańskim, szczecińskim i koszalińskim (dzisiejsze woj. pomorskie). Siedzibą władz gminy było Lubuczewo.
Gmina Lubuczewo powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu słupskiego – została powierzona administracji wojewody gdańskiego, po czym z dniem 28 czerwca 1946 została przyłączona do woj. szczecińskiego. 6 lipca 1950 gmina wraz z całym powiatem słupskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 9 gromad: Bukówka, Karzcino, Kępno, Lękwica, Lubuczewo, Rogawica, Wiklino, Wrzeście i Żoruchowo. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1678298" url="https://pl.wikipedia.org/wiki?curid=1678298" title="Cistothorus platensis">
Cistothorus platensis



</doc>
<doc id="1678301" url="https://pl.wikipedia.org/wiki?curid=1678301" title="Mistrzostwa Świata w Piłce Siatkowej Mężczyzn 2010 (eliminacje strefy AVC)/Grupa B">
Mistrzostwa Świata w Piłce Siatkowej Mężczyzn 2010 (eliminacje strefy AVC)/Grupa B

Mecze grupy B pierwszej rundy kwalifikacyjnej do Mistrzostw Świata w Piłce Siatkowej Mężczyzn 2010 strefy AVC rozegrane zostały w dniach od 28 do 30 stycznia 2009 roku w stolicy Pakistanu - Islamabadzie.
W grupie B znalazły się cztery drużyny: Bangladesz, Makau, Malediwy oraz Pakistan.
Awans do drugiej rundy kwalifikacyjnej uzyskały reprezentacje Pakistanu i Bangladeszu.
Tabela.
Grupa B
Malediwy – Bangladesz.
Sobota, 28 stycznia 2009
14:00 - Liaquat Gymnasium, Islamabad - Widzów: 300
Pakistan – Makau.
Sobota, 28 stycznia 2009
18:03 - Liaquat Gymnasium, Islamabad - Widzów: 1500
Makau – Malediwy.
Niedziela, 29 stycznia 2009
14:00 - Liaquat Gymnasium, Islamabad - Widzów: 600
Pakistan – Bangladesz.
Niedziela, 29 stycznia 2009
17:18 - Liaquat Gymnasium, Islamabad - Widzów: 1600
Makau – Bangladesz.
Poniedziałek, 30 stycznia 2009
14:16 - Liaquat Gymnasium, Islamabad - Widzów: 700
Pakistan – Malediwy.
Poniedziałek, 30 stycznia 2009
17:15 - Liaquat Gymnasium, Islamabad - Widzów: 1700
Składy.
Sekcja grupuje składy wszystkich reprezentacji narodowych w piłce siatkowej, które grały w grupie B pierwszej rundy kwalifikacyjnej do mistrzostw świata.
Przynależność klubowa na początek sezonu 2008-09.
Bangladesz.
Trener: Mohammad Sohel
Makau.
Trener: Leong Veng TongAsystent: Sou Tong Man
Malediwy.
Trener: Mohamed SharafAsystent: Mohamed Shah
Pakistan.
Trener: Ali Reza MoameriAsystent: Muhammad Jameel

</doc>
<doc id="1678302" url="https://pl.wikipedia.org/wiki?curid=1678302" title="Demma Daba">
Demma Daba

Demma Daba (ur. 18 stycznia 1989) – etiopski lekkoatleta, średniodystansowiec.
Największym sukcesem Daby jest jak dotąd brązowy medal mistrzostw świata juniorów w biegu na 1500 metrów (Bydgoszcz 2008), dzięki temu sukcesowi wystąpił na igrzyskach olimpijskich (Pekin 2008), gdzie jednak nie przeszedł biegów eliminacyjnych na tym dystansie.

</doc>
<doc id="1678305" url="https://pl.wikipedia.org/wiki?curid=1678305" title="Gardna Wielka (gmina)">
Gardna Wielka (gmina)

Gardna Wielka (od 1973 "Smołdzino") – dawna gmina wiejska istniejąca w latach 1945–1954 w woj. gdańskim, szczecińskim i koszalińskim (dzisiejsze woj. pomorskie). Siedzibą władz gminy była Gardna Wielka.
Gmina Gardna Wielka powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu słupskiego – została powierzona administracji wojewody gdańskiego, po czym z dniem 28 czerwca 1946 została przyłączona do woj. szczecińskiego. 6 lipca 1950 gmina wraz z całym powiatem słupskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 16 gromad: Bukowa, Człuchy, Czysta, Gardna Mała, Gardna Wielka, Kluki, Rąbek, Retowo, Rowy, Siecie, Smołdzino, Smołdziński Las, Stojcino, Witkowo, Wysoka i Zelkowo. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, utworzono natomiast jej terytorialny odpowiednik, gminę Smołdzino.

</doc>
<doc id="1678306" url="https://pl.wikipedia.org/wiki?curid=1678306" title="Motarzyno (gmina)">
Motarzyno (gmina)

Motarzyno (od 1973 "Budowo") – dawna gmina wiejska istniejąca w latach 1945–1954 w woj. gdańskim, szczecińskim i koszalińskim (dzisiejsze woj. pomorskie). Siedzibą władz gminy było Motarzyno.
Gmina Motarzyno powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu słupskiego – została powierzona administracji wojewody gdańskiego, po czym z dniem 28 czerwca 1946 została przyłączona do woj. szczecińskiego. 6 lipca 1950 gmina wraz z całym powiatem słupskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 7 gromad: Budowo, Gałąźnia Mała, Gałąźnia Wielka, Gałęzów, Kotowo, Motarzyno i Niepoględzie. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, utworzono natomiast jej terytorialny odpowiednik, gminę Budowo w powiecie bytowskim.

</doc>
<doc id="1678307" url="https://pl.wikipedia.org/wiki?curid=1678307" title="Nożyno (gmina)">
Nożyno (gmina)

Nożyno – dawna gmina wiejska istniejąca w latach 1945–1954 w woj. gdańskim, szczecińskim i koszalińskim (dzisiejsze woj. pomorskie). Siedzibą władz gminy było Nożyno.
Gmina Nożyno powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu słupskiego – została powierzona administracji wojewody gdańskiego, po czym z dniem 28 czerwca 1946 została przyłączona do woj. szczecińskiego. 6 lipca 1950 gmina wraz z całym powiatem słupskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 7 gromad: Brzezinka, Czarna Dąbrówka, Jawory, Kleszczyniec, Nożynko, Nożyno i Unichowo. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1678309" url="https://pl.wikipedia.org/wiki?curid=1678309" title="Edmund Soja">
Edmund Soja

Edmund Soja (ur. 15 października 1921 w Chełmie, zm. 6 czerwca 1977 w Aszułuku) – polski dowódca wojskowy, generał brygady Wojska Polskiego.
Życiorys.
Urodził się w rodzinie robotnika kolejowego w Chełmie i tam w 1934 ukończył Szkołę Powszechną im. Stanisława Staszica, następnie w 1939 gimnazjum ogólnokształcące w Kowlu. W latach 1939–1941 ukończył dwie klasy radzieckiej 10-latki. W czasie okupacji pracował jako robotnik parowozowni w Kowlu.
W czasie okupacji – od 17 października 1943 żołnierz 27 Wołyńskiej Dywizji Piechoty AK, najpierw jako szeregowiec, potem kapral w zwiadzie konnym.
Następnie od kwietnia 1944 – w oddziale partyzanckim „Jeszcze Polska nie zginęła”.
Po zdobyciu Chełma 11 sierpnia 1944 wstąpił do Szkoły Podchorążych Artylerii. Ukończył ją z 1 lokatą – promowany na stopień podporucznika 2 marca 1945. Pełnił kolejno funkcje dowódcy plutonu 17 baterii artylerii przeciwlotniczej Oficerskiej Szkoły Artylerii w Chełmie Lubelskim od 5 marca – do 10 lipca 1945 i wykładowcy sprzętu w Oficerskiej Szkole Artylerii w Toruniu. Następnie był dowódcą przeciwlotniczej baterii szkolnej. Od 22 lipca 1948 był dowódcą baterii szkolnej Oficerskiej Szkoły Artylerii Przeciwlotniczej w Koszalinie. Od 16 sierpnia 1948 dowodził dywizjonem podchorążych Oficerskiej Szkoły Artylerii Przeciwlotniczej w Koszalinie. 27 lutego 1953 – przechodzi do służby w Dowództwie Artylerii Krakowskiego Okręgu Wojskowego, gdzie do października 1953 był zastępcą szefa artylerii ds. artylerii przeciwlotniczej. Od listopada 1953 był zastępcą komendanta Oficerskiej Szkoły Artylerii Przeciwlotniczej ds. liniowych.
Od czerwca 1954 do 6 czerwca 1957 kierował Oficerską Szkołą Artylerii Przeciwlotniczej jako jej komendant. Po rocznym Wyższym Kursie Akademickim w Wojskowej Dowódczej Akademii Artyleryjskiej w Leningradzie ponownie był komendantem Oficerskiej Szkoły Artylerii Przeciwlotniczej w Koszalinie. 1 września 1963 odszedł na studia do Akademii Sztabu Generalnego Sił Zbrojnych ZSRR, po ukończeniu których od 11 lipca 1965 kierował Szefostwem Obrony Przeciwlotniczej Warszawskiego Okręgu Wojskowego. Z początkiem 1968 przeszedł do służby w Wojskach Obrony Powietrznej Kraju. Od 25 stycznia 1968 pełnił obowiązki dowódcy a z dniem 7 czerwca 1968 został zatwierdzony na stanowisku dowódcy 1 Korpusu Obrony Powietrznej Kraju.
Prywatnie – ojciec dwóch córek (Zofia Iwona, ur. 1950 i Ewa Wanda, ur. 1956), żona Maria z domu Romaszkiewicz. Był zapalonym myśliwym.
Zmarł nagle 6 czerwca 1977 w czasie wykonywania obowiązków służbowych na poligonie w okolicach Astrachania. Pochowany na Cmentarzu Wojskowym na Powązkach (kwatera C11-1-4).
Od 1947 był członkiem Polskiej Partii Robotniczej.
Odznaczenia.
"(wykaz sporządzony w oparciu o zestaw baretek na mundurze generała w Muzeum Broni Przeciwlotniczej przy Centrum Szkolenia Sił Powietrznych im. Romualda Traugutta w Koszalinie)"

</doc>
<doc id="1678310" url="https://pl.wikipedia.org/wiki?curid=1678310" title="Rokity (gmina)">
Rokity (gmina)

Rokity – dawna gmina wiejska istniejąca w latach 1945–1954 w woj. gdańskim, szczecińskim i koszalińskim (dzisiejsze woj. pomorskie). Siedzibą władz gminy były Rokity.
Gmina Rokity powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu słupskiego – została powierzona administracji wojewody gdańskiego, po czym z dniem 28 czerwca 1946 została przyłączona do woj. szczecińskiego. 6 lipca 1950 gmina wraz z całym powiatem słupskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 4 gromad: Otnoga, Rokiciny, Rokitki i Rokity. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1678312" url="https://pl.wikipedia.org/wiki?curid=1678312" title="Hochfernerspitze">
Hochfernerspitze

Hochfernerspitze (wł. "Cima Grava") – szczyt w Alpach Zillertalskich, w Alpach Wschodnich. Leży w północnych Włoszech (Trydent-Górna Adyga), na północny wschód od Hochfeiler, w tym samym grzbiecie, w którym wyróżniają się jeszcze: Hoher Weißzint, Vordere Weißspitze, Hintere Weißspitze, Großer Möseler oraz Breitnock.
Pierwszego wejścia w 1875 r. dokonali Victor Hecht i J. Maierhofer.

</doc>
<doc id="1678313" url="https://pl.wikipedia.org/wiki?curid=1678313" title="Grosser Möseler">
Grosser Möseler



</doc>
<doc id="1678314" url="https://pl.wikipedia.org/wiki?curid=1678314" title="Maciej Nowak">
Maciej Nowak

Maciej Nowak (ur. 17 grudnia 1964 w Warszawie) – polski krytyk teatralny i kulinarny, animator kultury.
Życiorys.
Jest synem Alfreda Nowaka, byłego członka PZPR i konsula w Leningradzie. Uczył się w Liceum Ogólnokształcącym im. Klementa Gottwalda w Warszawie oraz Liceum im. Stefana Batorego w Warszawie. W latach 1983–1988 studiował historię sztuki na Uniwersytecie Warszawskim, jednak studiów nie ukończył. W wieku dwudziestu pięciu lat został zatrudniony przez minister kultury i sztuki Izabellę Cywińską w ministerialnej komisji do spraw teatru. Swoje pierwsze recenzje zaczął publikować od 1983 na łamach „Sztandaru Młodych”, miesięcznika „Teatr”. W latach 1988–1989 w redakcji „Pamiętnika Teatralnego”. W latach 1990–1992 twórca i redaktor naczelny „Gońca Teatralnego”, w latach 1994–2005 „Ruchu Teatralnego” oraz wortalu e-teatr.pl (2003-2013).
Dyrektor Centrum Edukacji Teatralnej w Gdańsku (1991–2012) oraz Nadbałtyckiego Centrum Kultury (1993–2000). W latach 2000–2006 dyrektor naczelny i artystyczny gdańskiego Teatru Wybrzeże, który w tym czasie stał się jedną z najżywiej komentowanych polskich scen, miejscem debiutów i sukcesów grupy młodych reżyserów: Grażyny Kani, Agnieszki Olsten, Moniki Pęcikiewicz, Pawła Demirskiego, Jana Klaty, Wojciecha Klemma, Grzegorza Wiśniewskiego oraz Michała Zadary. Od 2003 do końca 2013 założyciel i dyrektor Instytutu Teatralnego im. Zbigniewa Raszewskiego w Warszawie. Twórca „Niekabaretu Maćka Nowaka”. W 2015 został zastępcą dyrektora ds. artystycznych Teatru Polskiego w Poznaniu.
Od 1995 publikuje na łamach „Gazety Wyborczej”, w latach 1997–2000 kierownik działu kultury, w stołecznym dodatku „Co Jest Grane?” prowadzi rubrykę kulinarną. W programie Dzień Dobry TVN prowadził cotygodniowy cykl „Podróżnik kulinarny” (2007–2013), a w TVP2 program Wszystko o kulturze (2011–2014). Od 2013 juror programu „Top Chef” w Polsacie. W 2014, w Polskim Radio RDC, współprowadził „Homolobby” audycję o tematyce LGBT (z redakcji odszedł na znak protestu wobec dyscyplinarnego zwolnienia redaktor naczelnej Ewy Wanat), a w Programie II Polskiego Radia cykl rozmów o 250-leciu teatru publicznego. Narrator serialu historycznego „250 minut teatru polskiego” dla TVP1. Publikował m.in. w „Krytyce Politycznej”, „Przekroju”, „Rzeczpospolitej”, autor licznych artykułów o historii teatru wydanych w tomach posesyjnych. W 2015 wydawnictwo Czarne opublikowało wywiad-rzekę "..Maciej Nowak. Mnie nie ma..".
W 2001 na łamach Gazety Wyborczej zadeklarował, że jest gejem.

</doc>
<doc id="1678316" url="https://pl.wikipedia.org/wiki?curid=1678316" title="Ryczewo (gmina)">
Ryczewo (gmina)

Ryczewo – dawna gmina wiejska istniejąca w latach 1945–1954 w woj. gdańskim, szczecińskim i koszalińskim (dzisiejsze woj. pomorskie). Siedzibą władz gminy było Ryczewo (od 1961 dzielnica Słupska).
Gmina Ryczewo powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu słupskiego – została powierzona administracji wojewody gdańskiego, po czym z dniem 28 czerwca 1946 została przyłączona do woj. szczecińskiego. 6 lipca 1950 gmina wraz z całym powiatem słupskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 8 gromad: Głobino, Jezierzyce, Krępa, Płaszewko, Redzikowo, Ryczewo, Siemianice i Warblewo. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1678319" url="https://pl.wikipedia.org/wiki?curid=1678319" title="Żelki (gmina)">
Żelki (gmina)

Żelki – dawna gmina wiejska istniejąca w latach 1945–1954 w woj. gdańskim, szczecińskim i koszalińskim (dzisiejsze woj. pomorskie). Siedzibą władz gminy były Żelki.
Gmina Żelki powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu słupskiego – została powierzona administracji wojewody gdańskiego, po czym z dniem 28 czerwca 1946 została przyłączona do woj. szczecińskiego. 6 lipca 1950 gmina wraz z całym powiatem słupskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 9 gromad: Komiłowo, Kruszyna, Kwakowo, Łysomice, Mielno, Płaszewo, Podwilczyn, Żelki i Żelkówko. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1678320" url="https://pl.wikipedia.org/wiki?curid=1678320" title="Strata z tytułu niewykonania zobowiązania">
Strata z tytułu niewykonania zobowiązania

Strata z tytułu niewykonania zobowiązania (ang. "Loss Given Default", LGD) – oznacza stosunek straty na ekspozycji z powodu niewykonania zobowiązania przez kontrahenta do kwoty należności w chwili niewykonania zobowiązania.
Wielkość LGD jest ściśle związana z wskaźnikiem odzyskania należności ("recovery rate"). Suma tego wskaźnika i LGD to 100%.
Wysokość LGD zależy od: jakości i typu zabezpieczenia kredytu, wysokości kosztów windykacji, długości postępowania egzekucyjnego. Im mniejsza jakość i wartość zabezpieczenia, tym większa jest wielkość LGD.
LGD jest jednym z parametrów ryzyka wykorzystywanym do kalkulacji kapitału ekonomicznego lub kapitału regulacyjnego. Służy do pomiaru ryzyka w modelu szacowania ryzyka kredytowego zgodnie z Basel II w modelu Straty oczekiwanej ("Expected Loss").

</doc>
<doc id="1678321" url="https://pl.wikipedia.org/wiki?curid=1678321" title="Strzelectwo na Letnich Igrzyskach Paraolimpijskich 2008 – pistolet pneumatyczny mężczyzn SH1">
Strzelectwo na Letnich Igrzyskach Paraolimpijskich 2008 – pistolet pneumatyczny mężczyzn SH1

Zawody w strzelectwie na Letnich igrzyskach Paraolimpijskich 2008 w konkurencji pistolet pneumatyczny mężczyzn SH1 odbyły się dnia 7 września w Beijing Shooting Range Hall.
Złoto zdobył reprezentant Rosji Valeriy Ponomarenko, który pobił rekord świata.
Linki zewnętrzne.
Strona Oficjalna Letniej Paraolimpiady 2008

</doc>
<doc id="1678322" url="https://pl.wikipedia.org/wiki?curid=1678322" title="Morava">
Morava



</doc>
<doc id="1678323" url="https://pl.wikipedia.org/wiki?curid=1678323" title="Wytowno (gmina)">
Wytowno (gmina)

Wytowno (od 1973 "Objazda") – dawna gmina wiejska istniejąca w latach 1945–1954 w woj. gdańskim, szczecińskim i koszalińskim (dzisiejsze woj. pomorskie). Nazwa gminy pochodzi od wsi Wytowno, lecz siedzibą władz gminy było Grabno.
Gmina Wytowno powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu słupskiego – została powierzona administracji wojewody gdańskiego, po czym z dniem 28 czerwca 1946 została przyłączona do woj. szczecińskiego. 6 lipca 1950 gmina wraz z całym powiatem słupskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 10 gromad: Charnowo, Dębina, Gąbino, Grabno, Machowinko, Machowino, Niestkowo, Objazda, Przewłoka i Wytowno. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, utworzono natomiast jej terytorialny odpowiednik, gminę Objazda.

</doc>
<doc id="1678324" url="https://pl.wikipedia.org/wiki?curid=1678324" title="Karma Police">
Karma Police

„Karma Police” – singel zespołu Radiohead z ich trzeciego albumu studyjnego "OK Computer". Wydany został 25 sierpnia 1997 roku. Nazwa i tekst piosenki pochodzi z żartobliwego nastawienia zespołu do kar nałożonych na nich przez karmę.
Singel został wydany jako drugi z albumu "OK Computer" i osiągnął duży sukces komercyjny. Osiągnął 8. miejsce w Wielkiej Brytanii, a 15. na amerykańskiej liście Modern Rock Tracks.
Historia utworu.
„Karma Police”, podobnie jak kilka innych utworów, które później znalazły się w albumie "OK Computer", zadebiutował na żywo w 1996 roku, kiedy to Radiohead supportował Alanis Morissette podczas jej trasy koncertowej po USA. Wersja live piosenki, którą zespół zagrał podczas wizyty w programie Davida Lettermana pt. "Late Show" znalazła się na filmie rockowym pt. "Meeting People Is Easy".
Kompozycja.
Piosenka grana jest w metrum 4/4. Pierwsza część utworu utrzymana jest w tonacji a-moll, a druga h-moll. Wśród instrumentów przeważa gitara akustyczna oraz fortepian.
Lista utworów.
CD1
CD2

</doc>
<doc id="1678326" url="https://pl.wikipedia.org/wiki?curid=1678326" title="Born (album)">
Born (album)

Born – EP japońskiego zespołu D’espairsRay wydane 28 kwietnia 2004 roku. CD zostało wydane ponownie (bez DVD) 21 lipca 2004 z powodu wielkiego zainteresowania fanów i błyskawicznego wyprzedania wszystkich egzemplarzy.
Wszystkie utwory zawarte w albumie zostały skomponowane przez Karyu. Autorem wszystkich tekstów jest Hizumi 
Lista utworów.
CD1:
CD2 (DVD, tylko wraz z pierwszym wydaniem):

</doc>
<doc id="1678328" url="https://pl.wikipedia.org/wiki?curid=1678328" title="Bastis">
Bastis



</doc>
<doc id="1678329" url="https://pl.wikipedia.org/wiki?curid=1678329" title="SMS G 120">
SMS G 120

G 120 – niemiecki niszczyciel z okresu I wojny światowej. Piąta jednostka typu "V 116". Okręt wyposażony w cztery kotły parowe ropą (zapas paliwa 690 ton). Nieukończony przed zakończeniem wojny, złomowany w 1921 roku.

</doc>
<doc id="1678330" url="https://pl.wikipedia.org/wiki?curid=1678330" title="Stara Dąbrowa (gmina w województwie koszalińskim)">
Stara Dąbrowa (gmina w województwie koszalińskim)

Stara Dąbrowa (początkowo "Karstnica") – dawna gmina wiejska istniejąca w latach 1945–1954 w woj. gdańskim, szczecińskim i koszalińskim (dzisiejsze woj. pomorskie). Siedzibą władz gminy była Stara Dąbrowa.
Gmina Karstnica powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu słupskiego – została powierzona administracji wojewody gdańskiego, po czym z dniem 28 czerwca 1946 została przyłączona do woj. szczecińskiego. 6 lipca 1950 gmina wraz z całym powiatem słupskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 13 gromad: Domaradz, Karznica, Karzniczka, Łebień, Mianowice, Nowa Dąbrowa, Paprzyce, Sąborze, Stara Dąbrowa, Strzyżyno, Zagórzyca, Zagórzyczki i Żochowo. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1678331" url="https://pl.wikipedia.org/wiki?curid=1678331" title="SMS G 121">
SMS G 121

G 121 – niemiecki niszczyciel z okresu I wojny światowej. Szósta jednostka typu "V 116". Okręt wyposażony w cztery kotły parowe ropą (zapas paliwa 690 ton). Nieukończony przed zakończeniem wojny, złomowany w 1921 roku.

</doc>
<doc id="1678334" url="https://pl.wikipedia.org/wiki?curid=1678334" title="Droga N49 (Belgia)">
Droga N49 (Belgia)

Droga regionalna N49 () – jedna z belgijskich dróg regionalnych. Biegnie od Antwerpii do Knokke-Heist. Droga jest w większości dwujezdniowa po 2 pasy ruchu w każdą stronę, z ograniczeniem prędkości do 120 km/h. N49 jest stopniowo zastępowana przez autostradę A11. Śladem N49 biegnie także trasa europejska E34.

</doc>
<doc id="1678335" url="https://pl.wikipedia.org/wiki?curid=1678335" title="Ðorđe Joannović">
Ðorđe Joannović

Ðorđe Joannović ("Djordje Joannovic", "Georg Joannovics", serbski: Ђорђе Јоановић, ur. 16 czerwca 1871 w Wiedniu, zm. 28 stycznia 1932 w Belgradzie) – serbski lekarz patolog, profesor Uniwersytetu Wiedeńskiego i Uniwersytetu Belgradzkiego.
Życiorys.
Ukończył szkołę powszechną i gimnazjum w Wiedniu, po czym podjął studia na Wydziale Medycznym Uniwersytetu Wiedeńskiego. Uczył się patologii u Richarda Paltaufa. Od 1896 był wykładowcą, od 1904 profesorem-asystentem, od 1910 profesorem nadzwyczajnym i od 1919 profesorem zwyczajnym na Uniwersytecie Wiedeńskim. W 1920 wyjechał do Belgradu, gdzie razem z Milanem Jovanović-Batutem i Vojislavem J. Subboticiem założył Wydział Medyczny Uniwersytetu Belgradzkiego. W 1927 sam utworzył Jugosłowiańskie Towarzystwo Badań i Leczenia Nowotworów, czwarte tego typu towarzystwo na świecie, i został jego pierwszym przewodniczącym. Od 1926 był członkiem korespondentem Królewskiej Serbskiej Akademii Nauk.
W 1932 roku podczas organizacji dorocznego balu studenckiego część studentów o lewicowych sympatiach wystosowała pismo, w którym zaprosiła na uroczystość króla Serbii Aleksandra I, zamiast prawicowego premiera Petara Živkovicia. Generał Živković podobno udzielił za to ostrej reprymendy profesorowi Joannovićowi. Następnego dnia profesor został znaleziony w swoim gabinecie, powieszony na okiennej klamce.

</doc>
<doc id="1678336" url="https://pl.wikipedia.org/wiki?curid=1678336" title="Djordje Joannovic">
Djordje Joannovic



</doc>
<doc id="1678337" url="https://pl.wikipedia.org/wiki?curid=1678337" title="Georg Joannovics">
Georg Joannovics



</doc>
<doc id="1678339" url="https://pl.wikipedia.org/wiki?curid=1678339" title="Jasenovce">
Jasenovce

Jasenovce – wieś (obec) na Słowacji, położona w kraju preszowskim w powiecie Vranov nad Topľou. Pierwsza wzmianka pisemna o miejscowości pojawiła się w roku 1543.
Pod obec Jasenowce przynależą trzy osady: Poloma, Vrchy i Močedníky.
W miejscowości znajduje się rzymskokatolicki kościół Michała Archanioła z roku 1778.

</doc>
<doc id="1678344" url="https://pl.wikipedia.org/wiki?curid=1678344" title="Sebastian Grochowiak">
Sebastian Grochowiak

Sebastian Grochowiak (ur. 14 maja 1977 w Zielonej Górze) znany również jako Bastis i Vlad Ysengrimm - polski wokalista i autor tekstów. 
Współzałożyciel grupy muzycznej Profanum oraz członek grupy Witchmaster. 
W swoich tekstach porusza tematy związane z szeroko pojętym satanizmem, perwersją, przemocą, czasem dotyka także tematów związanych z ludzką egzystencją. W 2005 roku zagrał epizodyczną rolę w filmie pt. "Intelekt Kollapse".
Dyskografia.
Profanum
Witchmaster

</doc>
<doc id="1678346" url="https://pl.wikipedia.org/wiki?curid=1678346" title="SMS B 122">
SMS B 122

B 122 - niemiecki niszczyciel z okresu I wojny światowej. Pierwsza jednostka typu "B 122". Okręt wyposażony w cztery kotły parowe opalane ropą. Zapas paliwa 716 ton. Okrętu nie zdążono ukończyć przed końcem wojny. Z listy floty został skreślony 3 listopada 1919 roku, złomowany w 1921 roku.

</doc>
<doc id="1678348" url="https://pl.wikipedia.org/wiki?curid=1678348" title="SMS B 123">
SMS B 123

B 123 – niemiecki niszczyciel z okresu I wojny światowej. Druga jednostka typu "B 122". Okręt wyposażony w cztery kotły parowe opalane ropą. Zapas paliwa 716 ton. Okrętu nie zdążono ukończyć przed końcem wojny. Z listy floty został skreślony 3 listopada 1919 roku, złomowany w 1921 roku.

</doc>
<doc id="1678349" url="https://pl.wikipedia.org/wiki?curid=1678349" title="SMS B 124">
SMS B 124

B 124 - niemiecki niszczyciel z okresu I wojny światowej. Czwarta jednostka typu "B 122". Okręt wyposażony w cztery kotły parowe opalane ropą. Zapas paliwa 716 ton. Okrętu nie zdążono ukończyć przed końcem wojny. Z listy floty został skreślony 3 listopada 1919 roku, złomowany w 1921 roku.

</doc>
<doc id="1678350" url="https://pl.wikipedia.org/wiki?curid=1678350" title="Vlad Ysengrimm">
Vlad Ysengrimm



</doc>
<doc id="1678353" url="https://pl.wikipedia.org/wiki?curid=1678353" title="Parostki">
Parostki

Parostki – poroże kozła sarny, które zrzuca co roku pod koniec października bądź początkiem listopada.
W pierwszym roku życia kozła pojawiają się na możdżeniach tzw. guziki czyli słabo uwydatnione zgrubienia kostne, odpadają one w zimie. Pierwsze właściwe parostki wyrastają w kształcie tyk, które czasem są na końcu rozwidlone; ich długość wynosi ok. 10 cm. Po zrzuceniu ich w jesieni rozpoczyna się proces budowy nowego poroża, rośnie ono około 20 tygodni okryte scypułem. Po ukończeniu wzrostu bogato unaczyniona tkanka scypułu obumiera i jest ścierana przez kozła. Zwierzę pozbywa się jej uderzając i pocierając o pnie i gałęzie lub ryjąc parostkami w ziemi.
W pełni wykształcone parostki rzadko przekraczają 30 cm długości i posiadają trzy odnogi, czasem zdarzaj się cztery lub pięć odnóg. U podstawy, tuż nad możdżeniem znajduje się pierścień kostny zwany "różą", a na prawie całej długości parostka "uperlenie" czyli różnej wielkości drobne wyrostki kostne. Stare kozły zaczynają wykształcać coraz słabsze poroże. 
Niekiedy kozioł nie wykształca parostków lecz nieregularną gąbczasta masę wytworzoną wskutek uszkodzenia scypułu lub zaburzeń hormonalnych. Takie zwierzę nazywane jest przez myśliwych "perukarzem".

</doc>
<doc id="1678354" url="https://pl.wikipedia.org/wiki?curid=1678354" title="AS Pontoise-Cergy TT">
AS Pontoise-Cergy TT

AS Pontoise-Cergy TT (pełna nazwa Association Sportive Pontoise-Cergy Tennis de Table) – francuski klub tenisa stołowego powstały w 1927 r. Klub jest sponsorowany przez niemiecką firmę Donic.
Linki zewnętrzne.
Oficjalna strona klubu AS Pontoise-Cergy TT

</doc>
<doc id="1678355" url="https://pl.wikipedia.org/wiki?curid=1678355" title="Prioniturus montanus">
Prioniturus montanus



</doc>
<doc id="1678356" url="https://pl.wikipedia.org/wiki?curid=1678356" title="RODAN (baza danych)">
RODAN (baza danych)

RODAN – system zarządzania bazą danych, przeznaczony do stosowania na komputerach systemów zgodnych z JS EMC (np. R-32 pod kontrolą systemu operacyjnego OS JS), oraz IBM 360 i IBM 370 (OS/MVT). System dostępny był w wydaniach RODA79 i RODA80. System RODAN stanowił polską implementację baz danych opartych o zalecenia międzynarodowego komitetu badawczego DBTG CODASYL. System przeznaczony był do tworzenia dużych baz danych, zawierających duże ilości zarówno samych danych jak i powiązań między nimi. Do końca 1978 r. w Polsce zainstalowano 19 systemów RODAN m.in. w sześciu ośrodkach ZETO, przedsiębiorstwach, a także dwóch uczelniach wyższych: Akademii Ekonomicznej i Uniwersytecie Toruńskim.
System RODAN pracować mógł w trzech wersjach, o różnych wymaganiach dotyczących pamięci operacyjnej:
System miał budowę modułową; w pełnej wersji o największych możliwościach, składał się z następujących modułów:
Zgodnie z zaleceniami dla systemów baz danych typy DBTG zastosowano sieciowy model danych. Natomiast korzystając z języka bezpośredniego użytkownika JBU, można było posługiwać się relacyjnym modelem, odwzorowanym odpowiednio z modelu sieciowego. Dyrektywy języka manipulacji danymi JOD systemu RODAN, umieszczane były w kodzie źródłowym języka bazowego, w którym tworzono programy użytkowe, korzystające z określonej bazy danych. Za język bazowy przyjęto w tym przypadku język PL/1. Preprocesor JMD zamienił komendy JOD na instrukcje języka PL/1. Uzyskany w ten sposób kod wynikowy, stanowił kod źródłowy dla kompilatora PL/1. Ponieważ tworzenie aplikacji baz danych w systemie RODAN oparte było o pewne etapy, dla ułatwienia prac, stworzono pewne skatalogowane procedury, generowane podczas instalacji systemu RODAN, odpowiednio wykorzystywane w języku JCL.
Moduł wielozadaniowy umożliwiał pracę wsadową wielu użytkowników, natomiast moduł teleprzetwarzania dawał możliwość bezpośredniej pracy konwersacyjnej na odpowiednich terminalach. Do dialogu użytkownika z systemem wdrożony został język SQL/PDF (SQL82), stanowiący podzbiór języka SEQUEL2, w którym wykorzystuje się relacyjny model bazy danych. Ponieważ jak wyżej zaznaczono system RODAN wykorzystywał model sieciowy, system dokonywał odpowiedniego odwzorowania modelu sieciowego w model relacyjny za pomocą języka opisu odwzorowań MDL.

</doc>
<doc id="1678358" url="https://pl.wikipedia.org/wiki?curid=1678358" title="Melodie miłości">
Melodie miłości

Melodie miłości (ang. Music from another room) – amerykańska komedia romantyczna w reżyserii Charliego Petersa z 1998 roku.
Fabuła.
Pięcioletni Danny pomaga w porodzie Anny. Po wszystkim stwierdza, że kiedyś się z nią ożeni.
Po dwudziestu paru latach chłopak wraca do Stanów po wieloletniej nieobecności w kraju i jego losy znów stykają się ze zwariowaną rodziną Swan i Anną w której naprawdę się zakochuje.

</doc>
<doc id="1678361" url="https://pl.wikipedia.org/wiki?curid=1678361" title="Wigancice Żytawskie">
Wigancice Żytawskie

Wigancice Żytawskie (niem. "Weigsdorf") – wieś w Polsce, położona w województwie dolnośląskim, w powiecie zgorzeleckim, w gminie Bogatynia.
Wieś fizycznie nie istnieje od roku 1999, kiedy została zlikwidowana w wyniku rozszerzenia się kopalni Turów, formalnie wieś istnieje.
Położenie.
Wigancice Żytawskie były dużą wsią o długości około 2,5 km, leżąca na Pogórzu Izerskim, na Wyniosłości Działoszyńskiej, na wysokości około 230-280 m n.p.m.
Podział administracyjny.
W latach 1975–1998 miejscowość administracyjnie należała do województwa jeleniogórskiego.

</doc>
<doc id="1678362" url="https://pl.wikipedia.org/wiki?curid=1678362" title="Turnerkamp">
Turnerkamp

Turnerkamp (wł. Cima di Campo) – szczyt w Alpach Zillertalskich, w Alpach Wschodnich. Leży na granicy między Austrią (Tyrol) a Włochami (Trydent-Górna Adyga).
Szczyt ten nie jest zbyt często odwiedzany, ponieważ zwykle zainteresowanych bardziej przyciągają Hochfeiler, Großer Möseler i Schwarzenstein. Turnerkamp leży dość blisko Großer Möseler (na zachodzie) i Schwarzenstein (na wschodzie). Ma piramidalny kształt; na jego zboczach leżą 4 lodowce: Hornkees i Waxeckkees po stronie austriackiej oraz Oestlicher Nevesferner (Ghiacciaio Orientale di Neves) i Trattenbachkees (Vedretta di Dentro) po stronie włoskiej.
Data pierwszego wejścia jest niepewna. Niektóre źródła podają, że miało ono miejsce w roku 1865 (J. Kirchler), inne, że w 1872 (Hudson, Taylor i Pendleburg). Pierwsze wejście normalną drogą miało miejsce w 1874 r. (T. Harpprecht, Seyerlen i Dangl).

</doc>
<doc id="1678363" url="https://pl.wikipedia.org/wiki?curid=1678363" title="Reprezentacja Słowacji w piłce nożnej kobiet">
Reprezentacja Słowacji w piłce nożnej kobiet

Reprezentacja Słowacji w piłce nożnej kobiet to oficjalna drużyna reprezentująca Słowację w rozgrywkach piłki nożnej. Obecnie trenerem kobiecej reprezentacji Słowacji jest Zsolt Pakusza. Jak dotychczas drużynie nie udało się odnieść żadnego sukcesu w rozgrywkach międzynarodowych. 

</doc>
<doc id="1678365" url="https://pl.wikipedia.org/wiki?curid=1678365" title="Maksym z Aleksandrii">
Maksym z Aleksandrii

Święty Maksym, "Maksym z Aleksandrii" (zm. 282) – święty katolicki, biskup.
Razem z biskupem Dionizym przeżył wygnanie, a po jego śmierci przejął obowiązki biskupa Aleksandrii.
Jego wspomnienie obchodzone jest w Kościele katolickim 27 grudnia. Lokalnie można spotkać inne daty: 9 lub 23 kwietnia.

</doc>
<doc id="1678367" url="https://pl.wikipedia.org/wiki?curid=1678367" title="Barczeski">
Barczeski

Barczeski – polski herb szlachecki.
Opis herbu.
W polu czerwonym trzy róże (2 nad 1) srebrne ze środkami złotymi i listkami zielonymi. Klejnot: Trzy róże jak w tarczy (1 nad 2), na łodyżkach czarnych. Labry czerwone, podbite srebrem.
Najwcześniejsze wzmianki.
1722 rok.
Herbowni.
Barczeski.

</doc>
<doc id="1678370" url="https://pl.wikipedia.org/wiki?curid=1678370" title="SMS V 125">
SMS V 125

V 125 - niemiecki niszczyciel z okresu I wojny światowej. Pierwsza jednostka typu "V 125". Okręt wyposażony w trzy kotły parowe opalane ropą. Zapas paliwa 298 ton. W 1918 roku internowany w Scapa Flow. Złomowany w 1922 roku.

</doc>
<doc id="1678371" url="https://pl.wikipedia.org/wiki?curid=1678371" title="Jasień (gmina w województwie koszalińskim)">
Jasień (gmina w województwie koszalińskim)

Jasień – dawna gmina wiejska istniejąca w latach 1945–1954 w woj. gdańskim, szczecińskim i koszalińskim (dzisiejsze woj. pomorskie). Siedzibą władz gminy był Jasień.
Gmina Jasień powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu bytowskiego – została powierzona administracji wojewody gdańskiego, po czym z dniem 28 czerwca 1946 została przyłączona do woj. szczecińskiego. 6 lipca 1950 gmina wraz z całym powiatem bytowskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 5 gromad: Jasień, Kłosy, Łupawsko, Mydlita i Nowa Wieś. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1678373" url="https://pl.wikipedia.org/wiki?curid=1678373" title="Waszti">
Waszti

Waszti – królowa, jedna z postaci występujących w Księdze Estery. Była żoną króla Aswerusa (utożsamianego z Kserksesem I, mimo że w historii nie jest znana jego żona o tym imieniu), oddalona za nieposłuszeństwo, została zastąpiona przez Esterę.

</doc>
<doc id="1678374" url="https://pl.wikipedia.org/wiki?curid=1678374" title="Ugoszcz (gmina)">
Ugoszcz (gmina)

Ugoszcz – dawna gmina wiejska istniejąca w latach 1945–1954 w woj. gdańskim, szczecińskim i koszalińskim (dzisiejsze woj. pomorskie). Siedzibą władz gminy była Ugoszcz.
Gmina Ugoszcz powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu bytowskiego – została powierzona administracji wojewody gdańskiego, po czym z dniem 28 czerwca 1946 została przyłączona do woj. szczecińskiego. 6 lipca 1950 gmina wraz z całym powiatem bytowskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 7 gromad: Łąkie, Mądrzechowo, Mokrzyn, Rabacino, Udorpie, Ugoszcz i Ząbinowice. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1678375" url="https://pl.wikipedia.org/wiki?curid=1678375" title="Kozia Góra (Pieniny)">
Kozia Góra (Pieniny)

Kozia Góra (771 m n.p.m.) – niewybitny szczyt w Pieninach Czorsztyńskich w ich grani głównej pomiędzy Macelakiem a przełęczą Sańba. Czasami mylony bywa z sąsiednim Groniem. Kozia Góra porośnięta jest świerkowym lasem, sam jednak wierzchołek jest trawiasty (łąka) i prowadzi przez niego szlak turystyczny. Po południowej jego stronie znajduje się widokowy grzbiet Suszyna.
Kozia Góra znajduje się na obszarze Pienińskiego Parku Narodowego. Stanisław Drohojowski poświęcił jej wiersz "„Spoczynek pod Kozią Górą”."

</doc>
<doc id="1678376" url="https://pl.wikipedia.org/wiki?curid=1678376" title="Aston Martin DB2">
Aston Martin DB2

Aston Martin DB2 − samochód sportowy produkowany przez firmę Aston Martin w latach 1950−1954. Dostępny jako 2-drzwiowy kabriolet oraz 2-drzwiowe coupé. Do napędu użyto benzynowego silnika R6 o pojemności 2,6 litra. Moc przenoszona była na oś tylną poprzez 4-biegową manualną skrzynię biegów. Samochód ten jest następcą modelu Aston Martin DB1. Powstało 411 egzemplarzy.

</doc>
<doc id="1678377" url="https://pl.wikipedia.org/wiki?curid=1678377" title="Niezabyszewo (gmina)">
Niezabyszewo (gmina)

Niezabyszewo – dawna gmina wiejska istniejąca w latach 1945–1954 w woj. gdańskim, szczecińskim i koszalińskim (dzisiejsze woj. pomorskie). Siedzibą władz gminy było Niezabyszewo.
Gmina Niezabyszewo powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu bytowskiego – została powierzona administracji wojewody gdańskiego, po czym z dniem 28 czerwca 1946 została przyłączona do woj. szczecińskiego. 6 lipca 1950 gmina wraz z całym powiatem bytowskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 6 gromad: Dąbrówka, Niezabyszewo, Płótowa, Rekowo, Sierżno i Tągowie. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1678379" url="https://pl.wikipedia.org/wiki?curid=1678379" title="Carlos Tovar">
Carlos Tovar

Carlos Tovar Venegas (2 kwietnia 1914 - 15 czerwca 2006) – piłkarz peruwiański, napastnik, później pomocnik.
Życiorys.
Tovar karierę piłkarską rozpoczął w 1932 roku w klubie Universitario Lima. W 1934 roku zdobył swój pierwszy tytuł mistrza Peru.
Jako gracz klubu Universitario wziął udział w turnieju Copa América 1935, gdzie Peru zajęło trzecie miejsce. Tovar zagrał w dwóch meczach - z Urugwajem (zmienił go Lizandro Nué) i Chile (zmienił go Alberto Montellanos).
Nadal jako piłkarz Universitario wziął udział w Igrzyskach Olimpijskich w 1936 roku, gdzie zagrał w dwóch meczach - z Finlandią i Austrią. Znakomicie spisująca się reprezentacja Peru po zwycięstwie nad Austrią znalazła się w najlepszej czwórce turnieju, ale gdy komisja regulaminowa anulowała wynik meczu z Austriakami, nakazując jego powtórzenie, Peruwiańczycy na znak protestu wycofali się z turnieju.
Rok później wziął udział w nieudanym turnieju Copa América 1937, gdzie Peru zajęło ostatnie, szóste miejsce. Tovar zagrał we wszystkich pięciu meczach - z Brazylią, Urugwajem, Argentyną, Chile i Paragwajem.
Wciąż jako piłkarz klubu Universitario wziął udział w turnieju Copa América 1939, gdzie Peru zdobyło tytuł mistrza Ameryki Południowej. Tovar zagrał we wszystkich czterech meczach - z Ekwadorem, Chile, Paragwajem i Urugwajem.
W 1939 roku po raz drugi razem z Universitario zdobył mistrzostwo Peru. W 1943 roku, do końca będąc graczem Universitario, zakończył karierę.
Tovar w latach 1935–1939 rozegrał w reprezentacji Peru 15 meczów.
Zmarł 15 czerwca 2006 roku w Chincha Alta.

</doc>
<doc id="1678381" url="https://pl.wikipedia.org/wiki?curid=1678381" title="Pomysk Wielki (gmina)">
Pomysk Wielki (gmina)

Pomysk Wielki – dawna gmina wiejska istniejąca w latach 1945–1954 w woj. gdańskim, szczecińskim i koszalińskim (dzisiejsze woj. pomorskie). Siedzibą władz gminy był Pomysk Wielki.
Gmina Pomysk Wielki powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu bytowskiego – została powierzona administracji wojewody gdańskiego, po czym z dniem 28 czerwca 1946 została przyłączona do woj. szczecińskiego. 6 lipca 1950 gmina wraz z całym powiatem bytowskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 6 gromad: Dąbie, Gostkowo, Jelończ, Pomysk Mały, Pomysk Wielki i Żukówko. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1678382" url="https://pl.wikipedia.org/wiki?curid=1678382" title="SMS V 126">
SMS V 126

V 126 - niemiecki niszczyciel z okresu I wojny światowej. Druga jednostka typu "V 125". Okręt wyposażony w trzy kotły parowe opalane ropą. Zapas paliwa 298 ton. W 1918 roku internowany w Scapa Flow. 21 czerwca 1919 osadzony na brzegu po próbie samozatopienia. Złomowany w 1922 roku.

</doc>
<doc id="1678384" url="https://pl.wikipedia.org/wiki?curid=1678384" title="Platalea flavipes">
Platalea flavipes



</doc>
<doc id="1678387" url="https://pl.wikipedia.org/wiki?curid=1678387" title="SMS V 127">
SMS V 127

V 127 - niemiecki niszczyciel z okresu I wojny światowej. Trzecia jednostka typu "V 125". Okręt wyposażony w trzy kotły parowe opalane ropą. Zapas paliwa 298 ton. W 1918 roku internowany w Scapa Flow. 21 czerwca 1919 osadzony na brzegu po próbie samozatopienia. Przekazany w ramach reparacji wojennych Japonii. Złomowany w 1922 roku.

</doc>
<doc id="1678396" url="https://pl.wikipedia.org/wiki?curid=1678396" title="Most Chabarowski">
Most Chabarowski

Most Chabarowski – most drogowo-kolejowy nad rzeką Amur, w pobliżu Chabarowska, w syberyjskiej części Rosji. Wiedzie przez niego linia Kolei Transsyberyjskiej. Most ma 2590 metrów długości, przez dziesięciolecia był najdłuższym mostem Imperium Rosyjskiego, Związku Radzieckiego i Azji.
Budowa mostu została wyceniona na 13 500 000 rubli rosyjskich przez wybitnego konstruktora mostów Ławra Proskurjakowa na czas 26 miesięcy. Rozpoczęcie budowy nastąpiło 30 lipca 1913, jednak po roku ją przerwano ze względu na wybuch I wojny światowej. Przęsła mostu zostały wyprodukowane w Warszawie, musiały one zostać doprowadzone do Chabarowska drogą morską dookoła Eurazji. Jesienią 1914 statek przewożący ostatnie dwa przęsła został zatopiony na Oceanie Indyjskim przez niemiecki krążownik „Emden”. Most oficjalnie oddano do użytku 5 października 1916 jako Most Aleksiejewski na cześć księcia. Inwestycją kierował m.in. Polak Antoni Jabłoński z warszawskiego przedsiębiorstwa K. Rudzki i S-ka.
Pięć lat później, podczas rosyjskiej wojny domowej, dwa z osiemnastu przęseł zostały wysadzone przez wycofującą się Armię Czerwoną. Most został naprawiony w 1925 roku i funkcjonował do gruntownej przebudowy w 1999, kiedy nowy most został wybudowany obok starego przeprowadzając ruch samochodowy i kolejowy na dwóch poziomach.

</doc>
<doc id="1678398" url="https://pl.wikipedia.org/wiki?curid=1678398" title="Pro A (tenis stołowy)">
Pro A (tenis stołowy)

PRO A – najwyższa klasa rozgrywek tenisa stołowego we Francji, będąca jednocześnie najwyższym szczeblem centralnym (I poziom ligowy). Jej triumfator zostaje mistrzem Francji, zaś najsłabsze drużyny są relegowane do PRO B (II ligi francuskiej).

</doc>
<doc id="1678401" url="https://pl.wikipedia.org/wiki?curid=1678401" title="Polimastia">
Polimastia



</doc>
<doc id="1678406" url="https://pl.wikipedia.org/wiki?curid=1678406" title="SMS V 128">
SMS V 128

V 128 - niemiecki niszczyciel z okresu I wojny światowej. Czwarta jednostka typu "V 125". Okręt wyposażony w trzy kotły parowe opalane ropą. Zapas paliwa 298 ton. W 1918 roku internowany w Scapa Flow. Złomowany w 1922 roku.

</doc>
<doc id="1678408" url="https://pl.wikipedia.org/wiki?curid=1678408" title="Dajian Huineng">
Dajian Huineng



</doc>
<doc id="1678410" url="https://pl.wikipedia.org/wiki?curid=1678410" title="SMS V 129">
SMS V 129

V 129 - niemiecki niszczyciel z okresu I wojny światowej. Piąta jednostka typu "V 125". Okręt wyposażony w trzy kotły parowe opalane ropą. Zapas paliwa 298 ton. W 1918 roku internowany w Scapa Flow (zastąpił V 30, który wszedł na minę płynąc do miejsca internowania). Złomowany w 1922 roku.

</doc>
<doc id="1678411" url="https://pl.wikipedia.org/wiki?curid=1678411" title="The Mills Brothers">
The Mills Brothers

The Mills Brothers – jazzowo-popowy kwartet wokalny, założony w 1928 roku przez 4 braci: Johna Jr., Herberta, Harry'ego i Donalda Millsów, z pochodzenia Afroamerykanów. Bracia stworzyli ponad 2000 nagrań, które zostały sprzedane w ponad 50 mln egzemplarzy.
Pierwotny skład zespołu ulegał zmianom. Po śmierci Johna Juniora w 1936 roku na gruźlicę jego miejsce zajął jego ojciec, John Senior. Wówczas do zespołu dołączył także gitarzysta Norman Brown. W 1957 John Sr. przestał występować i odtąd grupa stanowiła trio i z gitarzystą Normanem Brownem. W 1982 roku zmarł Harry; Herbert i Donald występowali do śmierci Herberta w 1989. Następnie do Donalda dołączył jego syn, John III. Po śmierci Donalda (1999) John III występuje pod szyldem "The Mills Brothers" wraz z Elmerem Hopperem z grupy The Platters.
W początkowej karierze w latach 30. czy 40. bracia imitowali instrumenty takie jak tuba, saksofon, trąbka.

</doc>
<doc id="1678414" url="https://pl.wikipedia.org/wiki?curid=1678414" title="Nacmierz (gmina)">
Nacmierz (gmina)

Nacmierz (od 1973 "Postomino") – dawna gmina wiejska istniejąca w latach 1945–1954 w woj. gdańskim, szczecińskim i koszalińskim (dzisiejsze woj. zachodniopomorskie). Siedzibą władz gminy był Nacmierz.
Gmina Nacmierz powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu sławieńskiego – została powierzona administracji wojewody gdańskiego, po czym z dniem 28 czerwca 1946 została przyłączona do woj. szczecińskiego. 6 lipca 1950 gmina wraz z całym powiatem sławieńskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 21 gromad: Bylica, Chudaczewko, Chudaczewo, Dzierzęcin, Górsko, Jarosławiec, Jezierzany, Kanin, Karsino, Korlino, Królewo, Łącko, Marszewo, Masłowice, Nacmierz, Pieńkowo, Postomino, Rusinowo, Wicie, Wszędzień i Złakowo. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, utworzono natomiast jej terytorialny odpowiednik, gminę Postomino.

</doc>
<doc id="1678415" url="https://pl.wikipedia.org/wiki?curid=1678415" title="Gmina Naćmierz">
Gmina Naćmierz



</doc>
<doc id="1678416" url="https://pl.wikipedia.org/wiki?curid=1678416" title="One Liberty Plaza">
One Liberty Plaza

One Liberty Plaza - wieżowiec w Nowym Jorku, w Stanach Zjednoczonych, o wysokości 226,5 m. Budynek został otwarty w 1974 i posiada 54 kondygnacje.

</doc>
<doc id="1678418" url="https://pl.wikipedia.org/wiki?curid=1678418" title="Kubek gnojowy">
Kubek gnojowy

Kubek gnojowy ("Cyathus stercoreus" (Schwein.) De Toni) – gatunek grzybów z rzędu pieczarkowców ("Agaricales").
Systematyka i nazewnictwo.
Pozycja w klasyfikacji według Index Fungorum: "Incertae sedis, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1832 r. Lewis Schweinitz nadając mu nazwę "Nidularia stercorea". Obecną, uznaną przez Index Fungorum nazwę nadał mu w 1888 r. Giovanni Battista de Toni.
Niektóre synonimy naukowe:
Nazwę polską podała Wanda Rudnicka-Jezierska w 1991 r. W polskim piśmiennictwie mykologicznym gatunek ten opisywany był też jako pucharek błotny. 
Morfologia.
Tak jak inne gatunki z rodzaju kubek wytwarza pucharkowate lub kubkowate owocniki, w których wnętrzu znajdują się tzw. perydiole, zawierające zarodniki. Nazwa gatunkowa odzwierciedla fakt, że grzyb wyrasta na nawozie lub glebie bogatej w nawóz. 
Występowanie i siedlisko.
W Polsce gatunek rzadki. Znajduje się na "Czerwonej liście roślin i grzybów Polski". Ma status E – gatunek wymierający. Znajduje się na listach gatunków zagrożonych także w Belgii, Danii, Niemczech, Anglii i Holandii.
Saprotrof, grzyb koprofilny. Występuje na polach, ogrodach, ogrodach działkowych, parkach, w szklarniach, ogrodach botanicznych. Rozwija się na gnijących resztkach drzewa i odchodach zwierzęcych. Owocniki wytwarza od sierpnia do października.
Gatunki podobne.
W Polsce występuje jeszcze kubek ołowianoszary ("Cyathus olla") i kubek prążkowany ("Cyathus striatus"). Ten pierwszy ma gładką wewnętrzna powierzchnię, a zewnętrzną bez kolców, kubek prążkowany zaś ma wnętrze wyraźnie prążkowane.

</doc>
<doc id="1678419" url="https://pl.wikipedia.org/wiki?curid=1678419" title="Schrammacher">
Schrammacher

Schrammacher – szczyt w Alpach Zillertalskich, w Alpach Wschodnich. Leży w Austrii, w kraju związkowym Tyrol. Szczyt ten sąsiaduje z Olpererem. Normalna droga prowadzi ze schroniska Pfitscherjochhaus (wł. "Rifugio Passo di Vizze") na wysokości 2248 m. Można też wejść drogą od schroniska Olpererhütte na zachodzie (2389 m) lub dalej położonego Geraer Hütte (2324 m), wymaga to jednak dłuższego marszu.
Pierwszego wejścia, 14 lipca 1874 r., dokonali Moriz von Déchy i Hans Pinggera.

</doc>
<doc id="1678420" url="https://pl.wikipedia.org/wiki?curid=1678420" title="Cyathus stercoreus">
Cyathus stercoreus



</doc>
<doc id="1678422" url="https://pl.wikipedia.org/wiki?curid=1678422" title="Dobiesław (gmina)">
Dobiesław (gmina)

Dobiesław (1947-?? "Jeżyce") – dawna gmina wiejska istniejąca w latach 1945–47 i 194??–54 w woj. gdańskim, szczecińskim i koszalińskim (dzisiejsze woj. zachodniopomorskie). Nazwa gminy pochodzi od wsi Dobiesław, lecz siedzibą władz gminy były Jeżyczki.
Gmina Dobiesław powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu sławieńskiego – została powierzona administracji wojewody gdańskiego, po czym z dniem 28 czerwca 1946 została przyłączona do woj. szczecińskiego. Z końcem 1947 roku nazwę zmieniono na "gmina Jeżyce", lecz po krótkim powrócono do nazwy "gmina Dobiesław". 6 lipca 1950 gmina wraz z całym powiatem sławieńskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 14 gromad: Bielkowo, Boryszewo, Bukowo Morskie, Dąbki, Dobiesław, Gleznowo, Gorzyca, Jeżyce, Jeżyce kol., Jeżyczki, Porzecze, Przystawy, Słowin i Słowinko. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1678425" url="https://pl.wikipedia.org/wiki?curid=1678425" title="Sieciemin (gmina)">
Sieciemin (gmina)

Sieciemin – dawna gmina wiejska istniejąca w latach 1945–1954 w woj. gdańskim, szczecińskim i koszalińskim (dzisiejsze woj. zachodniopomorskie). Siedzibą władz gminy był Sieciemin.
Gmina Sieciemin powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu sławieńskiego – została powierzona administracji wojewody gdańskiego, po czym z dniem 28 czerwca 1946 została przyłączona do woj. szczecińskiego. 6 lipca 1950 gmina wraz z całym powiatem sławieńskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 13 gromad: Dąbrowa, Grabowo, Grabówko, Iwięcino, Karnieszewice, Kościernica, Kusice, Niemica, Pękanino, Ratajki, Sieciemin, Wiekowice i Wierciszewo. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1678426" url="https://pl.wikipedia.org/wiki?curid=1678426" title="Michael Kipyego">
Michael Kipyego

Michael Kipyego (ur. 2 października 1983) – kenijski lekkoatleta, długodystansowiec.

</doc>
<doc id="1678428" url="https://pl.wikipedia.org/wiki?curid=1678428" title="SMS V 130">
SMS V 130

V 130 – niemiecki niszczyciel z okresu I wojny światowej. Szósta jednostka typu V 125. Okręt wyposażony w trzy kotły parowe opalane ropą. Zapas paliwa 298 ton. Po wojnie przekazany w ramach reparacji wojennych Francji. Wcielony do Marine nationale jako Bruno. Złomowany w 1934 roku.

</doc>
<doc id="1678430" url="https://pl.wikipedia.org/wiki?curid=1678430" title="Five Penn Center">
Five Penn Center

Five Penn Center – wieżowiec w Filadelfii, w stanie Pensylwania, w Stanach Zjednoczonych, o wysokości 149 m. Budynek został otwarty w 1970 i liczy 36 kondygnacji.

</doc>
<doc id="1678431" url="https://pl.wikipedia.org/wiki?curid=1678431" title="Wrześnica (gmina)">
Wrześnica (gmina)

Wrześnica – dawna gmina wiejska istniejąca w latach 1945–1954 w woj. gdańskim, szczecińskim i koszalińskim (dzisiejsze woj. zachodniopomorskie). Siedzibą władz gminy była Wrześnica.
Gmina Wrześnica powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu sławieńskiego – została powierzona administracji wojewody gdańskiego, po czym z dniem 28 czerwca 1946 została przyłączona do woj. szczecińskiego. 6 lipca 1950 gmina wraz z całym powiatem sławieńskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 18 gromad: Komorczyn, Mazów, Nosalin, Noskowo, Pałowo, Pałówko, Pieszcz, Radosław, Reblino, Runowo Sławieńskie, Słonowice, Staniewice, Tokary, Tyn, Warszkówko, Wilkowice, Wrześnica i Zębowo. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1678435" url="https://pl.wikipedia.org/wiki?curid=1678435" title="Żukowo (gmina w województwie koszalińskim)">
Żukowo (gmina w województwie koszalińskim)

Żukowo – dawna gmina wiejska istniejąca w latach 1945–1954 w woj. gdańskim, szczecińskim i koszalińskim (dzisiejsze woj. zachodniopomorskie). Siedzibą władz gminy było Żukowo.
Gmina Żukowo powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu sławieńskiego – została powierzona administracji wojewody gdańskiego, po czym z dniem 28 czerwca 1946 została przyłączona do woj. szczecińskiego. 6 lipca 1950 gmina wraz z całym powiatem sławieńskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 12 gromad: Brzeście, Bzowo, Gwiazdowo, Janiewice, Kosierzewo, Łętowo, Osieki, Słonowiczki, Ściegnica, Tychowo, Wrząca i Żukowo. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1678438" url="https://pl.wikipedia.org/wiki?curid=1678438" title="SMS V 140">
SMS V 140

V 140 – niemiecki niszczyciel z okresu I wojny światowej. Siódma jednostka typu "V 125". Okręt wyposażony w trzy kotły parowe opalane ropą. Zapas paliwa 298 ton. Okrętu nie zdążono ukończyć przed zakończeniem wojny. 27 października 1921 roku okręt sprzedano, a następnie pocięto na złom bezpośrednio na pochylni na której był budowany.

</doc>
<doc id="1678439" url="https://pl.wikipedia.org/wiki?curid=1678439" title="Chinatown, My Chinatown">
Chinatown, My Chinatown

Chinatown, My Chinatown – piosenka autorstwa Williama Jerome'a i Jeana Schwartza z 1906 roku, następnie wykorzystana w musicalu "Up and Down Broadway" w 1910.
Niektóre wykonania (alfabetycznie) - Louis Armstrong, Chet Atkins, Chris Barber, Sidney Bechet, Jimmy Dorsey, Benny Goodman, Fletcher Henderson, Al Jolson, The Mills Brothers, Kid Ory, Louis Prima, Art Tatum, Caterina Valente, Teddy Williams.
Utwór został wykorzystany między innymi w filmie "Młody człowiek z trąbką" (1950) i grze "Mafia" (2002).

</doc>
<doc id="1678440" url="https://pl.wikipedia.org/wiki?curid=1678440" title="SMS V 141">
SMS V 141

V 141 - niemiecki niszczyciel z okresu I wojny światowej. Ósma jednostka typu "V 125". Okręt wyposażony w trzy kotły parowe opalane ropą. Zapas paliwa 298 ton. Okrętu nie zdążono ukończyć przed zakończeniem wojny. 27 października 1921 roku okręt sprzedano, a następnie pocięto na złom bezpośrednio na pochylni na której był budowany.

</doc>
<doc id="1678442" url="https://pl.wikipedia.org/wiki?curid=1678442" title="Stefan Piotrowski">
Stefan Piotrowski

Stefan L. Piotrowski (ur. 11 kwietnia 1910 w Krakowie, zm. 17 stycznia 1985 w Warszawie) – astronom, współtwórca warszawskiej szkoły astronomicznej.
Życiorys.
Studia i początki pracy badawczej.
Studiował na Uniwersytecie Jagiellońskim, gdzie w 1932 roku uzyskał stopień magistra filozofii w zakresie matematyki, a dwa lata później w zakresie astronomii. W marcu 1933 roku rozpoczął pracę nad wyznaczaniem minimów gwiazd zaćmieniowych w obserwatorium krakowskim i ta tematyka w 1938 roku zaowocowała rozprawą doktorską. Okres wojny spędził poza Krakowem, w rodzinnym majątku Zmiennica, ale po wojnie kontynuował pracę naukową, początkowo w Krakowie (w tym roczny staż na Uniwersytecie Harvarda w USA), a następnie od 1952 roku w Warszawie.
Działania.
Po przeniesieniu się do Warszawy, Piotrowski podjął działania organizacyjne, przy tym skupiając wokół siebie grupę młodych adeptów astronomii. W 1955 roku zainicjował powstanie Zakładu Astronomii PAN, w 1953 roku założył kwartalnik Postępy Astronomii i przez wiele lat go redagował. W swojej pracy dydaktycznej w Obserwatorium Astronomicznym Uniwersytetu Warszawskiego kładł nacisk na konieczność prowadzenia badań naukowych na światowym poziomie i na współpracę międzynarodową. Jego uczniami byli Bohdan Paczyński i cała grupa dziś wybitnych, znanych w świecie astronomów polskich. Pełnił szereg funkcji, m.in. był Dziekanem Wydziału Matematyki, Fizyki i Chemii Uniwersytetu Warszawskiego, wieloletnim kierownikiem Zakładu Astronomii PAN (w latach 1965–1973). Promował prowadzenie badań kosmicznych w Polsce, z jego inicjatywy powstał Komitet Badania i Pokojowego Wykorzystania Przestrzeni Kosmicznej PAN. W czerwcu 1968 roku wszedł w skład Komitetu Przygotowawczego obchodów 500 rocznicy urodzin Mikołaja Kopernika.
Badania.
Piotrowski był uznanym specjalistą w zakresie wyznaczania orbit gwiazd zaćmieniowych oraz teorii transferu promieniowania w atmosferze gwiazdy. Prowadził bardzo dokładne obserwacje wizualne gwiazd zmiennych – z dokładnością nawet 0,04 mag. Podejmował też szereg innych zagadnień, jak anizotropia ziaren pyłu międzygwiazdowego, czy problem transferu masy w układach podwójnych gwiazd. Był pionierem badań nad zagadnieniem zderzeń asteroid. W uznaniu zasług w pracy badawczej i organizacyjnej w 1962 roku został członkiem PAN.

</doc>
<doc id="1678443" url="https://pl.wikipedia.org/wiki?curid=1678443" title="SMS V 142">
SMS V 142

V 142 - niemiecki niszczyciel z okresu I wojny światowej. Dziewiąta jednostka typu "V 125". Okręt wyposażony w trzy kotły parowe opalane ropą. Zapas paliwa 298 ton. Okrętu nie zdążono ukończyć przed zakończeniem wojny. 27 października 1921 roku niekompletny okręt sprzedano, a następnie pocięto na złom.

</doc>
<doc id="1678445" url="https://pl.wikipedia.org/wiki?curid=1678445" title="Opamyrma hungvuong">
Opamyrma hungvuong

Opamyrma hungvuong – gatunek mrówki z podrodziny Amblyoponinae. Występuje w środkowym Wietnamie. Został opisany w 2008 roku. Jest jedynym przedstawicielem rodzaju "Opamyrma".

</doc>
<doc id="1678446" url="https://pl.wikipedia.org/wiki?curid=1678446" title="US Bank Center (Milwaukee)">
US Bank Center (Milwaukee)

US Bank Center – wieżowiec w Milwaukee, w stanie Wisconsin, w Stanach Zjednoczonych, o wysokości 183,2 m. Budynek został otwarty w 1973 i liczy 42 kondygnacje.

</doc>
<doc id="1678447" url="https://pl.wikipedia.org/wiki?curid=1678447" title="Kuźma Dubina">
Kuźma Dubina

Kuźma Prochorowicz Dubina, ros. Кузьма Прохорович Дубина (ur. w 1894 w stanicy Dinskaja w Rosji, zm. 5 września 1960 w Villach) – rosyjski wojskowy (pułkownik), emigracyjny działacz wojskowy, dowódca 2 sotni 1 kozackiego pułku kawalerii Rosyjskiego Korpusu Ochronnego podczas II wojny światowej.
W 1915 r. ukończył 1 szkołę praporszczików w Tyflisie. Brał udział w I wojnie światowej jako chorąży 1 jekaterynodarskiego koszowego atamana Czepiegi pułku kawalerii Kozaków dońskich. Od 11 lutego 1917 r. był w stopniu sotnika oficerem sztabu 3 kaukaskiej dywizji kozackiej. Pod koniec 1917 r. wstąpił do nowo formowanych wojsk białych. Uczestniczył w tzw. 1 Zimowym Pochodzie Kubańskim. Następnie służył w Siłach Zbrojnych Południa Rosji gen. Antona I. Denikina i Armii Rosyjskiej gen. Piotra N. Wrangla. W poł. listopada 1920 r. ewakuował się wraz z wojskami białych na wyspę Lemnos. Zamieszkał w Królestwie SHS. Był formalnie dowódcą 6 liniowej sotni dywizjonu lejbgwardii Kozaków kubańskich i terskich. Po zajęciu Jugosławii przez wojska niemieckie w kwietniu 1941 r., wstąpił do nowo formowanego Rosyjskiego Korpusu Ochronnego. Od 11 września 1944 r. w stopniu pułkownika dowodził 2 sotnią 1 kozackiego pułku kawalerii. Pod koniec wojny został przedstawicielem atamana Kozaków kubańskich przy dowództwie Korpusu. Po zakończeniu wojny zamieszkał w Austrii.
Linki zewnętrzne.
Biografia płk. Kuźmy P. Dybiny (jęz. rosyjski)

</doc>
<doc id="1678448" url="https://pl.wikipedia.org/wiki?curid=1678448" title="Kościół Rektoralny pw. Wniebowzięcia Najświętszej Maryi Panny w Łomży">
Kościół Rektoralny pw. Wniebowzięcia Najświętszej Maryi Panny w Łomży

Kościół Rektoralny pw. Wniebowzięcia Najświętszej Maryi Panny – kościół rzymskokatolicki w Łomży, wzniesiony w 1873 jako cerkiew Św. Trójcy, posiadająca status soboru od 1885. Po 1918 świątynia przemianowana na kościół rzymskokatolicki.
Historia budowy.
Parafia prawosławna w Łomży została założona w 1834, jej członkowie korzystali początkowo z cerkwi domowej. W końcu lat 60., z uwagi na stacjonowanie w mieście kilku jednostek wojskowych, liczba prawosławnych w Łomży wzrosła do 842 osób. Cerkiew została przeniesiona do budynku szkolnego w Piątnicy Poduchownej; w 1851 powołano do życia drugą parafię, św. Konstantyna. W 1873 podjęta została decyzja o budowie wolnostojącej cerkwi. W 1893 obiekt uzyskał dekorację wnętrza, jaką wykonał Paweł Jakowlew.
Przy soborze działało bractwo cerkiewne, biblioteka i szkoła przycerkiewna. W 1901 do parafii należało 2014 osób, w tym 1604 z Łomży. Liczba parafian spadła do 1909 po budowie cerkwi w Grajewie i w Kolnie, niemniej w 1913 Święty Synod wyznaczył sumę 5470 jako dofinansowanie prac nad rozbudową budynku. Nie doszło do tego z powodu opuszczenia miasta przez ludność narodowości rosyjskiej po wybuchu I wojny światowej. W czasie niemieckiego bombardowania Łomży sobór został uszkodzony, po 1918 przejął go Kościół rzymskokatolicki i przemianował na kościół Wniebowzięcia NMP.
Architektura świątyni.
Sobór w Łomży reprezentuje styl eklektyczny. Jest wzniesiony z tynkowanej cegły, trójnawowy, z dwiema ostro zakończonymi wieżami na planie ośmioboków. Cerkiew jest bogato dekorowana pilastrami i płaskorzeźbami rozmieszczonymi wokół wąskich półkolistych okien, poniżej poziomu dachu znajduje się fryz.
We wnętrzu budynku zachowała się polichromia stanowiąca w dużej mierze naśladownictwo tej zdobiącej sobór Chrystusa Zbawiciela w Moskwie. W jednej z wież cerkwi namalowane zostały postacie ewangelistów, poza tym w soborze znajdują się sceny Zwiastowania, Narodzin Chrystusa, Niesienia Krzyża, Chrztu Chrystusa i Zmartwychwstania Łazarza.

</doc>
<doc id="1678449" url="https://pl.wikipedia.org/wiki?curid=1678449" title="Goździeniowiec miodowy">
Goździeniowiec miodowy

Goździeniowiec miodowy ("Clavulinopsis helvola" (Pers.) Corner) – gatunek grzybów z rodziny goździeńcowatych ("Clavariaceae").
Systematyka i nazewnictwo.
Pozycja w klasyfikacji według Index Fungorum: "Clavulinopsis, Clavariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1797 r. Persoon nadając mu nazwę "Clavaria helvola". Obecną, uznaną przez Index Fungorum nazwę nadał mu w 1950 r. Edred John Henry Corner, przenosząc go do rodzaju "Clavulinopsis". 
Niektóre synonimy naukowe:
Nazwę polską nadał Władysław Wojewoda w 2003 r.
Charakterystyka.
Wytwarza niewielkie buławkowate owocniki żółtej lub pomarańczowożółtej barwy. Występuje w Polsce, umieszczony w Rejestrze gatunków grzybów chronionych i zagrożonych (GREJ).
Z owocników goździeniowca miodowego wyizolowano nieznany wcześniej aminokwas, kwas D,L-2-amino-3(cis), 5-heksadieienowy.

</doc>
<doc id="1678451" url="https://pl.wikipedia.org/wiki?curid=1678451" title="Thetis">
Thetis



</doc>
<doc id="1678452" url="https://pl.wikipedia.org/wiki?curid=1678452" title="SMS V 143">
SMS V 143

V 143 - niemiecki niszczyciel z okresu I wojny światowej. Dziesiąta jednostka typu "V 125". Okręt wyposażony w trzy kotły parowe opalane ropą. Zapas paliwa 298 ton. Okrętu nie zdążono ukończyć przed zakończeniem wojny. 27 października 1921 roku niekompletny okręt sprzedano, a następnie pocięto na złom.

</doc>
<doc id="1678453" url="https://pl.wikipedia.org/wiki?curid=1678453" title="Kościół Wniebowzięcia Najświętszej Maryi Panny w Łomży">
Kościół Wniebowzięcia Najświętszej Maryi Panny w Łomży



</doc>
<doc id="1678455" url="https://pl.wikipedia.org/wiki?curid=1678455" title="SMS V 144">
SMS V 144

V 144 - niemiecki niszczyciel z okresu I wojny światowej. Jedenasta jednostka typu "V 125". Okręt wyposażony w trzy kotły parowe opalane ropą. Zapas paliwa 298 ton. Okrętu nie zdążono ukończyć przed zakończeniem wojny. 27 października 1921 roku niekompletny okręt sprzedano, a następnie pocięto na złom.

</doc>
<doc id="1678456" url="https://pl.wikipedia.org/wiki?curid=1678456" title="Calvin Ellis">
Calvin Ellis

Calvin Ellis (ur. 15 sierpnia 1826 w Bostonie, zm. 14 grudnia 1883 tamże) – amerykański lekarz. Na jego cześć nazwano tzw. linię Ellisa-Damoiseau. Ukończył szkołę medyczną Harvard University w 1849. Praktykował w Bostonie, od 1867 jako profesor medycyny klinicznej.

</doc>
<doc id="1678458" url="https://pl.wikipedia.org/wiki?curid=1678458" title="Ławr Proskurjakow">
Ławr Proskurjakow

Ławr Dymitrowicz Proskurjakow, ros. Лавр Дмитриевич Проскуряков, ur. 18 (30) sierpnia 1858 w Borysowce w guberni woroneżskiej, dziś w obwodzie biełgorodzkim, zm. 14 września 1926 w Moskwie - rosyjski uczony i konstruktor mostów.

</doc>
<doc id="1678459" url="https://pl.wikipedia.org/wiki?curid=1678459" title="Wielka mała liga">
Wielka mała liga

Wielka mała liga (oryg. "Little Big League") – film z 1994 roku w reżyserii Andrew Scheinmana.

</doc>
<doc id="1678460" url="https://pl.wikipedia.org/wiki?curid=1678460" title="Majerovce">
Majerovce

Majerovce – wieś (obec) na Słowacji, położona w kraju preszowskim, w powiecie Vranov nad Topľou. Pierwsza wzmianka pisemna o miejscowości pojawiła się w roku 1363.
W roku 1960 nastąpiła elektryfikacja wsi, a w 1975 zbudowano prowadzącą przez miejscowość asfaltową szosę.
W miejscowości znajdują się rzymskokatolicki kościół Wniebowzięcia Marii Panny oraz greckokatolicka cerkiew Wniebowstąpienia Pana.

</doc>
<doc id="1678461" url="https://pl.wikipedia.org/wiki?curid=1678461" title="Cecha apomorficzna">
Cecha apomorficzna



</doc>
<doc id="1678462" url="https://pl.wikipedia.org/wiki?curid=1678462" title="Apomorfia">
Apomorfia

Apomorfia, cecha apomorficzna – cecha zaawansowana, ewolucyjnie nowa, niewystępująca u przodków danej linii ewolucyjnej. Jej przeciwieństwem jest plezjomorfia, czyli cecha prymitywna. Jeśli apomorfia obecna jest tylko w jednej linii ewolucyjnej nazywa się ją autapomorfią, natomiast jeśli występuje u co najmniej kilku kladów, określana jest jako synapomorfia. Według ściśle kladystycznego podejścia jedynie apomorfie (a wśród nich tylko synapomorfie) można wykorzystać do przetestowania hipotezy filogenetycznej. Mark Wilkinson stwierdził, że w niektórych przypadkach również plezjomorfie mogą wskazywać na monofiletyczny charakter taksonów, jednak poglądu tego nie podziela większość naukowców. Koncepcja apomorfii została wprowadzona przez Williego Henniga w pracy "Grundzüge einer Theorie der Phylogenetischen Systematik" z 1950 roku. Początkowo termin ten odnosił się nie do cech, lecz do taksonów. Hennig wspomniał jednak, że w przypadku „krzyżowań specjalizacji” dotyczy on wyłącznie cech. Przypisano go do cech w 1952 roku, tym samym umożliwiając po raz pierwszy zrekonstruowanie powiązań filogenetycznych.

</doc>
<doc id="1678465" url="https://pl.wikipedia.org/wiki?curid=1678465" title="William Joyce">
William Joyce

William Joyce zwany Lordem Hau-Hau (ur. 24 kwietnia 1906 w Nowym Jorku, zm. 3 stycznia 1946 w Wandsworth) – pochodzący ze Stanów Zjednoczonych brytyjski faszystowski polityk oraz niemiecki propagandysta. Podczas II wojny światowej prowadził nadawany z terenu Niemiec radiowy program propagandowy "Germany Calling". Audycja była prowadzona w języku angielskim i cieszyła się dużą popularnością na Wyspach Brytyjskich. Po schwytaniu przez brytyjską armię Joyce został skazany i stracony za zdradę.
Młodość.
Urodził się w Nowym Jorku w rodzinie brytyjskich imigrantów. Jego ojciec był naturalizowanym Amerykaninem irlandzkiego pochodzenia, a matka Angielką. Kilka lat po jego narodzinach rodzina przeprowadziła się do Irlandii i zamieszkała w hrabstwie Mayo. Podczas irlandzkiej wojny o niepodległość młody Joyce stanął po stronie wiernych Wielkiej Brytanii lojalistów i pomagał im denuncjować bojowników Irlandzkiej Armii Republikańskiej. W obawie przed zemstą IRA w 1921 roku wyemigrował do Anglii. Tam, w wieku zaledwie 15 lat, na podstawie sfałszowanej metryki urodzenia zaciągnął się do brytyjskiej armii. Gdy kilka miesięcy później odkryto jego prawdziwy wiek, został z niej wydalony. W 1923 roku wstąpił do Szkolnego Korpusu Oficerskiego przy Uniwersytecie Londyńskim. Był znany z zamiłowania do noszenia munduru i broni.
Kariera polityczna.
Od 1923 roku był związany z wzorującym się na włoskich faszystach paramilitarnym ugrupowaniem British Fascisti. Dowodził jedną z jego bojówek. Podczas wiecu wyborczego w 1924 roku wdał się w bójkę, w trakcie której otrzymał ranę ciętą twarzy, która pozostawiła charakterystyczną długą bliznę na jego prawym policzku. Według Joyce’a sprawcą miał być „żydowski komunista”. Po ukończeniu studiów był przez krótki okres zaangażowany w działalność Partii Konserwatywnej. W 1932 lub 1933 roku wstąpił do Brytyjskiej Unii Faszystów. Szybko został doceniony przez Oswalda Mosleya jako świetny orator i stał się czołowym mówcą podczas partyjnych zebrań i wieców. Dziennikarz Cecil Roberts opisał go jako „osobowość o wprawiającej w przerażenie dynamice, obelżywości i jadowitości”, ale zarazem „elektryzującą” swych słuchaczy. Brutalność i radykalizm BUF nie zyskały jednak szerokiego poparcia brytyjskiego społeczeństwa i po klęsce w wyborach parlamentarnych Mosley podjął w 1937 roku działania w celu marginalizacji jej radykalnego, skrajnie antysemickiego skrzydła, którego liderem był Joyce. W ich wyniku Joyce odszedł z partii i założył niewielkie, ideowo bliskie i wzorujące się na NSDAP ugrupowanie pod nazwą National Socialist League. Tuż przed wybuchem II wojny światowej znalazł się na liście osób przeznaczonych do internowania. Dzięki przeciekowi z MI5 dowiedział się o zamiarach władz i wyjechał wraz z żoną do Niemiec.
Lord Hau-Hau.
Po przybyciu do Berlina został zatrudniony w Ministerstwie Spraw Zagranicznych w roli tłumacza. Jednak już 18 września otrzymał angaż w publicznym radiu (Reichsrundfunk), gdzie został jednym z redaktorów i prezenterów anglojęzycznych propagandowych audycji radiowych przeznaczonych dla odbiorców na Wyspach Brytyjskich. Prezenterów tych programów prześmiewczo zwano w Wielkiej Brytanii Lordami Hau-Hau. Z racji tego, że Joyce wkrótce stał się najpopularniejszym z nich, przezwisko to było później powszechnie identyfikowane z jego osobą. Sztandarowy program Joyce’a "Berlin Calling" według szacunków BBC miał w szczytowym okresie popularności (początek 1940 roku) około 6 milionów stałych i dalsze 18 milionów okazjonalnych słuchaczy. „Nasze angielskie audycje radiowe są odbierane w Anglii ze śmiertelną powagą. Lord Hau-Hau jest tam na ustach wszystkich” – pisał z zadowoleniem w styczniu 1940 roku Joseph Goebbels. Tożsamość Lorda pozostawała dla słuchaczy tajemnicą aż do 2 sierpnia 1940 roku, gdy BBC oficjalnie poinformowała na swych falach, że jest nim Joyce.
26 września 1940 roku otrzymał niemieckie obywatelstwo przyjmując nazwisko Wilhelm Froelich. Latem 1942 roku powierzono mu kierownictwo nad wszystkimi anglojęzycznymi niemieckimi rozgłośniami. Wkrótce został też odznaczony Wojennym Krzyżem Zasługi I klasy. Choć jego programy w tym okresie straciły już swoją dawną popularność, ich nadawanie kontynuowano niemal do końca wojny. Pod koniec 1944 roku ochotniczo wstąpił do berlińskiego batalionu Volkssturmu, ale na żądanie Goebbelsa nie zezwolono mu wziąć udziału w walkach.
Proces i egzekucja.
Ostatnia audycja Lorda Hau-Hau została nadana z Hamburga 30 kwietnia 1945 roku na kilka godzin przed zajęciem miasta przez Brytyjczyków. Joyce został schwytany 28 maja we Flensburgu przez dwóch brytyjskich żołnierzy, którzy rozpoznali jego charakterystyczny głos. Podczas aresztowania został postrzelony w udo. Żołnierzem który oddał strzał był Geoffrey Perry (Horst Pinschewer), Żyd niemieckiego pochodzenia, służący w armii brytyjskiej.
Uznając Joyce’a za poddanego brytyjskiego króla, oskarżono go o zdradę i w lipcu 1945 roku postawiono przed sądem. Mimo ujawnienia w trakcie procesu faktów świadczących na jego korzyść (był obywatelem amerykańskim i niemieckim, natomiast nigdy nie przyznano mu brytyjskiego obywatelstwa; dysponował jedynie wydanym w 1933 roku brytyjskim paszportem, który uzyskał kłamiąc, że urodził się na terenie Zjednoczonego Królestwa) oraz skromnego materiału dowodowego zgromadzonego przez prokuratora Hartleya Showcrossa (oskarżenie opierało się na zeznaniach tylko jednego świadka), został skazany na śmierć przez powieszenie. Ławnikom do wydania werdyktu wystarczyły zaledwie 23 minuty. Apelacje obrońców zostały odrzucone zarówno przez sąd drugiej instancji jak i Izbę Lordów. Komentując proces, Mieczysław Szerer zwrócił uwagę na to, że aby sprawa doszła do trzeciej instancji, musiało być wydane zaświadczenie, że sprawa zawiera zagadnienie prawne o wyjątkowym znaczeniu publicznym. W tym przypadku chodziło o to, jaki wpływ ma posiadanie paszportu brytyjskiego na prawa i obowiązki jego posiadacza, w tym także, jaki ma na to wpływ jego wyłudzenie. Smaku sprawie dodawał także fakt, że dokument ów został wydany na 10 miesięcy i wygasał 2 lipca 1940 roku, a zatem nie obowiązywał przez większość czasu, w którym oskarżony uprawiał swoją propagandową działalność. Wszystkie instancje były zgodne - posiadacz paszportu brytyjskiego w okresie jego ważności zobowiązany jest do wierności krajowi bez względu na to, w jaki sposób go uzyskał. 
Egzekucja została wykonana 3 stycznia 1946 roku w więzieniu HMP Wandsworth. Przeprowadził ją słynny angielski kat Albert Pierrepoint. Joyce był ostatnim człowiekiem straconym w Wielkiej Brytanii za zdradę stanu.

</doc>
<doc id="1678469" url="https://pl.wikipedia.org/wiki?curid=1678469" title="Węgierscy arcymistrzowie szachowi">
Węgierscy arcymistrzowie szachowi

Lista węgierskich szachistów, posiadających tytuły arcymistrzów (GM) i arcymistrzyń (WGM), zarówno w grze klasycznej, korespondencyjnej, kompozycji szachowej, jak i w rozwiązywaniu zadań szachowych oraz tytuły arcymistrzów honorowych (HGM), przyznawanych za osiągnięcia w przeszłości. Obejmuje także zawodników, którzy barwy Węgier reprezentowali tylko w pewnym okresie swojego życia.

</doc>
<doc id="1678471" url="https://pl.wikipedia.org/wiki?curid=1678471" title="Najważniejszy dzień życia">
Najważniejszy dzień życia

Najważniejszy dzień życia – polski cykl filmów telewizyjnych z 1974 r. według scenariusza Andrzeja Zbycha.
Charakterystyka.
Poszczególne epizody łączy postać reportera radiowego (Janusz Bukowski), zadającego przechodniom pytanie o najważniejszy dzień w ich życiu. Opowiadane historie stanowią fabuły poszczególnych odcinków, których reżyserami byli Andrzej Konic, Sylwester Szyszko i Ryszard Ber.
Największą popularnością cieszyły się pierwsze dwa filmy cyklu – "Uszczelka", o PRL-owskim dyrektorze, kwitującym kolejne problemy zdaniem „ja to załatwię” oraz "Gra", o prostej wiejskiej kobiecie, która postanowiła wygrać w teleturnieju Wielka gra.

</doc>
<doc id="1678473" url="https://pl.wikipedia.org/wiki?curid=1678473" title="Sendenhorst">
Sendenhorst

Sendenhorst – miasto w Niemczech, w kraju związkowym Nadrenia Północna-Westfalia, w rejencji Münster, w powiecie Warendorf. W 2010 liczyło 13 236 mieszkańców.
Współpraca.
Miejscowość partnerska:

</doc>
<doc id="1678474" url="https://pl.wikipedia.org/wiki?curid=1678474" title="Leandro (piłkarz)">
Leandro (piłkarz)

Leandro, właśc. José Leandro Ferreira (ur. 17 marca 1959 w Cabo Frio) – brazylijski piłkarz, występujący podczas kariery na pozycji obrońcy.
Kariera klubowa.
Całą karierę piłkarską spędził w zespole CR Flamengo, w którym występował w latach 1978-1990. Podczas tego okresu wystąpił w 119 meczach i strzelił 5 bramek w rozgrywkach Ligi Brazylijskiej, łącznie w barwach Flamengo rozegrał 417 mecze i strzelił 14 bramek.
Największymi sukcesami z Flamengo było zdobycie Copa Libertadores 1981 oraz Pucharu Interkontynentalnego w tym samym roku. Ponadto Leandro czterokrotnie zdobywał Mistrzostwo Brazylii, pięciokrotnie Mistrzostwo Stanu Rio de Janeiro - Campeonato Carioca oraz raz triumfował w Pucharze Brazylii.
Kariera reprezentacyjna.
W reprezentacji Brazylii zadebiutował 28 października 1981 w meczu przeciwko reprezentacji NRD. W 1982 pojechał z reprezentacją na Mistrzostwa Świata, które były rozgrywane na stadionach Hiszpanii. Na Mundialu wystąpił we wszystkich 5 meczach turnieju. Turniej ten Brazylia zakończyła na miejscach 5-8. Karierę reprezentacyjną zakończył 7 maja 1986 w meczu przeciwko reprezentacji Chile. Łącznie w reprezentacji rozegrał 26 spotkań, w których strzelił 2 bramki.

</doc>
<doc id="1678476" url="https://pl.wikipedia.org/wiki?curid=1678476" title="Gubernia woroneska">
Gubernia woroneska

Gubernia woroneska () – gubernia utworzona w 1725, istniała do 1928. Jej stolicą był Woroneż. Położona nad Donem, który dzielił jej terytorium na dwie części. Gubernia mieszana etnicznie, w północnej części zasiedlona przez Rosjan, w południowej (stanowiącej do 1780 część guberni słobodzko-ukraińskiej) przez Ukraińców.
Powierzchnia guberni wynosiła w 1905 – 65 892 km², zaś ludność według spisu powszechnego 1897 – 2 531 253 osób. Gubernia graniczyła od zachodu z gubernią orłowską i kurską, na północnym wschodzie z gubernią tambowską, na wschodzie z gubernią saratowską, na południu z gubernią charkowską, na południowym wschodzie z Obwodem Wojska Dońskiego.

</doc>
<doc id="1678478" url="https://pl.wikipedia.org/wiki?curid=1678478" title="I LO im. Ziemi Kujawskiej we Włocławku">
I LO im. Ziemi Kujawskiej we Włocławku



</doc>
<doc id="1678479" url="https://pl.wikipedia.org/wiki?curid=1678479" title="Gubernia woroneżska">
Gubernia woroneżska



</doc>
<doc id="1678481" url="https://pl.wikipedia.org/wiki?curid=1678481" title="Kirchberg (Saksonia)">
Kirchberg (Saksonia)

Kirchberg − miasto w Niemczech, w kraju związkowym Saksonia, w okręgu administracyjnym Chemnitz, w powiecie Zwickau, siedziba wspólnoty administracyjnej Kirchberg. W 2009 miasto liczyło 8 953 mieszkańców.
Współpraca.
Miejscowość partnerska:

</doc>
<doc id="1678482" url="https://pl.wikipedia.org/wiki?curid=1678482" title="Mistrzostwa Świata w Hokeju na Lodzie 2007 (elita)">
Mistrzostwa Świata w Hokeju na Lodzie 2007 (elita)

Mistrzostwa Świata w Hokeju na Lodzie Elity 2007 odbyły się w Moskwie: w dniach 27 kwietnia - 13 maja. Jest to 71 turniej o złoty medal mistrzostw świata. Mecze rozgrywane są w Rosji po raz drugi w historii. Po raz pierwszy od siedmiu lat. Wtedy najlepszą drużyną zostały Czechy, które w meczu finałowym wygrały ze Słowacją 5:3.
W tej części mistrzostw uczestniczyło najlepsze 16 drużyn na świecie. System rozgrywania meczów był inny niż w niższych dywizjach. Najpierw odbyły się dwie fazy grupowe, a potem systemem pucharowym 8 drużyn walczyło o mistrzostwo. Najgorsze drużyny w pierwszej fazie grupowej grały między sobą o utrzymanie w fazie grupowej. Dwie najgorsze drużyny spadły do I dywizji.
Hale w których odbywają się zawody to:
Hodynka Arena (o pojemności 14 000 miejsc)
Mytiszczi Arena (o pojemności 7 000 miejsc)
Mecze na terenie Polski będzie można oglądać w komercyjnych stacjach: Polsat Sport oraz Polsat Sport Extra.
Pierwsza faza.
Grupa A.
28 kwietnia 2007
30 kwietnia 2007
2 maja 2007
Tabela
"Lp. = lokata, M = liczba rozegranych spotkań, W = Wygrane (ogółem), P = Porażki (ogółem), WpD = Wygrane po dogrywce lub karnych, PpD = Porażki po dogrywce lub karnych, G+ = Gole strzelone, G- = Gole stracone, Pkt = Liczba zdobytych punktów"
Grupa B.
27 kwietnia 2007
29 kwietnia 2007
1 maja 2007
Tabela
"Lp. = lokata, M = liczba rozegranych spotkań, W = Wygrane (ogółem), P = Porażki (ogółem), G+ = Gole strzelone, G- = Gole stracone, Pkt = Liczba zdobytych punktów"
Grupa C.
28 kwietnia 2007
30 kwietnia 2007
2 maja 2007
Tabela
"Lp. = lokata, M = liczba rozegranych spotkań, W = Wygrane (ogółem), P = Porażki (ogółem), G+ = Gole strzelone, G- = Gole stracone, Pkt = Liczba zdobytych punktów"
Grupa D.
27 kwietnia 2007
29 kwietnia 2007
1 maja 2007
Tabela
"Lp. = lokata, M = liczba rozegranych spotkań, W = Wygrane (ogółem), P = Porażki (ogółem), G+ = Gole strzelone, G- = Gole stracone, Pkt = Liczba zdobytych punktów"
Druga faza.
Grupa E.
3 maja 2007
4 maja 2007
5 maja 2007
6 maja 2007
7 maja 2007
Tabela
"Lp. = lokata, M = liczba rozegranych spotkań, W = Wygrane (ogółem), P = Porażki (ogółem), G+ = Gole strzelone, G- = Gole stracone, Pkt = Liczba zdobytych punktów"
Grupa F.
3 maja 2007
4 maja 2007
5 maja 2007
6 maja 2007
7 maja 2007
Tabela
"Lp. = lokata, M = liczba rozegranych spotkań, W = Wygrane (ogółem), P = Porażki (ogółem), WpD = Wygrane o dogrywce lub karnych, PpD = Porażki po dogrywce lub karnych, G+ = Gole strzelone, G- = Gole stracone, Pkt = Liczba zdobytych punktów"
Walka o utrzymanie.
Jest to grupa 4 drużynowa (występuje w nich 4 najgorsze drużyny z 1 fazy grupowej). Dwie najgorsze drużyny spadają do "Pierwszej dywizji".
Wyniki
4 maja 2007
6 maja 2007
7 maja 2007
Tabela
"Lp. = lokata, M = liczba rozegranych spotkań, W = Wygrane (ogółem), P = Porażki (ogółem), WpD = Wygrane o dogrywce lub karnych, PpD = Porażki po dogrywce lub karnych, G+ = Gole strzelone, G- = Gole stracone, Pkt = Liczba zdobytych punktów"
Faza pucharowa.
Ćwierćfinały.
9 maja 2007
10 maja 2007
Półfinały.
12 maja 2007
Mecz o 3 miejsce.
13 maja 2007
Finał.
13 maja 2007 
Nagrody.
Dyrektoriat turnieju wybrał trójkę najlepszych zawodników, po jednej na każdej pozycji:

</doc>
<doc id="1678483" url="https://pl.wikipedia.org/wiki?curid=1678483" title="Koszykówka na Letnich Igrzyskach Olimpijskich 1992">
Koszykówka na Letnich Igrzyskach Olimpijskich 1992

Koszykówka na Letnich Igrzyskach Olimpijskich 1992.
W finale reprezentacja Stanów Zjednoczonych pokonała 117-85 reprezentację Chorwacji. 
W turnieju po raz pierwszy wystąpili zawodowi koszykarze. Reprezentację Stanów Zjednoczonych stanowili (z jednym wyjątkiem - Christian Laettner, wybrany jako najlepszy gracz ligi akademickiej NCAA) najwybitniejsi koszykarze grający w lidze NBA, z Michaelem Jordanem na czele.
Medale.
W finale drużyna Wspólnoty Niepodległych Państw pokonała 76-66 reprezentację Chińskiej Republiki Ludowej. 
Zobacz.
Letnie Igrzyska Olimpijskie 1992

</doc>
<doc id="1678484" url="https://pl.wikipedia.org/wiki?curid=1678484" title="Łopateczka mchowa">
Łopateczka mchowa

Łopateczka mchowa ("Cyphellostereum laeve" (Fr.) D.A. Reid) – gatunek grzybów z klasy pieczarniaków ("Agaricomycetes").
Systematyka i nazewnictwo.
Pozycja w klasyfikacji według Index Fungorum: "Hygrophoraceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1821 r. Elias Fries nadając mu nazwę "Cantharellus laevis". Obecną, uznaną przez Index Fungorum nazwę nadał mu w 1965 r. Derek Agutter Reid, przenosząc go do rodzaju "Cyphrlostereum". 
Synonimy naukowe:
Nazwę polską podał Władysław Wojewoda w 2003 r. W polskim piśmiennictwie mykologicznym gatunek ten opisywany był też jako kielisznik naziemny, kielisznik gładki i mszarnik gładki.
Występowanie i siedlisko.
W Polsce gatunek rzadki. Znajduje się na "Czerwonej liście roślin i grzybów Polski". Ma status E – gatunek wymierający. W literaturze mykologicznej do 2003 r. opisano tylko 2 jego stanowiska: na Pogórzu Wiśnickim i w Międzyrzeczu Podlaskim. Znajduje się na listach gatunków zagrożonych także w Austrii, Szwajcarii, Holandii.
Występuje na torfowiskach i podmokłych łąkach, w młodych lasach iglastych, zwłaszcza pod topolą osiką oraz na śródleśnych łąkach i polanach wśród mchów (głównie płonniki i żurawiec falisty). Owocniki wytwarza od marca do kwietnia. Saprotrof.

</doc>
<doc id="1678486" url="https://pl.wikipedia.org/wiki?curid=1678486" title="Barcino (gmina)">
Barcino (gmina)

Barcino – dawna gmina wiejska istniejąca w latach 1945–1954 w woj. gdańskim, szczecińskim i koszalińskim (dzisiejsze woj. pomorskie). Siedzibą władz gminy było Barcino.
Gmina Barcino powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu miasteckiego – została powierzona administracji wojewody gdańskiego, po czym z dniem 28 czerwca 1946 została przyłączona do woj. szczecińskiego. 6 lipca 1950 gmina wraz z całym powiatem miasteckim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 9 gromad: Barcino, Barwino, Bronowo, Gumieniec, Korzybie, Miszewo, Objezierze, Obłęże i Żelice. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.
Nie mylić z gminą Warcino (ten sam powiat i okres funkcjonowania).

</doc>
<doc id="1678487" url="https://pl.wikipedia.org/wiki?curid=1678487" title="Cyphellostereum laeve">
Cyphellostereum laeve



</doc>
<doc id="1678488" url="https://pl.wikipedia.org/wiki?curid=1678488" title="Mszarnik gładki">
Mszarnik gładki



</doc>
<doc id="1678489" url="https://pl.wikipedia.org/wiki?curid=1678489" title="Prystaw">
Prystaw

Prystaw (ros. пристав, trb. "pristaw", trl. "pristav") – niekiedy "przystaw":
"Prystaw" w języku rosyjskim od czasownika: "приставать" – trb. – "pristawat’ " – polski "przystać" w znaczeniu: "przyłączyć się do jakiejś grupy, organizacji" – historycznie miał szerokie znaczenie; w Nowogrodzie oznaczał urzędnika sądowego podobnie, jak woźny sądowy, w Księstwie Moskiewskim pełnił funkcje wykonawcze w służbie publicznej – np. nadzór nad obcymi delegacjami i dyplomatami. "Prystawi" mogli być carscy, cerkiewni – związani z archirejem. Od 1837 jako państwowa funkcja policyjna – porównywana z komisarzem policji. Od 1868 podlegali "uriadnikom" (ros. "уря́дник"). W Rosji, w znaczeniu policjanta, skasowany po 1917, istnieje współcześnie jako komornik – funkcjonariusz publiczny Federacji Rosyjskiej (ros. "судебный пристав", trb. "sudiebnyj pristaw", dosłownie "prystaw sądowy").
W języku polskim wyraz pochodzenia staroruskiego przyjęty na Litwie w XVI w., używany w przekładach rosyjskiej literatury pięknej (np. "Borys Godunow" Aleksandra Puszkina) lub w odniesieniu do dawnej Rusi i Rosji – obecnie archaizm.
Powszechne błędy.
Tłumaczenie ros. "prystaw" jako "policjant" lub "oficer policji" lub "tajny agent" (znaczenie 3) w odniesieniu do historycznej Rusi jest anachronizmem, gdy trudno mówić o działaniu współcześnie rozumianej policji; dotyczy osób dramatu Aleksandra Puszkina "Borys Godunow" i postaci opery Modesta Musorgskiego "Borys Godunow": "Prystaw pierwszy", "Prystaw drugi".

</doc>
<doc id="1678492" url="https://pl.wikipedia.org/wiki?curid=1678492" title="Koszykówka na Letnich Igrzyskach Olimpijskich 1996">
Koszykówka na Letnich Igrzyskach Olimpijskich 1996

Koszykówka na Letnich Igrzyskach Olimpijskich 1996.
W finale drużyna USA zwyciężyła Jugosławię 95-69. 
Medale.
W finale drużyna USA zwyciężyła Brazylię 111-87. 
Zobacz.
Letnie Igrzyska Olimpijskie 1996

</doc>
<doc id="1678494" url="https://pl.wikipedia.org/wiki?curid=1678494" title="Mistrzostwa Świata w Hokeju na Lodzie 2007 (I Dywizja)">
Mistrzostwa Świata w Hokeju na Lodzie 2007 (I Dywizja)

Mistrzostwa Świata w Hokeju na Lodzie I dywizji 2007 odbywają się w dwóch państwach: w Chinach (Qiqihar) oraz w Słowenii (Lublana). Zawody rozegrane zostały w dniach 15 - 21 kwietnia. To 11 turniej o awans do Elity mistrzostw świata (wcześniej grupy A).
W tej części mistrzostw uczestniczy 12 drużyn, które podzielone są na dwie grupy, w których rozgrywają mecze systemem każdy z każdym. Najlepsze drużyny awansują do Elity. Najgorsze spadają do II dywizji.
Hale, w których odbywają się zawody to:
Grupa A.
15 kwietnia 2007
16 kwietnia 2007
18 kwietnia 2007
19 kwietnia 2007
21 kwietnia 2007
Tabela.
"Lp. = lokata, M = liczba rozegranych spotkań, W = Wygrane (ogółem), P = Porażki (ogółem), WpD = Wygrane po dogrywce lub karnych, PpD = Porażki po dogrywce lub karnych, G+ = Gole strzelone, G- = Gole stracone, Pkt = Liczba zdobytych punktów"
Nagrody indywidualne.
Dyrektoriat turnieju wybrał trójkę najlepszych zawodników, po jednej na każdej pozycji:
Grupa B.
15 kwietnia 2007
16 kwietnia 2007
18 kwietnia 2007
19 kwietnia 2007
21 kwietnia 2007
Tabela.
"Lp. = lokata, M = liczba rozegranych spotkań, W = Wygrane (ogółem), P = Porażki (ogółem), WpD = Wygrane o dogrywce lub karnych, PpD = Porażki po dogrywce lub karnych, G+ = Gole strzelone, G- = Gole stracone, Pkt = Liczba zdobytych punktów"

</doc>
<doc id="1678495" url="https://pl.wikipedia.org/wiki?curid=1678495" title="Kawcze (gmina)">
Kawcze (gmina)

Kawcze – dawna gmina wiejska istniejąca w latach 1945–1954 w woj. gdańskim, szczecińskim i koszalińskim (dzisiejsze woj. pomorskie). Siedzibą władz gminy było Kawcze.
Gmina Kawcze powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu miasteckiego – została powierzona administracji wojewody gdańskiego, po czym z dniem 28 czerwca 1946 została przyłączona do woj. szczecińskiego. 6 lipca 1950 gmina wraz z całym powiatem miasteckim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 12 gromad: Biała, Dretyń, Gatka, Kawcze, Kowalewice, Nowy Żelibórz, Okunino, Przytocko, Rzeczyca Wielka, Świerzenko, Świerzno i Tursko. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1678496" url="https://pl.wikipedia.org/wiki?curid=1678496" title="Tomasz Jarosz">
Tomasz Jarosz

Tomasz Jarosz (ur. 13 lutego 1962) – polski aktor teatralny, dubbingowy i filmowy. W 1987 roku zdał Egzamin Eksternistyczny dla Aktorów Dramatu w ZASP-ie.

</doc>
<doc id="1678497" url="https://pl.wikipedia.org/wiki?curid=1678497" title="Warcino (gmina)">
Warcino (gmina)

Warcino – dawna gmina wiejska istniejąca w latach 1945–1954 w woj. gdańskim, szczecińskim i koszalińskim (dzisiejsze woj. pomorskie). Siedzibą władz gminy było Warcino.
Gmina Warcino powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu miasteckiego – została powierzona administracji wojewody gdańskiego, po czym z dniem 28 czerwca 1946 została przyłączona do woj. szczecińskiego. 6 lipca 1950 gmina wraz z całym powiatem miasteckim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 13 gromad: Biesowice, Bożanka, Broczyna, Ciecholub, Darnowo, Kępice, Mzdowo, Osowo, Płocko, Podgóry, Pustowo, Rochowo i Warcino. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.
Nie mylić z gminą Barcino (ten sam powiat i okres funkcjonowania).

</doc>
<doc id="1678498" url="https://pl.wikipedia.org/wiki?curid=1678498" title="Koszykówka na Letnich Igrzyskach Olimpijskich 2000">
Koszykówka na Letnich Igrzyskach Olimpijskich 2000

Koszykówka na Letnich Igrzyskach Olimpijskich 2000
W finale USA zwyciężyło Francję 85:75.
Medale.
W finale USA zwyciężyło Australię 76:54. Debiutująca w igrzyskach reprezentacja Polski zajęła 8. miejsce.

</doc>
<doc id="1678500" url="https://pl.wikipedia.org/wiki?curid=1678500" title="South Wales Echo">
South Wales Echo

South Wales Echo – dziennik wydawany w południowej Walii. Pierwszy numer opublikowany został w roku 1884. Gazeta ta swoją siedzibę ma w 6 Park Street w Cardiff, ma formę tabloidu. Wydawana jest przez Media Wales Ltd (wcześniej Western Mail &amp; Echo Ltd), która jest częścią grupy Trinity Mirror. Jego nakład wynosi ponad 50 000 egzemplarzy. Redaktorem naczelnym jest Mike Hill.
Publikowane są dwie edycje: "News Extra" (sprzedawana rano) oraz "City Final" (sprzedawana wieczorem). W każdą sobotę ukazuje się także "Weekend edition" (edycja weekendowa).
Pisarz Ken Follett, pisarz Brian J. Ford, karykaturzysta Gren Jones, dziennikarka Sue Lawley oraz prezenter Michael Buerk spędzili część swojej kariery w Echo South Wales.
W roku 2008 gazeta zmieniła swoją siedzibę z Thompson House na 6 Park Street.

</doc>
<doc id="1678501" url="https://pl.wikipedia.org/wiki?curid=1678501" title="Wałdowo (gmina w województwie koszalińskim)">
Wałdowo (gmina w województwie koszalińskim)

Wałdowo – dawna gmina wiejska istniejąca w latach 1945–1954 w woj. gdańskim, szczecińskim i koszalińskim (dzisiejsze woj. pomorskie). Siedzibą władz gminy było Wałdowo.
Gmina Wałdowo powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu miasteckiego – została powierzona administracji wojewody gdańskiego, po czym z dniem 28 czerwca 1946 została przyłączona do woj. szczecińskiego. 6 lipca 1950 gmina wraz z całym powiatem miasteckim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 10 gromad: Dolsko, Głodowo, Kramarzyny, Kwisno, Lubkowo, Piaszczyna, Popowice, Świeszyno, Trzcinno i Wałdowo. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1678502" url="https://pl.wikipedia.org/wiki?curid=1678502" title="Mialgia">
Mialgia

Mialgia, inaczej mięśnioból lub ból mięśniowy to objaw chorobowy polegający na ostrym lub przewlekłym bólu, który odczuwany jest miejscowo lub w sposób uogólniony. Mięśnioból może mieć wiele przyczyn, i niekiedy może wskazywać na chorobę układu nerwowego, infekcję lub chorobę ogólnoustrojową.
Najczęstsze przyczyny bólu mięśni:
Podział bólów mięśni:

</doc>
<doc id="1678503" url="https://pl.wikipedia.org/wiki?curid=1678503" title="Wołcza Wielka (gmina)">
Wołcza Wielka (gmina)

Wołcza Wielka – dawna gmina wiejska istniejąca w latach 1945–1954 w woj. gdańskim, szczecińskim i koszalińskim (dzisiejsze woj. pomorskie). Siedzibą władz gminy była Wołcza Wielka.
Gmina Wołcza Wielka powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu miasteckiego – została powierzona administracji wojewody gdańskiego, po czym z dniem 28 czerwca 1946 została przyłączona do woj. szczecińskiego. 6 lipca 1950 gmina wraz z całym powiatem miasteckim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 10 gromad: Bobięcino, Kamnica, Kołtki, Miłocice, Przeradz, Sępolno Małe, Sępolno Wielkie, Słosinko, Wołcza Mała i Wołcza Wielka. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1678504" url="https://pl.wikipedia.org/wiki?curid=1678504" title="Mięśnioból">
Mięśnioból



</doc>
<doc id="1678506" url="https://pl.wikipedia.org/wiki?curid=1678506" title="Ból mięśniowy">
Ból mięśniowy



</doc>
<doc id="1678507" url="https://pl.wikipedia.org/wiki?curid=1678507" title="Puchar Polski w piłce nożnej (1979/1980)">
Puchar Polski w piłce nożnej (1979/1980)

Puchar Polski w piłce nożnej mężczyzn w sezonie 1979/1980 – 26. edycja rozgrywek, mających na celu wyłonienie zdobywcy Pucharu Polski, który uzyska tym samym prawo gry w Pucharze Zdobywców Pucharów w sezonie 1980/81. Zwycięzcą rozgrywek została Legia Warszawa, dla której był to szósty Puchar Polski w historii klubu. 
Mecz finałowy odbył się 9 maja 1980 na Stadionie Miejskim w Częstochowie. 
1/16 finału.
Do rywalizacji dołączyły zespoły z I ligi.
Finał.
Spotkanie finałowe odbyło się 9 maja 1980 na Stadionie Miejskim w Częstochowie. Frekwencja na stadionie wyniosła 22 000 widzów. Mecz sędziował Jerzy Kacprzak z Gdańska. Mecz zakończył się zwycięstwem Legii Warszawa 5:0. Bramki dla Legii strzelili Marek Kusto w 23. i 57. minucie, Mirosław Okoński w 34. minucie, Adam Topolski w 38. minucie oraz Witold Sikorski w 54. minucie. 

</doc>
<doc id="1678509" url="https://pl.wikipedia.org/wiki?curid=1678509" title="Podnoszenie ciężarów na Letnich Igrzyskach Paraolimpijskich 2008 – kategoria poniżej 82,5 kg mężczyzn">
Podnoszenie ciężarów na Letnich Igrzyskach Paraolimpijskich 2008 – kategoria poniżej 82,5 kg mężczyzn

Zawody w podnoszeniu ciężarów na Letnich igrzyskach Paraolimpijskich 2008 w konkurencji „poniżej 82,5 kilogramów mężczyzn” odbyły się w dzień 15 września w Beihang University Gymnasium.
Złoto zdobył reprezentant gospodarzy Zhang Haidong.
Wyniki.
NU – zawodnik nie uzyskał wyniku

</doc>
<doc id="1678515" url="https://pl.wikipedia.org/wiki?curid=1678515" title="Dida (1934-2002)">
Dida (1934-2002)



</doc>
<doc id="1678518" url="https://pl.wikipedia.org/wiki?curid=1678518" title="Region Ancash">
Region Ancash

Region Ancash – region na północy Peru. Od północy graniczy z regionem La Libertad, Huánuco i Pasco na wschodzie, oraz z Lima na południu i Pacyfikiem na zachodzie. Stolicą regionu Ancash jest miasto Huaraz, natomiast największym miastem i portem – Chimbote. Nazwa regionu pochodzi z języka keczua, co oznacza niebieski.
Podział administracyjny regionu.
Region podzielony jest na 20 prowincji, które obejmują 166 dystryktów.

</doc>
<doc id="1678519" url="https://pl.wikipedia.org/wiki?curid=1678519" title="Dadou">
Dadou

Dadou – rzeka we Francji o długości 115,9 kilometrów, prawy dopływ Agout. Źródło rzeki znajduje się niedaleko miejscowości Saint-Salvi-de-Carcavès.
Rzeka przepływa przez departament Tarn. Łączna powierzchnia dorzecza wynosi 868 km²
Miasta, przez które przepływa rzeka.
Rzeka wpada do Agout w okolicach miasta Ambres. Średni roczny przepływ wynosi 12 m³/s.

</doc>
<doc id="1678521" url="https://pl.wikipedia.org/wiki?curid=1678521" title="Dinamo Taszkent">
Dinamo Taszkent

Dinamo Taszkent (uzb. «Dinamo» futbol klubi Toshkent, ros. Футбольный клуб «Динамо» Ташкент, "Futbolnyj Kłub "Dinamo" Taszkient") – uzbecki klub piłkarski, z siedzibą w stolicy kraju, Taszkencie.
Historia.
Chronologia nazw:
Piłkarska drużyna Dinamo została założona w mieście Taszkent w latach 30. XX wieku. 
W 1937 debiutował w Grupie G Mistrzostw ZSRR, w której zajął 8 miejsce.
W 1938 zespół startował w rozgrywkach Pucharu ZSRR.
W 1939 drugi raz startował w rozgrywkach Pucharu ZSRR.
Dopiero w 1947 i 1948 ponownie występował w Drugiej Grupie, strefie średnioazjatyckiej
W 1947, 1949, 1950 i 1952 również występował w rozgrywkach Pucharu ZSRR.
Następnie występował tylko w rozgrywkach lokalnych, dopóki w latach 50. przestał istnieć.

</doc>
<doc id="1678523" url="https://pl.wikipedia.org/wiki?curid=1678523" title="Cele">
Cele



</doc>
<doc id="1678526" url="https://pl.wikipedia.org/wiki?curid=1678526" title="Etang de Lachamp">
Etang de Lachamp



</doc>
<doc id="1678528" url="https://pl.wikipedia.org/wiki?curid=1678528" title="Lista piłkarzy A.C. Milan w reprezentacji Włoch">
Lista piłkarzy A.C. Milan w reprezentacji Włoch

Lista piłkarzy włoskiego zespołu A.C. Milan w Reprezentacji Włoch.
Lista zawiera nazwiska piłkarzy, którzy wystąpili we włoskiej drużynie narodowej będąc w momencie rozegrania co najmniej jednego spotkania zawodnikami mediolańskiego klubu.
Wykaz zawodników.
Listę można sortować według kolumn. Lista zaktualizowana według stanu na 31 grudnia 2012.

</doc>
<doc id="1678534" url="https://pl.wikipedia.org/wiki?curid=1678534" title="Kawałek Kulki">
Kawałek Kulki

Kawałek Kulki (skrótowo KaQ) – polski zespół muzyczny utworzony w 2001 w Gorzowie Wielkopolskim. Twórczość grupy określa się jako łączącą elementy rocka i piosenki poetyckiej oraz jako rock alternatywny.
Pierwszy album studyjny poprzedzony trzema albumami EP grupa wydała w listopadzie 2007. Druga płyta „Noc poza domem/error” ukazała się w kwietniu 2010.
Historia.
Muzycy nie znają dokładnej genezy nazwy zespołu. Błażej Król:
2001–2005: Początki.
Zespół powstał w 2001 w Wieprzycach, dzielnicy Gorzowa Wielkopolskiego, gdzie obok gitarzysty Błażeja Króla grał Paweł Turłaj, brat Magdaleny. W 2002 oraz w 2003 grupa zwyciężała na przeglądach Miejskiego Centrum Kultury w Gorzowie. W tym samym roku ukazał się pierwszy album EP, "Wybucha bomba". 
W 2004 Kawałek Kulki zdobył nagrodę publiczności oraz nagrodę za najlepsze teksty na Gorzowskim Rock Festiwalu. Niedługo później na antenie Radia Zachód zadebiutował utwór „Kolegi tata jest policjantem”, który znalazł się na drugim EP grupy, "Wyprawa w poszukiwaniu raf koralowych rzeki Warty z Kawałkiem Kulki w kieszeni", wydanym jesienią 2004. W 2005 ukazała się kolejna płyta EP, "Radio Wieprzyce".
2007-obecnie: "Kawałek Kulki".
W styczniu 2007 grupa wystąpiła w rodzimym mieście podczas lokalnego finału Wielkiej Orkiestry Świątecznej Pomocy. W marcu Król został stypendystą prezydenta Gorzowa w dziedzinie muzyki. Debiutancki album długogrający, "Kawałek Kulki", ukazał się 9 listopada 2007 nakładem Luna Music. Płyta, na której znalazło się 14 utworów, zebrała w większości pozytywne recenzje. Marek Świrkowicz na łamach "Teraz Rocka" napisał:
Marcin Komsta, redaktor portalu relaz.pl, stwierdził:
Jednocześnie pojawiły się zarzuty o monotonność. Recenzentka Ewa Kuba na stronach gery.pl napisała:
5 grudnia grupa wystąpiła w studiu koncertowym S-1 Polskiego Radia Szczecin prezentując materiał z nowej płyty. W sierpniu 2008 Kawałek Kulki zagrał w pierwszym dniu na scenie leśnej na mysłowickim Off Festivalu. Od maja 2009 grupa pracuje nad drugą płytą, udostępniając jednocześnie na portalu Myspace utwór „Noc poza domem”. Premiera zapowiadana jest na jesień 2009.
W lipcu 2009 utwór „Bajka”, powstały na podstawie wiersza Tadeusza Gajcego, znalazł się na albumie "Gajcy" wydanym w hołdzie w 65 rocznicę śmierci poety. Oprócz zespołu na albumie pojawili się także m.in. Kazik Staszewski, Pogodno, Maleo Reggae Rockers, Pustki, Dezerter oraz Lech Janerka. Ponadto większość muzyków wystąpiła 25 lipca w Parku Wolności Muzeum Powstania Warszawskiego na koncercie prezentującym materiał z płyty.

</doc>
<doc id="1678537" url="https://pl.wikipedia.org/wiki?curid=1678537" title="Kenworth">
Kenworth

Kenworth – amerykański producent samochodów ciężarowych (dawniej również autobusów miejskich i szkolnych) z siedzibą w Kirkland, w stanie Waszyngton. Przedsiębiorstwo założone zostało w 1912 roku i należy obecnie do grupy Paccar.

</doc>
<doc id="1678543" url="https://pl.wikipedia.org/wiki?curid=1678543" title="Stanisław Wąsik (poseł)">
Stanisław Wąsik (poseł)

Stanisław Wąsik (ur. 29 marca 1940 w Andrychowie) – polski polityk, poseł na Sejm I kadencji.
Życiorys.
Ukończył w 1962 studia na Wydziale Biologii i Nauki o Ziemi Uniwersytetu Warszawskiego. Pracował jako specjalista do spraw gospodarki materiałowej.
W wyborach w 1991 uzyskał mandat posła na Sejm I kadencji. Został wybrany w okręgu bielskim z ramienia NSZZ „Solidarność”, której był działaczem. Zasiadał w Komisji Przekształceń Własnościowych oraz w Komisji Systemu Gospodarczego i Przemysłu. Był także członkiem trzech podkomisji. W 1993 bez powodzenia ubiegał się o reelekcję z listy związkowej.

</doc>
<doc id="1678544" url="https://pl.wikipedia.org/wiki?curid=1678544" title="Groń Hałuszowski">
Groń Hałuszowski

Groń Hałuszowski, Groń (743 m) – szczyt Pienin Czorsztyńskich położony na północ od grani głównej tych gór, tuż nad wsią Hałuszowa. Na południe od niego znajduje się przełęcz Sańba. Około 1880 r. Groń był bezleśny, rzadko tylko rosły na nim jałowce i świerki, obecnie jest zalesiony znacznie bardziej. Bezleśny jest jeszcze obszar pomiędzy Groniem a granią główną (pola uprawne i łąki). Prowadzi tędy niebieski szlak turystyczny Czorsztyn–przełęcz Szopka.
Nazwa jest pochodzenia wołoskiego i w gwarze podhalańskiej oznacza wyniosły brzeg rzeki lub potoku. Ponieważ w Pieninach Czorsztyńskich jest drugi szczyt o tej nazwie, Józef Nyka proponuje dla odróżnienia nazywać tę górę Hałuszowskim Groniem.

</doc>
<doc id="1678549" url="https://pl.wikipedia.org/wiki?curid=1678549" title="Trimetoprim">
Trimetoprim



</doc>
<doc id="1678552" url="https://pl.wikipedia.org/wiki?curid=1678552" title="Kraj Hulczyński">
Kraj Hulczyński



</doc>
<doc id="1678553" url="https://pl.wikipedia.org/wiki?curid=1678553" title="Teoria autochtonicznego pochodzenia Słowian">
Teoria autochtonicznego pochodzenia Słowian

Teoria autochtonicznego pochodzenia Słowian, teoria autochtoniczna – koncepcje tłumaczące pochodzenie Słowian od hipotetycznego ludu, Prasłowian, utożsamionego przez Józefa Kostrzewskiego z twórcami kultury łużyckiej. Prasłowianie mieli zamieszkiwać tereny dzisiejszej Polski już w epoce brązu (jako autochtoni lub napływ). Wczesne teorie zakładały, że początkowo wszyscy Słowianie wywodzili się z Polski, zakładając, iż jedynie Polacy stanowią jedyny autochtoniczny lud, jednak współczesne badania dowodzą autochtoniczności również innych ludów słowiańskich niezależnie od regionu, uznając iż pochodzą oni między innymi od plemion sarmackich i wschodniogermańskich, zależnie od regionu.
Teoria Łużycka.
Teoria autochtoniczna Kostrzewskiego z roku 1913 była odpowiedzią na powstałą kilka lat wcześniej teorię allochtoniczną, pogląd umieszczający siedziby wczesnych Słowian bardziej na wschodzie, w dorzeczu Dniepru (autorem pierwszej publikacji z roku 1902 na ten temat był czeski archeolog Lubor Niederle). Pierwsi Słowianie przypuszczalnie dotarli na ziemie współczesnej Polski w najbardziej wysuniętym na południowy wschód jej zakątku (okolice Przemyśla i Rzeszowa). W periodyzacji dziejów okres ten nazywany jest okresem rzymskim i dotyczy terenów zajętych przez Celtów po rzekę San i dalej.
Hipoteza autochtoniczna była popierana przez archeologów K. Jażdżewskiego, W. Hensla i L. Leciejewicza, językoznawców T. Lehra-Spławińskiego i M. Rudnickiego oraz antropologa J. Czekanowskiego, a zwalczana przez zwolenników szkoły allochtonicznej (m.in. J.M. Rozwadowskiego) oraz przedstawicieli tradycji badawczych krakowskiej szkoły archeologii historycznej, uformowanej przez Kazimierza Godłowskiego.
Istnieją też koncepcje łączące kulturę trzciniecką z kolebką Prasłowian (na ziemiach polskich cztery zachodnie grupy tej kultury).
Pogląd o nieprzerwanej obecności Słowian nad Odrą i Wisłą przynajmniej od 1500 roku przed naszą erą obowiązywał, również ze względów geopolitycznych, w polskiej archeologii do końca XX wieku.
Badania genetyczne.
Badania potwierdzające ciągłość pokoleniową historii Słowian dostarczają niektóre współczesne badania genetyczne, na przykład analizy haplogrup mtDNA, jednocześnie stojąc jednak w wyraźnej opozycji do teorii Józefa Kostrzewskiego, która zakładała Polskę jako kolebkę wszystkich Słowian.
Na podstawie badań kompletnych genomów mitochondrialnych zidentyfikowano haplotypy w obrębie haplogrupy H5, charakterystyczne tylko dla populacji słowiańskich. Zidentyfikowano podhaplogrupy mtDNA: U4a2a, U4a2, HV3, również występujące z największą częstością w społeczeństwach słowiańskich. Wyniki pozwoliły wysunąć przypuszczenie, że przodkami współczesnych populacji słowiańskich mogą być przedstawiciele kultur neolitycznych lub co najmniej populacji z okresu brązu z terenu centralnej Europy.
Znacznie większy sukces osiągnięto poprzez badania haplogrup męskiego chromosomu - R1a, N1c1 i I2 oraz ich mutacji. Wyniki badań zasadniczo wykluczyły pojęcie "Prasłowian" zakładając pochodzenie ludności zachodniosłowiańskiej od Germanów Wschodnich, wschodniosłowiańskiej od Sarmatów, a południowosłowiańskiej od Daków, Traków czy Dalmatów. Mimo różnic między tymi ludami, wykazano jednak pokrewieństwo między nimi. Nowoczesne badania stoją jednak w sprzeczności z teoriami takimi jak dominująca obecności Bałtów w Białorusi, Ugrofinów w okolicach Moskwy czy odrębności Traków i Wenedów, a także obecności Celtów na Połabiu. Zakłada, że autochtoniczność dotyczy niemal wszystkich grup Europy, bez wyraźnego wyparcia grup przez inne narody

</doc>
<doc id="1678555" url="https://pl.wikipedia.org/wiki?curid=1678555" title="Przypływ morza">
Przypływ morza



</doc>
<doc id="1678556" url="https://pl.wikipedia.org/wiki?curid=1678556" title="The Glow-Worm">
The Glow-Worm

"The Glow-Worm" – piosenka z gatunku muzyki rozrywkowej. Muzykę do niej skomponował Paul Lincke. Niemieckie słowa zostały napisane przez Boltena Heinz-Backersa a angielskie przez Johnny Mercer'a. Piosenka została opublikowana w 1902 roku. Jego oryginalny niemiecki tytuł to "Glühwürmchen".
Prawdopodobnie najbardziej znane nagranie utworu zostało sporządzone przez Mills Brothers z Hal McIntyre Orchestra w 1952 roku.

</doc>
<doc id="1678560" url="https://pl.wikipedia.org/wiki?curid=1678560" title="Historia strojów A.C. Milan">
Historia strojów A.C. Milan

Historia strojów włoskiego zespołu piłkarskiego A.C. Milan
Historia.
Koszulki Milanu od samego początku były w czerwono-czarnych barwach. Pierwsze bawełniane koszule, zaprojektowane przez Herberta Kilpina, posiadały bardzo wąskie pasy w klubowych kolorach i były zapinane na guziki. Strój dopełniały długie białe spodnie i czarne skarpety z czerwonym paskiem oraz beret. Po lewej stronie piersi naszyty był herb Mediolanu.
Po pewnym czasie spodenki uległy skróceniu, a zamiast zapinanych bawełnianych koszul wprowadzone zostały koszule wełniane, nakładane przez głowę. Natomiast jeszcze przed I wojną światową po raz pierwszy na koszulkach pojawiły się szerokie pasy. Wprowadzone również zostały stroje rezerwowe – białe koszule z czerwono-czarnym kołnierzem, białe spodenki oraz czarne skarpety z czerwonym paskiem.
W drugiej dekadzie XX wieku na koszulkach nie widniał herb miasta. Przywrócony został w kolejnym dziesięcioleciu, by w kolejnym ponownie zniknąć. Koszulki rezerwowe natomiast zyskały poziome czerwono-czarne pasy na wysokości piersi.
Po zakończeniu II wojny światowej koszulki Milanu posiadały bardzo szerokie pasy – 3 czarne i 2 czerwone. W późniejszych latach szerokość i liczba pasów zmieniała się. W latach 50. natomiast (po raz pierwszy w 1951) na koszulkach Milanu pojawiło się scudetto – tarcza w kolorach włoskiej flagi dla aktualnego mistrza Włoch.
Od sezonu 1961/62 na koszulkach znów było dużo bardzo wąskich pasów. Koszulki rezerwowe były całe białe, z czerwono-czarnymi wstawkami na kołnierzu i końcach rękawów. W roku 1979, po zdobyciu przez Milan 10. tytułu mistrzowskiego, na koszulkach na stałe zagościła symboliczna gwiazdka. Od tego momentu zaczęły też pojawiać się stroje z tworzyw sztucznych.
W latach 80. po raz pierwszy na koszulkach Milanu pojawiła się nazwa sponsora (Pooh – producent dżinsów). Na dwa sezony wróciły też szersze pasy. W roku 1981 Milan, jako pierwszy klub we Włoszech, umieścił na koszulkach nazwiska swoich graczy. Natomiast w kolejnym dziesięcioleciu został wprowadzony trzeci komplet strojów, które w zależności od sezonu miały różne, często nietypowe jak na Milan barwy (np. żółte lub niebieskie).
W roku stulecia klubu (1999) Milan występował w Lidze Mistrzów w replikach swoich pierwszych strojów. Rok później mediolański klub w meczach europejskich pucharów zyskał na koszulkach specjalne plakietki, wprowadzone przez UEFA dla klubów, które zdobyły Puchar Europy 5 razy (lub 3 razy z rzędu).
Bramkarze Milanu przez większość historii klubu grali w czarnych bluzach. W latach 70. pojawiły się stroje w kolorze żółtym, a pod koniec lat 80. – zielonym. Od tego czasu kolorystyka bluz bramkarskich często ulegała zmianie, w ostatnich latach dominuje ciemna żółć lub zieleń.

</doc>
<doc id="1678566" url="https://pl.wikipedia.org/wiki?curid=1678566" title="William Edwards">
William Edwards

William Edwards (1776-1842) - pochodzący z Jamajki, piszący po francusku antropolog zajmujący się powstaniem, rozwojem i charakterystyką ras ludzkich. 
Edwards był synem plantatora na brytyjskiej Jamajce. Studiował medycynę w Brugii i Paryżu. W publikowanych następnie pracach podjął tematykę rozwoju i charakteru moralnego ras ludzkich, głównego tematu rozważań wczesnej antropologii. W 1839 założył w Paryżu Towarzystwo Etnologiczne, które jednak nie przetrwało rewolucji w 1848.
W 1829 roku opublikował swoją główną pracę "Des caractères physiologiques des races humaines considérées dans leurs rapports avec l’histoire. Lettre à M. Amédés Thierry" ("Fizjologiczna charakterystyka ras ludzkich i ich relacji wobec historii. List do M. Amédés Thierry'iego"). W pracy tej polemizował z argumentami Jamesa Cowlesa Pricharda na temat pochodzenia ras ludzkich.
W przeciwieństwie do Pricharda (zwolennika monogenizmu) Edwards był zwolennikiem poligenizmu, czyli poglądu zgodnie z którym rasy ludzkie pochodzą od różnych przodków, a nie są wynikiem zewnętrznych warunków (takich jak klimat czy tryb życia). Rasy są stabilne, w miarę niezmienne i nie mieszają się ze sobą nawzajem. Migracje ludzkie i inwazje nie mają istotnego znaczenia, gdyż element napływowy zostaje pochłonięty przez i przytłoczony ludność lokalną. Istniejące obecnie rasy (utożsamiane częściowo z narodami), są więc bezpośrednimi kontynuatorami ras starożytnych (wymienianych np. w pismach Herodota). 

</doc>
<doc id="1678573" url="https://pl.wikipedia.org/wiki?curid=1678573" title="A.C. Milan (zespół Superleague Formula)">
A.C. Milan (zespół Superleague Formula)

A.C. Milan – włoski zespół wyścigowy reprezentujący klub piłkarski o tej samej nazwie w wyścigach Superleague Formula.

</doc>
<doc id="1678576" url="https://pl.wikipedia.org/wiki?curid=1678576" title="Łysa Góra (Pasmo Magurki Wilkowickiej)">
Łysa Góra (Pasmo Magurki Wilkowickiej)

Łysa Góra (653 m) – szczyt w Beskidzie Małym. Znajduje się w Grupie Magurki Wilkowickiej i jest najdalej na zachód wysuniętym wzniesieniem tej grupy i w ogóle całego Beskidu Małego. Jest to wzniesienie dobrze wyodrębnione. Zachodnie stoki opadają ku dolinie Białej, północno-wschodnie potoku Straconka, południowo-wschodnie potoku Skleniec. Głęboka Łysa Przełęcz (570 m) oddziela Łysą Górę od następnego wzniesienia – Rogacza (828 m). Znajduje się w granicach administracyjnych Bielska-Białej, w dzielnicy Mikuszowice Krakowskie. Południowo-zachodnia część Łysej Góry znajduje się w granicach Parku Krajobrazowego Beskidu Małego.
W Polsce jest wiele szczytów o nazwie Łysa Góra. „Łysymi górami” nazywano góry bezleśne. Wbrew swojej nazwie ta Łysa Góra jest porośnięta lasem. Dawniej jednak była bezleśna. Wołosi, którzy w XVI wieku wraz ze swoimi stadami owiec i kóz przybyli tutaj z Bałkanów, poprzez cyrhlenie wytworzyli wielkie pastwiska ciągnące się od Łysej Góry przez Łysą Przełęcz i Rogacz aż po Sokołówkę. Już pod koniec XIX wieku na stokach Łysej Góry zaprzestano jednak wypasu i porosła lasem. Wyżej, na grzbiecie Rogacza i Magurki Wilkowickiej część z hal pasterskich została zamieniona na pola uprawne i powstały na nich zabudowania, część była nadal użytkowana jako pastwiska. Z powodu nieopłacalności ekonomicznej i tutaj jednak w końcu zaprzestano wypasu i dawne hale pasterskie stopniowo zarastają lasem.
Od XVI do XVIII wieku na stokach Łysej Góry były sztolnie, w których wydobywano ubogie rudy żelaza. Wydobycie porzucono z powodu nieopłacalności (wysokie koszty wydobycia i niska jakość rudy).
W dolinie potoku Skleniec u południowych podnóży Łysej Góry znajduje się krzyż z figurą Chrystusa. Upamiętnia on miejsce, w którym pochowano Polaków walczących ze Szwedami. 8 marca 1655 r. na tzw. mikluszowickich szańcach. Mieszkańcy Żywca i okoliczni chłopi stoczyli z nimi potyczkę. Mając zaledwie 150 ludzi usiłowali zatrzymać liczącą 1100 żołnierzy armię szwedzką dowodzoną przez gen. Jana Weyharda-Wrzesowicza. Tuż przed bitwą z armii tej uciekła do mieszczan grupa polskich szlachciców, którzy wcześniej przyłączyli się do Szwedów. Ci zdołali zabić 13 z nich, bez trudu zdobyli bronione przez Polaków szańce oraz spalili Mikuszowice i Wilkowice. Przerażeni mieszkańcy Żywca oddali Szwedom miasto bez walki. 
Przez Łysą Górę biegnie czerwony szlak z Mikuszowic przez Magurkę Wilkowicką, całą południową część Bielska-Białej, Szyndzielnię, Klimczok, Szczyrk aż na Malinowską Skałę.

</doc>
<doc id="1678577" url="https://pl.wikipedia.org/wiki?curid=1678577" title="Aleksiej Niedogonow">
Aleksiej Niedogonow

Aleksiej Iwanowicz Niedogonow (ros. Алексей Иванович Недогонов, ur. 1 listopada 1914 we wsi Gruszewsk w okolicach Rostowa, zm. 13 marca 1948 w Moskwie) - rosyjski poeta liryczny.
Życiorys.
W 1939 ukończył studia w Instytucie Literackim im. Maksyma Gorkiego i rozpoczął służbę wojskową, którą zakończył dopiero w 1946. Od 1942 był członkiem partii komunistycznej.
Pierwsze utwory publikował w prasie w 1934. W tym czasie koncentrował się na ukazaniu piękna pracy człowieka i żołnierskiego życia. Od 1945 należał do nielicznych poetów, którzy poruszali problem powrotu byłych żołnierzy frontowych do rodzinnych domów i ich przystosowaniu się do życia w warunkach pokojowych. Utwór Niedogonowa "Flaga nad radą wiejską" został w 1947 uhonorowany nagrodą państwową ZSRR. Pisał w sposób niezwykle podniosły, co w późniejszym okresie stało się przyczyną krytykowania jego twórczości. Za życia nie wydał ani jednego tomiku. Pierwszy tomik jego poezji - "Zwykli ludzie", ukazał się pośmiertnie w 1948.
Zmarł wskutek potrącenia przez tramwaj, na jednej z moskiewskich ulic. Pochowany na cmentarzu Wagańkowskim.

</doc>
<doc id="1678579" url="https://pl.wikipedia.org/wiki?curid=1678579" title="Swiatoj Nos">
Swiatoj Nos

Swiatoj Nos (ros. Святой Нос, bur. Хилмэн-Хушун) – półwysep wysunięty w głąb jeziora Bajkał, położony w środkowej części wschodniego brzegu jeziora. Od zachodu wcinają się między półwysep a Przesmyk Cziwyrkujski dwie zatoki: Bagruzińska na południu i Cziwyrkujska na północy. Swiatoj Nos ma 53 km długości i ok. 20 szerokości, zajmuje powierzchnię 596 km². W całości wchodzi w skład Buriacji. Połączenie ze stałym lądem stanowi Przesmyk Cziwyrkujski, stosunkowo wąski i bagnisty, na którym leży jezioro Arangatuj. Sam półwysep to zatopiony w jeziorze fragment grzbietu Gór Barguzińskich. Poza skałami występują na nim lasy, a także piaszczyste plaże. Największą miejscowością półwyspu jest wioska rybaków i myśliwych Kurbylik.

</doc>
<doc id="1678582" url="https://pl.wikipedia.org/wiki?curid=1678582" title="SMS S 131 (1917)">
SMS S 131 (1917)

SMS S 131 – niemiecki niszczyciel z okresu I wojny światowej. Pierwsza jednostka typu S 131. Okręt wyposażony był w trzy kotły parowe opalane ropą naftową. Zapas paliwa wynosił 305 ton.
Historia.
Okręt został zbudowany w należącym wtedy do Cesarstwa Niemieckiego Elblągu, w stoczni Schichau-Werke. Zwodowano go 3 marca 1917.
W 1918 roku okręt internowano na akwenie Scapa Flow. Załoga zatopiła go 21 czerwca 1919 roku. Został zezłomowany w 1925 roku.

</doc>
<doc id="1678584" url="https://pl.wikipedia.org/wiki?curid=1678584" title="Robert Rodes">
Robert Rodes

Robert Emmett Rodes (ur. 29 marca 1829 zm. 19 września 1864) – amerykański inżynier i generał w armii Skonfederowanych Stanów Ameryki podczas wojny secesyjnej. Zginął w bitwie o dolinę Shenandoah.

</doc>
<doc id="1678590" url="https://pl.wikipedia.org/wiki?curid=1678590" title="Hongshanornis longicresta">
Hongshanornis longicresta



</doc>
<doc id="1678592" url="https://pl.wikipedia.org/wiki?curid=1678592" title="Ryan Wilson">
Ryan Wilson

Ryan Wilson (ur. 19 grudnia 1980) – amerykański lekkoatleta, płotkarz, srebrny medalista mistrzostw świata.
W 2008 zajął 3. lokatę podczas wieńczącego sezon Światowego Finału IAAF w Stuttgarcie. W 2013 sięgnął po srebro światowego czempionatu w Moskwie. Złoty medalista mistrzostw Stanów Zjednoczonych oraz mistrzostw NCAA (2003).

</doc>
<doc id="1678593" url="https://pl.wikipedia.org/wiki?curid=1678593" title="SMS S 132">
SMS S 132

S 131 – niemiecki niszczyciel z okresu I wojny światowej. Druga jednostka typu "S 131". Okręt wyposażony w trzy kotły parowe opalane ropą. Zapas paliwa 305 ton. W 1918 roku internowany w Scapa Flow. Osadzony na płyciźnie po próbie samozatopienia 21 czerwca 1919 roku. Po podniesieniu z dna przekazany USA. Przeznaczony na okręt-cel, zatopiony 15 lipca 1921 roku przez okręty USS „Delaware” (BB-28) i USS „Herbert” (DD-160).

</doc>
<doc id="1678595" url="https://pl.wikipedia.org/wiki?curid=1678595" title="Immediate music">
Immediate music



</doc>
<doc id="1678596" url="https://pl.wikipedia.org/wiki?curid=1678596" title="Malá Domaša">
Malá Domaša



</doc>
<doc id="1678597" url="https://pl.wikipedia.org/wiki?curid=1678597" title="Odruch promieniowy">
Odruch promieniowy

Odruch promieniowy – odruch głęboki wywoływany poprzez uderzenie młoteczkiem neurologicznym w wyrostek rylcowaty kości promieniowej. Podczas badania istotne jest, aby przedramię było ułożone swobodnie, a kąt pomiędzy nim a ramieniem był rozwarty. Ręka powinna się znajdować w pozycji pomiędzy pronacją a supinacją. Wówczas po uderzeniu na skutek skurczu mięśni: dwugłowego ramienia, ramienno-promieniowego oraz ramiennego prawidłowo daje zaobserwować się zgięcie przedramienia w stawie łokciowym. 
Jeżeli podczas wywoływania odruchu promieniowego występuje dodatkowo szybkie zgięcie dłoniowe palców badanej ręki, to mamy wtedy do czynienia z patologicznym odruchem Jackobsohna.
Ośrodek odruchu promieniowego zlokalizowany jest na wysokości C5-C6.

</doc>
<doc id="1678598" url="https://pl.wikipedia.org/wiki?curid=1678598" title="Hoher Weißzint">
Hoher Weißzint

Hoher Weißzint (wł. Punta Bianca) – szczyt w Alpach Zillertalskich, w Alpach Wschodnich. Leży na granicy między Austrią (Tyrol), a Włochami (Trydent-Górna Adyga). Sąsiaduje bezpośrednio z Hochfeilerem na zachodzie i z Breitnock na wschodzie. Niederer Weißzint (3271 m) leży na południowy zachód od Hoher Weißzint. Normalna droga prowadzi od południa przez schronisko Edelrauthütte (wł. Rifugio Ponte di Ghiaccio, 2545 m). Szczyt można też osiągnąć ze schroniska Hochfeilerhütte (2710 m).
Pierwszego wejścia, 8 sierpnia 1871 r., dokonał Erich Künigl.

</doc>
<doc id="1678599" url="https://pl.wikipedia.org/wiki?curid=1678599" title="Andy McNab">
Andy McNab

Steven Billy Mitchell pseudonim Andy McNab DCM MM (ur. 28 grudnia 1959) – angielski pisarz i były żołnierz sił specjalnych. 
Młodość.
McNab jako noworodek został porzucony w Guy's Hospital w Londynie, a następnie wychowywał się w rodzinie zastępczej. W roku 1976 po aresztowaniu za drobne kradzieże postanowił wstąpić do wojska.
Służba wojskowa.
Andy McNab wstąpił jako piechur do Royal Green Jackets w wieku 16 lat w 1976 r. Stacjonował w hrabstwie Kent w Anglii, na Gibraltarze oraz w Irlandii Północnej. W 1984 po przejściu selekcji przeniósł się do SAS, gdzie służył do 1993. W tym czasie przebywał w różnych częściach świata; wykonywał między innymi misje niejawne. Podczas wojny w Zatoce Perskiej w 1991 dostał się do niewoli irackiej. Odszedł z wojska w stopniu sierżanta.
Pisarstwo.
Twórczość McNaba to powieści awanturniczo-szpiegowskie zawierające wątki autobiograficzne:
Fikcja.
Missions

</doc>
<doc id="1678601" url="https://pl.wikipedia.org/wiki?curid=1678601" title="SMS S 133">
SMS S 133

S 133 - niemiecki niszczyciel z okresu I wojny światowej. Trzecia jednostka typu "S 131". Okręt wyposażony w trzy kotły parowe opalane ropą. Zapas paliwa 305 ton. Po wojnie przekazany Francji w ramach reparacji wojennych. Wcielony do Marine nationale pod nazwą Chastang. Złomowany w 1934 roku.

</doc>
<doc id="1678602" url="https://pl.wikipedia.org/wiki?curid=1678602" title="Antwon Hicks">
Antwon Hicks

Antwon Hicks (ur. 12 marca 1983) – amerykański lekkoatleta, płotkarz. Od 2016 roku reprezentuje Nigerię.
Jego największym osiągnięciem jest złoty medal mistrzostw świata juniorów (bieg na 110 metrów przez płotki Kingston 2002).
W 2016 reprezentował Nigerię na igrzyskach olimpijskich w Rio de Janeiro, docierająć do półfinału biegu na 110 metrów przez płotki.

</doc>
<doc id="1678603" url="https://pl.wikipedia.org/wiki?curid=1678603" title="SMS S 134">
SMS S 134

S 134 - niemiecki niszczyciel z okresu I wojny światowej. Czwarta jednostka typu "S 131". Okręt wyposażony w trzy kotły parowe opalane ropą. Zapas paliwa 305 ton. Po wojnie przekazany Francji w ramach reparacji wojennych. Wcielony do Marine nationale pod nazwą Vesco. Złomowany w 1935 roku.

</doc>
<doc id="1678605" url="https://pl.wikipedia.org/wiki?curid=1678605" title="SMS S 135">
SMS S 135

S 135 - niemiecki niszczyciel z okresu I wojny światowej. Piąta jednostka typu "S 131". Okręt wyposażony w trzy kotły parowe opalane ropą. Zapas paliwa 305 ton. Po wojnie przekazany Francji w ramach reparacji wojennych. Wcielony do Marine nationale pod nazwą Mazaré. Złomowany w 1935 roku.

</doc>
<doc id="1678611" url="https://pl.wikipedia.org/wiki?curid=1678611" title="S 139">
S 139



</doc>
<doc id="1678612" url="https://pl.wikipedia.org/wiki?curid=1678612" title="SMS S 139 (1917)">
SMS S 139 (1917)

S 139 - niemiecki niszczyciel z okresu I wojny światowej. Dziewiąta jednostka typu "S 131". Okręt wyposażony w trzy kotły parowe opalane ropą. Zapas paliwa 305 ton. Po wojnie przekazany Francji w ramach reparacji wojennych. Wcielony do Marine nationale pod nazwą Deligny. Złomowany w 1934 roku.

</doc>
<doc id="1678613" url="https://pl.wikipedia.org/wiki?curid=1678613" title="Zgadnij, kto przyjdzie na obiad">
Zgadnij, kto przyjdzie na obiad

Zgadnij, kto przyjdzie na obiad (ang. "Guess Who’s Coming to Dinner") − amerykański komediodramat z 1967 roku w reżyserii Stanleya Kramera. Główne role zagrali długoletni partnerzy życiowi i ekranowi Spencer Tracy i Katharine Hepburn - był to dziewiąty i zarazem ostatni ich wspólny film, a zdjęcia zakończyły się kilkanaście dni przed śmiercią Tracy’ego.
Hepburn nigdy nie zobaczyła filmu do końca, ze względu na bolesne wspomnienia o Tracym. Film nagrodzony Oscarem za najlepszą rolę pierwszoplanową Katharine Hepburn i najlepszy scenariusz autorstwa Williama Rose’a. 
Film zawiera (rzadką wtedy) pozytywną prezentację kontrowersyjnego tematu międzyrasowego małżeństwa, które historycznie było nielegalne w większości stanów amerykańskich, w tym 17 stanów południowych do 12 czerwca 1967, sześć miesięcy zanim film wyszedł w kinach, 2 tygodnie po nagraniu przez Tracy’ego ostatniej sceny (i dwa dni po jego śmierci).
Opis fabuły.
San Francisco, lata 60. XX w. Joanna, córka wydawcy Matta i jego żony Christiny, wraca do domu ze studiów, aby przedstawić rodzicom swojego narzeczonego − 37-letniego lekarza Johna. Cenionym i zamożnym doktorem okazuje się czarnoskóry mężczyzna, czego rodzice już nie wiedzieli. Państwo Draytonowie, którzy wydawali się ludźmi o liberalnych poglądach, nie chcą zaakceptować przyszłego męża córki. Podobnie zareagowali rodzice Johna, państwo Prentice. Jednak, po długich rozmowach między wszystkimi, którzy mieli coś do powiedzenia w tej sprawie, udało się dojść do porozumienia. Obie rodziny muszą stawić czoła nietolerancji i przezwyciężyć dzielące ich różnice, aby młodzi mogli żyć szczęśliwie.

</doc>
<doc id="1678614" url="https://pl.wikipedia.org/wiki?curid=1678614" title="John Reynolds">
John Reynolds

John Fulton Reynolds (ur. 4 marca 1820, zm. 1 lipca 1863) – zawodowy oficer armii Armii Stanów Zjednoczonych, walczył w wojnie amerykańsko-meksykańskiej, a także w wojnie secesyjnej w stopniu generała majora po stronie wojsk Unii, jako jeden z najbardziej doświadczonych dowódców. W 1841 roku ukończył Akademię Wojskową w West Point jako 26 z 50 kadetów. Zginął od trafienia w szyję podczas pierwszego dnia bitwy pod Gettysburgiem.

</doc>
<doc id="1678615" url="https://pl.wikipedia.org/wiki?curid=1678615" title="Georgetown (Missisipi)">
Georgetown (Missisipi)

Georgetown miejscowość położona w hrabstwie Copiah, w stanie Missisipi (USA). Ludność wyniosła w 2000 roku 344 osoby, w 2006 według United States Census Bureau 352, zajmuje powierzchnię 1,8 km².

</doc>
<doc id="1678617" url="https://pl.wikipedia.org/wiki?curid=1678617" title="Schwarzenstein">
Schwarzenstein

Schwarzenstein (wł. Sasso Nero) – szczyt w Alpach Zillertalskich, w Alpach Wschodnich. Leży na granicy między Austrią (Tyrol) a Włochami (Trydent-Górna Adyga). Szczyt ten leży między Turnerkamp (na południowym zachodzie), a Großer Löffler (na północnym wschodzie). Ze szczytu widać między innymi: Großer Möseler, Turnerkamp i Großer Löffler.
Pierwszego wejścia w 1852 r. dokonał pewien porucznik nazwiskiem Langer.

</doc>
<doc id="1678619" url="https://pl.wikipedia.org/wiki?curid=1678619" title="Pro A">
Pro A



</doc>
<doc id="1678621" url="https://pl.wikipedia.org/wiki?curid=1678621" title="Żyd Süss (film 1940)">
Żyd Süss (film 1940)

Żyd Süss (niem. "Jud Süß") – niemiecki film propagandowy z 1940, w reżyserii Veita Harlana. Film opowiada biografię Josepha Süß Oppenheimera, niemieckiego kupca żydowskiego, związanego z dworem wirtemberskim na początku XVIII wieku.
Podstawą scenariusza były dwa literackie utwory biograficzne o tym samym co film tytule: nowela autorstwa Wilhelma Hauffa z 1827 oraz powieść autorstwa Liona Feuchtwangera z 1925 (zekranizowana w Wielkiej Brytanii w 1934). Autorzy filmowego scenariusza, opierając się na literackich biografiach i danych historycznych, stworzyli propagandowy obraz, by ilustrował rasistowskie założenia nazistowskiej ideologii.
Fabuła.
Obejmując tron książę Wirtembergii jest bliski bankructwa. Jest władcą kochanym i szanowanym przez poddanych, otoczonym gronem bliskich przyjaciół. O pożyczkę zwraca się w zaufaniu do kupca Oppenheimera, który decyduje się osobiście zawieźć na dwór złoto, biżuterię i inne dobra. Słysząc o planach księcia, ofiaruje się sfinansować powstanie dworskiej orkiestry i kolekcji dzieł sztuki. Jako pokrycie rosnących długów, drogą szantażu i korupcji, Oppenheimer uzyskuje od księcia zezwolenie na pobieranie myta na drogach i mostach księstwa.
Windując ceny myta, Oppenheimer doprowadza do wzrostu cen żywności (której dominującym dostawcą sam zostaje), a co za tym idzie zubożenia, postępującej biedy i niezadowolenia społecznego poddanych księcia. Pod wpływem Süssa książę znosi zakaz przebywania i osiedlania się Żydów w Wirtembergii; Süss łamie także sumienie księcia, podsuwając mu kochanki. Kiedy zubożały niemiecki rzemieślnik próbuje dokonać zamachu na Oppenheimera, ten uzyskuje od księcia pozwolenie na podejmowanie nieograniczonych działań „w interesie bezpieczeństwa księcia”. Władza Oppenheimera staje się niemal absolutna.
Ostatnim z posunięć Oppenheimera jest propozycja utworzenia osobistego wojska księcia (pokrycie kosztów zatrudnienia najemnych żołnierzy deklarują zamożni żydowscy kupcy). Kiedy książę na czele swojego oddziału ma wjechać do miasta, buntują się mieszkańcy Wirtembergii. Regularne wojsko odmawia stłumienia buntu, do którego wręcz przyłącza się, wspierając mieszkańców w proteście przeciw wejściu do miasta zagranicznych żołnierzy.
Uwięziony w ratuszu książę umiera na atak serca. Po procesie, będącym wyliczeniem rozlicznych krzywd, jakich Niemcy doświadczyli od Żydów, Oppenheimer zostaje stracony, a Żydzi wypędzeni z Wirtembergii.
Ideologiczne manipulacje.
Obraz żydowskich bohaterów filmu stanowi dokładne odzwierciedlenie antysemickich stereotypów, którym hołdowała III Rzesza. Cechy takie jak chciwość, skąpstwo, mściwość, przestępcze skłonności, obyczajowe dewiacje oraz fizyczna brzydota noszą w filmie wyłącznie Żydzi. Niemieccy bohaterowie są bez wyjątku uczciwi i kierują się szlachetnymi pobudkami, a jeżeli popełniają niedobre uczynki, to tylko w wyniku intryg Żydów.
Pojawiająca się w początkach filmu scena zgolenia brody i zdjęcia chałata przez Oppenheimera przed pierwszą podróżą do księcia (Żydzi mieli zakaz wstępu do Wirtembergii) jest zawoalowaną ilustracją antysemickiego stereotypu o ukrywaniu przez Żydów swojej prawdziwej natury w celu zbliżenia się do innych nacji i środowisk z jednoznacznie złymi intencjami.
Także konstrukcja fabuły: przedstawienie działań demonicznego głównego bohatera jako dążenia do skupienia w swoim ręku władzy, z wykorzystaniem dworskich intryg, prób finansowej i gospodarczej dominacji oraz dezynwoltura w traktowaniu historycznych faktów i specyficzne posunięcia z zakresu techniki filmowej (kadrowanie, oświetlenie postaci, muzyka ilustracyjna) służą tworzeniu opozycji dobrzy Niemcy – źli Żydzi. Dlatego, pomimo oparcia fabuły filmu o historyczne postaci i wydarzenia, "Żyd Süss" pozostaje filmem propagandowym.
„W omówieniach prasowych (III Rzeszy) zakazano określania filmu jako antysemicki. Uznano, że bez żadnego podpowiadania film spełni swoje propagandowe zadania”.
Realizacja filmu.
Zgodnie z pierwotnym planem ministra propagandy Josepha Goebbelsa, główną rolę miał zagrać Gustaf Gründgens. Ten jednak, korzystając z protekcji Hermanna Göringa, zdołał odmówić Goebbelsowi. Dyktator nazistowskiej kinematografii zdecydował więc o obsadzeniu w głównej roli Ferdinanda Mariana, a opierającego się aktora zaszantażował groźbą uwięzienia jego pasierba, posiadającego po ojcu żydowskie pochodzenie. Ministerstwo Propagandy na początku powierzyło reżyserię filmu Peterowi Brauerowi, ale i tę decyzję zmieniono, na rzecz Veita Harlana.
Ostateczny kształt scenariusza zaakceptowano w maju 1940. Zdjęcia do filmu realizowano w atelier berlińskiej wytwórni UFA oraz naturalnych plenerach w Pradze (wejście Żydów do Wirtembergii, modły w synagodze), Warszawie i Lublinie. W scenach zbiorowych występowali Żydzi z okupowanych Czech i Moraw oraz Generalnego Gubernatorstwa, zmuszeni do darmowej pracy przez niemieckie władze. Dokumentację życia środowisk żydowskich osobiście wykonywał w grudniu 1939 reżyser filmu.
Veit Harlan otrzymał za film gażę 150 tys. RM, aktor Werner Krauss 70 tys., a Ferdinand Marian i Kristina Söderbaum po 65 tys. RM.
Odbiór filmu.
W państwowych kinach na terenie III Rzeszy film obejrzało ponad 20 milionów widzów w ciągu pierwszego roku wyświetlania. Film spełnił swoją propagandową rolę uzasadnienia podejmowania przez Niemców radykalnych działań wobec Żydów, przygotowując u opinii publicznej grunt pod ostateczne rozwiązanie. Film wyświetlano jednostkom SS, prezentowano go na terenach, skąd wysiedlano Żydów, a także załogom obozów koncentracyjnych. Np. w listopadzie 1940 po pokazie filmu strażnicy obozu w Dachau zamordowali w ciągu jednej nocy około pięciuset żydowskich więźniów.
Władze neutralnej Szwecji zakazały wprowadzenia filmu na ekrany na początku 1941. W czasie wojny przedsiębiorstwu dystrybucyjnemu związanemu z nazistami nie udało się pokazać filmu publicznie, ale jego seanse urządzała na swoim terenie ambasada III Rzeszy w Sztokholmie. Wyświetlania "Żyda Süssa" zabroniła też Bułgaria, mimo że pozostawała jednym z państw Osi. Premierę w okupowanej Polsce zaplanowano na 1 lipca 1944, podczas otwarcia międzynarodowego kongresu antyżydowskiego, ale z uwagi na sytuację na froncie kongres, a co za tym idzie uroczysty pokaz filmu, odwołano.
Po projekcji filmu w Marsylii doszło do zamieszek skierowanych przeciw Żydom.
Proces reżysera.
2 lutego 1949 roku przed sądem w Hamburgu rozpoczął się proces Veita Harlana. Oskarżono go o zbrodnię przeciw ludzkości: prokurator Heinz Kramer chciał dowieść, że realizując nienawistny wobec Żydów film, Harlan "udzielał pomocy w popełnianiu masowych morderstw", albowiem film ten "miał na celu psychologiczne przygotowanie Niemców do czynów zbrodniczych i był bezpośrednim wezwaniem do największego mordu masowego nowożytnych czasów". Harlana bronił zespół czterech adwokatów. Sąd w ramach przewodu procesowego obejrzał jeden raz całego "Żyda Süssa", a potem w toku rozpraw kilkakrotnie poszczególne fragmenty filmu.
Obrońcy Veita Harlana starali się dowieść, że został on zmuszony przez Goebbelsa do nakręcenia "Żyda Süssa", a o kształcie filmu faktycznie decydowali tylko naziści. Oskarżenie przedstawiło dokument podpisany przez dr. Franza Hipplera, szefa departamentu kinematografii w Ministerstwie Propagandy, powierzający reżyserię filmu Peterowi Braunerowi, ale sąd stwierdził, że nie można tylko dlatego uznać, że to sam Veit Harlan zabiegał o zmianę reżysera i posadę dla siebie. Dodatkowo obrona przedstawiła kilka kolejnych wersji scenariusza z odręcznymi poprawkami autorstwa Goebbelsa, szczególnie skupiającego się na eskalowaniu przemocy (na czele ze sceną gwałtu, którego Oppenheimer dokonuje na młodej Niemce) i wybijaniu akcentów propagandowych ponad fabularne. Harlan wyznał jednak przed sądem, że do przyjęcia propozycji Goebbelsa skłoniła go wyłącznie zawodowa bezczynność. Nie były to argumenty o zagrożeniu wolności i życia (jak utrzymywała obrona), ani nie było to przekonanie o słuszności ideowej filmu (jak dowodził prokurator).
Prokuratura wskazywała, że nawet na tle ówczesnych filmów propagandowych (np. "Heimkehr", "Żyd, wieczny tułacz") splendory, jakie spływały na Harlana, były czymś niezwykłym. Zainkasował najwyższą w historii gażę, oficjalnie zaczęto go tytułować profesorem, otrzymał z rąk Goebbelsa Niemiecki Pierścień Filmowy, najwyższe indywidualne wyróżnienie dla twórców kinematografii. Sąd, przychylając się do argumentów obrony, uznał, że te wyróżnienia świadczyły jedynie o entuzjastycznej ocenie filmu przez władze, a nie można mówić, by miały związek z oceną wpływu filmu na opinię publiczną.
W mowie końcowej Heinz Kramer wnosił o karę pięciu lat pozbawienia wolności, utratę praw obywatelskich na dwa lata oraz grzywnę w wysokości 150 tys. marek (de facto zwrot gaży). Prokuraturze nie udało się ostatecznie udowodnić ani zbrodniczych intencji, które miałyby przyświecać oskarżonemu reżyserowi w procesie twórczym, ani odpowiedzialności za wykorzystanie jego filmu w machinie propagandowej. 28 marca 1949 ława przysięgłych uznała Veita Harlana niewinnym zarzucanych mu czynów.
Powojenne losy filmu.
"Żyd Süss" jest jedynym niemieckim filmem propagandowym z lat 1939–1945, który po wojnie wszedł do regularnej dystrybucji kinowej. W 1955 radziecka centrala handlu zagranicznego „Sovexport” sprzedała krajom w Afryce i na Bliskim Wschodzie wersję filmu z napisami w języku arabskim, ocenzurowaną obyczajowo (pod kątem szariatu), ale w całości zachowującą antysemicki wydźwięk.
Właścicielem praw autorskich do filmu jest Fundacja Friedricha Wilhelma Murnau. Jedynie fundacja posiada kopie filmu w języku niemieckim, które wypożyczane są na autoryzowane pokazy. Taki seans musi być poprzedzony wykładem przedstawiającym historyczne tło powstania filmu, po projekcji odbywa się dyskusja.
W 2008 ukazało się w USA wydanie "Żyda Süssa" na DVD, z odświeżonym cyfrowo obrazem, wzbogacone o materiały historyczne i naukowe dysertacje o filmie. Dystrybucja tego wydawnictwa jest zakazana w Niemczech, Francji, Włoszech i Austrii.
„Amerykańskie” kontrnegatywy.
Z odnalezionych po wojnie w amerykańskiej strefie okupacyjnej dwóch kontrnegatywów, sporządzonych jeszcze w 1940 z oryginalnych kopii, jeden przekazany został do Waszyngtonu, a drugi nielegalnie trafił w prywatne ręce szwajcarskiego kolekcjonera. Na początku 1954 Veit Harlan odkupił ten kontrnegatyw za 75 tys. marek i w maju publicznie spalił w obecności notariusza i dziennikarzy, na terenie posiadłości niedaleko Zurychu. Harlan tłumaczył, że w ten sposób chce się rozliczyć ze swoją zawstydzającą przeszłością artystyczną.
Według informacji tygodnika „Der Spiegel”, kolekcjoner Theo Torriani zanim sprzedał kontrnegatyw, odbił z niego 30 kopii. Były one od października 1953 rozprowadzane prywatnymi kanałami przez spółkę z Berlina Wschodniego, w cenie 5 tys. marek zachodnioniemieckich od sztuki, pod fałszywym tytułem "J.S. Oppenheimer". Jesienią 1954 francuscy dziennikarze także dotarli do paryskiego pośrednika, który oferował kolekcjonerowi w Ameryce Południowej kopię "Żyda Süssa".

</doc>
<doc id="1678622" url="https://pl.wikipedia.org/wiki?curid=1678622" title="Żyd Süss">
Żyd Süss

Zawierające różnego rodzaju wątki z biografii Josepha Süß Oppenheimera:

</doc>
<doc id="1678623" url="https://pl.wikipedia.org/wiki?curid=1678623" title="Żyd Suss">
Żyd Suss



</doc>
<doc id="1678626" url="https://pl.wikipedia.org/wiki?curid=1678626" title="Aleksandr Niewierow">
Aleksandr Niewierow

Aleksandr Siergiejewicz Niewierow, właśc. Aleksandr Siergiejewicz Skobielew (ros. Александр Сергеевич Скобелев, ur. 24 grudnia 1886 we wsi Nowikowka, gub. samarska, zm. 24 grudnia 1923 w Moskwie) – rosyjski pisarz i dramaturg.
Życiorys.
Pochodził z rodziny chłopskiej. W roku 1906 ukończył seminarium nauczycielskie i przez kolejne dziesięć lat pracował jako nauczyciel wiejski. Po wybuchu rewolucji październikowej opowiedział się po stronie bolszewików i brał udział w tworzeniu nowych struktur władzy w Samarze, pisał też dramaty agitacyjne. W latach 1920-1921 przebywał w Taszkencie, gdzie był świadkiem klęski głodu.
Jako pisarz zadebiutował w 1906 roku krótkim opowiadaniem "Zalali robaka" (Горе залили). W tym okresie jego twórczość koncentrowała się na ukazywaniu życia codziennego ludności chłopskiej. Po rewolucji bolszewickiej pisał o dramacie ludności cywilnej w okresie wojny domowej. Wstrząsającym obrazem wojny domowej stała się powieść "Taszkient – miasto chleba", przedstawiający rzeczywistość głodującego miasta oczami 12-letniego chłopca.
Ostatnie lata życia spędził w Moskwie, gdzie związał się z grupą literacką „Kuznica”. Pochowany został na Cmentarzu Wagańkowskim.

</doc>
<doc id="1678628" url="https://pl.wikipedia.org/wiki?curid=1678628" title="Tatsumi Kasahara">
Tatsumi Kasahara

 – japoński biathlonista, olimpijczyk. Zadebiutował w biathlonie w rozgrywkach juniorskich w roku 1999.
Starty w Pucharze Świata rozpoczął zawodami w Östersund w roku 2002 zajmując 81. miejsce w sprincie. Jego najlepszy dotychczasowy wynik w Pucharze świata to 32. miejsce w biegu indywidualnym w Östersund w sezonie 2006/07.
Podczas Igrzysk Olimpijskich w Turynie w roku 2006 zajął 67. miejsce w biegu indywidualnym, 47 w sprincie, 50 w biegu pościgowym i 12 w sztafecie.
Podczas Mistrzostw świata w roku 2004 w Oberhofie zajął 92. miejsce w biegu indywidualnym, 67 w sprincie i 17 w sztafecie. Na Mistrzostwach świata w roku 2005 w Hochfilzen zajął 77. miejsce w biegu indywidualnym, 49 w sprincie, 43 w biegu pościgowym i 13 w sztafecie. Na Mistrzostwach świata w roku 2008 w Östersund zajął 35. miejsce w biegu indywidualnym, 55 w sprincie, 54 w biegu pościgowym oraz 18 w sztafecie. Na Mistrzostwach świata w roku 2009 w Pjongczangu zajął 81. miejsce w biegu indywidualnym, 59 w sprincie, 54 w biegu pościgowym i 18 w sztafecie.

</doc>
<doc id="1678630" url="https://pl.wikipedia.org/wiki?curid=1678630" title="Malá Domaša (powiat Vranov nad Topľou)">
Malá Domaša (powiat Vranov nad Topľou)

Malá Domaša – wieś (obec) na Słowacji, położona w kraju preszowskim w powiecie Vranov nad Topľou. Pierwsza wzmianka pisemna o miejscowości pojawiła się w roku 1317.
Wieś położona jest w bezpośrednim sąsiedztwie zbiornika Malá Domaša.
Historia.
W miejscowości Malá Domaša zamieszkują katolicy obrządku greckiego i rzymskiego. Znajduje się w niej kościół Wniebowzięcia Marii Panny.

</doc>
<doc id="1678631" url="https://pl.wikipedia.org/wiki?curid=1678631" title="Henry Heth">
Henry Heth

Henry "Harry" Heth (ur. 16 grudnia 1825, zm. 27 września 1899) – zawodowy oficer armii Armii Stanów Zjednoczonych, walczył w wojnie secesyjnej w stopniu generała majora po stronie wojsk Skonfederowanych Stanów Ameryki w Armii Północnej Wirginii. 
Po wojnie pracował w agencji ubezpieczeniowej, a także był agentem Biura do spraw Indian. Zmarł w Waszyngtonie, skąd przewieziono jego prochy na cmentarz w Richmond.

</doc>
<doc id="1678632" url="https://pl.wikipedia.org/wiki?curid=1678632" title="Głowocis japoński">
Głowocis japoński

Głowocis japoński ("Cephalotaxus harringtonia" K. Koch) — gatunek krzewu lub niskiego drzewa, należący do rodziny cisowatych. Naturalnie występuje na terenie Azji — w Północnych Chinach, Japonii, Korei, Mandżurii Syberii.
Systematyka i zmienność.
Odmiana biologiczna:
Odmiana uprawna:
Uprawa.
W Polsce znajdują się m.in. w arboretum w Ogrodzie Botanicznym PAN w Warszawie (rosną tam 3 sztuki) oraz w arboretum w Wojsławicach.

</doc>
<doc id="1678633" url="https://pl.wikipedia.org/wiki?curid=1678633" title="SMS S 136">
SMS S 136

S 136 − niemiecki niszczyciel z okresu I wojny światowej. Szósta jednostka typu "S 131". Okręt wyposażony w trzy kotły parowe opalane ropą. Zapas paliwa 305 ton. W 1918 roku internowany w Scapa Flow. Zatopiony przez własną załogę 21 czerwca 1919 roku. Złomowany w 1928 roku.

</doc>
<doc id="1678635" url="https://pl.wikipedia.org/wiki?curid=1678635" title="SMS S 137">
SMS S 137

S 137 – niemiecki niszczyciel z okresu I wojny światowej. Siódma jednostka typu "S 131". Okręt wyposażony w trzy kotły parowe opalane ropą. Zapas paliwa 305 ton. W 1918 roku internowany w Scapa Flow. 21 czerwca 1919 roku po próbie samozatopienia osadzony na płyciźnie. Złomowany w 1922 roku.

</doc>
<doc id="1678637" url="https://pl.wikipedia.org/wiki?curid=1678637" title="S 138">
S 138



</doc>
<doc id="1678644" url="https://pl.wikipedia.org/wiki?curid=1678644" title="Sylvia Earle">
Sylvia Earle

Sylvia Alice Earle (ur. 30 sierpnia 1935 w Gibbstown w stanie New Jersey) – amerykańska oceanograf. W 1968 zanurzyła się w batyskafie „Deep Diver” na ponad 30 m, będąc w czwartym miesiącu ciąży. W 1970 przebywała dwa tygodnie w podwodnej bazie na głębokości piętnastu metrów w ramach programu Tekite II. W 1980 jako pierwsza kobieta stanęła na dnie oceanu w specjalnym skafandrze głębinowym na głębokości 381 m. Kierowała ponad 70. wyprawami oceanograficznymi, przebywając w sumie pod wodą 6 tys. godzin.

</doc>
<doc id="1678645" url="https://pl.wikipedia.org/wiki?curid=1678645" title="SMS S 138 (1918)">
SMS S 138 (1918)

S 138 – niemiecki niszczyciel z okresu I wojny światowej. ósma jednostka typu "S 131". Okręt wyposażony w trzy kotły parowe opalane ropą. Zapas paliwa 305 ton. W 1918 roku internowany w Scapa Flow. Zatopiony przez własną załogę 21 czerwca 1919 roku. Złomowany w 1926 roku.

</doc>
<doc id="1678647" url="https://pl.wikipedia.org/wiki?curid=1678647" title="Chisato Fukushima">
Chisato Fukushima

 – japońska lekkoatletka, sprinterka.
Osiągnięcia.
W 2008 Fukushima reprezentowała Japonię na igrzyskach olimpijskich w Pekinie, gdzie odpadła w eliminacyjnych biegach na 100 metrów.
Rekordy życiowe.
Fukushima, razem z koleżankami z reprezentacji, jest także aktualną rekordzistką kraju w sztafecie 4 × 100 metrów (43,39 w 2011).

</doc>
<doc id="1678654" url="https://pl.wikipedia.org/wiki?curid=1678654" title="Reichenspitze">
Reichenspitze

Reichenspitze – szczyt w Alpach Zillertalskich, w Alpach Wschodnich. Leży w Austrii, na granicy między dwoma krajami związkowymi Tyrolem, a Salzburgiem. Leży między Wildgerlos Spitze, a Gabler. Na szczyt można wejść drogą ze schroniska Plauener Hütte (2373 m), Richterhütte (2374 m) lub Zittauer Hütte (2328 m).

</doc>
<doc id="1678659" url="https://pl.wikipedia.org/wiki?curid=1678659" title="Osiedle Kosmonautów">
Osiedle Kosmonautów



</doc>
<doc id="1678660" url="https://pl.wikipedia.org/wiki?curid=1678660" title="SMS H 145">
SMS H 145

H 145 - niemiecki niszczyciel z okresu I wojny światowej. Pierwsza jednostka typu "H 145". Okręt wyposażony w trzy kotły parowe opalane ropą. Zapas paliwa 332 ton. W 1918 roku internowany w Scapa Flow. Zatopiony przez własną załogę 21 czerwca 1919 roku. Złomowany w 1928 roku.
Zobacz też.
Pozostałe niszczyciele tej serii: H 146, H 147.

</doc>
<doc id="1678661" url="https://pl.wikipedia.org/wiki?curid=1678661" title="Borghese">
Borghese

Borghese – nazwisko włoskiej rodziny szlacheckiej pochodzącej z Sieny, gdzie w XIII wieku osiągnęli znaczną pozycję. Głowa rodziny, Marcantonio I, przeniósł się do Rzymu w XVI wieku i po wyborach (1605) jego syn Camillo Borghese został papieżem Pawłem V, który poprzez nepotyzm umocnił potęgę swego rodu.
Borghese ze Sieny.
Rodzina wywodzi się od Tiezza da Monticiano, trzynastowiecznego handlowca wełny ze Sieny, którego bratanek Borghese dał swoje nazwisko rodzinie. Znani Borghese ze Sieny to:
Borghese w Rzymie.
Głowa rodziny, Marcantonio przeniósł się do Rzymu w 1541 i szybko zyskał dostęp do rzymskiego społeczeństwa. W czasie konklawe w maju 1605 jego syn Camillo Borghese został papieżem jako Paweł V. Jako papież faworyzował członków swojej rodziny: brata Francesco Borghese (1557-1620) uczynił księciem Rignano i generalnym dowódca wojska papieskiego, brata Giambattiste (1558-1609) zarządcą Borgo i kasztelanem Zamku Świętego Anioła. Jego bratanek Marcantonio I Borghese dostał tytuł księcia Vivero dniu 17 listopada 1609 oraz księcia Sulmona 27 października 1610. Rodzina Borghese stała się najbogatszym rodem w Kampanii Rzymskiej, zwiększając swoje bogactwa dzięki strategicznej bezpośredniej kontroli oraz uzgodnieniu polityki, zakładając monopole przemiału ziarna i praw do uruchomienia zajazdów.
W ten sposób rodzina Borghese wzrosła jeszcze bardziej w siłę i bogactwo. Paweł V dbał o to, by jego krewni czuli się dobrze w Rzymie. Scipione był patronem sztuki i założycielem rodzinnej kolekcji sztuki (dawniej umieszczonej w rodzinnej siedzibą w Rzymie, Palazzo Borghese, od 1903 Galleria Borghese, znajduje się w dawnej własności rodziny Villa Borghese).
Marcantonio II (1601-1658), syn Giambattista, został nazwany księciem Sulmona w 1610 przez Filipa II dzięki wpływom Pawła V. W 1619 ożenił się z Camillą Orsini, dzięki czemu stał się spadkobiercą zarówno Borghesów, jak i Orsinich. Jego syn Paolo (1624-1646), żonaty z Olimpią Aldobrandini, księżniczką Rossano, przez te małżeństwo zdobył dziedzictwo jej rodu. Prawo to zostało uznane w 1769, po przedłużającym się procesie sądowym. Wraz z Paolem Olimpia dostali tytuł księcia i księżnej Rossano. Odziedziczył je ich wnuk Marcantonio III (1660-1729), który był wicekrólem Neapolu. Marcantonio IV (1730-1800), książę Sulmona i Rossano, został senatorem Republiki Rzymskiej. Jego syn Camillo Filippo Ludovico (1775-1832), świetny żołnierz w armii Napoleona, został później jednym z jego generałów. W 1803 poślubił siostrę Napoleona, Paulinę Bonaparte, wdowę po generale Leclerc. Camillo został mianowany księciem Guastalli w 1806 i zarządcą Piemontu (1807-1814). Po upadku Napoleona był z żoną w separacji niemal do jej śmierci.
Drugi syn Marcantonia IV, książę Aldobrandini Francesco (1776-1839), żołnierz w armii napoleońskiej, odziedziczył wszystkie nieruchomości Camila. Scipione Borghese (1871-1927) był przemysłowcem i sportowcem, który wziął udział w zawodach sportowych w 1907 w Paryżu.
Junio Valerio Borghese (1906-1974), zwycięzca z Medaglia d'Oro al Valor Militare, w 1967 założył skrajnie prawicowa organizacje fronte Nazionale. Uciekł do Hiszpanii w 1970 roku w wyniku zarzutów o próbę zamachu stanu.
Istnieją cztery linie rodu :
Genealogia rodu.
Poniższa genealogia obejmuje pokolenia od rodziców papieża Pawła V, do Francesco Borghese (1776-1839), którego trzej synowie dali początek współcześnie istniejącym gałęziom rodu.
Marcantonio (1504–1574), żonaty od 1548 z Flaminią Astalli (1530–1575), miał siedmioro dzieci:

</doc>
<doc id="1678662" url="https://pl.wikipedia.org/wiki?curid=1678662" title="Biegun Autonomii">
Biegun Autonomii

Biegun Autonomii (wł. "L’Autonomia") – włoska koalicja partii politycznych, powstała w 2009.
Historia.
Blok powstał w kwietniu 2009, został zawiązany przez grupę małych prawicowych ugrupowań celem wspólnego udziału w wyborach do Parlamentu Europejskiego.
Koalicję formalnie zawarły cztery partie:
Logo wyborcze bloku powstało z połączenia symboli partii członkowskich z wyszczególnionym hasłem "L'Autonomia", odzwierciedlającym podstawowy postulat zwiększenia uprawnień włoskich regionów.
Na liście wyborczej poza kandydatami założycieli koalicji, znaleźli się także liderzy małych partii regionalnych (w tym z Trydentu i Lombardii), były poseł i popularny krytyk sztuki Vittorio Sgarbi oraz kilku byłych działaczy Forza Italia (m.in. europosłanka Eleonora Lo Curto). Blok nie przekroczył progu wyborczego i nie kontynuował działalności.

</doc>
<doc id="1678663" url="https://pl.wikipedia.org/wiki?curid=1678663" title="Benin na Letnich Igrzyskach Paraolimpijskich 2008">
Benin na Letnich Igrzyskach Paraolimpijskich 2008

Benin na Letnich Igrzyskach Paraolimpijskich w Pekinie reprezentowała 1 zawodniczka, która nie zdobyła medalu. Dla Beninu był to trzeci występ na Paraolimpiadzie (debiut w 2000).

</doc>
<doc id="1678664" url="https://pl.wikipedia.org/wiki?curid=1678664" title="The Last Alliance">
The Last Alliance

The Last Alliance – piąty album fińskiego zespołu epicmetalowego Battlelore,wydany we wrześniu 2008 roku przez wytwórnię Napalm Records. Album składa się z dużych, epickich i atmosferycznych piosenek pełnych uczucia i bitew.
Była wypuszczona jako CD i digipack z DVD prezentującym energiczny koncert na MetalFemale Voices Fest w Wieze, Belgia 2007 roku

</doc>
<doc id="1678667" url="https://pl.wikipedia.org/wiki?curid=1678667" title="Niger na Letnich Igrzyskach Paraolimpijskich 2008">
Niger na Letnich Igrzyskach Paraolimpijskich 2008

Niger na Letnich Igrzyskach Paraolimpijskich w Pekinie reprezentował 1 zawodnik.

</doc>
<doc id="1678668" url="https://pl.wikipedia.org/wiki?curid=1678668" title="Laos na Letnich Igrzyskach Paraolimpijskich 2008">
Laos na Letnich Igrzyskach Paraolimpijskich 2008

Laos na Letnich Igrzyskach Paraolimpijskich w Pekinie reprezentował 1 zawodnik.

</doc>
<doc id="1678669" url="https://pl.wikipedia.org/wiki?curid=1678669" title="Tadżykistan na Letnich Igrzyskach Paraolimpijskich 2008">
Tadżykistan na Letnich Igrzyskach Paraolimpijskich 2008

Tadżykistan na Letnich Igrzyskach Paraolimpijskich w Pekinie reprezentowało 2 zawodników - jeden z nich nie przystąpił do rywalizacji.

</doc>
<doc id="1678671" url="https://pl.wikipedia.org/wiki?curid=1678671" title="Namibia na Letnich Igrzyskach Paraolimpijskich 2008">
Namibia na Letnich Igrzyskach Paraolimpijskich 2008

Namibię na Letnich Igrzyskach Paraolimpijskich w Pekinie reprezentował 1 zawodnik.

</doc>
<doc id="1678672" url="https://pl.wikipedia.org/wiki?curid=1678672" title="SMS H 146">
SMS H 146

H 146 - niemiecki niszczyciel z okresu I wojny światowej. Druga jednostka typu H 145. Okręt wyposażony w trzy kotły parowe opalane ropą. Zapas paliwa wynosił 332 tony. Po wojnie przekazany Francji w ramach reparacji wojennych. Wcielony do Marine nationale pod nazwą Rageot de la Touche. Złomowany w 1935 roku.
Zobacz też.
Pozostałe niszczyciele tej serii: H 145, H 147.

</doc>
<doc id="1678673" url="https://pl.wikipedia.org/wiki?curid=1678673" title="James Cowles Prichard">
James Cowles Prichard

James Cowles Prichard (ur. 11 lutego 1786, zm. 23 grudnia 1848) – brytyjski lekarz, antropolog i filolog, zajmujący się genezą i charakterystyką ras ludzkich. 
Życiorys.
Urodził się w Ross-on-Wye w Herefordshire. Studiował medycynę w Edynburgu, a następnie (po wymaganej w takim wypadku zmianie wyznania z wyznania kwakierskiego na anglikanizm) również w Cambridge i Oxfordzie. Prowadził praktykę lekarską w Bristolu, jednocześnie publikując liczne prace na temat ras człowieka, co było głównym przedmiotem zainteresowania ówczesnej antropologii. W 1945 przeniósł się do Londynu, gdzie został wybrany prezydentem Towarzystwa Etnologicznego. Pozostał na stanowisku aż do śmierci w 1848.
W 1813 roku Prichard opublikował "Researches into the Physical History of Man", w której przeniósł opartą na Biblii, teologiczną koncepcję monogenizmu na grunt antropologii. Zgodnie z nią ludzkość wywodzi się od wspólnych przodków (podobnie jak biblijni Adam i Ewa), a różnice między nimi (w szczególności różnice rasowe) można wytłumaczyć różnicami środowiskowymi oraz trybem życia. Koncepcję rozwijał następnie w "The Natural History of Man". Różnice rasowe tłumaczył w niej procesami ewolucji i degeneracji, a zasadnicze znaczenie przypisywane jest tutaj trybowi życia danego ludu; społeczności ludzkie rozwijają się ewolucyjnie i każdemu szczeblowi można przypisać odpowiedni tryb życia, a także odpowiadające mu typy rasowe. Są to etapy łowiecko-zbieracki, nomadyczny i rolniczy. Dzięki zmianie trybu życia, rasy mogą osiągnąć wyższy stopień cywilizacyjny i moralny.
Z twierdzeniami Pricharda dyskutowali zwolennicy poligenizmu (m.in. William Edwards), którzy tłumaczyli różnorodność ras ludzkich pochodzeniem od różnych przodków.

</doc>
<doc id="1678675" url="https://pl.wikipedia.org/wiki?curid=1678675" title="Kurobród różnodzioby">
Kurobród różnodzioby

Kurobród różnodzioby, kurobród nowozelandzki ("Heteralocha acutirostris") – wymarły gatunek ptaka z rodziny koralników (Callaeidae), jedyny przedstawiciel rodzaju "Heteralocha". Był endemitem Nowej Zelandii. Wymarł na początku XX wieku, głównie z powodu polowań i niszczenia jego siedlisk. Ostatni raz był widziany 28 grudnia 1907, kiedy to W. W. Smith zaobserwował trzy osobniki w paśmie gór Tararua Ranges.
Systematyka i etymologia.
Został opisany przez Johna Goulda w roku 1837. Autor błędnie uznał samicę i samca za dwa odrębne gatunki i nadał im nazwy "Neomorpha acutirostris" i "Neomorpha crassirostris". Epitet gatunkowy – "acutirostris" – wywodzi się od łacińskich słów: "acutus", czyli „ostry”, oraz "rostrum" – „dziób” – i odnosi się do kształtu dzioba samicy. Epitet gatunkowy – "crassirostris" – pochodził od słowa "crassus" i oznaczał „gruby”, „ciężki”, gdyż samiec miał dziób gruby u nasady. W 1840 roku George Robert Gray zaproponował zastąpienie obu tych nazw nową nazwą "Neomorpha Gouldi", która uczciłaby autora pierwszego opisu. W 1851 roku Jean Cabanis zaproponował zmianę nazwy rodzajowej na "Heteralocha", jako że podobna nazwa "Neomorphus" była już w użyciu – określano nią rodzaj ptaków z rodziny kukułkowatych. Ostatecznie przyjęła się nazwa gatunkowa "Heteralocha acutirostris".
Opis.
Osobniki obojga płci nosiły czarne upierzenie z zielonym, metalicznym połyskiem i charakterystyczne koliste, jasnopomarańczowe korale u nasady dzioba. U obu płci dziób miał barwę kości słoniowej, szarą u nasady. Długie, niebieskoszare kończyny dolne (w tym stopy) kończyły się jasnobrązowymi pazurami. Kurobród posiadał brązowe oczy. Ptak ten miał 12 błyszczących, czarnych sterówek zakończonych białym paskiem, o szerokości 2,5–3 cm, które tworzyły szeroki i zaokrąglony na końcu ogon.
Młodociane ptaki posiadały bardziej matowe, brązowe upierzenie z pokrywami ogonowymi koloru rdzawopłowego o białych końcówkach. Korale były małe i blade. Dziób młodych samic zakrzywiał się tylko nieznacznie. Maorysi wspominają istnienie odmiany kurobroda zwanej przez nich "huia-ariki" —, co dosłownie oznacza „główny Huia”. "Huia-ariki" miał pstrokate brązowawo-szare upierzenie i ciemniejsze pióra na szyi i głowie. Ta odmiana mogła być częściowo albinotyczna lub odmienną barwę przybierały osobniki w podeszłym wieku. Odnotowano także kilkanaście albinotycznych kurobrodów różnodziobych.
U kurobroda różnodziobego zaznaczał się bardzo dobrze dymorfizm płciowy. Gatunek ten charakteryzował się największą różnicą długości i kształtu dzioba wśród wszystkich ptaków. Charakterystyczne było to, że dłuższy dziób posiadała samica, co spotykane jest jeszcze tylko u kilku gatunków ozdobników i pyszałków z rodziny cudowronek. Dziób samca miał średnio 60 mm i podobnie jak u dzięciołów był masywny, lekko zakrzywiony w dół, natomiast dziób samicy miał średnio długość 96 mm (niektórzy autorzy podają 104 mm) i był silnie zakrzywiony w dół, podobnie jak u kolibrów czy miodojadów. Innym, mniej efektownym aspektem dymorfizmu płciowego tego gatunku była różnica wielkości pomiędzy płciami: samce mierzyły 45 cm długości, podczas gdy nieco większe samice 48 cm. Dodatkowo ogon samca mierzył około 200 mm długości, rozpiętość ich skrzydeł wynosiła między 210 a 220 mm, a u samic ogon mierzył od 195 do 200 mm, rozpiętość skrzydeł natomiast od 200 do 205 mm.
Zasięg występowania i środowisko.
Zdeponowane szczątki i pozostałości tego ptaka sugerują, że kurobród różnodzioby rozprzestrzeniony był na nizinnych i górskich lasach rodzimych Wyspy Północnej od północnego krańca regionu Northland na północy po Wellington i pasmo Aorangi na dalekim południu. Jedynie kilka osobników znanych jest z rozległych depozytów w pułapkach skalnych jaskini krasowych systemu Waitomo i są także rzadkie lub wcale nie występują w depozytach szczątków w centralnej części Wyspy Północnej i w regionie Hawke’s Bay; wydaje się, że preferowały siedliska, które nie są dobrze oznaczone przez osady znane obecnie. Zasięg jego występowania zdaje się nawiązywać do rozmieszczenia osadnictwa maoryskiego z połowy XII w. Przed rozpoczęciem kolonizacji europejskiej w Nowej Zelandii w latach ’40 XIX wieku ptaka tego spotykano jedynie w lasach południowej części Wyspy Północnej, na południe od linii łączącej pasmo górskie Raukumara Range na wschodzie, wzdłuż pasma Kaimanawa Range, aż do rzeki Turakina w dystrykcie Rangitikei na zachodzie. Na południu jego zasięg rozciągał się do regionu Wairarapa i pasma Rimutaka Range leżącego na wschód od Wellington. Obserwacje zebrane przez Waltera Bullera i pojedyncze "waiata" (pieśń maoryska) sugerują, że kurobród różnodzioby był kiedyś także spotkany w regionach Marlborough i Nelson na Wyspie Południowej. Jednakże nigdy nie został zidentyfikowany w bogatych kopalnych osadach na południe od Cieśniny Cooka i nie ma żadnych innych dowodów na obecność gatunku na tej wyspie. Kurobród zasiedlał obydwa z dwóch głównych typów lasów w Nowej Zelandii. Zasiedlał przede wszystkim wilgotne lasy liściaste (głównie zastrzalinowate), z gęstym podszytem, ale także sporadycznie zasiedlał lasy bukanowe. Ptak ten był notowany w roślinności rodzimej, wliczając w to m.in. Mataī ("Prumnopitys taxifolia"), Rimu ("Dacrydium cupressinum"), Kahikatea ("Dacrycarpus dacrydioides"), Rātā ("Metrosideros robusta"), Maire ("Nestegis"), Hīnau ("Elaeocarpus dentatus"), 'Tōtara ("Podocarpus totara"), Rewarewa ("Knightia excelsa"), Māhoe ("Melicytus ramiflorus"), Taraire, ("Beilschmiedia tarairi") i na poziomie morza w drzewach Karaka ("Corynocarpus laevigatus") na przylądku Turakirae. Nigdy nie odnotowano go na pogorzelisku lub na ziemi wykarczowanej pod uprawy.
Pożywienie.
Kurobród różnodzioby zasiedlał górskie regiony Wyspy Północnej, schodząc w zimie lub w okresach ochłodzenia do nizinnych lasów na równinach w poszukiwaniu pożywienia. Jego dieta zawierała owady i ich larwy, wliczając w to wetę i chrząszcza z gatunku "Prionoplus reticularis", pająki, a także małe jagody. Prowadzące nocny tryb życia larwy "Prionoplus reticularis" były przypuszczalnie najbardziej preferowanym pokarmem tych ptaków. Dymorfizm płciowy struktury dzioba wiązał się z rozwinięciem odmiennych dla obu płci strategii żywienia. Samiec używał dzioba do dłubania w zewnętrznych warstwach gnijącego lub żywego drewna, podczas gdy samica sondowała strefy niedostępne dla samca, takie jak jamy mieszkalne larw owadów w żywym drewnie. Badania anatomii mięśni głowy i szyi samca wskazują także, że mógł on szeroko otworzyć dziób, co umożliwiało mu rozszczepianie gnijącego drewna. Zaobserwowano, gdy osobnik, chwyciwszy owada, przefrunął na gałązkę, trzymając go stopą. Następnie oddzielił wszystkie twarde kawałki, podrzucił pozostałość w górę, złapał dziobem i połknął. W przeciwieństwie do popularnego poglądu, pary rzadko dzieliły ze sobą posiłki (jednakże ptaki mogły zachowywać się tak okazjonalnie w celu umocnienia więzi partnerskiej). Para kurobrodów nie współpracowała przy poszukiwaniu pożywienia, przynajmniej nie w ścisłym tego słowa znaczeniu. Wszystkie informacje o strategii pożywiania tych ptaków bazują na nieścisłym i nieobiektywnym opisie Bullera, opierającym się na obserwacjach pary ptaków trzymanej w klatce. Odmienność dziobów jest raczej ekstremalnym przykładem różnicowania niszowego, dzięki któremu zmniejszała się rywalizacja wewnątrzgatunkowa między płciami. To umożliwiało gatunkowi wykorzystywanie szerokiego zakresu źródeł pożywienia.
Tryb życia i zachowanie.
Podobnie jak żyjące współcześnie koralniki: kurobród siodłaty i koralnik modropłatkowy, kurobród różnodzioby używał swoich zaokrąglonych skrzydeł do latania na krótkich dystansach, ale preferował poruszanie się długimi skokami i podskokami w koronach drzew lub w ściółce leśnej przy użyciu mocnych nóg. Rozpościeranego ogona używał do utrzymania równowagi podczas wspinania po pniach drzew. Ptak ten był cichy, społeczny i monogamiczny, a pary wiązały się ze sobą na całe życie. Zazwyczaj przebywał w parach, jednak niekiedy spotykano grupy czterech lub więcej osobników. Walter Buller obserwował pary trzymające się zawsze blisko siebie, stale wydające „niski czuły świergot”, nawet w niewoli. Stwierdził także, że pary trzymane w niewoli często pielęgnują się wzajemnie. Kiedy samiec takiej pary przypadkiem został zabity, samica „manifestowała najstraszliwsze cierpienie tęskniąc za partnerem i ginąc 10 dni potem”. Pewien mężczyzna maoryski z XIX wieku wspominał: „Starsi ludzie zawsze mówili mi, że para [ptaków] Huia żyje najbardziej kochającym się związkiem... Jeśli samiec zginie pierwszy, samica ginie wkrótce potem [pogrążona] w żalu”. Ptak został tak nazwany dzięki swojemu głośnemu, rozpaczliwemu odgłosowi, łagodnemu, czystemu gwizdowi brzmiącemu jak angielskie słowa „Who-are-you-o”. Jeśli odgłos ten jest naśladowany, ptak zaczyna za nim podążać. Kurobród nie bał się ludzi i dlatego mógł być łatwo schwytany nawet rękoma. Samica dopuszczała także do złapania jej w gnieździe. Imitacja odgłosu ptaka przetrwała jako nagranie członka "Huia Search Team" (pol.: „Zespół Poszukiwań Huia”) Henare Haumany odgwizdującego ten odgłos.
Z kurobrodem związany był gatunek wszoła z rodziny Philopteridae. "Rallicola extinctus", wcześniej uważany za jedyny gatunek w rodzaju "Huiacola" (dosł.: „mieszkaniec (ptaka) Huia”), był jedynym znanym pasożytem związanym z tym ptakiem i przypuszczalnie wymarł wraz ze swoim żywicielem.
Rozmnażanie.
Niewiele wiadomo o rozmnażaniu tego ptaka. Jednakże przypuszcza się, że sezon lęgowy przypadał na początek lata, kiedy to zwierzę budowało z suchych traw, liści, patyków i gałązek gniazdo w kształcie spodka z małym, płytkim kielichem pośrodku, zrobionym z delikatnego materiału wyściełającego i chroniącego jaja. Gniazdo było budowane w dziupli bądź na kupce gęstej roślinności. Gniazdowanie miało miejsce w listopadzie. Samica składała dwa do czterech jaj koloru szarawego z purpurowymi i brązowymi plamkami, mierzącymi 30–45 mm. Większość gniazd tych ptaków znajdowano w pobliżu szczytów pasm górskich.
Znaczenie w kulturze człowieka.
W kulturze Maorysów, jak podaje M. Riley (2001), „czapla biała i Hiua nie były zazwyczaj spożywane, ponieważ ceniono te rzadkie ptaki z powodu ich drogocennych piór, noszonych przez ludzi wysokich rangą”. Nowozelandzka antropolog Margaret Rose Orbell wspomina jedno ze świętych wierzeń związanych z ptakiem mówiące, że jeśli mężczyźnie przyśni się Huia lub jego pióra, znaczy to, że jego żona pocznie córkę. Odważna i dociekliwa natura ptaka uczyniła go szczególnie łatwym do schwytania. Maorysi wabili go przez naśladowanie jego odgłosów i łapali przy pomocy "tari" – rzeźbionego kija z pętlą na końcu, zastawiali sidła lub zabijali go maczugami i długimi dzidami. Często wykorzystywali silne więzi pary, chwytając jednego partnera, który nawoływał drugiego, wabiąc go do pułapki. Chociaż nie było w zwyczaju polowanie na niego dla jego mięsa, kurobród był uważany za przysmak.
Mimo że zasięg występowania tego gatunku był ograniczony do południowej części Wyspy Północnej, jego pióra były bardzo cenione i wymieniane między plemionami za inne wartościowe dobra, takie jak "pounamu" (zielona ozdoba wykonana z nefrytu) czy zęby rekina lub darowane jako oznaka przyjaźni i szacunku. Przez tę wymianę pióra rozprzestrzeniły się na północ i daleko na południe Nowej Zelandii. Były przechowywane w kunsztownych, rzeźbionych szkatułach, zwanych "waka huia", zawieszanych na sufitach domów wodzów. Pióra tego ptaka noszono na ceremoniach pogrzebowych i używano jako dekorację głowy zmarłego. "Marereko", opisane przez Edwarda Roberta Tregeara jako „starożytne pióro wojenne”, składało się z dwunastu piór ptaka. "Pōhoi", ozdoba zrobiona ze skóry ptaka, była wysoko ceniona. Skórę ściągano wraz z dziobem, czaszką i koralami, a nogi i skrzydła były usuwane. Skóra była ostrożnie suszona. "Pōhoi" noszono na szyi lub uszach. Dziób samicy znany był jako surowiec do wyrobu biżuterii, takich jak broszki.
Pióra z ogonów kurobrodów różnodziobych trzymanych w małych klatkach wypadały przed osiągnięciem przez te ptaki pełnych rozmiarów. Maorysi trzymali je jako maskotki i tak jak kędziornik ("Prosthemadera novaeseelandiae") można je było nauczyć wymawiania kilku słów. Jest także zapis z XIX w. o oswojonym osobniku trzymanym przez osadników europejskich w małej wiosce w dystrykcie Tararua.
Urzędy pocztowe Nowej Zelandii, Wysp Cooka, Niue, Wysp Świętego Tomasza i Książęcej i Gwinei Bissau wyemitowały w sumie kilkanaście znaczków pocztowych przedstawiających kurobroda różnodziobego. Pierwszym z nich był nowozelandzki znaczek o nominale 3 pensów wyemitowany 4 kwietnia 1898. Był to jeden z pierwszych znaczków w Nowej Zelandii i pochodził z pierwszej w tym kraju serii znaczków o tematyce przyrodniczej. Przedstawia on parę ptaków siedzącą na gałęzi. Kolejne znaczki z tym ptakiem zostały wyemitowane w 1900, 1902, 1907, 1996 i 1998. Wyspy Cooka wyemitowały znaczki z ptakiem w 1903, 1974, 1979, 1984 i 1986, a Niue w roku 1903. Wyspy Świętego Tomasza i Książęca wyemitowały znaczek w 2009, a Gwinea Bissau w 2012 roku.
Kurobród został objęty ochroną w roku 1901. W roku 1999 w Hastings Boys' High School zorganizowano konferencję dotyczącą sklonowania tego ptaka, co miało się odbyć w University of Otago. Jednak ze względu na zły stan DNA pochodzącego ze skóry wypchanych okazów nie zdecydowano się na klonowanie.
Wymarcie.
Gatunek ten występował na całej Wyspie Północnej przed przybyciem człowieka do Nowej Zelandii. Maorysi przybyli około 800 lat temu i przed przybyciem tam osadnictwa europejskiego w latach '40 XIX w. niszczenie siedlisk i polowania zmniejszyły zasięg występowania ptaka do południowej części Wyspy Północnej. Jednakże polowania Maorysów na te ptaki były ograniczone przez tradycyjne prawa tylko do części ich zasięgu. Główny sezon polowań przypadał na okres od maja do lipca, kiedy upierzenie ptaka było w najlepszym stanie, podczas gdy "rāhui" (zakaz polowania) obowiązywał wiosną i latem w celu odtworzenia populacji gatunku. Wraz z pojawieniem się osadnictwa europejskiego ptak ten stał się faktycznie zagrożony. Liczba jego osobników zaczęła zmniejszać się za sprawą trzech czynników: rozprzestrzeniającej się deforestacji, wprowadzeniem ssaczych drapieżników i polowań. Kolejną możliwą przyczyną wyginięcia gatunku była choroba, ale podobnie jak wymarcie innych nowozelandzkich ptaków w XIX w., takich jak rdzawki: północna i południowa, zmniejszenie populacji kurobroda było słabo badane. Ponieważ ptak ten spędzał dużo czasu na ziemi, był szczególnie narażony na naziemne drapieżniki, zwłaszcza na szczura śniedego, zdziczałe koty i łasice. W XIX w. masowe wylesianie Wyspy Północnej, postępujące szczególnie na nizinach południowych rejonów, takich jak region Hawke’s Bay, dystrykt Manawatu i dystrykt South Wairarapa prowadzone przez osadników europejskich potrzebujących ziemi pod uprawę. Kurobród był szczególnie zagrożony przez to, gdyż przypuszczalnie występował tylko w lasach pierwotnych, obfitych w stare, gnijące drzewa pełne larw owadów. Wydaje się zatem prawdopodobne, że nie mógłby przetrwać w lesie wtórnym. Chociaż górskie części ich dawnego zasięgu nie były zniszczone, lasy nizinne dolin śródgórskich, gdzie kurobród w zimie i chłodnych porach roku miał swoje schronienie, były systematycznie wycinane. Niszczenie siedlisk i drapieżnictwo introdukowanych gatunków były problemem dla wszystkich ptaków Nowej Zelandii, ale kurobród dodatkowo był masowo odławiany.
"Heteralocha acutirostris" był pożądany przez kolekcjonerów i muzea z całego świata w formie wypchanych okazów, ze względu na jego charakterystyczny dymorfizm płciowy i piękno. Polowanie na kurobroda z tych powodów było zapoczątkowane przez przyrodników. Austriacki taksydermista Andreas Reischek zebrał w ciągu 10 lat aż 212 par tych ptaków dla Muzeum Historii Naturalnej w Wiedniu, a Walter Buller zebrał 18 podczas tylko jednej z kilku wypraw w paśmie Rimutaka w 1883. Buller zanotował, że w 1883 grupa 11 Maorysów zdobyła 646 skór tych ptaków z lasu pomiędzy przełęczami Manawatu Gorge a Akitio (południowa część regionu Manawatu-Wanganui). Łącznie z Nowej Zelandii wywieziono kilka tysięcy ptaków.

</doc>
<doc id="1678677" url="https://pl.wikipedia.org/wiki?curid=1678677" title="SMS H 147">
SMS H 147

H 147 – niemiecki niszczyciel z okresu I wojny światowej. Trzecia jednostka typu H 145. Okręt wyposażony w trzy kotły parowe opalane ropą. Zapas paliwa 332 ton. Po wojnie przekazany Francji w ramach reparacji wojennych. Wcielony do Marine nationale pod nazwą Marcel Delage. Złomowany w 1935 roku.
Zobacz też.
Pozostałe niszczyciele tej serii: H 145, H 146.

</doc>
<doc id="1678681" url="https://pl.wikipedia.org/wiki?curid=1678681" title="Robert Coffy">
Robert Coffy

Robert Joseph Coffy, (ur. 24 października 1920 w Le Biot, zm. 15 lipca 1995 w Saint-Zacharie), francuski duchowny katolicki, kardynał, arcybiskup Marsylii.
Życiorys.
Święcenia kapłańskie przyjął 28 października 1944 roku. Doktorat z teologii uzyskał na uniwersytecie w Lyonie. W 1949 roku został wykładowcą teologii dogmatycznej w seminarium duchownym w Annecy, a w 1952 roku - jego rektorem. W swoich poszukiwaniach teologicznych podejmował dialog ze współczesnymi nurtami filozoficznymi. Był również autorem cenionych prac z eklezjologii. 11 lutego 1967 roku został mianowany biskupem Gap, a 15 czerwca 1974 roku arcybiskupem Albi. Jan Paweł II mianował go 13 kwietnia 1985 roku arcybiskupem Marsylii, a na konsystorzu 28 czerwca 1991 roku wyniósł do godności kardynalskiej z tytułem prezbitera San Luigi Maria Grignion de Montfort. Przyczynił się do przejścia na katolicyzm Wspólnoty Błogosławieństw założonej w 1975 roku we Francji przez dwie pary małżeńskie z Kościoła ewangelicko-reformowanego. 22 kwietnia 1995 roku z powodu ciężkiej choroby ustąpił z urzędu. Zmarł w Saint-Zacharie.

</doc>
<doc id="1678683" url="https://pl.wikipedia.org/wiki?curid=1678683" title="Proletkult">
Proletkult

Proletkult (akronim od ros. "пролетарская культура" – pol. "kultura proletariacka") – organizacja kulturalna działająca w latach 1917–1932 w Rosji Radzieckiej a następnie w Związku Radzieckim, stawiająca sobie za cel wypracowanie nowej, klasowej kultury proletariatu.
Historia organizacji.
Inspiracją dla powstania organizacji była przedrewolucyjna działalność Aleksandra Bogdanowa. Kierowana przez niego grupa "Naprzód" (Wpieriod) w latach 1909–1910 próbowała zakładać specjalne szkoły dla robotników, w których mieli oni stać się wyrazicielami nowej kultury – kultury proletariatu. We wrześniu 1917 doszło do spotkania w Moskwie przedstawicieli ponad 200 organizacji, zajmujących się na co dzień działalnością kulturalną. Pod kierownictwem Anatolija Łunaczarskiego, Aleksandra Bogdanowa i Pawła Lebiediewa-Polańskiego wypracowano koncepcję tworzenia na obszarze całego kraju sieci ośrodków, ale także zespołów, w których robotnicy mieli nauczyć się od "starych twórców" podstawowych zasad technicznych, niezbędnych w procesie tworzenia. Już latem 1919 powstało ponad 100 miejskich struktur proletkultu, a w następnym roku w strukturach organizacji działało ponad 80 tysięcy osób. Na II kongresie Kominternu w sierpniu 1920 powołano do życia Międzynarodowe Biuro Proletkultu, które miało upowszechniać zasady kultury proletariackiej poza granicami kraju i przygotowywać Ogólnoświatowy Kongres Proletkultu. Biuro nie przejawiało jednak większej aktywności i wkrótce zawiesiło funkcjonowanie.
Działalność Proletkultu, jako scentralizowanej struktury zajmującej się kulturą została skrytykowana w 1922 przez Lenina co przyspieszyło proces jej decentralizacji. W miejsce jednolitej struktury działały pojedyncze zespoły muzyczne, teatralne i grupy literackie. Decyzję o rozwiązaniu Proletkultu podjął 23 kwietnia 1932 Komitet Centralny WKP(b).
Manifesty Proletkultu parodiował Jewgienij Zamiatin w powieści "My".
Działalność.
Wydawnictwa.
Proletkult prowadził działalność wydawniczą - oprócz czasopism jak choćby "Kultura proletariacka" (ros. Пролетарская культура) wydawano zbiory poezji i opowiadań, tworzonych przez robotników.
Teatr.
Jednym z najbardziej znanych zespołów artystycznych działających w latach 20. był Pierwszy Robotniczy Teatr Proletkultu, w którym działali znani reżyserzy: Siergiej Eisenstein i Iwan Pyrjew. Obszarem zainteresowania twórców, związanych z Proletkultem było organizowanie imprez masowych i świąt rewolucyjnych, które miały sprzyjać przekazywaniu nowych idei i wartości rewolucji bolszewickiej. 
W pierwszych latach działalności organizowano wielkie widowiska plenerowe, odwołujące się do tradycji romantycznych monumentalnych realizacji Maxa Reinhardta. Najbardziej spektakularnym pokazem tego typu był "Szturm na Pałac Zimowy", wystawiony przez Nikołaja Jewreinowa w oryginalnej scenerii historycznej w Petersburgu. Przywódcy Białych grani przez zawodowych aktorów, zostali pokazani w sposób karykaturalny. Towarzyszył im trzytysięczny tłum statystów. Czerwonych, ubranych w jednakowe uniformy, reprezentowała dziewięciotysięczna rzesza statystów. W inscenizacji wzięły udział także jednostki zmotoryzowane, z Newy dochodziły odgłosy wystrzałów. Starcie odgrywano zarówno na placu jak i w samym Pałacu Zimowym, publiczność mogła z zewnątrz obserwować co dzieje się w środku przez matowo przysłonięte, podświetlone okna. 
Z czasem zrezygnowano z tak widowiskowych spektakli, Proletkult skupił się na działalności agitacyjnej, realizowanej przy minimalnych środkach inscenizacyjnych. Objazdowe grupy teatralne przedstawiały procesy wrogów ludu lub "mówione gazety". Przeciwników ustroju pokazywano w sposób karykaturalny. Błyskawicznie reagowano na aktualne wydarzenia polityczne, dopasowując do nich scenariusz przedstawień. Do najbardziej znanych grup tego typu należały Niebieskie Bluzy, związane z moskiewskim instytutem dziennikarstwa. 
Do stylistyki teatru Proletkultu nawiązywali m.in.: w Niemczech Erwin Piscator i Bertolt Brecht, a później masowe widowiska organizowane przez nazistów, w USA Clifford Odets i jego Group Theatre z Nowego Jorku.

</doc>
<doc id="1678684" url="https://pl.wikipedia.org/wiki?curid=1678684" title="DAB 12-1200B">
DAB 12-1200B



</doc>
<doc id="1678685" url="https://pl.wikipedia.org/wiki?curid=1678685" title="Bolesław Bielawski">
Bolesław Bielawski

Bolesław Bielawski (ur. 25 maja 1882 w Koroczy, zm. 19 listopada 1966 w Sopocie) – adwokat, senator I kadencji w latach 1922–1927, członek Trybunału Stanu.
Życiorys.
Urodzony w kresowej rodzinie Artura, lekarza, i Marii z Kunaszewskich, która zajmowała się domem.
Po 1900 roku był członkiem Ligi Narodowej. Studiował prawo na Uniwersytecie Kijowskim w latach 1900–1905. Po studiach aplikował u adwokata Aleksandra Daszkiewicza i pracował jako pomocnik radcy prawnego Kijowskiego Prywatnego Banku Komercyjnego. Od 1911 adwokat, specjalizował się w sprawach z zakresu prawa cywilnego.
W latach 1917–1919 członek kijowskiej Rady Adwokackiej. Od 1919 praktykował w Warszawie. Jego klientami byli m.in. Maurycy Zamoyski dla którego Bielawski przeprowadził operację oddłużania ordynacji a także rodzina Radziwiłłów w procesach o ordynacje nieświeską i ołycką.
Zasiadał w Senacie pierwszej kadencji jako członek klubu Związku Ludowo-Narodowego.
Jako członek Trybunału Stanu uczestniczył w sprawie Czechowicza.
W latach 1930–1931 był prezesem Naczelnej Rady Adwokackiej. Przewodniczył także Zarządowi Głównemu Związku Adwokatów Polskich.
Od 1941 do 1945 był prezesem Tajnej Naczelnej Rady Adwokackiej, funkcjonującego w podziemiu organu samorządu zawodowego adwokatów. W czasie okupacji za sprzeciwianie się usuwaniu z pracy adwokatów–Żydów, został usunięty z adwokatury.
Pod koniec II wojny światowej był kandydatem narodowców na następcę Prezydenta RP Władysława Raczkiewicza, ale odmówił opuszczenia kraju.
Tuż po wojnie, przez krótki czas, kontynuował praktykę adwokacką.
Zmarł w Sopocie. Pochowany na cmentarzu Powązkowskim w Warszawie (kwatera 221-5-5,6).

</doc>
<doc id="1678686" url="https://pl.wikipedia.org/wiki?curid=1678686" title="Charlotte Church">
Charlotte Church

Charlotte Church (ur. 21 lutego 1986 w Cardiff) – walijska piosenkarka, pisarka piosenek, aktorka i prezenterka telewizyjna.
Jako dziecko zdobyła sławę jako artystka gatunku crossover przechodząc do muzyki pop w 2005 r. Do 2007 r. sprzedała ponad 10 500 000 albumów na całym świecie. Prowadziła w brytyjskiej telewizji własny program "The Charlotte Church Show". Występowała dla królowej Elżbiety II, księcia Karola i księcia Filipa, prezydenta Billa Clintona i George’a Busha, Ruperta Murdocha i Jana Pawła II. Śpiewa w kilku językach: angielskim, walijskim, francuskim, włoskim i po łacinie.

</doc>
<doc id="1678689" url="https://pl.wikipedia.org/wiki?curid=1678689" title="Masayoshi Kan">
Masayoshi Kan

 – japoński lekkoatleta, sprinter.
Największe sukcesy odnosił w sztafecie 4 x 400 metrów, m.in. :
W startach indywidualnych największym osiągnięciem Kana jest srebro mistrzostw Azji (bieg na 400 m Fukuoka 1998).

</doc>
<doc id="1678693" url="https://pl.wikipedia.org/wiki?curid=1678693" title="AFC Wimbledon">
AFC Wimbledon

AFC Wimbledon – angielski klub piłkarski z Kingston upon Thames występujący w League Two. W latach 2002-2011 pięć razy uzyskiwał promocję do wyższej klasy rozgrywkowej, ustanawiając przy tym serię 78 meczów bez porażki, co jest rekordem w angielskiej piłce seniorskiej na wszystkich szczeblach ligowych.
Historia.
Założony został w czerwcu 2002 roku przez część kibiców Wimbledonu, niezadowolonych z prób przeniesienia wtedy bezdomnego klubu (od 1991 roku) z jego tymczasowej siedziby z Londynu; w 2003 Wimbledon F.C. został jednak przeniesiony do Milton Keynes - miasta oddalonego od stolicy kraju o 80 km. Dwa miesiące po założeniu nowego klubu zespół AFC przystąpił do rozgrywek Combined Counties League dziewiątego, ligowego poziomu rozgrywek piłkarskich w Anglii. 10 lipca, na pierwszym meczu sparingowym przed rozpoczęciem sezonu, zjawiło się niespełna 4700 widzów.
W sezonie 2002/03 menadżerem zespołu był Terry Eames. "The Dons" zakończyli rozgrywki na 3. pozycji w tabeli z czteropunktową stratą do miejsca gwarantującego awans do wyższej ligi. Średnia widzów na stadionie Kingsmeadow wyniosła 3003 widzów i była większa od frekwencji zanotowanej na Selhurst Park, gdzie swoje mecze rozgrywała wciąż występująca w Nationwide Division One drużyna Wimbledonu F.C..
W drugim sezonie występów w Premier Division Combined Counties League, AFC Wimbledon, do 10 stycznia 2004 roku zanotował 21 zwycięstw z rzędu. W lutym, z powodów dyscyplinarnych zwolniono Eamesa, a jego miejsce tymczasowo zajął Nicky English. Pierwszy mecz pod wodzą nowego szkoleniowca zakończył się zwycięstwem "The Dons" 9:0. Ostatecznie zespół zajął 1. miejsce i awansował do Isthmian League First Division. W tym samym roku drużyna zwyciężyła w rozgrywkach o "Premier Challenge Cup".
W maju 2004 roku nowym menadżerem Wimbledonu został Dave Anderson. Trzy miesiące później zespół po raz pierwszy przystąpił do rozgrywek o Puchar Anglii osiągając trzecią rundę kwalifikacyjną. W sezonie 2004/2005 "The Dons" ukończyli rozgrywki ponownie na 1. miejscu i po raz drugi z rzędu uzyskali promocję. Drużyna wygrała także turniej o "Surrey Senior Cup". AFC Wimbledon odnotował kolejny rekord zaliczając serię 78 ligowych spotkań bez porażki.
W pierwszym sezonie występów w Isthmian League Premier Division "The Dons" zajęli 4. miejsce i osiągnęli play-offs. Zespół przegrał jednak w dwumeczu z Fisher Athletic; wystąpił także w finale "Surrey Senior Cup" gdzie tym razem uległ lokalnej drużynie Kingstonian.
W sezonie 2006/2007 AFC Wimbledon zakończył rozgrywki na 5. lokacie i ponownie awansował do play-offs. W kilku meczach wystawił w składzie nie zgłoszonego do rozgrywek Jermaine`a Darlingtona, za co Związek Piłkarski podjął decyzję o odjęciu 18 punktów. Po ponownym rozpatrzeniu sprawy ostatecznie odjęto 3 punkty i ukarano klub kwotą w wysokości 400 funtów.
W maju 2007 roku nowym menadżerem zespołu został Terry Brown. Rok później drużyna wywalczyła awans do Conference South, pokonując w finale play-off Staines Town 2:1. W sezonie 2008/2009 AFC Wimbledon zajął 1. miejsce i awansował do Football Conference - zaplecza zawodowej Football League.
Rok później AFC Wimbledon zajął 8., a w 2011 roku 2. pozycję i osiągnął finał play-offs. 21 maja, w meczu rozegranym na City of Manchester Stadium, "The Dons" pokonali po rzutach karnych Luton Town i awansowali do League Two. W sezonie 2011/2012 w N-Power League Two zajęli 16. miejsce.
W latach 2019–2020, w miejscu rozebranego Wimbledon Greyhound Stadium i niedaleko miejsca gdzie dawniej stał długoletni obiekt Wimbledon FC, stary Plough Lane, wybudowano nowy stadion Plough Lane, na który z Kingsmeadow przenieśli się piłkarze AFC Wimbledon.
Kadra.
Skład zespołu.
"stan na 31 stycznia 2023"
Działalność byłych piłkarzy Wimbledonu.
W 2005 roku powstało stowarzyszenie byłych piłkarzy Wimbledonu (ang. "Wimbledon Old Players Association (WOPA)"). Jego członkami mogą zostać także piłkarze i menadżerowie klubu powstałego w 2002 roku. Wśród 60 założycieli tego stowarzyszenia byli między innymi: John Fashanu, Dave Beasant, Efan Ekoku, Neil Sullivan, Dave Bassett, Wally Downes, Marcus Gayle, Neal Ardley, Alan Kimble i Andy Thorn.
Sukcesy.
Po przeniesieniu siedziby Wimbledonu z Londynu do Milton Keynes, powstał spór dotyczący przejęcia tradycji przez nowo powstały klub MK Dons. Kibice stołecznego klubu uważali, że wszelkie trofea zdobyte przez Wimbledon F.C. powinny powrócić do miejsca, z którego oryginalny klub pochodzi.
W 2006 roku doszło do porozumienia pomiędzy Milton Keynes Dons F.C., Stowarzyszeniem Kibiców MK Dons (ang. "MK Dons Supporters Association"), Stowarzyszeniem Kibiców AFC Wimbledon (ang. "the Wimbledon Independent Supporters Association (WISA)") i Ogólnokrajową Federacją Kibiców (ang. "Football Supporters Federation"). Ustalono, że trofea zdobyte przez oryginalny, stołeczny klub, powrócą do dzielnicy Merton w Londynie. Podjęto także decyzję o członkostwie kibiców MK Dons w Ogólnokrajowej Federacji Kibiców oraz zaprzestaniu bojkotowania meczów z udziałem tego zespołu.
Replika Pucharu zdobytego w 1988 przez oryginalny klub, powróciła do Merton 2 sierpnia 2007 roku.

</doc>
<doc id="1678694" url="https://pl.wikipedia.org/wiki?curid=1678694" title="Ewa Paczoska">
Ewa Paczoska

Ewa Paczoska z d. Gaworska (ur. 2 stycznia 1952 w Warszawie) – profesor historii literatury polskiej, poetka i piosenkarka. Pracuje na Wydziale Polonistyki Uniwersytetu Warszawskiego.
Życiorys.
Córka Henryka Gaworskiego i Natalii z d. Traczyk, księgarki. Uczęszczała do XLIX Liceum Ogólnokształcącego im. Z. Modzelewskiego w Warszawie. Po zdaniu matury w 1969 podjęła studia polonistyczne na Uniwersytecie Warszawskim.
Po uzyskaniu w 1974 magisterium podjęła pracę na Wydziale Polonistyki UW w Zespole do badań nad życiem literackim Warszawy 1865-1895, którego przez kilka lat była sekretarzem. W 1978 podjęła stacjonarne studia doktoranckie. W 1983 doktoryzowała się na podstawie rozprawy pt. "Krytyka literacka pozytywistów" (promotorka: Janina Kulczycka-Saloni). W 1984 podjęła pracę jako adiunktka na Wydziale Humanistycznym Filii UW w Białymstoku, przez kilka lat kierowała tam Zakładem Literatury. W 1995 powróciła na Wydział Polonistyki UW, obejmując kierownictwo Zakładu Literatury i Kultury Drugiej Połowy XIX Wieku Instytutu Literatury Polskiej. W 1997 uzyskała na UW habilitację na podstawie książki "„Lalka”, czyli rozpad świata" i otrzymała stanowisko profesor nadzwyczajnej. W 2006 uzyskała tytuł profesora. W latach 2002–2007 była zatrudniona także na Wydziale Nauk Humanistycznych i Społecznych Szkoły Wyższej Psychologii Społecznej. Od 2012 pełni funkcję dyrektorki Instytutu Literatury Polskiej Wydziału Polonistyki Uniwersytetu Warszawskiego.
Jako uczona zajmuje się literaturą drugiej połowy XIX wieku. Napisała wiele książek dotyczących tego okresu, m.in. "„Lalka”, czyli rozpad świata", "Krytyka literacka pozytywistów", "Dojrzewanie, dojrzałość i niedojrzałość. Od Bolesława Prusa do Olgi Tokarczuk", "Prawdziwy koniec XIX wieku".
Ewa Paczoska jest autorką i współautorką kilku podręczników licealnych. Współorganizowała także Olimpiadę Literatury i Języka Polskiego. Odznaczona Srebrnym Krzyżem Zasługi.
W 2021 została członkiem korespondentem Towarzystwa Naukowego Warszawskiego.
Twórczość.
W pracy artystycznej posługuje się swoim panieńskim nazwiskiem Gaworska. W latach 70. i 80. XX w. wraz z Markiem Majewskim współtworzyła zespół z kręgu piosenki studenckiej Zegar z kukułką (reaktywowany w roku 2012 w ramach festiwalu OPPA). Wydała dwie płyty: "Stały meldunek" i "Portowe gadanie", a także trzy tomiki poezji: "Wiersze uzbierane", "Pani poetka pisze", "Nierówne światło".

</doc>
<doc id="1678702" url="https://pl.wikipedia.org/wiki?curid=1678702" title="Katastrofa lotnicza samolotu Bryza">
Katastrofa lotnicza samolotu Bryza



</doc>
<doc id="1678705" url="https://pl.wikipedia.org/wiki?curid=1678705" title="Sam Bettens">
Sam Bettens

Sam Bettens (ur. 23 września 1972 w Kapellen w Belgii jako Sarah Bettens) – belgijski wokalista zespołu K’s Choice. W 2019 wyoutował się jako transmężczyzna.
Kariera.
K's Choice.
Rodzeństwo Sam i Gert Bettens byli dwiema najbardziej popularnymi twarzami zespołu. Zespół jest popularny w Belgii, Holandii i Francji. Był na trasie koncertowej w Stanach Zjednoczonych między innymi z The Verve Pipe, Tonic, Alanis Morissette i The Indigo Girls.
Solo.
Sam odniósł sukces również w karierze solowej, zaczynając od wydanej w 2004 EP-ki, "Go". Cztery z pięciu piosenek z "Go" znalazły się na pierwszym albumie solo artysty, "Scream", z 2005. Następna EP-ka z 2007, "Fuzz", była dystrybuowana tylko online, a album z tego roku, "Shine", jako bezpłatny dodatek do gazety "De Morgen". W 2006 roku Bettens wygrał nagrodę EBBA za "Scream". W 2008 Bettens wydał kolejny album, "Never Say Goodbye". zapewniając wokale do soundtracków filmowych, m.in. Underworld, Wild Things, Zus i Zo i Leef!.
Rex Rebel.
W 2018 Sam razem z Reinoutem Swinnenem (klawiszowiec K's Choice's) i Wimem Van der Westenthe (perkusista K's Choice's) założyli zespół grający muzykę elektroniczną, Rex Rebel. Wydali debiutancki singiel "Big Shot" 21 października 2019, a debiutancki album, "Run", 28 lutego 2020.
Życie prywatne.
17 maja 2019 Bettens dokonał coming outu jako transpłciowy mężczyzna o imieniu Sam. Wspomniał o rozpoczęciu hormonalnej terapii zastępczej i o tym, że może ona wpłynąć na jego głos. Przed coming outem Bettens publicznie określał się jako lesbijka (od maja 2002), a K's Choice w latach 90. miało oddane lesbijskie fanki.
Bettens mieszka w Palm Desert, dokąd przeprowadził się z Johnson City, Tennessee w 2017 z rodziną.

</doc>
<doc id="1678708" url="https://pl.wikipedia.org/wiki?curid=1678708" title="Doʻstlik Yangibozor">
Doʻstlik Yangibozor

Doʻstlik Yangibozor (uzb. «Doʻstlik» futbol klubi Yangibozor, ros. Футбольный клуб «Дустлик» Ташкентская обл., Янгибазар, "Futbolnyj Kłub „Dustlik” Taszkientskaja obł., Yangibozor") – uzbecki klub piłkarski, z siedzibą w miejscowości Yangibozor, w wilajecie taszkenckim.
Historia.
Chronologia nazw:
Piłkarska drużyna Paxtakor została założona w miejscowości Yangibozor, w wilajecie taszkenckim. 
W 1962 debiutował w Klasie B, strefie 2 Mistrzostw ZSRR, w której zajął 12 miejsce.
W 1963 po kolejnej reorganizacji systemu lig ZSRR już jako Politotdel spadł do Klasy B, strefy 2.
W 1964 zajął 3 miejsce w turnieju finałowym i awansował do Drugiej Grupy A.
W 1970 po kolejnej reorganizacji systemu lig ZSRR ponownie spadł do Drugiej Ligi, strefy 5. W 1971 zajął 13 miejsce ale już nie występował w rozgrywkach na szczeblu profesjonalnym, a tylko w lokalnych turniejach.
Również w 1962 oraz w latach 1964-1970 zespół startował w rozgrywkach Pucharu ZSRR.
Dopiero w 1993 ponownie występował w Wyższej Lidze Mistrzostw Uzbekistanu.
W 1995 zmienił nazwę na Doʻstlik, a w 1999 i 2000 zdobył Mistrzostwo Uzbekistanu.
W sezonie 2003 zajął 11 miejsce w Wyższej Lidze, ale następnie występował tylko w rozgrywkach lokalnych.

</doc>
<doc id="1678710" url="https://pl.wikipedia.org/wiki?curid=1678710" title="Dustlik Taszkent">
Dustlik Taszkent



</doc>
<doc id="1678711" url="https://pl.wikipedia.org/wiki?curid=1678711" title="Parafia Świętych Apostołów Piotra i Pawła w Kostrzynie">
Parafia Świętych Apostołów Piotra i Pawła w Kostrzynie

Parafia św. Piotra i Pawła w Kostrzynie – parafia rzymskokatolicka w Kostrzynie należąca do dekanatu kostrzyńskiego archidiecezji poznańskiej. Została utworzona w XIV wieku. Kościół parafialny został wybudowany w stylu gotyckim w XVI wieku. Mieści się przy ulicy Średzkiej 8.

</doc>
<doc id="1678713" url="https://pl.wikipedia.org/wiki?curid=1678713" title="Sylvia Nasar">
Sylvia Nasar

Sylvia Nasar (ur. 17 sierpnia 1947, Rosenheim) – amerykańska ekonomistka pochodzenia niemieckiego, profesor dziennikarstwa, autorka powieści "Piękny umysł".
Jej matka była z pochodzenia Niemką, ojciec Ruzi Nazar – Uzbekiem i agentem CIA. Jej rodzina wyemigrowała do Stanów Zjednoczonych w 1951 r., następnie do Turcji, do Ankary w 1960. W 1998 roku opublikowała biografię noblisty w dziedzinie ekonomii John Nasha pt. "Piękny umysł" – zekranizowanej w 2001.

</doc>
<doc id="1678715" url="https://pl.wikipedia.org/wiki?curid=1678715" title="Juliana Fedak">
Juliana Fedak

Juliana Łeonidiwna Fedak (ukr. Юліана Леонідівна Федак; ur. 8 czerwca 1983 w Nowej Kachowce) – ukraińska tenisistka.
Status profesjonalny otrzymała w 1998, wieku 15 lat.
Jednym z sukcesów ukraińskiej tenisistki jest półfinał gry podwójnej Wimbledonu 2006 (w parze z Tetianą Perebyjnis), gdzie przegrały z parą Virginia Ruano Pascual i Paola Suárez. W singlu wygrała 6 turniejów ITF.

</doc>
<doc id="1678718" url="https://pl.wikipedia.org/wiki?curid=1678718" title="Język sogdyjski">
Język sogdyjski

Język sogdyjski – język wschodnioirański, którym posługiwano się w Sogdianie (obszar dzisiejszego Uzbekistanu i Tadżykistanu – główne miasta: Samarkanda, Fergana, Pandżakent). Posiada duży korpus tekstów pisanych, ponieważ wraz ze średnioperskim był najczęściej używanym językiem w tej części świata. W czasach dynastii Tang sogdyjski był "lingua franca" na szlaku jedwabnym.
Obecnie wymarły. Jeden z wschodnioirańskich dialektów blisko spokrewniony z językiem sogdyjskim, tzw. język jagnobijski, przetrwał do dziś – posługują się nim mieszkańcy doliny Jagnob.
Do zapisywania języka używano pisma sogdyjskiego, które wywodziło się z aramejskiego i składało się z wielu logogramów i ideogramów. Pismo to było przodkiem pisma ujgurskiego i pisma mongolskiego.
Oprócz tego do zapisu sogdyjskiego używano pisma manichejskiego, składającego się z 29 znaków.
Przykładowa transliteracja sogdyjskiego: MN sγwδy-k MLK’ δy-w’šty-c ’t x’xsrc xwβw ’pšwnw δrwth γ-rβ nm’cyw
"Od sogdyjskiego króla Dewaszticz do chachsarskiego chuv (Kagana?) Aszuna, życzenia zdrowia i pozdrowienia..."

</doc>
<doc id="1678719" url="https://pl.wikipedia.org/wiki?curid=1678719" title="Niszczyciele typu G 148">
Niszczyciele typu G 148

Niszczyciele typu G 148 – niemiecki typ niszczycieli z okresu I wojny światowej. Okręty miały być wyposażone w trzy kotły parowe opalane ropą, z zapasem paliwa 332 tony, i uzbrojone identycznie jak niszczyciele typu "G 96".
Budowano cztery okręty tego typu: G 148, G 148,G 148 i Ww 151. W momencie zakończenia wojny, trzy pierwsze były we wczesnym etapie konstrukcji, ostatni, budowany Stoczni Cesarskiej w Wilhelmshaven (stąd inne oznaczenie) był niemal gotowy do wodowania. Wszystkie okręty rozebrano na pochylniach.

</doc>
<doc id="1678722" url="https://pl.wikipedia.org/wiki?curid=1678722" title="Piotr Proskurin">
Piotr Proskurin

Piotr Łukicz Proskurin - ros. Пётр Лукич Проскурин - (ur. 22 stycznia 1928 we wsi Kosicy w obwodzie briańskim, zm. 26 października 2001 w Moskwie) - rosyjski pisarz.
Życiorys.
Pochodził z rodziny chłopskiej, jego ojciec uczestniczył w akcji kolektywizacji wsi. Zanim został pisarzem imał się różnych zajęć: był kierowcą, drwalem, pracował też przy spławianiu drewna na Kamczatce. W 1958 zadebiutował jako autor krótkich opowiadań. W 1964 ukończył kurs dla literatów organizowany przez Instytut Literacki im. Maksyma Gorkiego. Od 1971 był członkiem KPZR.
Głównym motywem jego twórczości była życie wsi rosyjskiej i tematyka okupacyjna. W powieściach "Głębokie rany" i "Rezultat" nawiązywał do walk partyzanckich okresu II wojny światowej. Powieść "Gorzkie zioła" przedstawia życie społeczności wiejskiej w pierwszych latach powojennych i problemy działalności partyjnej na tym terenie.
Powieść "Los", wydana w 1972 została uhonorowana Nagrodą Państwową ZSRR. W 1988 pisarz otrzymał tytuł Bohatera Pracy Socjalistycznej.
Był żonaty (Liliana), miał dwoje dzieci (Aleksiej, Jekatierina). Pochowany w Briańsku.

</doc>
<doc id="1678724" url="https://pl.wikipedia.org/wiki?curid=1678724" title="G 149">
G 149



</doc>
<doc id="1678725" url="https://pl.wikipedia.org/wiki?curid=1678725" title="G 150">
G 150



</doc>
<doc id="1678729" url="https://pl.wikipedia.org/wiki?curid=1678729" title="SK Haugar">
SK Haugar

Sportsklubben Haugar – norweski klub piłkarski z siedzibą w mieście Haugesund.
Historia.
Klub "Haugar" założony został 19 października 1939 roku. Pierwszym poważnym sukcesem było dotarcie do finału Pucharu Norwegii w 1961 roku, gdzie "Haugar" przegrał 0:7 z klubem Fredrikstad FK. Ponownie w finale krajowego pucharu "Haugar" znalazł się w 1979 roku, jednak i tym razem przegrał - 1:2 z klubem Viking FK.
Ponieważ Viking zdobył w tym samym sezonie tytuł mistrza Norwegii, "Haugar" wziął udział Pucharze Zdobywców Pucharów w sezonie 1980/81. Już w pierwszej rundzie drużyna norweska wylosowała trudnego rywala - szwajcarski klub FC Sion. W pierwszym meczu, na wyjeździe, "Haugar" niespodziewanie zremisował 1:1. W rewanżu na własnym stadionie Norwedzy wygrali pewnie 2:0 i niespodziewanie awansowali do 1/8 finału. Kolejnym rywalem był walijski klub Newport County, prezentujący teoretycznie podobny poziom do rywali z pierwszej rundy. W pierwszym meczu w Norwegii padł bezbramkowy remis, za to w Walii "Haugar" przegrał bardzo wysoko - aż 0:6 - i odpadł z turnieju.
Po raz pierwszy w pierwszej lidze Norwegii "Haugar" pojawił się w 1981 roku, jednak po zajęciu przedostatniego, 11 miejsca, spadł z powrotem do II ligi. Był to jedyny sezon klubu w najwyższej lidze Norwegii - "Haugar" odniósł w nim 2 zwycięstwa, 12 meczów zremisował i 8 przegrał, zdobywając przy tym 20 bramek i tracąc 38.
W 1993 roku "Haugar" dokonał fuzji z klubem Djerv 1919 Haugesund, tworząc klub FK Haugesund. Fuzja dotyczyła tylko sekcji męskiej - pozostała założona w 1973 roku sekcja żeńskiej piłki nożnej.

</doc>
<doc id="1678730" url="https://pl.wikipedia.org/wiki?curid=1678730" title="Sportsklubben Haugar">
Sportsklubben Haugar



</doc>
<doc id="1678731" url="https://pl.wikipedia.org/wiki?curid=1678731" title="Arizona elegans philipi">
Arizona elegans philipi

Arizona elegans philipi – podgatunek niejadowitych węży "Arizona elegans" z rodziny połozowatych (Colubridae), występujących w Ameryce Północnej na terenie Teksasu. Angielska nazwa tego węża to "Painted desert glossy snake".
Dorosłe osobniki osiągają długość 38–94 cm, najdłuższy zmierzony okaz miał 99,1 cm. Węże te żywią się małymi gryzoniami i jaszczurkami. Żyją na terenach piaszczystych i skalistych, które preferują. Można je także spotkać na terenach piaszczystych porośniętych kępami traw. Samice składają do 24 jaj.

</doc>
<doc id="1678732" url="https://pl.wikipedia.org/wiki?curid=1678732" title="Ww 151">
Ww 151



</doc>
<doc id="1678734" url="https://pl.wikipedia.org/wiki?curid=1678734" title="Parafia św. Mikołaja w Witkowie">
Parafia św. Mikołaja w Witkowie

Parafia św. Mikołaja w Witkowie – parafia rzymskokatolicka w Witkowie należąca do dekanatu witkowskiego archidiecezji gnieźnieńskiej. 
Parafia została erygowana w XIV wieku. Kościół parafialny został zbudowany w 1840 roku.

</doc>
<doc id="1678735" url="https://pl.wikipedia.org/wiki?curid=1678735" title="Teofil Długosz">
Teofil Długosz

Teofil Długosz (ur. 2 grudnia 1887 w Świdówce, zm. 22 lipca 1971 w Krakowie) – polski ksiądz katolicki, profesor teologii i historyk Kościoła.
Życiorys.
Urodził się 2 grudnia 1888 w Świdówce, w małorolnej rodzinie chłopskiej Jana i Agnieszki z Szostaków. Ukończył 4 klasy szkoły powszechnej w Niegowici. Następnie, od 1900, uczęszczał do gimnazjum w Bochni, a od 1902 do Gimnazjum św. Anny Krakowie. W latach 1906–1907 był redaktorem pisma „Młodzież”. W 1908 zdał egzamin dojrzałości i wstąpił do Seminarium Duchownego we Lwowie oraz rozpoczął studia na wydziale teologicznym Uniwersytetu Jana Kazimierza we Lwowie. Święcenia kapłańskie przyjął w 1912. Od 1909 był członkiem Organizacji Młodzieży Niepodległościowej „Zarzewie”. W latach 1912–1915 pracował jako wikariusz parafii w Złoczowie. Podczas I wojny światowej, w 1915 jako stypendysta Frintaneum udał się na dalsze studia do Wiednia. Udzielał się także w harcerstwie polskim i w opiece nad rannymi polskimi żołnierzami. 17 czerwca 1919 w Krakowie został promowany na doktora teologii. W latach 1919–1930 pracował jako katecheta w szkole powszechnej benedyktynek we Lwowie, a od 1927 ponadto w prywatnym gimnazjum urszulanek. Brał udział w obronie Lwowa. Był organizatorem ruchu teologicznego w Polsce. W 1920 został pierwszym redaktorem naczelnym kwartalnika „Przegląd Teologiczny”, a w 1924 należał do współzałożycieli powołanego we Lwowie Polskiego Towarzystwa Teologicznego. Poza tym był redaktorem „Miesięcznika katechetycznego” (1923–1926), tygodnika „Ojczyzna” (1926–1927), założycielem i redaktorem tygodnika „Lwowskie wiadomości parafialne” (1928–1930). W 1930 dzięki stypendium naukowemu z Ministerstwa Wyznań Religijnych i Oświecenia Publicznego i udał się do Rzymu, gdzie w okresie od 14 listopada 1930 do 15 lipca 1931 przeprowadzał badania w Archiwum Watykańskim. W 1937 obronił habilitację i uzyskał tytuł docenta historii kościoła na Wydziale Teologicznym Uniwersytetu Jana Kazimierza we Lwowie.
Wykładał historię Kościoła na uniwersytetach we Lwowie (1931–1939) i Krakowie (1949–1954). Podczas II wojny światowej wykładał historię Kościoła w Metropolitalnym Seminarium Duchownym we Lwowie. W latach 1954–1957 był profesorem nadzwyczajnym Akademii Teologii Katolickiej w Warszawie. Przed śmiercią wykładał historię Kościoła w krakowskim Seminarium Metropolitalnym.
Autor podręcznika dla szkół średnich "Historja kościoła" katolickiego (Lwów 1923, 1925).
Zmarł 22 lipca 1971 w Krakowie. Pochowany 26 lipca 1971 na cmentarzu parafialnym w Niegowici. W uznaniu dla różnorodnych zasług śp. ks. Długosza, na wniosek ks. Kard. Karola Wojtyły, Ojciec Święty przyznał mu godność prałata.

</doc>
<doc id="1678736" url="https://pl.wikipedia.org/wiki?curid=1678736" title="Éder Aleixo de Assis">
Éder Aleixo de Assis

Éder, właśc. Éder Aleixo de Assis (ur. 25 maja 1957 w Vespasiano) – brazylijski piłkarz. Podczas kariery występował na pozycji lewoskrzydłowego lub napastnika.
Kariera klubowa.
Karierę piłkarską rozpoczął w 1975 roku w klubie América Belo Horizonte, w którym występował do 1976 roku, gdy przeszedł do Grêmio Porto Alegre. Największym sukcesem z Gremio było zdobycie Mistrzostwa Stanu Rio Grande do Sul – Campeonato Gaúcho w 1977 i 1979 roku. W drużynie z Porto Alegre występował do 1979 roku. Lata 1980–1985 spędził Clube Atlético Mineiro. Z Atlético Mineiro zdobył czterokrotnie z rzędu Mistrzostwo Stanu Minas Geiras – Campeonato Mineiro w 1980, 1981, 1982 i 1983 roku.
Lata 1985–1989 to ustawiczne zmiany klubów. W tym okresie Éder grał w: Internacional Limeira, SE Palmeiras, Santos FC, Sport Recife, Botafogo, Athletico Paranaense, paragwajskim Cerro Porteño, Atlético Mineiro oraz tureckim Fenerbahçe SK.
Po powrocie do Brazylii lata 1989–1990 spędził ponownie w Atlético Mineiro. Ostatnie lata 1990–1997 kariery spędził w kilku klubach: União São João, Cruzeiro Esporte Clube (Puchar Brazylii 1993), ponownie w Atlético Mineiro(Campeonato Mineiro 1995), znów w União São João, Gama Brasília i Montes Claros. Łącznie w lidze brazylijskiej rozegrał 194 spotkania i strzelił 51 bramek. Ogółem w latach 1975–1997 strzelił w 926 meczach 549 bramek.
Kariera reprezentacyjna.
W reprezentacji Brazylii zadebiutował 17 maja 1979 roku w meczu przeciwko reprezentacji Paragwaju. W 1982 roku pojechał z reprezentacją na Mistrzostwa Świata, które były rozgrywane na stadionach Hiszpanii. Na Mistrzostwach wystąpił we wszystkich 5 meczach i zdobył w nich 2 bramki. Karierę reprezentacyjną zakończył 1 kwietnia 1986 roku w meczu przeciwko reprezentacji Peru. Łącznie w reprezentacji rozegrał 51 spotkań w których strzelił 8 bramek.

</doc>
<doc id="1678739" url="https://pl.wikipedia.org/wiki?curid=1678739" title="Ernst Friedberger">
Ernst Friedberger

Ernst Friedberger (ur. 17 maja 1875 w Gießen, zm. 25 stycznia 1932 w Berlinie) – niemiecki lekarz.
Życiorys.
Studiował na Uniwersytecie w Gießen, Monachium, Heidelbergu, Würzburgu i Berlinie. W 1899 w Gießen otrzymał tytuł doktora nauk medycznych po przedstawieniu dysertacji "Über den Säuregrad und Pepsingehalt des Harns bei Erkrankungen des Magens". Następnie pracował jako asystent w berlińskim Preußisches Institut für Infektionskrankheiten. Od 1901 asystent na Uniwersytecie w Królewcu. Od 1903, jako "privatdozent", wykładał tam higienę. W 1908 został dyrektorem wydziału terapii eksperymentalnej Instytutu Farmakologii Uniwersytetu w Berlinie. Od 1915 do 1926 profesor higieny na Uniwersytecie w Greifswaldzie, potem dyrektor Instytutu Higieny i Immunologii w berlińskim Dahlem.
Friedberger pamiętany jest za wczesne badania nad zjawiskiem anafilaksji. Wprowadził termin „anafilotoksyny”.

</doc>
<doc id="1678743" url="https://pl.wikipedia.org/wiki?curid=1678743" title="Chilli (zespół muzyczny)">
Chilli (zespół muzyczny)

Chilli – polski zespół funk rockowy założony w 2003 roku w Opolu. W twórczości grupy odnaleźć można wpływy wielu różnych gatunków muzycznych, od hip-hopu przez funk aż po mocnego rocka.
Historia.
Chilli powstało w 2003 roku w Opolu. Zespół założyli: Robert Cichy (wokal, gitara), Marcin Śnigurowicz (perkusja, wokal) i Grzegorz Zioła (bas). W 2004 roku jako uczestnicy Debiutów wzięli udział w finale Krajowego Festiwalu Piosenki Polskiej w Opolu. Zespół grał jako support przed koncertami takich grup jak TSA, Wilki i Perfect, a także przed koncertem Lenny’ego Kravitza na warszawskim Bemowie. W 2004 roku Chilli było gościem programu Kuby Wojewódzkiego, a także zagrało na Festiwalu Filmowym Camerimage w Łodzi. W 2005 roku zespół dostał się do finału Festiwalu Vena. Zaraz po tym wydarzeniu Fundacja Vena zaproponowała Chilli nagranie profesjonalnego materiału w Tonn studio. W maju 2005 roku materiał muzyczny został ukończony, a w 2009 roku wydana została płyta Chilli. Na płycie pojawiły się takie postaci jak Paulina Przybysz, Ania Dąbrowska, Dori Fi. czy Dj S-master. Zespół współpracował również z Michałem Urbaniakiem. Chilli nagrało trzy teledyski: do utworu „Sąsiad”, do utworu „Hush mnie kushi” i do utworu „Call it love”. Za „Sąsiada” Daniel Gromek i Marcin Pawełczak zostali nominowani do nagrody w kategorii Reżyseria na festiwalu Yach Film 2008.

</doc>
<doc id="1678744" url="https://pl.wikipedia.org/wiki?curid=1678744" title="Digital emotion">
Digital emotion



</doc>
<doc id="1678749" url="https://pl.wikipedia.org/wiki?curid=1678749" title="Eshowe">
Eshowe

Eshowe – miasto w Republice Południowej Afryki, w prowincji KwaZulu-Natal.
W mieście żyje 14 743 ludzi, jest najstarszym osiedlem europejskim na terenie Zululandu. W 1860 władca zuluski, Cetshwayo, założył w tm miejscu kraal, który nazwał Eziqwaqweni. W 1861 Zulusi zezwolili na budowę stacji misyjnej. W czasie wojny brytyjsko-zuluskiej armia brytyjska utworzyła w misji fort, nazwany Fort Eshowe. Po wojnie Eshowe zostało stolicą Zululandu i siedzibą brytyjskiego przedstawiciela. W 1891 nadano osadzie prawa miejskie. W 1947 roku, podczas wizyty w Południowej Afryce, w mieście obecny był król brytyjski Jerzy VI Windsor.

</doc>
<doc id="1678751" url="https://pl.wikipedia.org/wiki?curid=1678751" title="Veitel Heine Ephraim">
Veitel Heine Ephraim

Veitel Heine Ephraim (ur. 1703 w Berlinie, zm. 16 maja 1775 tamże) – pruski faktor dworu Fryderyka II Wielkiego, jubiler i dzierżawca mennic, przewodniczący wspólnoty żydowskiej w Berlinie.
Efraimki.
Na polecenie Fryderyka II spółka bankierska Ephraim-Itzig w mennicach w Królewcu, Szczecinie i we Wrocławiu biła posrebrzane fałszywe monety Augusta III Sasa. W czasie wojny siedmioletniej był dzierżawcą mennic w Lipsku i Dreźnie, gdzie bił zdobytymi stemplami monety polsko-saskie Augusta III tzw. efraimki. Dukaty (augustdory) bite były przez Ephraima ze złota jedynie 7-karatowego, podczas gdy oryginalne emitowane były ze złota 23 i pół karatowego. Talary robił ze srebra czterokrotnie gorszej próby od oryginału. Monety 8-groszowe, orty, i inne mniejszej wartości wykonywał przeważnie tylko z posrebrzanej miedzi. Dobre monety polsko-saskie Augusta II Mocnego i Augusta III wyławiali w Rzeczypospolitej dla mennic Ephraima brandenburscy kupcy i agenci. Emisja fałszywych monet pokrywała wówczas część budżetu wojennego Królestwa Prus. Wywóz dobrej monety i zalew fałszywej gorszej jakości spowodował wzrost cen w Rzeczypospolitej.

</doc>
<doc id="1678752" url="https://pl.wikipedia.org/wiki?curid=1678752" title="Wielonarodowy Batalion Policji Wojskowej">
Wielonarodowy Batalion Policji Wojskowej

Wielonarodowy Batalion Policji Wojskowej ("Multinational Military Police Battalion", MNMPBAT) – międzynarodowa jednostka policji wojskowej NATO. Została utworzona w 2007, pełną zdolność do wykonywania zadań w ramach sił NATO osiągnęła w 2012. Celem MNMPBAT jest zapewnienie wojskom sojuszniczym niezbędnego wsparcia policyjnego na szczeblu taktycznym, zapewniającego warunki do optymalnego wykonywania działań.
Historia.
W 2002 w czasie 16. szczytu NATO przyjęto "Zobowiązania Praskie w sprawie Zdolności Wojskowych", zgodnie z którymi na państwa Organizacji Traktatu Północnoatlantyckiego został nałożony wymóg osiągnięcia określonych specjalizacji. W ramach tych zobowiązań Chorwacja, Czechy, Polska i Słowacja podjęły decyzję o powołaniu wspólnego batalionu policji wojskowej z Polską jako państwem ramowym (wiodącym).
Oficjalnie został on powołany 12 czerwca 2007 w Mazowieckim Oddziale Żandarmerii Wojskowej w Warszawie, Porozumieniem Wdrożeniowym, podpisanym przez komendantów żandarmerii państw go tworzących. Porozumienie podpisali szefowie policji wojskowych: Chorwacji - płk Ivan Juricz, Czech - gen. dyw. Oldřich Kubat, Polski - gen. bryg. Jan Żukowski i Słowacji - płk Stanisław Bero. Certyfikacja, pozwalająca na uczestnictwo w operacjach międzynarodowych, miała nastąpić w 2010 i być poprzedzona przez 3 ćwiczenia "Black Bear" (2008 – Polska, 2009 – Czechy, 2010 – Chorwacja), jednak przesunięto ją na 2012, po przeprowadzeniu dodatkowych manewrów kończących etap szkolenia i zgrywania (2011 – Słowacja). W 2012 nastąpiło zakończenie procesu certyfikacji MNMPBAT do działań w ramach NATO i podporządkowania Wielonarodowemu Korpusowi Północno-Wschodniemu (ćwiczenie "Sharp Lynx '12" w Polsce).
Od 2011 polski element MNMPBAT wystawiany jest przez Oddział Specjalny Żandarmerii Wojskowej w Mińsku Mazowieckim. Zastąpił on w tym zadaniu Oddział Specjalny Żandarmerii Wojskowej w Gliwicach, który został przeformowany w JW AGAT.
Zadania.
Wielonarodowy Batalion pełni typowe zadania żandarmeryjne:
Batalion może pełnić służbę zwartą jednostką (maksymalnie na okres 6 miesięcy) lub poszczególnymi pododdziałami (w 6-miesięcznym systemie rotacyjnym), podporządkowanymi pod różne dowództwa. 
Ponadto istnieją wstępne warianty ewentualnego zaangażowania MNMPBAT w działania ISAF w Afganistanie:
Struktura organizacyjna.
Dowódcy MNMPBAT:

</doc>
<doc id="1678753" url="https://pl.wikipedia.org/wiki?curid=1678753" title="Vittorio Sgarbi">
Vittorio Sgarbi

Vittorio Umberto Antonio Maria Sgarbi (ur. 8 maja 1952 w Ferrarze) – włoski polityk, krytyk sztuki i prezenter telewizyjny, parlamentarzysta i eurodeputowany.
Życiorys.
Działalność zawodowa.
Ukończył studia z zakresu historii sztuki na Uniwersytecie Bolońskim. Jest autorem licznych prac naukowych i popularnonaukowych poświęconych głównie włoskiej kulturze i historii sztuki, a także twórcą katalogów. Od lat 90. uznawany za najważniejszego włoskiego współczesnego krytyka sztuki. W 1990 za książkę "Davanti all'immagine" otrzymał nagrodę "Premio Bancarella".
Prowadził też własny program telewizyjny w jednej z należących do Silvia Berlusconiego stacji, zatytułowany "Sgarbi quotidiani". Stał się bohaterem licznych skandali obyczajowych, m.in. w 1996 potwierdził fakt utrzymywania stosunków seksualnych z licznymi kandydatkami do pracy w telewizji. Wytaczano także przeciwko niemu różne sprawy sądowe za publiczne zniesławienia, wdawał się w bójki na wizji, dopuścił się też pobicia reportera programu satyrycznego próbującego mu wręczyć „Złotego Tapira”, nagrodę dla negatywnie odbieranych osób publicznych.
Działalność polityczna.
Na początku lat 90. Vittorio Sgarbi rozpoczął działalność polityczną jako kandydat Partii Komunistycznej na burmistrza Pesaro. Od tego czasu wielokrotnie zmieniał swoją partyjną przynależność; był radnym w San Severino Marche z listy Włoskiej Partii Socjalistycznej, w 1992, 1994 i 1996 wybierano go do Izby Deputowanych XI, XII i XIII kadencji, odpowiednio z ramienia Włoskiej Partii Liberalnej, Forza Italia i własnej listy stowarzyszonej z radykałami.
W 1999 powołał nowe personalistyczne marginalne ugrupowanie o profilu libertariańskim, sygnowane jego nazwiskiem – "I Liberal Sgarbi-I Libertari", które wkrótce stowarzyszyło się z Forza Italia. W tym samym roku uzyskał mandat posła do Parlamentu Europejskiego, z którego zrezygnował w 2001. Został wówczas wybrany do Izby Deputowanych XIV kadencji, a w czerwcu 2001 powołany na stanowisko podsekretarza stanu w Ministerstwie Kultury w drugim rządzie Silvia Berlusconiego. Funkcję wiceministra pełnił do czerwca 2002, odwołano go za publiczne dywagacje o życiu osobistym swojego przełożonego.
W 2004 w wyborach do PE organizował wspólną listę z Włoską Partią Republikańską, która uzyskała 0,7% głosów. Rok później został posłem niezrzeszonym, chciał też ubiegać się o przywództwo w opozycyjnej centrolewicowej koalicji "L'Unione", jednak nie został dopuszczony do prawyborów. W 2006 bez powodzenia kandydował do parlamentu z Listy Konsumentów, wchodzącej w skład Unii. Jednocześnie zarejestrował się jako pretendent do urzędu burmistrza Mediolanu, rezygnując ostatecznie na rzecz prawicowej kandydatki Letizii Moratti. W zamian za udzielone poparcie po jej zwycięstwie otrzymał w magistracie kierownicze stanowisko do spraw kulturalnych, które zajmował do 2008.
W tym samym roku wybrano go na mera miasta Salemi, w wyborach tych startował z poparciem m.in. UDC. W 2009 został kandydatem Bieguna Autonomii do Parlamentu Europejskiego. W 2018 powrócił do niższej izby włoskiego parlamentu z ramienia reaktywowanej partii Forza Italia. Zasiadał w niej do 2022, w tymże roku mianowany podsekretarzem stanu w ministerstwie kultury.

</doc>
<doc id="1678754" url="https://pl.wikipedia.org/wiki?curid=1678754" title="Puchar Polski w piłce nożnej (1972/1973)">
Puchar Polski w piłce nożnej (1972/1973)

Puchar Polski w piłce nożnej mężczyzn w sezonie 1972/1973 – 19. edycja rozgrywek, mających na celu wyłonienie zdobywcy Pucharu Polski, który uzyska tym samym prawo gry w Pucharze Zdobywców Pucharów w sezonie 1973/74. Zwycięzcą rozgrywek została Legia Warszawa, dla której był to piąty Puchar Polski w historii klubu. 
Mecz finałowy odbył się 17 czerwca 1973 na Stadionie im. 22 lipca w Poznaniu.
1/16 finału.
Do rywalizacji dołączyły drużyny z I ligi.
Finał.
Spotkanie finałowe odbyło się 17 czerwca 1973 na Stadionie im. 22 lipca w Poznaniu. Frekwencja na stadionie wyniosła 11 000 widzów. Mecz sędziował Marian Kustoń z Poznania. Mecz zakończył się bezbramkowym remisem. Legia wygrała w rzutach karnych 4:2.

</doc>
<doc id="1678755" url="https://pl.wikipedia.org/wiki?curid=1678755" title="I liga Maroka w piłce nożnej">
I liga Maroka w piłce nożnej



</doc>
<doc id="1678756" url="https://pl.wikipedia.org/wiki?curid=1678756" title="Tawuła średnia">
Tawuła średnia

Tawuła średnia ("Spiraea media" Schmidt) – gatunek rośliny wieloletniej należący do rodziny różowatych.
Rozmieszczenie geograficzne.
Występuje na rozległych przestrzeniach Azji północnej od zachodniej Syberii po Sachalin, Japonię i północne Chiny. Poza tym posiada rozproszone stanowiska w górach Europy środkowej na południu kontynentu sięgając Bułgarii, na zachodzie Austrii, na północy Polski, na wschodzie Ukrainy. W Polsce gatunek nieliczny, znany tylko z Pienin i Bieszczadów. W Bieszczadach występuje w miejscowości Polana nad potokiem Czarnym oraz na Rabiej Skale, ale po słowackiej stronie. W Pieninach rośnie na następujących stanowiskach: Bystrzyk, Czertezik, Świnia Skała, poniżej grani Ligarek, Łysina (na grani Grabczychy Wyżniej), Trzy Korony i skałki przy Drodze Pienińskiej.
Biologia i ekologia.
Nanofanerofit. Kwitnie w maju, jest owadopylny. Rośnie na skalistych grzbietach, stokach i półkach skalnych, w laskach sosnowych i murawach górskich. Na większości stanowisk występujących w Polsce kwitnie i wytwarza owoce, rozmnaża się jednak głównie wegetatywnie. Liczba chromosomów 2n=18. Gatunek charakterystyczny związku "Prunion fruticosae".
Zagrożenia i ochrona.
Objęta ochroną ścisłą. Gatunek umieszczony w Polskiej Czerwonej Księdze Roślin w kategorii VU (narażony). Znajduje się także na Czerwonej liście roślin i grzybów Polski (2006, 2016) w tej samej kategorii.
Populacja pienińska chroniona jest w Pienińskim Parku Narodowym. Monitorowana jest od dawna i zachowuje się stabilnie, zagraża jej tylko postępujące zacienienie ze strony rozrastających się drzew.
Zastosowanie.
Krzewy nie spotykane w uprawie (poza ogrodami botanicznymi), choć jako odporne na suszę zalecane m.in. do rekultywacji hałd.

</doc>
<doc id="1678758" url="https://pl.wikipedia.org/wiki?curid=1678758" title="Spiraea media">
Spiraea media



</doc>
<doc id="1678759" url="https://pl.wikipedia.org/wiki?curid=1678759" title="Dulaman">
Dulaman



</doc>
<doc id="1678760" url="https://pl.wikipedia.org/wiki?curid=1678760" title="Wielonarodowy Batalion Obrony przed Bronią Masowego Rażenia">
Wielonarodowy Batalion Obrony przed Bronią Masowego Rażenia

Wielonarodowy Batalion Obrony przed Bronią Masowego Rażenia ("Multinational Chemical, Biological Radiological and Nuclear Defence Battalion – MN CBRN BN") – międzynarodowa jednostka wojsk chemicznych, wchodząca w skład Sił Odpowiedzi NATO.
Historia.
Inicjatywę utworzenia w ramach SON wspólnej jednostki obrony przed bronią masowego rażenia podjęto wiosną 2003 i już w grudniu w skład 3. zestawu SON wszedł utworzony przez Czeskie Siły Zbrojne eksperymentalny MN CBRN BN, który z powodu niemożności osiągnięcia pełnej gotowości bojowej miał tylko posłużyć do nabycia doświadczenia przy tworzeniu następnych rotacji batalionu.
Ta miała miejsce pół roku później, kiedy to rolę państwa wiodącego (dowódczego) przejęły Niemcy. Wtedy też Wielonarodowy Batalion rozpoczął pierwszą misję – zabezpieczał Letnie Igrzyska Olimpijskie 2004. Mimo to w ciągu aż rocznej zmiany także nie osiągnął pełnej gotowości bojowej.
Tej nie osiągnął też batalion 4. zestawu, wystawionego przez Siły Zbrojne Hiszpanii (zabrakło zdolności do identyfikowania skażeń oraz wsparcia eksperckiego na szczeblu SON). Dopiero następne zmiany były w pełni gotowe do działań (jak np. Szczyt NATO w Rydze 2006).
Zadania.
Do zadań 1000-osobowego Wielonarodowego Batalionu należą:
Natomiast zadania państwa wiodącego (wydzielającego ok. 30% składu – wyjątkiem były Niemcy wystawiające ponad 80%) MN CBRN BN obejmują:

</doc>
<doc id="1678762" url="https://pl.wikipedia.org/wiki?curid=1678762" title="Traktor Taszkent">
Traktor Taszkent

Traktor Taszkent (uzb. «Traktor» futbol klubi Toshkent, ros. Футбольный клуб «Трактор» Ташкент, "Futbolnyj Kłub "Traktor" Taszkient") – uzbecki klub piłkarski, z siedzibą w stolicy kraju, Taszkencie.
Historia.
Chronologia nazw:
Piłkarska drużyna Taszawtomasz Taszkent została założona w mieście Taszkent w 1968, chociaż jeszcze w 1950 występowała drużyna Zawod Maszynostrojenija Taszkent (ros. Завод машиностроения Ташкент), która reprezentowała Fabrykę Budowy Maszyn.
W 1968 zespół debiutował w Klasie B, strefie średnioazjatyckiej Mistrzostw ZSRR. W sezonie 1970 zajął ostatnie 22 miejsce i na długo pożegnał się z rozgrywkami profesjonalnymi.
W 1970 startował w rozgrywkach Pucharu ZSRR.
Dopiero w 1987 ponownie przystąpił do rozgrywek w Drugiej Lidze, strefie 7, w której występował do 1989.
W latach 1990 i 1991 występował w Drugiej Niższej Lidze.
W 1992 debiutował w Wyższej Lidze Uzbekistanu, w której występował do 2007. Z powodów finansowych zrezygnował z dalszych występów w Olij Liga.

</doc>
<doc id="1678763" url="https://pl.wikipedia.org/wiki?curid=1678763" title="Parafia bł. Jolanty w Kostrzynie">
Parafia bł. Jolanty w Kostrzynie

Parafia bł. Jolanty w Kostrzynie – parafia rzymskokatolicka należąca do dekanatu kostrzyńskiego archidiecezji poznańskiej. Została utworzona 30 czerwca 2001 roku. To druga parafia pod tym wezwaniem w Polsce, po parafii w Gnieźnie. Kościół w budowie, mieści się przy ulicy Prymasa Wyszyńskiego 14 A.
Historia.
Parafia została powołana staraniem ks. kan. Lecha Ludwiczaka, ówczesnego proboszcza parafii Świętych Apostołów Piotra i Pawła w Kostrzynie. Parafia miała objąć Osiedle Grunwaldzkie oraz rozwijające się Osiedle Andrzejewo. Pierwszym proboszczem nowo powstałej parafii był ks. Roman Gajewski. 
Początkowo parafia wykorzystywała drewniany barak, niedługo potem rozpoczęto jednak budowę domu parafialnego. Kamień węgielny pod budynek poświęcił Jan Paweł II, a plac budowy biskup Zdzisław Fortuniak. Budynek wraz z kaplicą oddano do użytkowania po 10 latach.

</doc>
<doc id="1678767" url="https://pl.wikipedia.org/wiki?curid=1678767" title="Omar Burleson">
Omar Burleson

Omar Burleson (ur. 19 maja 1906 w Anson, zm. 14 maja 1991 w Abilene) – amerykański polityk, członek Partii Demokratycznej. W latach 1947–1978 był przedstawicielem 17. okręgu wyborczego w Teksasie w Izbie Reprezentantów Stanów Zjednoczonych.
Życiorys.
W 1929 roku kończył Cumberland University w Lebanon. Prowadził działalność prawniczą w Gorman w Teksasie, a następnie został "county attorney" w hrabstwie Jones. Od 1934 do 1940 był sędzią w tym samym hrabstwie. W latach 1940-1941 pracował jako agent FBI. Przez następne dwa lata był sekretarzem kongresmena Sama Rusella. Od grudnia 1942 do kwietnia 1946 służył w Marynarce Wojennej Stanów Zjednoczonych.
W 1947 roku rozpoczął karierę polityczną gdy został wybrany do Izby Reprezentantów Stanów Zjednoczonych jako przedstawiciel stanu Teksas. Zasiadał w niej w latach 1947–1978. Zrezygnował z ubiegania się o kolejną reelekcję w 1978 roku. Zajmował się głównie polityką zagraniczną, opieką zdrowotną oraz sprawami budżetowymi. Był wieloletnim przewodniczącym Komitetu ds. administracyjnych Izby Reprezentantów.
Do końca życia mieszkał w Abilene, gdzie zmarł 14 maja 1991. Został pochowany w Anson na cmentarzu Mount Hope.

</doc>
<doc id="1678768" url="https://pl.wikipedia.org/wiki?curid=1678768" title="Politotdieł Jangibazar">
Politotdieł Jangibazar



</doc>
<doc id="1678770" url="https://pl.wikipedia.org/wiki?curid=1678770" title="Pachtakor Jangibazar">
Pachtakor Jangibazar



</doc>
<doc id="1678773" url="https://pl.wikipedia.org/wiki?curid=1678773" title="Omar Truman Burleson">
Omar Truman Burleson



</doc>
<doc id="1678774" url="https://pl.wikipedia.org/wiki?curid=1678774" title="Omar T. Burleson">
Omar T. Burleson



</doc>
<doc id="1678775" url="https://pl.wikipedia.org/wiki?curid=1678775" title="Rwanda na Letnich Igrzyskach Paraolimpijskich 2008">
Rwanda na Letnich Igrzyskach Paraolimpijskich 2008

Rwandę na Letnich Igrzyskach Paraolimpijskich w Pekinie reprezentował 1 zawodnik - Jean de Dieu Nkundabera, który przed czterema laty w Atenach zdobył brązowy medal. Tym razem nie zdobył krążka.

</doc>
<doc id="1678779" url="https://pl.wikipedia.org/wiki?curid=1678779" title="Kościół Starokatolicki Mariawitów">
Kościół Starokatolicki Mariawitów



</doc>
<doc id="1678780" url="https://pl.wikipedia.org/wiki?curid=1678780" title="Federico Higuain">
Federico Higuain



</doc>
<doc id="1678782" url="https://pl.wikipedia.org/wiki?curid=1678782" title="Ante Tomic">
Ante Tomic



</doc>
<doc id="1678784" url="https://pl.wikipedia.org/wiki?curid=1678784" title="Marcantonio IV Borghese">
Marcantonio IV Borghese

Marcantonio IV Borghese (ur. 1730, zm. 1800) – włoski arystokrata i kolekcjoner sztuki pochodzący z rzymskiej odnogi rodu Borghese.
Popierał Napoleona Bonapartego, był ojcem Camillo Filippo Ludovico Borghese, męża (od 1803) Pauliny Bonaparte.
Książę Marcantonio rozpoczął przekształcenia rodzinnej rzymskiej willi i okolic w ogrody w stylu angielskich krajobrazów ogrodowych. W 1775, pod kierunkiem architekta Antonio Asprucci odnowił wnętrza Villa Borghese; zarządził zmianę wystroju na klasycystyczny. Jednocześnie, Marcantonio IV zaangażował Asprucci do odnowy rodziny willi, która była pół-publicznym muzeum od XVII wieku. 
Marcantonio, podobnie jak przodkowie, zbierał rzeźby do kolekcji. Część z nich nakazał umieścić dookoła Villa Borghese – na przykład w 1785 roku zamówił u Berniniego rzeźbę Apollo i Dafne, którą potem kazał przenieść do swojego pokoju.

</doc>
<doc id="1678785" url="https://pl.wikipedia.org/wiki?curid=1678785" title="Gefrorene-Wand-Spitzen">
Gefrorene-Wand-Spitzen

Gefrorene-Wand-Spitzen – szczyt w Alpach Zillertalskich, w Alpach Wschodnich. Leży w Austrii w kraju związkowym Tyrol. Góra ma dwa wierzchołki: północny, wyższy – 3288 m oraz południowy, niższy – 3270 m. Między wierzchołkami zlokalizowana jest górna stacja kolejki linowej (3245 m n.p.m.) i taras widokowy (3250 m n.p.m.). Dolna stacja znajduje się w miejscowości Hintertux (ok. 1500 m n.p.m.). Na szczyt można wejść od północy trasą ze schroniska Spannagelhaus (2531 m), od południa trasą ze schroniska Olpererhütte (2388 m n.p.m.) lub od wschodu ze schroniska Friesenberghaus (2498 m).
Pierwszego wejścia, w 1867 r., dokonał dr Berreitter.

</doc>
<doc id="1678786" url="https://pl.wikipedia.org/wiki?curid=1678786" title="Maria Isser">
Maria Isser

Maria Isser (ur. 22 października 1929, zm. 25 lutego 2011) – austriacka saneczkarka, mistrzyni świata i Europy.
Na mistrzostwach świata wywalczyła pięć medali. Dwukrotnie zdobywała złoto (w 1957 i 1960). W 1955 oraz 1959 zdobyła srebro w jedynkach. W 1955 zdobyła również srebrny medal w dwójkach mężczyzn startując w parze ze swoim bratem Josefem. Na mistrzostwach Europy wywalczyła sześć medali. Przez cztery kolejne lata (1952, 1953, 1954, 1955) zdobywała tytuł mistrzyni Europy. W swoim dorobku ma również srebro wywalczone w 1956 oraz brąz z 1951.

</doc>
<doc id="1678789" url="https://pl.wikipedia.org/wiki?curid=1678789" title="Turzyca ciborowata">
Turzyca ciborowata

Turzyca ciborowata ("Carex bohemica" Schreb.) – gatunek z rodziny ciborowatych. Występuje od Portugalii na zachodzie po Japonię na wschodzie. Gatunek w Polsce rzadko spotykany i na przemijających stanowiskach, co związane jest z dynamicznym charakterem zajmowanych siedlisk – wysychających brzegów wód i miejsc podmokłych. Rośnie głównie w części południowo-zachodniej.
Biologia i ekologia.
Bylina. Występuje w podsychających, wilgotnych miejscach. Gatunek charakterystyczny (Ch.) dla zespołu (Ass.) "Eleocharetum ovatae".
Zagrożenia i ochrona.
Gatunek umieszczony na Czerwonej liście roślin i grzybów Polski (2006) w kategorii zagrożenia V (narażony). Tę samą kategorię otrzymał w wydaniu z 2016 roku.

</doc>
<doc id="1678790" url="https://pl.wikipedia.org/wiki?curid=1678790" title="Ermelo">
Ermelo



</doc>
<doc id="1678791" url="https://pl.wikipedia.org/wiki?curid=1678791" title="Cmentarz wojenny nr 224 – Brzostek">
Cmentarz wojenny nr 224 – Brzostek

Cmentarz wojenny nr 224 – Brzostek – cmentarz z I wojny światowej zaprojektowany przez Gustava Rossmanna, w formie pojedynczej mogiły zbiorowej znajdujący się w mieście Brzostek w gminie Brzostek. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie.
Na cmentarzu pochowanych jest 97 austriackich żołnierzy poległych 7–8 maja 1915 roku. Między innymi z następujących jednostek: L.I.R.19, I.R.21, I.R.36, I.R.59.
Obiekt znajduje przy wejściu na cmentarz parafialny, przy drodze i jest zachowany w dobrym stanie. Ma kształt prostokąta o powierzchni 52 m².
Na bokach mogiły znajdują się po dwie betonowe wnęki, po kształcie których można przypuszczać, że zawierały żeliwne tablice z co najmniej częścią nazwisk poległych żołnierzy.

</doc>
<doc id="1678792" url="https://pl.wikipedia.org/wiki?curid=1678792" title="Angola na Letnich Igrzyskach Paraolimpijskich 2008">
Angola na Letnich Igrzyskach Paraolimpijskich 2008

Angolę na Letnich Igrzyskach Paraolimpijskich w Pekinie reprezentowało 5 zawodników – 4 mężczyzn i 1 kobieta.

</doc>
<doc id="1678795" url="https://pl.wikipedia.org/wiki?curid=1678795" title="Kasper Bażanka">
Kasper Bażanka



</doc>
<doc id="1678797" url="https://pl.wikipedia.org/wiki?curid=1678797" title="Heteralocha acutirostris">
Heteralocha acutirostris



</doc>
<doc id="1678798" url="https://pl.wikipedia.org/wiki?curid=1678798" title="Józef Kania (polityk)">
Józef Kania (polityk)

Józef Kania (ur. 23 listopada 1948 w Brzuśniku, zm. 27 sierpnia 2010 w Bielsku-Białej) – polski inżynier, polityk i samorządowiec, poseł na Sejm I kadencji.
Życiorys.
W 1977 ukończył studia na wydziale Budownictwa Lądowego Politechniki Śląskiej w Gliwicach. Pracował jako tokarz, ślusarz, konstruktor i kierownik budowy, następnie zaś prowadził działalność gospodarczą na własny rachunek. W 1990 został wybrany radnym rady miejskiej w Bielsku-Białej, zasiadał również w zarządzie miasta (1991). Pełnił funkcję prezesa Beskidzkiego Klubu Biznesu.
W 1991 uzyskał mandat posła na Sejm I kadencji. Został wybrany w okręgu bielskim z listy Porozumienia Obywatelskiego Centrum. Zasiadał w Komisji Handlu i Usług oraz w Komisji Polityki Przestrzennej, Budowlanej i Mieszkaniowej, był także członkiem czterech podkomisji. W 1993 bez powodzenia ubiegał się o reelekcję z ramienia Porozumienia Centrum. Był później m.in. sekretarzem urzędu miasta w Bielsku-Białej (do 2001). Działał w Akcji Wyborczej Solidarność i Porozumieniu Polskich Chrześcijańskich Demokratów.
Pochowany na cmentarzu parafialnym w bielskiej dzielnicy Lipnik.

</doc>
<doc id="1678801" url="https://pl.wikipedia.org/wiki?curid=1678801" title="Wilde Kreuzspitze">
Wilde Kreuzspitze

Wilde Kreuzspitze (wł. Picco della Croce) – szczyt w Alpach Zillertalskich, w Alpach Wschodnich. Leży w północnych Włoszech, w regionie Trydent-Górna Adyga. Szczyt można osiągnąć ze schroniska Sterzinger Hütte (2344 m), lub Brixner Hütte (2307 m).
Pierwszego wejścia, w 1861 r., dokonali A. v. Ruthner i Peterer.

</doc>
<doc id="1678802" url="https://pl.wikipedia.org/wiki?curid=1678802" title="Droga krajowa B246 (Niemcy)">
Droga krajowa B246 (Niemcy)

Droga krajowa 246 () – niemiecka droga krajowa przebiegająca przez teren Niemiec z zachodu na wschód od skrzyżowania z drogą B245 w Neuwegersleben w Saksonii-Anhalt do skrzyżowania z drogą B112 w Eisenhüttenstadt w Brandenburgii. Bieg drogi jest przerwany w okolicach Magdeburga pomiędzy Wanzleben na zachodzie a Königsborn na wschodzie.
Plany.
Planowane jest przedłużenie zachodniego odcinka od Wanzleben do węzła z autostradą A14 w kierunku Magdeburga oraz przedłużenie drogi w Eisenhüttenstadt do granicy z Polską.

</doc>
<doc id="1678804" url="https://pl.wikipedia.org/wiki?curid=1678804" title="Granatowa Policja">
Granatowa Policja



</doc>
<doc id="1678805" url="https://pl.wikipedia.org/wiki?curid=1678805" title="Maria Wodzińska">
Maria Wodzińska

Maria z Wodzińskich "primo voto" Skarbkowa "secundo voto" Orpiszewska (ur. 7 stycznia 1819 w Warszawie, zm. 7 grudnia 1896 w Kłóbce) – polska malarka drugiej połowy XIX wieku. Przedstawicielka kujawskiej rodziny Wodzińskich h. Jastrzębiec.
Życiorys.
Maria Wodzińska urodziła się jako córka Wincentego Szymona Wodzińskiego, właściciela majątku Służewo i Sułkowo na Kujawach i Teresy Wodzińskiej, córki Jana Pawła Wodzińskiego.
W latach 1833–1835 przebywała z rodziną w Genewie, gdzie poznała wielu przedstawicieli świata kultury i sztuki. Dom państwa Wodzińskich był swoistym centrum spotkań Genewskiej Polonii. Poznała tam Juliusza Słowackiego, na którym wywarła duże wrażenie. Poświęcił jej nawet jeden ze swoich wierszy pt. "". Pisał o niej także swojej matce w listach.
Przebywając w Dreźnie Maria, odnowiła znajomość z Fryderykiem Chopinem w 1835. W 1836 zaręczyli się, lecz rodzina zwlekała ze ślubem ze względu na młody wiek Marii. F. Chopin próbując przyspieszyć ślub, w jednym z listów poinformował Wodzińskich, że spotyka się z George Sand. Wiadomość tą Wodzińscy odczytali inaczej i zamiast do małżeństwa doszło do zerwania.
Mimo to rodzina Wodzińskich, zwłaszcza matka Marii Teresa, pozostawała nadal w zażyłych stosunkach z kompozytorem. Po powrocie do kraju zamieszkała z rodziną w Służewie na Kujawach.
Maria dwukrotnie wstępowała w związki małżeńskie. 24 lipca 1841 wyszła za mąż za hrabiego Józefa Skarbka, syna ojca chrzestnego Chopina, Fryderyka. Nie było to jednak udane małżeństwo. Po siedmiu latach małżeństwa rozwiedli się. W 1848 poślubiła Władysława Orpiszewskiego, dzierżawcę majątków jej pierwszego męża. Z drugiego małżeństwa pochodził zmarły w wieku trzech lat syn Tadeusz (ur. 18 sierpnia 1851, zm. 31 marca 1854). Po śmierci syna Orpiszewscy zamieszkali we Włoszech.
Po śmierci męża 20 maja 1881 we Florencji Maria wyjechała do Kłóbki, do swej siostrzenicy Józefy, gdzie spędziła resztę życia. Tam została pochowana. Pamiątki po malarce (szkice, rękopisy, pianino, namalowane przez nią obrazy) znajdują się do dziś w dworze, w którym spędziła ostatnie lata życia.
Charakterystyka twórczości.
Wodzińska była malarką amatorką. W jej twórczości dominują portrety i pejzaże. Tworzyła obrazy w różnych technikach, m.in. olejne i akwarele, oraz rysunki. Podczas pobytu we Florencji kopiowała dzieła włoskie, np. "Madonnę ze szczygłem" Rafaela (obraz w zbiorach Muzeum Narodowego w Krakowie). Na podstawie jej akwarelowego portretu Chopina, wykonano w Dreźnie litografię, która jest jednym z jego najpopularniejszych wizerunków. Ponadto była pianistką i kompozytorką (komponowała m.in. walce w stylu chopinowskim); była uważana za jedną z najlepszych interpretatorów Chopina, co miał stwierdzić sam Liszt.

</doc>
<doc id="1678806" url="https://pl.wikipedia.org/wiki?curid=1678806" title="Melanogaster (grzyby)">
Melanogaster (grzyby)

Melanogaster Corda (czarnobrzuszek) – rodzaj grzybów z rodziny krowiakowatych ("Paxillaceae"). 
Systematyka i nazewnictwo.
Pozycja w klasyfikacji według Index Fungorum: "Paxillaceae, Boletales, Agaricomycetidae, Agaricomycetes, Agaricomycotina, Basidiomycota, Fungi".
Nazwę polską nadał Feliks Teodorowicz w 1933 r. Synonimy łacińskie: "Argylium" Wallr., "Bulliardia" Jungh., "Hyperrhiza" Spreng., "Uperhiza" Bosc.
Zastosowanie.
Z owocników i strzępek gatunku "Melanogaster broomeianus" wyizolowano nowy barwnik polienowy, melanokrocynę, będącą N-acylową pochodną estru metylowego L-fenyloalaniny z poliolefinowym kwasem karboksylowym.

</doc>
<doc id="1678807" url="https://pl.wikipedia.org/wiki?curid=1678807" title="Empangeni">
Empangeni

Empangeni − miasto w Republice Południowej Afryki, w prowincji KwaZulu-Natal.
W założonym w 1851 roku mieście żyje 27 606 ludzi. Jest położone ok. 160 km na północ od miasta Durban i 60 km na południowy zachód od miasta Eshowe, leży w górzystym regionie, zaś administracyjnie należy do dystryktu Uthungulu w prowincji KwaZulu-Natal. W odległości 15 km położone jest nadbrzeżne miasteczko Richards Bay.
Średnia temperatura letnia to 28,4 °C, a zimowa to 14,5 °C.
W 1903 roku do doprowadzono kolej z Durbanu, zaś w 1931 roku nadano prawa miejskie.

</doc>
<doc id="1678808" url="https://pl.wikipedia.org/wiki?curid=1678808" title="Ivana Kobilca">
Ivana Kobilca

Ivana Kobilca (ur. 20 grudnia 1861 w Lublanie, zm. 4 grudnia 1926 tamże) – słoweńska malarka okresu realizmu. Tematyka jej dzieł obejmuje sceny rodzajowe, portrety i autoportrety, sceny religijne czy martwą naturę. Niektóre z dzieł zmierzają w kierunku impresjonizmu. Malowała głównie obrazy olejne i pastele, jej rysunków jest niewiele.
Życiorys.
Ivana Kobilica urodziła się w Lublanie w zamożnej rodzinie rzemieślnika. Jej rodzice kładli duży nacisk na edukację. Na początku uczyła się rysunku, ale także języków: francuskiego i włoskiego w jej rodzinnym mieście. W wieku 16 lat pojechała z ojcem do Wiednia, gdzie zobaczyła obrazy dawnych mistrzów, które ją zainspirowały. 
W latach 1879–1880 uczyła się rysunku u Idy Künl oraz studiowała w Wiedniu, a w latach 1880-1881 w Monachium. Od 1882 do 1889, kontynuowała studia pod kierunkiem Aloisa Erdtelta. W 1888 roku po raz pierwszy uczestniczyła w publicznej wystawie. Na następnej wystawie w Monachium jej prace zauważył i pochwalił wybitny niemiecki historyk sztuki Richard Muther, a następnie wróciła do Lublany. W 1890 malowała w Zagrzebiu. W lecie 1891 roku, będąc na wakacjach u Fritza von Uhde, namalowała obraz "Lato" i "Prasujące kobiety", które przekazała Galerii Paryskiej. Następnie mieszkała w Paryżu (1891-1892), gdzie uczyła się u Henri Gerveksa potem pojechała do Florencji w 1894, a następnie do Sarajewa, gdzie żyła w latach 1897–1905 i została członkiem stowarzyszenia malarzy w Sarajewie. Namalowała tam trzy cerkiewne freski w latach 1900–1905 i zilustrowała encyklopedię "Die österreichisch-ungarische Monarchie in Wort und Bild" (1901) oraz kilku czasopism "Natka". W latach 1906–1914 mieszkała w Berlinie, potem w Lublanie. W chwili jej śmierci w 1926 roku w Lublanie, została opisana jako największa jugosłowiańska malarka.
Dzieła i znaczenia.
Sądząc po jej pochodzeniu społecznym, sposobie życia, ideałach i pracy, była artystką miejską. Jest jedną ze słoweńskich realistów, którzy stworzyli najważniejsze obrazy w latach 80. XIX wieku. Największy hołd Kobilcy dla słoweńskiej sztuki powstał w czasie, gdy mieszkała za granicą. Największy wpływ wywarła na malarstwo figuralne, zwłaszcza portrety i obrazy przedstawiające typowe życie mieszkańców wsi.
Wielu artystów decydowało się na następny krok, który prowadził do impresjonizmu, ale Ivana tego nie zrobiła. W ostatnim okresie swojej pracy jej zdolność do tworzenia świeżych i interesujących obrazów zaczęła zanikać. Z pewnymi wyjątkami, jej prace z tego okresu są bezosobowe.
Upamiętnienie.
Kobilica została jako jedyna kobieta przedstawiona na słoweńskim banknocie 5000 tolarowym. Banknot był w obiegu od grudnia 1993 roku do wprowadzenia waluty euro w styczniu 2007 roku.

</doc>
<doc id="1678809" url="https://pl.wikipedia.org/wiki?curid=1678809" title="Parafia św. Marcina w Gostyninie">
Parafia św. Marcina w Gostyninie

Parafia pw. św. Marcina w Gostyninie – parafia rzymskokatolicka należąca do dekanatu gostynińskiego, diecezji płockiej, metropolii warszawskiej.
Historia parafii.
Parafia powstała w chwili nowej lokacji grodu gostynińskiego w drugiej połowie XIV wieku. W pierwotnym grodzie znajdowała się kaplica pod wezwaniem św. Jakuba Apostoła, która być może była również siedzibą pierwotnej parafii. Po lokacji miasta wybudowano nowy kościół, podczas gdy kaplica pozostała na dotychczasowym miejscu. Drewniany kościół istniał jeszcze w 1793 roku, a został zniszczony w połowie XIX wieku. Obecny budynek stoi w miejscu pierwotnego i został wzniesiony w latach 1883–1886. Nowy drewniany kościół wybudowano w okolicach rynku nowego miasta około 1439 roku. Budynek został zniszczony w czasie potopu szwedzkiego. Nowy budynek został następnie zniszczony w wyniku wielkiego pożaru Gostynina w 1809 roku. Kolejny budynek postawiono w latach 1913–1925 w stylu neoromańskim, jednak został w czasie II wojny światowej rozebrany przez Niemców. Po wyzwoleniu miasta tymczasowo funkcję kościoła pełnił były ewangelicki kościół znajdujący się w gostynińskim zamku. Obecny budynek został zbudowany w latach 1969–1978. Konsekrował go 17 września 1978 roku bp Bogdan Sikorski.
Działalność parafialna.
Msze Święte i nabożeństwa.
Parafia organizuje w każdy piątek adorację Najświętszego Sakramentu od godz. 7:30 do 12:00 w kaplicy dolnego kościoła. Nadto w każdą pierwszą niedzielę miesiąca po Mszy Świętej o godz. 11:30, jest organizowana procesja eucharystyczna wokół kościoła.
Zgromadzenia zakonne.
Na terenie parafii znajduje się dom zakonny Sióstr Męki Pana naszego Jezusa Chrystusa (ss. Pasjonistki).

</doc>
<doc id="1678810" url="https://pl.wikipedia.org/wiki?curid=1678810" title="Marian Czapla">
Marian Czapla

Marian Czapla (ur. 28 lipca 1946 w Gackach, zm. 12 stycznia 2016) – polski malarz i grafik.
Życiorys.
Urodził się w Gackach koło Szydłowa. Był absolwentem Liceum Plastycznego w Kielcach. Uczęszczał do Akademii Sztuk Pięknych w Warszawie. Był uczniem Stefana Gierowskiego (malarstwo), Haliny Chrostowskiej, Józefa Pakulskiego (grafika). 
Był współzałożycielem grupy artystycznej Sympleks S4, której był członkiem od 1974 do 1979 roku. Od roku 1972 był pracownikiem dydaktycznym (następnie profesorem) w swojej byłej uczelni. W Muzeum Narodowym w Kielcach w dniach 24 maja – 28 lipca 2002, w 30-lecie pracy artysty, zorganizowano wystawę, na której pokazano 155 jego prac.
Mieszkał w Warszawie. W 1979 został Honorowym Obywatelem Gminy Szydłów. Pochowany na Cmentarzu Wojskowym na Powązkach w Warszawie (kwatera 35B-4-8).

</doc>
<doc id="1678814" url="https://pl.wikipedia.org/wiki?curid=1678814" title="Mauritius na Letnich Igrzyskach Paraolimpijskich 2008">
Mauritius na Letnich Igrzyskach Paraolimpijskich 2008

Mauritius na Letnich Igrzyskach Paraolimpijskich w Pekinie reprezentowało 2 zawodników – jeden lekkoatleta i jeden pływak. Był to trzeci występ Mauritiusu na Paraolimpiadzie – poprzednio w 1996 i 2004.

</doc>
<doc id="1678815" url="https://pl.wikipedia.org/wiki?curid=1678815" title="Pustelnia Złotego Lasu">
Pustelnia Złotego Lasu

"Pustelnia Złotego Lasu" w Rytwianach – konwent powołany do istnienia w 1624 roku z fundacji wojewody krakowskiego Jana Magnusa Tęczyńskiego i jego brata Gabriela, wojewody lubelskiego. Usytuowana w Rytwianach pustelnia, została skasowana w 1820 roku. Obecnie jest siedzibą Relaksacyjno-Kontemplacyjnego Centrum Terapeutycznego "SPeS". W 2018 r. wpisana na listę pomników historii w ramach akcji "100 Pomników Historii na stulecie odzyskania niepodległości".
Kamedulska przeszłość.
Historia tego miejsca rozpoczyna się w 1617 roku. Wówczas to zatwierdzono fundację wojewody krakowskiego Jana Magnusa Tęczyńskiego na rzecz Ojców Kamedułów, którzy kilka lat wcześniej osiedli w pierwszym polskim eremie na Bielanach krakowskich. Głównym fundatorem eremu w Rytwianach był wspomniany Jan Magnus Tęczyński wraz ze swoim bratem Gabrielem Tęczyńskim, wojewodą lubelskim. Kamień węgielny pod budowę położył dnia 1 maja 1624 roku biskup krakowski Marcin Szyszkowski. Prace budowlane kościoła i budynków klasztornych wraz z domkami pustelniczymi trwały do roku 1637, kiedy to biskup krakowski Tomasz Oborski konsekrował świątynię nadając jej wezwanie Zwiastowania Najświętszej Maryi Panny. Bogactwo swojego barokowego wnętrza rytwiańska świątynia zawdzięcza jednemu z przeorów ojcu Wenantemu de Subiaco, który jest autorem obrazów w kościele i bocznych kaplicach oraz całości koncepcji ikonograficznej.
Kameduli przebywali w Rytwianach 201 lat. Mocą dekretu carskiego z 1819 roku klasztor został skasowany. Ostatni mnisi opuścili pustelnie w 1825 udając się do pustelni na warszawskich Bielanach. Opustoszały klasztor wrócił do rąk fundatorów. Ci, próbując go ratować, sprowadzili braci franciszkanów, lecz i tym razem wkrótce doszło do kasacji. W 1935 roku na terenie pokamedulskiego klasztoru została utworzona parafia.
Pustelnia dziś.
W roku 2007 rozpoczął się remont mocno zniszczonych zabudowań oraz prace związane zagospodarowaniem otoczenia pustelni. Plan odrestaurowania zrealizowano przy pomocy środków z Europejskiego Funduszu Rozwoju Regionalnego. Od roku 2001 w pokamedulskim klasztorze utworzono Diecezjalny Ośrodek Kultury i Edukacji "Źródło". Znajdują się tu także odbudowane i wyremontowane domki oraz zabudowania klasztorne a Centrum proponuje szereg form wypoczynku i terapii.
W 2013 roku utworzono tu muzeum związane z polskim serialem historycznym "Czarne chmury", którego IV i X odcinek kręcono w tym miejscu 40 lat wcześniej.
Turystyka.
Pustelnia położona jest w samym środku puszczy rytwiańskiej. W otoczeniu pustelni znajduje się ścieżka historyczna o życiu monastycznym. Klasztor i kościół można zwiedzać z przewodnikiem w sezonie turystycznym. W pustelni corocznie odbywają się imprezy plenerowe: Klasztorna Majówka, Klasztorny Odpust (15 sierpnia), Leśna Apteka (ostatnia niedziela września).

</doc>
<doc id="1678816" url="https://pl.wikipedia.org/wiki?curid=1678816" title="Margit Schumann">
Margit Schumann

Margit Schumann (ur. 14 września 1952 w Waltershausen, zm. 11 kwietnia 2017 w Oberhofie) – niemiecka saneczkarka reprezentująca NRD, dwukrotna medalistka igrzysk olimpijskich, czterokrotna mistrzyni świata i pięciokrotna medalistka mistrzostw Europy.
Na igrzyskach olimpijskich startowała trzykrotnie. Na igrzyskach w Sapporo w 1972 roku zdobyła medal brązowy, a na rozgrywanych cztery lata później igrzyskach w Innsbrucku – złoty. Brała także udział w igrzyskach w Lake Placid w 1980 roku, gdzie zajęła szóste miejsce.
Mistrzynią świata zostawała czterokrotnie: w latach 1973, 1974, 1975 i 1977. Na mistrzostwach Europy wywalczyła pięć medali. Przez trzy kolejne lata (1973, 1974, 1975) zdobywała tytuł mistrzyni Europy. W swoim dorobku ma również srebro wywalczone w 1977 oraz brąz z 1979. W sezonie 1977/1978 zajęła trzecie miejsce w klasyfikacji generalnej Pucharu Świata (ex aequo z Angeliką Schafferer i Roswitą Stenzel).
W 2004 roku znalazła się w pierwszej trójce zawodników, razem z Klausem Bonsackem oraz Paulem Hildgartnerem, którzy trafili do Hali Sław Światowej Federacji Saneczkarstwa.

</doc>
<doc id="1678819" url="https://pl.wikipedia.org/wiki?curid=1678819" title="Zambia na Letnich Igrzyskach Paraolimpijskich 2008">
Zambia na Letnich Igrzyskach Paraolimpijskich 2008

Zambia na Letnich Igrzyskach Paraolimpijskich 2008 – Zambię w Pekinie reprezentował 1 zawodnik – jeden lekkoatleta Lassam Katongo. Był to trzeci występ Zambii na Paraolimpiadzie – poprzednio w 1996 i 2004. Zarówno na tych, jak na poprzednich igrzyskach nie zdobyli medalu.

</doc>
<doc id="1678820" url="https://pl.wikipedia.org/wiki?curid=1678820" title="Aaron Ashmore">
Aaron Ashmore

Aaron Richard Ashmore (ur. 7 października 1979 w Richmond) – kanadyjski aktor filmowy i telewizyjny.
Życiorys.
Wczesne lata życia.
Urodził się minutę przed swoim bliźniakiem Shawnem Robertem w Richmond w Kolumbii Brytyjskiej jako syn Lindy, gospodyni domowej, i Ricka Ashmore’a, kierownika produkcji. Kiedy bliźniacy mieli 10 lat ich matka była częścią klubu o nazwie „Stowarzyszenie wielu porodów”, grupy wsparcia „The Multiple Rugrats” w Albercie w Kanadzie, gdzie zostali szybko odkryci przez agenta talentów. Uczęszczał do Turner Fenton Secondary School. Aaron i Shawn byli członkami punkrockowego zespołu Pre-Occupied i zagrali bliźniaków w kilku produkcjach telewizyjnych.
Kariera.
Aaron Ashmore jest znany z roli Marca Halla w filmie "Prom Queen: The Marc Hall Story". Od tamtego czasu pojawił się w filmach: "Safe", "Czas wojny i pokoju" i "Historia pewnego misia". Gościnnie pojawił się w serialach telewizyjnych: "Jedenasta godzina", "Prezydencki poker" i "Poszukiwani". Ashmore ostatnio zagrał Troya Vandegraffa w serialu produkcji Warner Bros. "Weronika Mars".
Zagrał Jimmy’ego Olsena w 6 sezonie "Tajemnic Smallville" i gra go do 8 sezonu. Przypadkowo jego przyjaciel Sam Huntington zagrał Olsena w "" i obaj ukazali się w "Weronice Mars". Brat Aarona pojawił się we wcześniejszym sezonie "Tajemnic Smallville". Ashmore w 2007 roku zagrał w filmach: "Palo Alto", "Privileged", "Kamienny anioł" i "Thomas Kinkade's Home for Christmas". Aaron obecnie kręci "Wyspę strachu", horror z Haylie Duff w Vancouver.
Znaki szczególne.
Zarówno on jak i jego brat mają tatuaż na przegubach "GMA" (Good Man Ashmore), który oznacza Dobry Człowiek Ashmore. Ich dziadek miał podobny tatuaż. Aaron ma również tatuaż na prawym ramieniu przedstawiający buźkę.

</doc>
<doc id="1678823" url="https://pl.wikipedia.org/wiki?curid=1678823" title="Parafia św. Antoniego z Padwy w Żurominie">
Parafia św. Antoniego z Padwy w Żurominie

Parafia św. Antoniego z Padwy w Żurominie – parafia należąca do dekanatu żuromińskiego, diecezji płockiej, metropolii warszawskiej.
Historia parafii.
Została erygowana w 1908. 
Miejsca święte.
Kościół parafialny.
Obecny kościół parafialny pw. św. Trójcy został wybudowany w latach 1782–1784, konsekrowany w lipcu 1786.

</doc>
<doc id="1678825" url="https://pl.wikipedia.org/wiki?curid=1678825" title="I przyszedł człowiek">
I przyszedł człowiek

I przyszedł człowiek (wł. "E venne un uomo") – film produkcji francuskiej, włoskiej i angielskiej w reżyserii Ermanno Olmi. Swoją premierę miał w 1965 roku. W roli głównej występuje Rod Steiger.

</doc>
<doc id="1678830" url="https://pl.wikipedia.org/wiki?curid=1678830" title="Surinam na Letnich Igrzyskach Paraolimpijskich 2008">
Surinam na Letnich Igrzyskach Paraolimpijskich 2008

Surinam na Letnich Igrzyskach Paraolimpijskich 2008 w Pekinie reprezentował jeden mężczyzna. Był to drugi start reprezentacji Surinamu na igrzyskach paraolimpijskich (poprzedni miał miejsce cztery lata wcześniej).

</doc>
<doc id="1678831" url="https://pl.wikipedia.org/wiki?curid=1678831" title="Aeshna viridis">
Aeshna viridis



</doc>
<doc id="1678832" url="https://pl.wikipedia.org/wiki?curid=1678832" title="Ołeksandr Łaszyn">
Ołeksandr Łaszyn

Ołeksandr Łaszyn, ukr. Лашин Олександр (ur. 2 marca 1982 w Mariupolu) – ukraiński sztangista i strongman.
 w 2008 r.
Życiorys.
Ołeksandr Łaszyn wziął udział w Drużynowych Mistrzostwach Świata Par Strongman 2007, jednak nie zakwalifikował się do finału.
Wymiary:

</doc>
<doc id="1678834" url="https://pl.wikipedia.org/wiki?curid=1678834" title="Emil Anka">
Emil Anka

Emil Anka (ur. 20 stycznia 1969 w Gyuli) – węgierski szachista i sędzia klasy międzynarodowej ("International Arbiter" od 2004), arcymistrz od 2001 roku.
Kariera szachowa.
Znaczące rezultaty w turniejach międzynarodowych zaczął osiągać w połowie lat 90. XX wieku. W 1996 r. zwyciężył w turnieju "First Saturday" (edycja FS08 IM) w Budapeszcie, w 1998 r. podzielił IV m. (za Erikiem van den Doelem, Aleksiejem Barsowem i Aleksandrem Bierełowiczem, wspólnie z m.in. Friso Nijboerem i Walerijem Beimem) w Dieren, w 1999 r. podzielił I m. (wspólnie z Józsefem Horváthem i Siergiejem Gałduncem) w Bischwillerze, natomiast w 2001 r. zwyciężył w Budapeszcie (turniej "Elekes Memorial"). W 2002 r. triumfował w otwartym turnieju w Trzyńcu oraz był trzeci w Budapeszcie (za Humpy Koneru i Jewgienijem Postnym), w 2003 r. ponownie zwyciężył w Budapeszcie (turniej "Schneider Memorial"), a w 2004 odniósł dwa sukcesy, dzieląc I m. w Paksie (wspólnie z Tomášem Polákiem i Pavlem Simackiem) oraz w Mc Minville (memoriał Arthura Dake'a, wspólnie z Witalijem Gołodem). W kolejnych latach nie odnotował sukcesów indywidualnych, skupiając się na startach w drużynowych rozgrywkach we Francji oraz na Węgrzech.
Najwyższy ranking w karierze osiągnął 1 lipca 1999 r., z wynikiem 2487 punktów zajmował wówczas 20. miejsce wśród węgierskich szachistów.

</doc>
<doc id="1678835" url="https://pl.wikipedia.org/wiki?curid=1678835" title="Alhassane Keita">
Alhassane Keita

Alhassane Keita Otchico (ur. 26 czerwca 1983 w Konakry) – piłkarz gwinejski grający na pozycji napastnika. Brat bliźniak Alseny'ego Keity.
Kariera klubowa.
Karierę piłkarską Keita rozpoczął w klubie Horoya AC ze stolicy kraju Konakry. W 1999 roku zadebiutował w jego barwach w pierwszej lidze gwinejskiej oraz zdobył Puchar Gwinei. W 2000 roku po wywalczeniu mistrzostwa Gwinei odszedł do marokańskiego Olympique Khouribga i w sezonie 2000/2001 zdobył 7 goli w tamtejszych rozgrywkach ligowych.
Po zakończeniu sezonu Gwinejczyk wyjechał do Szwajcarii i został zawodnikiem FC Zürich. 20 października 2001 zadebiutował w lidze w przegranym 1:2 wyjazdowym spotkaniu z FC Basel. Od początku sezonu 2002/2003 był podstawowym zawodnikiem Zurychu, a w nim strzelił 17 goli i był piątym strzelcem Axpo Super League. W 2005 roku zdobył z Zurychem Puchar Szwajcarii. Z kolei w sezonie 2005/2006 został mistrzem Szwajcarii, a z 20 golami na koncie został królem strzelców ligi szwajcarskiej. Łącznie przez 5 lat zdobył w barwach Zurychu 58 goli w 131 rozegranych meczach.
W sierpniu 2006 roku Keita przeszedł za 2,5 miliona euro do saudyjskiego Ittihad FC. Tam spędził dwa sezony i był w nich najlepszym strzelcem zespołu zdobywając łącznie 40 goli. W 2007 roku został z Al-Ittihad mistrzem Arabii Saudyjskiej. W 2008 roku na zasadzie wolnego transferu odszedł do RCD Mallorca, a 25 września rozegrał swoje pierwsze spotkanie w Primera División, wygrane przez Mallorkę 2:0 z Numancią. W sezonie 2008/2009 pełnił rolę rezerwowego napastnika dla Aritza Aduriza. W 2010 roku został wypożyczony do Realu Valladolid.
Kariera reprezentacyjna.
W reprezentacji Gwinei Keita zadebiutował w 2004 roku. Wtedy też został powołany do kadry na Puchar Narodów Afryki 2004, jednak nie zagrał na tym turnieju w żadnym spotkaniu.

</doc>
<doc id="1678836" url="https://pl.wikipedia.org/wiki?curid=1678836" title="Jennifer Simpson">
Jennifer Simpson

Jennifer Simpson, dawniej Barringer (ur. 23 sierpnia 1986 w Webster City) – amerykańska lekkoatletka, specjalistka od średnich i długich dystansów.
Lekkoatletyczną karierę rozpoczynała od biegów przełajowych – dwukrotnie zajęła 4. miejsce w drużynie juniorek podczas mistrzostw świata w przełajach, indywidualnie zaś zdobyła złoty medal mistrzostw Ameryki Północnej juniorek w tej konkurencji.
Największymi osiągnięciami zawodniczki są: brązowy medal olimpijski (bieg na 1500 m, Rio de Janeiro 2016) i złoty medal na mistrzostwach świata na tym samym dystansie (Daegu 2011). Wielokrotna złota medalistka mistrzostw kraju oraz mistrzostw NCAA.

</doc>
<doc id="1678843" url="https://pl.wikipedia.org/wiki?curid=1678843" title="Droga wojewódzka nr 917">
Droga wojewódzka nr 917

Droga wojewódzka nr 917 (DW917) – droga wojewódzka w województwie śląskim, w powiecie raciborskim prowadząca od skrzyżowania z drogą krajową nr 45 w raciborskiej dzielnicy Sudół, przez Bojanów oraz Krzanowice do dawnego przejścia granicznego na granicy polsko-czeskiej Krzanowice-Chuchelná.

</doc>
<doc id="1678845" url="https://pl.wikipedia.org/wiki?curid=1678845" title="Luksemburg na Letnich Igrzyskach Paraolimpijskich 2008">
Luksemburg na Letnich Igrzyskach Paraolimpijskich 2008

Luksemburg na Letnich Igrzyskach Paraolimpijskich w Pekinie reprezentował 1 zawodnik - kolarz Peter Lorkowski. Był to szósty występ Luksemburgu na Paraolimpiadzie - pierwszy raz w 1976. Zarówno na tych, jak na poprzednich igrzyskach żaden reprezentant tego kraju nie zdobył medalu.

</doc>
<doc id="1678846" url="https://pl.wikipedia.org/wiki?curid=1678846" title="Hak (legenda miejska)">
Hak (legenda miejska)

Hak – jedna z legend miejskich, której pierwsze wersje powstały co najmniej w połowie lat pięćdziesiątych XX wieku.
Jej bohaterami jest para nastolatków pieszczących się w samochodzie na odludziu (lub opustoszałym parkingu). Muzykę w radiu przerywa komunikat, że z pobliskiego szpitala psychiatrycznego zbiegł seryjny morderca z hakiem zamiast dłoni. Młodzi ludzie szybko odjeżdżają. Na końcu następuje szokujące odkrycie: odnajdują oni hak (wariantywnie: zakrwawiony) zwisający z klamki auta. W niektórych wersjach legendy para nastolatków wcześniej słyszała drapanie do drzwi pojazdu.

</doc>
<doc id="1678847" url="https://pl.wikipedia.org/wiki?curid=1678847" title="Parolistowce">
Parolistowce

Parolistowce ("Zygophyllales") – grupa roślin stanowiąca klad w obrębie roślin okrytonasiennych, określana pomocniczo rangą rzędu przez Angiosperm Phylogeny Website. Jednostka ta powstała w wyniku połączenia dwóch rodzin o niejasnej pozycji w obrębie kladu różowych właściwych I (eurosids I, "Fabidae"), prawdopodobnie jest to klad bazalny tej linii grupy. Brak też pewności o słuszności łączenia tych rodzin. Obecnie jest to jednak rozwiązanie preferowane przez członków Angiosperm Phylogeny Group (m.in. Petera F. Stevensa i Jamesa L. Reveala). Zaliczane tu rodziny składają się w sumie z 23 rodzajów i 343 gatunków roślin.
Systematyka.
Kladogram na podstawie zaktualizowanego na podstawie APweb (aktualizowany system APG IV z 2016). Dwa główne klady opisane tu w ślad za APweb jako "Fabidae" i "Malvidae" w systemach APG I i II opisywane były odpowiednio jako różowe właściwe I i II (eurosids I i II, ew. rosids I i II).
Należą tu tylko dwie rodziny:

</doc>
<doc id="1678848" url="https://pl.wikipedia.org/wiki?curid=1678848" title="DW917">
DW917



</doc>
<doc id="1678849" url="https://pl.wikipedia.org/wiki?curid=1678849" title="Dumetella">
Dumetella



</doc>
<doc id="1678850" url="https://pl.wikipedia.org/wiki?curid=1678850" title="Cmentarz wojenny nr 223 – Brzostek">
Cmentarz wojenny nr 223 – Brzostek

Cmentarz wojenny nr 223 – Brzostek – cmentarz z I wojny światowej zaprojektowany przez Gustava Rossmanna, w formie pojedynczej mogiły zbiorowej znajdujący się w mieście Brzostek w gminie Brzostek. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie.
Na cmentarzu pochowanych jest 47 austriackich żołnierzy poległych na początku maja 1915 roku
Obiekt znajduje przy wejściu na cmentarz parafialny, przy drodze i jest zachowany w dobrym stanie. Ma kształt prostokąta o powierzchni 26 m².
Na bokach mogiły znajdują się dwie betonowe wnęki, po kształcie których można przypuszczać, że zawierały żeliwne tablice z co najmniej częścią nazwisk poległych żołnierzy. Znajduje się w bezpośrednim sąsiedztwie cmentarza 224 oraz cmentarza 225.

</doc>
<doc id="1678853" url="https://pl.wikipedia.org/wiki?curid=1678853" title="Zygophyllales">
Zygophyllales



</doc>
<doc id="1678862" url="https://pl.wikipedia.org/wiki?curid=1678862" title="Andra Manson">
Andra Manson

Andra Manson (ur. 30 kwietnia 1984) – amerykański lekkoatleta, skoczek wzwyż.
Sukcesy.
W 2008 Manson reprezentował USA na igrzyskach olimpijskich w Pekinie, gdzie odpadł w eliminacjach zajmując 13. miejsce - pierwsze nie premiowane awansem do finału.

</doc>
<doc id="1678865" url="https://pl.wikipedia.org/wiki?curid=1678865" title="Oreoscoptes">
Oreoscoptes



</doc>
<doc id="1678866" url="https://pl.wikipedia.org/wiki?curid=1678866" title="Milford (szlak turystyczny)">
Milford (szlak turystyczny)

Szlak Milford – (ang. Milford Track) – najsławniejszy szlak turystyczny Nowej Zelandii i jeden z najbardziej znanych na świecie. Przebiega wśród wspaniałej scenerii wśród gór, wodospadów i lasu deszczowego. Znajduje się na terenie Fiordland. Szlak jest również nazywany przez Nowozelandczyków „Najlepszym szlakiem pieszym na świecie”
Historia.
Szlak ten był używany od wieków przez lokalnych Maorysów do poszukiwań i transportu cenionego przez nich jadeitu. Istnieje wiele legend maoryskich dotyczących tego szlaku. W 1880 Donald Sutherland i John Macka byli pierwszymi Europejczykami, którzy przeszli ten szlak. Quintin Mackinnon był podróżnikiem, który po przejściu szlaku zaczął go reklamować, stając się jego pierwszym przewodnikiem. Kilka nazw na szlaku nosi jego imię (np. Przełęcz Mackinnona).
Jako że ten odległy region nie nadawał się do celów przemysłowych lub rolniczych zdecydowano, że region ten będzie przeznaczony wyłącznie do celów turystycznych. Szlak ten od początku był popularny wśród kobiet, niektóre wyprawy składały się w ¾ z pań. Przez długi czas na szlaku operowały wyłącznie firmy przewodników i dopiero od niedawna wprowadzono podział na grupy z przewodnikiem i indywidualnych turystów. Obie grupy używają osobnych schronisk na szlaku.
Opis szlaku.
Długość szlaku wynosi 53,5 km. Zaczyna się przy jeziorze Te Anau, a kończy w Milford Sound, w punkcie Sandfly. Do punktu startowego można dotrzeć promem lub przechodząc przełęczą Dore z drogi Milord. Punkt Sandfly może być osiągnięty jedynie przez wodę, gdzie operuje regularny prom przewożący turystów. Ze względu na swoją sławę i niezwykłą popularność szlak ten jest jednym z najbardziej obwarowanych przepisami.
Sezon letni.
Podczas letniego szczytu trwającego od października do kwietnia, dostęp do szlaku jest regulowany. Turyści muszą przejść szlak w ciągu 4 dni idąc tylko w kierunku północnym. Zabronione jest rozbijanie namiotów na szlaku. Maksymalnie 90 turystów może przejść dziennie ten szlak (40 indywidualnych i 50 z przewodnikiem). Zwykle te 90 miejsc jest zarezerwowanych na wiele miesięcy wcześniej, mimo dość wysokiej ceny za przejście z przewodnikiem.
Turyści indywidualni spędzają każdą noc w schronisku wybudowanym przez Departament of Conservation. Schroniska te mają podstawowe wyposażenie, lecz turyści muszą mieć swoją żywność. Turyści z przewodnikiem nocują w schroniskach prywatnych. Te są znacznie lepiej wyposażone, zapewnione jest również wyżywienie.
Poza sezonem.
Poza sezonem (od maja do października) szlak nie jest już tak „restrykcyjny”. Można go przejść w obu kierunkach, w dowolna liczbę dni. Warunki na szlaku są jednak wtedy znacznie gorsze i niebezpieczne. Część wyposażenia w schroniskach zostaje usunięta, usunięte są niektóre mosty, z gór schodzą lawiny, szlak bywa oblodzony.

</doc>
<doc id="1678871" url="https://pl.wikipedia.org/wiki?curid=1678871" title="Energia wiatrowa">
Energia wiatrowa



</doc>
<doc id="1678872" url="https://pl.wikipedia.org/wiki?curid=1678872" title="1-800-Missing">
1-800-Missing



</doc>
<doc id="1678873" url="https://pl.wikipedia.org/wiki?curid=1678873" title="Zbigniew Szydłowski (generał)">
Zbigniew Szydłowski (generał)

Zbigniew Szydłowski (ur. 17 kwietnia 1925 w Płaszkowie, zm. 19 marca 1984 w Warszawie) – generał brygady ludowego Wojska Polskiego.
Życiorys.
Urodził się 17 kwietnia 1925 w Płaszkowie w powiecie koneckim na obszarze ówczesnego województwa kieleckiego w rodzinie robotniczej Jana (1894-1929), kamieniarza i Michaliny z domu Skrzypek (ur. 1905). Po śmierci ojca, z powodu ciężkich warunków materialnych, wychowywał się w u wuja - inwalidy. W latach 1931-1937 ukończył 7 klas szkoły powszechnej w Dwikozach, a następnie do wybuchu wojny ukończył 1 rok gimnazjum ogólnokształcącego w Katowicach.
Od maja 1940 roku pracował jako robotnik i pomocnik kierowcy w Zakładach Wytwórczych „Społem” w Dwikozach, a następnie do września 1944 w Starostwie Powiatowym w Sandomierzu, gdzie był urzędnikiem referatu przemysłu. 
5 grudnia 1944 w Sandomierzu wstąpił ochotniczo do służby w ludowym Wojsku Polskim i został skierowany do 9 zapasowego pułku piechoty w Lublinie-Majdanku. 26 marca 1945 ukończył Centralną Szkołę Oficerów Politycznych w Lublinie i został promowany na stopień podporucznika w korpusie oficerów polityczno-wychowawczych. Od kiwietnia 1945 był instruktorem propagandy w 17 pułku piechoty 5 Dywizji Piechoty. Brał udział w walkach 17 pułku piechoty na szlaku bojowym od Nysy Łużyckiej do Budziszyna.
Od lipca 1945 był instruktorem propagandy Wydziału Polityczno-Wychowawczego 5 Dywizji Piechoty. Od marca 1947 był zastępcą dowódcy 28 Pułku Artylerii Przeciwlotniczej w Śremie. W lutym 1949 został wyznaczony na zastępcę szefa wydziału polityczno-wychowawczego 4 Dywizji Piechoty, a w listopadzie 1949 został zastępcą dowódcy do spraw polityczno-wychowawczych 16 Dywizji Pancernej w Elblągu. 
Od października 1950 do kwietnia 1955 studiował w Akademii Wojskowo-Politycznej im. Lenina w Moskwie, którą ukończył z oceną dobrą i dyplomem magistra historii. 
Od maja 1955 był zastępcą komendanta - szefem wydziału politycznego Oficerskiej Szkoły Politycznej im. L. Waryńskiego w Łodzi, a od października 1956 , po reorganizacji szkoły został szefem wydziału politycznego Ośrodka Szkolenia Oficerów Politycznych. Od grudnia 1956 był czasowo komendantem tego ośrodka, a od czerwca 1957 także czasowo komendantem Wojskowego Ośrodka Szkolenia Ogólnego w Łodzi.
W latach 1957–1958 był zastępcą szefa Zarządu Politycznego Pomorskiego Okręgu Wojskowego w Bydgoszczy. W latach 1958–1964 był zastępcą dowódcy Pomorskiego Okręgu Wojskowego do spraw politycznych. 6 października 1962 mianowany uchwałą Rady Państwa PRL na stopień generała brygady. Awans otrzymał 12 października 1962 w Belwederze z rąk przewodniczącego Rady Państwa Aleksandra Zawadzkiego.
Następnie w latach 1964–1968 był zastępcą szefa Głównego Zarządu Politycznego Wojska Polskiego, szefem Zarządu III – Kultury i Oświaty. Od marca 1964 był przewodniczącym Rady Młodzieżowej WP. Od 1 marca 1969 do 27 kwietnia 1978 był prezesem Zarządu Głównego Ligi Obrony Kraju. Następnie został skierowany do pracy poza wojskiem na stanowisko dyrektora Departamentu Spraw Obronnych Ministerstwa Oświaty i Wychowania.
Zmarł 19 marca 1984 w Warszawie po długiej i ciężkiej chorobie. Pochowany z honorami 22 marca 1984 roku na Cmentarzu Wojskowym na Powązkach w Warszawie (kwatera B 4 rz. 8 m. 2). W pogrzebie uczestniczyli: przewodniczący Centralnej Komisji Rewizyjnej PZPR Kazimierz Morawski, wiceminister obrony narodowej, szef GZP WP gen. broni dr Józef Baryła oraz zastępca Ministra do spraw ogólnych gen. dyw. dr Antoni Jasiński. W imieniu żołnierzy Wojska Polskiego nad trumną gen. Szydłowskiego przemówił zastępca szefa GZP WP - szef Zarządu Kultury i Oświaty gen. bryg. Albin Żyto.
Życie prywatne.
Mieszkał w Warszawie. Od 1946 był żonaty z Krystyną Dobrosławą z domu Janeczek (1927-2015). Miał dwie córki i syna.

</doc>
<doc id="1678874" url="https://pl.wikipedia.org/wiki?curid=1678874" title="Pohorje">
Pohorje

Pohorje (niem.: Bachergebirge) - pasmo górskie w północnej Słowenii, w pobliżu miast Dravograd i Maribor. Pasmo jest częścią Południowych Alp Wapiennych, części Alp Wschodnich. Jest to najbardziej wysunięta na wschód część Południowych Alp Wapiennych. Jak na standardy alpejskie łańcuch ten jest dość niski, żaden ze szczytów nie przekracza nawet 1600 m; najwyższy szczyt to Črni Vrh (1543 m).
Najwyższe szczyty to:

</doc>
<doc id="1678876" url="https://pl.wikipedia.org/wiki?curid=1678876" title="Olimpia Swianiewiczowa">
Olimpia Swianiewiczowa

Olimpia Swianiewiczowa, z domu Zambrzycka (ur. 1 grudnia 1902, zm. 15 czerwca 1974) – polska nauczycielka, badaczka folkloru w twórczości Mickiewicza.
Pochodziła z rodziny ziemiańskiej, wychowywała się w majątku Wiazynka w województwie wileńskim. W 1919 ochotniczo służyła w wojsku jako kurierka. Na Uniwersytecie Stefana Batorego ukończyła studia geograficzne; przez dłuższy czas nie pracowała zawodowo, od 1926 była żoną ekonomisty z Uniwersytetu Wileńskiego Stanisława Swianiewicza i wychowywała czwórkę dzieci. W ostatnich latach przed wojną była nauczycielką geografii w gimnazjum sióstr benedyktynek.
Lata wojenne i pierwszy rok po zakończeniu wojny spędziła na Wileńszczyźnie, rozłączona z mężem, który w ostatniej chwili uratowany został od śmierci w Katyniu, był więźniem Łubianki i łagrów (władze radzieckie liczyły na wykorzystanie jego znajomości zagadnień ekonomii zbrojeń niemieckich), a potem nie zdążył dołączyć do armii Andersa i ostatecznie po dłuższym pobycie w Teheranie i Jerozolimie pozostał w Wielkiej Brytanii. W 1946 Swianiewiczowa osiadła w Tczewie i w miejscowym Liceum Administracyjno-Handlowym uczyła geografii i biologii. Dzięki częstym zniekształceniom nazwiska uniknęła represji związanych z działalnością męża, ujawniającego prawdę o zbrodni katyńskiej na Zachodzie. Będąc wieloletnią członkinią Polskiego Towarzystwa Krajoznawczego, zainicjowała w tej placówce działalność Koła Krajoznawczego Młodzieży Szkolnej (w przyszłości pod auspicjami Polskiego Towarzystwa Turystyczno-Krajoznawczego). W 1957 opuściła kraj i w Indonezji dołączyła do męża.
Przedmiotem jej szczególnych zainteresowań na emigracji stał się folklor. W marcu 1971 wygłosiła w Polskim Towarzystwie Naukowym na Obczyźnie w Londynie referat "Interpretacja „Dziadów” Mickiewiczowskich na podstawie folkloru białoruskiego" (ogłoszony drukiem w „Roczniku Polskiego Towarzystwa Naukowego na Obczyźnie”, tom 21, 1970/1971). Obszerniejsza praca na ten temat, pierwotnie złożona do druku w paryskiej „Kulturze”, pozostała w maszynopisie. Przygotowywała też rozprawę o matce Makrynie Mieczysławskiej, ale pracy tej nie zdołała ukończyć.
Od 1963 wraz z mężem mieszkała w Ameryce Północnej.
W 2 poł. 1967 wraz z mężem podpisała się pod listą „Solidarności z Izraelem”, którą przygotowywał Józef Czapski (w tym czasie trwała wojna sześciodniowa).
Zmarła 15 czerwca 1974 w Kanadzie. Jej córką jest Maria Nagięć (ur. 1928), profesor Wydziału Rybackiego Akademii Rolniczo-Technicznej w Olsztynie i prorektor tej uczelni.
Stanisław i Olimpia Swianiewicz są pochowani w Halifaksie.
Wnukiem Olimpii i Stanisława Swianiewiczów jest Paweł Swianiewicz.

</doc>
<doc id="1678877" url="https://pl.wikipedia.org/wiki?curid=1678877" title="Jerzy Falandysz">
Jerzy Falandysz

Jerzy Falandysz (ur. 29 grudnia 1947 w Gdańsku) – polski profesor nauk rolniczych, nauczyciel akademicki; wykładowca na kierunku ochrona środowiska (Uniwersytet Gdański). Specjalista z zakresu nauk rolniczych (nauki o żywności; technologia żywności i żywienia), nauk farmaceutycznych (bromatologia, toksykologia żywności) i nauk o środowisku (chemia środowiska, toksykologia, toksykologia środowiskowa, ekotoksykologia, gospodarka odpadami niebezpiecznymi, ocena oddziaływania na środowisko, ochrona środowiska przyrodniczego).
Życiorys.
Absolwent Technikum Przemysłu Spożywczego w Gdańsku (1966). Studiował w Akademii Medycznej w Gdańsku, gdzie w 1971 na Wydziale Farmaceutycznym uzyskał tytuł zawodowy magistra; na tymże wydziale w 1978 obronił pracę doktorską (w zakresie nauk o żywności), a w 1986 habilitował (w zakresie toksykologii żywności). Tytuł naukowy profesora (nauki rolnicze – technologia żywności i żywienie) uzyskał w 1998 w Akademii Rolniczo-Technicznej w Olsztynie. 
W 1972 był zatrudniony w Zakładzie Bromatologii Wydziału Farmaceutycznego Akademii Medycznej w Gdańsku, jako asystent techniczny; w latach 1972–1979 w Oddziale Badania Żywności Portowej Stacji Sanitarno-Epidemiologicznej w Gdyni, jako asystent (w latach 1973–1975 okresowa służba wojskowa); w latach 1980–1991 w Oddziale Toksykologii Weterynaryjnej i Higieny Żywności (kierownik) Zakładu Higieny Weterynaryjnej w Gdańsku, jako, kolejno: asystent, adiunkt i docent; od 1 grudnia 1991 (jako profesor nadzwyczajny) w Zakładzie Chemii Środowiska i Ekotoksykologii (kierownik) Wydziału Chemii Uniwersytetu Gdańskiego (od 2000 jako profesor zwyczajny).
Do roku 2012 był opiekunem ponad 160 prac magisterskich i wypromował 27 doktorów. Jego zainteresowania badawcze dotyczą silnie toksycznych i trwałych substancji zanieczyszczających środowisko przyrodnicze i migrujących do łańcuchów troficznych oraz aspektów biogeochemicznych i toksykologicznych występowania w środowisku przyrodniczym i migracji do żywności pierwiastków metalicznych i metaloidów. 
Jest autorem i współautorem wielu badań i opracowań często cytowanych w światowym piśmiennictwie naukowym (np. w roku 2012 blisko 1000 cytowań). Opublikował ponad 1000 artykułów naukowych, raportów i komunikatów konferencyjnych, w tym ponad 250 publikacji w czasopismach z listy filadelfijskiej.
Uzyskał międzynarodowe stypendia naukowe: „Long-term Visiting Professor Fellowship Award” (Tokio, 1990) i „Short-term Senior Visiting Professor Fellowship Award” (Tokio, 2000) z The Japanese Society for Promotion of Science w Japonii; ”Valfrid Paulssons gåstprofessur” (Sztokholm, 1995) z Statens Naturvårdsverk w Szwecji oraz „Visiting Professorship for Senior International Scientists Award” (Beijing, 2010) z China Academy of Sciences w Chinach oraz wyróżnienia krajowe - m.in. indywidualne: Wydziału Nauk Rolniczych i Leśnych Polskiej Akademii Nauk (1986), Ministra Edukacji Narodowej (1995), Polskiego Towarzystwa Nauk Weterynaryjnych (1985, 1990).
Za granicą był wykładowcą m.in. w Summer School for a Multidisciplinary Assessment of Environmental Risk for Human Health w Universitá di Siena w Sienie we Włoszech (1988 r.), Summer School of Environmental Chemistry w Folkuniversitet Umeå w Umeå w Szwecji (1996) i Summer School of Environmental Chemistry and Ecotoxicology w Masarykova Univerzita w Brnie w Czechach (2001).
Odbył staże naukowe w Ehime University w Matsuyama (1990-91, 1997, 2000) oraz National Institute of Advanced Industrial Science and Technology w Tsukuba (2002-2005, 2007-2010) w Japonii; w Umeå Universitet w Umeå w Szwecji (1992, 1993 i 1995-96); w Michigan State University w East Lansing w USA (1997), w Université de Pau et des Pays de l'Adour w Pau we Francji (1998) i w Institute of Mountain Hazards and Environment Chińskiej Akademii Nauk w Chengdu w Chinach (2010 i 2012).
Jest członkiem Komitetów Redakcyjnych czasopism naukowych: Journal of Environmental Science and Health, Part A - Toxic and Hazardous Substances and Environmental Engineering (od 1999), Roczniki Państwowego Zakładu Higieny (od 2000), African Journal of Agricultural Research (od 2006), Scientific and Technical Bulletin of “Aurel Vlaicu” University, Series: Chemistry, Food Science &amp; Engineering (od 2006) i The Open Environmental &amp; Biological Monitoring Journal (od 2008). Jest też lub był członkiem stowarzyszeń: Akademickiego Związku Sportowego - członek i wiceprezes Zarządu Sekcji Uczelnianej AZS Akademii Medycznej w Gdańsku (1966-1991); Akademickiego Klub Jeździeckiego (AKJ) w Gdańsku (od 1968 - różne funkcje), Studenckiego Koła Naukowego - członek i przewodniczący Koła przy Katedrze i Zakładzie Bromatologii AMG (1970-1971); Klubu Dobrego Państwa w Sopocie (od 2010) i Ruchu Społecznego imienia Prezydenta Rzeczypospolitej Polskiej Lecha Kaczyńskiego (od 2010) oraz towarzystw naukowych: Polskiego Towarzystwa Farmaceutycznego (1992-1993); Polskiego Towarzystwa Nauk Weterynaryjnych (1980-1991) - wiceprzewodniczący Sekcji Toksykologii Weterynaryjnej i Ochrony Środowiska; Sekcji Toksykologii i Ochrony Środowiska Komitetu Nauk Weterynaryjnych PAN (1984-1990); Polskiego Towarzystwa Toksykologicznego (1980-1995) - członek Zarządu Oddziału Gdańskiego (1987-1995); Sekcji Chemii Morza Komitetu Badań Morza PAN (od 1985); The Japanese Society of Scientific Fisheries (1991); Society of Environmental Toxicology and Chemistry (1995-2000); Svenska Havsforskiningsöreningen (1996-1997); Gdańskiego Towarzystwa Naukowego (2001-2002); The International Society of Trace Element Biogeochemistry (ISTEB) (od 2009) i Polskiego Towarzystwa Mykologicznego - członek założyciel (od 2012).
W wyborach do Parlamentu Europejskiego w 2009 bez powodzenia kandydował z listy Prawa i Sprawiedliwości w okręgu gdańskim.
Jest członkiem zespołu ekspertów ds. dioksyn Światowej Organizacji Zdrowia/Programu Środowiskowego Organizacji Narodów Zjednoczonych (WHO/UNEP; 2011).

</doc>
<doc id="1678880" url="https://pl.wikipedia.org/wiki?curid=1678880" title="Kanał Kaliningradzki">
Kanał Kaliningradzki

Kanał Kaliningradzki (ros. Калининградский морской судоходный канал) – głębokowodny kanał wodny na Zalewie Wiślanym, łączący port Bałtijsk i port Kaliningrad. Kanał znajduje się na terytorium Rosji i ma długość 24 Mm.
Kanał jest poprowadzony wzdłuż północnego wybrzeża zalewu, od którego jest oddzielony pasem kilkunastu mierzei. W zachodniej części kanału (na zachód od Swietłyja) mierzeje występują jedynie w okolicach Bałtijska.
Kanał stanowi jednocześnie tor wodny, na którym odbywa się jednokierunkowy ruch statków ustalony według określonych godzin. Średnia dozwolona prędkość na kanale wynosi 8 węzłów i podróż między portami trwa ok. 3 godzin.
Godziny ruchów statków:
Na mapie Wojskowego Instytutu Geograficznego z 1934 roku kanał przedstawiono pod niemiecką nazwę "Königsberger Seekanal" i polską "Kanał Królewiecki".

</doc>
<doc id="1678881" url="https://pl.wikipedia.org/wiki?curid=1678881" title="Pierścieniak koroniasty">
Pierścieniak koroniasty

Pierścieniak koroniasty ("Stropharia coronilla" (Bull.) Quél.) – gatunek grzybów z rodziny pierścieniakowatych ("Strophariaceae"). 
Systematyka i nazewnictwo.
Pozycja w klasyfikacji według Index Fungorum: "Stropharia, Strophariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1791 r. Jean Baptiste Bulliard nadając mu nazwę "Agaricus coronilla". Obecną, uznaną przez Index Fungorum nazwę nadał mu w 1872 r. Lucien Quélet.
Niektóre synonimy naukowe:
Nazwę polską podali K. Zaleski, S. Domański. i E. Wojciechowski w 1948 r, jest ona tłumaczeniem nazwy łacińskiej i jest zgodna z obecnym ujęciem taksonomicznym tego gatunku. W polskim piśmiennictwie mykologicznym gatunek ten opisywany był też jako opaska koroniasta, a Władysław Wojewoda w 2003 r. zaproponował nazwę łysiczka murawowa, te nazwy jednak są niespójne z obecną nazwą naukową. 
Morfologia.
Średnicy 2-4 cm, białawy, bladoochrowy lub żółtawy, w stanie wilgotnym lepki. Kształt kapelusza przeważnie półkolisty.
Początkowo bladoliliowe, później purpurowofioletowe, z jaśniejszym ostrzem.
Białawy, ze ściśle przylegającym, wąskim pierścieniem (lub bez).
Występowanie i siedlisko.
Występuje w Ameryce Północnej, Środkowej i Południowej, Europie, Azji, Australii i Nowej Zelandii. W Polsce jest niezbyt częsty, ale prawdopodobnie nie jest zagrożony wyginięciem.
Rośnie na ziemi na polach, pastwiskach, łąkach, na obrzeżach dróg, w parkach, wśród traw, w zaroślach, nad brzegami rzek pod olchą szarą. Pojawia się od maja do października.
Znaczenie.
Saprotrof. Grzyb jadalny.
Gatunki podobne.
Pierścieniaka koroniastego można pomylić z karłowatymi pieczarkami, które mają jednak blaszki wolne.

</doc>
<doc id="1678882" url="https://pl.wikipedia.org/wiki?curid=1678882" title="Naoyuki Daigo">
Naoyuki Daigo

 – japoński lekkoatleta, skoczek wzwyż.
Osiągnięcia.
Daigo reprezentował Japonię na największych międzynarodowych imprezach, jednak zawsze odpadał w eliminacjach, między innymi zajął 36. miejsce w eliminacjach podczas igrzysk olimpijskich (Pekin 2008).

</doc>
<doc id="1678885" url="https://pl.wikipedia.org/wiki?curid=1678885" title="Ramón Nonato">
Ramón Nonato



</doc>
<doc id="1678887" url="https://pl.wikipedia.org/wiki?curid=1678887" title="Berłóweczka czeska">
Berłóweczka czeska

Berłóweczka czeska, pałeczka Kotlaby ("Tulostoma kotlabae" Pouzar) – gatunek grzybów z rodziny pieczarkowatych ("Agaricaceae").
Systematyka i nazewnictwo.
Pozycja w klasyfikacji według Index Fungorum: "Tulostoma, Agaricaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Nazwę polską zaproponował Władysław Wojewoda w 2003 r. W polskim piśmiennictwie mykologicznym gatunek ten opisywany był też jako pałeczka Kotlaby.
Występowanie.
Gatunek rzadki. W Polsce podlega ścisłej ochronie gatunkowej. W opracowaniu Czerwona lista roślin i grzybów Polski jest zaliczony do kategorii gatunków wymierających (E). Jego przetrwanie jest mało prawdopodobne, jeśli nadal będą istnieć czynniki zagrożenia. W Polsce do 2020 r. potwierdzono tylko 2 pewne stanowiska tego gatunku: Biebrzański Park Narodowy 2012 i Kampinoski Park Narodowy 2015. Podano jeszcze 3 inne stanowiska, ale na jednym błędnie oznaczono gatunek, na pozostałych oznaczenie jest wątpliwe.
Grzyb saprotroficzny. Występuje na suchych, piaszczystych skrajach lasów, w napiaskowych i kserotermicznych murawach i śródlądowych wydmach. Grzybnia jest trwała, ale może wytwarzać owocniki nieregularnie, co kilka lat. Owocniki są trwałe przez długi czas.

</doc>
<doc id="1678891" url="https://pl.wikipedia.org/wiki?curid=1678891" title="Pałeczka czeska">
Pałeczka czeska



</doc>
<doc id="1678894" url="https://pl.wikipedia.org/wiki?curid=1678894" title="Tulostoma kotlabae">
Tulostoma kotlabae



</doc>
<doc id="1678896" url="https://pl.wikipedia.org/wiki?curid=1678896" title="Recall">
Recall

Recall – prawo obywateli do odwoływania urzędników pochodzących z wyborów powszechnych. Do odwołania wystarczy zebranie odpowiedniej liczby podpisów. "Recall" dotyczy najczęściej władz lokalnych. Obecnie stosowany jest w niektórych stanach USA oraz w państwach Ameryki Południowej.
Recall w Polsce (projekt).
W Polsce zaproponowano w tzw. projekcie ludowym Konstytucji II RP autorstwa Mieczysława Niedziałkowskiego możliwość rozwiązywania Sejmu przez Prezydenta na wniosek obywateli. Postanowienia te jednak nie znalazły się w Konstytucji marcowej. Podobnie Konstytucja Polskiej Rzeczypospolitej Ludowej przewidywała możliwość odwołania posła (lub członka rady narodowej), lecz nie została wydana stosowna ustawa.
Odwołanie parlamentu.
Instytucja odwołania parlamentu (Landtagu) w referendum istnieje w Liechtensteinie.

</doc>
<doc id="1678898" url="https://pl.wikipedia.org/wiki?curid=1678898" title="Berłóweczka frędzelkowata">
Berłóweczka frędzelkowata



</doc>
<doc id="1678900" url="https://pl.wikipedia.org/wiki?curid=1678900" title="Tulostoma brumale">
Tulostoma brumale



</doc>
<doc id="1678904" url="https://pl.wikipedia.org/wiki?curid=1678904" title="This Godless Endeavor">
This Godless Endeavor

This Godless Endeavor – szósty album amerykańskiego metalowego zespołu Nevermore, wydany 26 lipca 2005 roku przez Century Media Records. Producentem płyty jest Andy Sneap.

</doc>
<doc id="1678905" url="https://pl.wikipedia.org/wiki?curid=1678905" title="Ernst Reuter">
Ernst Reuter

Ernst Rudolf Johannes Reuter (ur. 29 lipca 1889, zm. 29 września 1953) – burmistrz Berlina w latach 1948–1953.
Urodził się w Apenrade, w landzie Szlezwik-Holsztyn. Dzieciństwo spędził w Leer (Ostfriesland). Studiował na uniwersytetach w Monastyrze i Marburgu, zdobywając zawód nauczyciela. W 1912 wstąpił do Socjaldemokratycznej Partii Niemiec. W 1913 wystąpił z kościoła luterańskiego. Podczas I wojny światowej dostał się do niewoli rosyjskiej. Przystąpił do partii bolszewików. Włodzimierz Lenin wysłał go do Saratowa jako komisarza ludowego. W okresie Republiki Weimarskiej wstąpił do Komunistycznej Partii Niemiec i został pierwszym sekretarzem w obwodzie berlińsko-brandenburskim. Mimo iż był postrzegany jako faworyt Lenina, w r. 1922 usunięto go z partii. Od tej pory związany był ze środowiskiem socjaldemokratów. W 1926 rozpoczął pracę w strukturach rządowych; był odpowiedzialny za transport. W latach 1931–33 był burmistrzem Magdeburga, był również deputowanym do Reichstagu. Po dojściu Adolfa Hitlera do władzy, więziony w obozie koncentracyjnym Lichtenburg, od 1935 przebywał na wygnaniu w Turcji.
W powojennym Berlinie.
Po zakończeniu II wojny światowej Reuter powrócił do Berlina i w 1946 został wybrany do magistratu miasta. W okresie blokady Berlina w obecności 300 000 berlińczyków wygłosił przemówienie, w którym wzywał do nieopuszczania miasta. W wyborach do władz zachodniej części miasta, zorganizowanych dwa miesiące później, jego popularność pozwoliła wygrać socjaldemokratom z 64,5% poparcia. W wyniku zwycięstwa Reuter został burmistrzem miasta. Urząd ten pełnił do śmierci w 1953, wkrótce po powstaniu robotniczym. Na jego pogrzeb przybyło milion osób.

</doc>
<doc id="1678909" url="https://pl.wikipedia.org/wiki?curid=1678909" title="Santiago Acasiete">
Santiago Acasiete

Wilmer Santiago Acasiete Ariadela (ur. 22 listopada 1977 w Callao) – peruwiański piłkarz grający na pozycji środkowego obrońcy.
Kariera klubowa.
Acasiete jest wychowankiem klubu Deportivo Wanka, wywodzącego się wówczas z miasta Chimbote. W 1995 roku zadebiutował w wieku 18 lat w rozgrywkach peruwiańskiej Primera División. Zawodnikiem Deportivo był przez 7 sezonów, a w 2002 roku przeszedł do stołecznego Universitario Lima. W Universitario grał przez rok i wywalczył z nim mistrzostwo fazy Apertura. W 2003 roku ponownie zmienił barwy klubowe i został piłkarzem Cienciano Cuzco. W swoim pierwszym sezonie wywalczył z Ciencano Copa Sudamericana, dzięki zwycięstwu w finałowym dwumeczu (3:3, 1:0) z argentyńskim River Plate. W tamtym roku osiągnął z Ciencano także inny międzynarodowy sukces - zdobył Recopa Sudamericana (wygrana po serii rzutów karnych z Boca Juniors. Z kolei w 2004 roku sięgnął po Copa Interandina.
W 2004 roku Acasiete wyjechał do Hiszpanii i został zawodnikiem klubu UD Almería, grającego w tamtejszej Segunda División. 26 września 2004 zadebiutował w lidze, w przegranym 0:1 domowym spotkaniu z Salamanką. W sezonie 2006/2007 swoimi trzema zdobytymi golami przyczynił się do awansu Almerii do Primera División. W sezonie 2007/2008 był rezerwowym obrońcą w klubie, ale przyczynił się do utrzymania beniaminka w La Liga, między innymi dzięki trafieniom w meczach z Sevillą (1:0) i Villarrealem (1:0).
Kariera reprezentacyjna.
W reprezentacji Peru Acasiete zadebiutował 18 lutego 2004 roku w przegranym 1:2 towarzyskim spotkaniu z Hiszpanią, rozegranym w Barcelonie. W 2004 roku Santiago wystąpił z kadrą Peru na Copa América 2004, a w 2007 roku na Copa América 2007. 7 grudnia 2007 został zawieszony na 18 miesięcy, za picie alkoholu po przegranym 1:5 meczu z Ekwadorem. 3 lipca 2008 roku po śledztwie kara została zmniejszona do 3 miesięcy od czasu wniesienia apelacji (kwiecień 2008), a Acasiete został ukarany grzywną w wysokości 10 tysięcy dolarów.

</doc>
<doc id="1678910" url="https://pl.wikipedia.org/wiki?curid=1678910" title="Port Kaliningrad">
Port Kaliningrad

Port Kaliningrad (ros. Порт Калининград) – port morski nad Zalewem Wiślanym na rzece Pregole, położony na terenie Rosji, w obwodzie kalinigardzkim, w Kaliningradzie. Posiada nabrzeża przeładunkowe o łącznej długości 6,3 km.
Port znajduje się w eksklawie Federacji Rosyjskiej i w 1994 został odcięty od swojego naturalnego zaplecza na terenach Białorusi i Rosji. Został otwarty dla żeglugi międzynarodowej w 1991 roku.
W 2008 roku całkowite obroty ładunkowe portu w Kaliningradzie sięgnęły 15,38 mln ton, a obroty kontenerów 213,21 tys. TEU.
Położenie.
Kaliningradzki port znajduje się w północno-wschodniej części Zalewu Wiślanego. Zlokalizowany jest w ujściowym odcinku rzeki Pregoły, w zachodniej części miasta Kaliningrad. Ma dostęp do Morza Bałtyckiego poprzez Kanał Bałtijsk-Kaliningrad oraz Cieśninę Piławską.
Warunki nawigacyjne.
Port w Kaliningradzie przyjmuje statki morskie o maksymalnym zanurzeniu 8 m. Może przyjąć statki o długości 170 m i szerokości 27 m. Tankowce wpływające do portu mogą mieć długość 140 m i szerokość 25 m.
Mimo że port ma bezpośredni dostęp do Zalewu Wiślanego, duże statki morskie wykorzystują połączenie z Morzem Bałtyckim poprzez głębokowodny Kanał Bałtijsk-Kaliningrad o długości 24 Mm. Jest on torem wodnym, łączącym port Kaliningrad z Bałtijskiem, a następnie z Bałtykiem.
Port w Kaliningradzie nie zamarza w czasie surowych zim, dlatego jest dostępny dla żeglugi przez cały rok. Jednak kiedy przez długi czas utrzymują się niskie temperatury, w kanale łączącym port z Morzem Bałtyckim pojawia się lód. W przypadku pojawienia się lodu na drodze statków, zarządca portu zobowiązany jest do wynajęcia lodołamaczy dla oczyszczenia kanału. Jednostki lodołamaczy są proporcjonalne dla odpowiednich statków. Ostatnie użycie lodołamaczy miało miejsce w 1997 roku.
Działalność.
Port w Kaliningradzie posiada kilka niezależnych od siebie jednostek organizacyjnych. Największe z nich to: port handlowy, port rybacki i port rzeczny. Pozostałe ważniejsze to: bałtycka kompania przeładunkowa ropy, portowa baza przeładunków ropy i elewator.
Kaliningradzki Morski Handlowy Port (ros. Калининградский морской торговый порт) obejmuje swoją działalność wokół wschodniej części portu – wschodni pirs (półwysep) i sąsiednie wschodnie nabrzeże. Zajmuje się przeładunkami powszechnych rodzajów towarów, przeładunkami kontenerów, ładunków tocznych (RORO) oraz ładunków masowych.
Kaliningradzki Morski Rybacki Port (ros. Калининградский морской рыбный порт) obejmuje środkowy pirs. Zajmuje się głównie przeładunkiem mrożonych ryb i mięsa, drobnicy, eksportuje nawozy ciekłe i masowe, olej, ładunki toczne i pojazdy (RORO). W związku z kryzysem rybołówstwa i poważnym zmniejszeniem się kaliningradzkiej floty rybackiej port rybacki przystosowano do obsługi różnego rodzaju ładunków. Jest przygotowany do obsługi 650 statków i ponad 25 tys. wagonów kolejowych rocznie.
W kaliningradzkim porcie działa stocznia Jantar, obejmująca południowo-zachodnie nabrzeża. Stocznia prowadzi produkcję i naprawy o szerokim zakresie: statków handlowych, okrętów wojennych, konstrukcji metalowych, statków ze stopów aluminiowych.
Zachodnia cześć portu obejmuje naftobaza (ros. Калининградская портовая нефтебаза).
Infrastruktura.
Port handlowy.
Port handlowy dysponuje 19 nabrzeżami o łącznej długości 3170 m. Posiada 13 magazynów przeładunkowych o łącznej powierzchni 51 026 tys. m². Trzy z nich są chłodniami.
Całkowita powierzchnia otwartych obszarów składowych portu handlowego wynosi 211,6 tys. m². Port posiada 3 terminale przeładunkowe: pierwszy o powierzchni 40,162 tys. m², drugi 111,5 tys. m², trzeci 60,05 tys. m².
Port rybacki.
Port dysponuje nabrzeżami o długości 3,1 km. Posiada 3 terminale ładunków ciekłych, 3 terminale ładunków sypkich, terminal kontenerowy (2 nabrzeża RORO). Łączna powierzchnia otwartych obszarów składowych wynosi 80 tys. m², powierzchnia magazynowa 60 tys. m², a powierzchnia dla kontenerów 10 tys. m².
Port rzeczny.
Port rzeczny jest wykorzystywany głównie w przeładunkach węgla, koksu, materiałów budowlanych oraz zboża. Port obsługuje niewielkie statki morsko-rzeczne i barki śródlądowe. Ma on nabrzeże o długości 200 m, z 6 żurawiami oraz obszar składowy dla 35 tys. ton węgla.

</doc>
<doc id="1678911" url="https://pl.wikipedia.org/wiki?curid=1678911" title="Vaillante Angers">
Vaillante Angers

La Vaillante Angers Tennis de Table – francuski klub tenisa stołowego. Powstały w 1973. Często nazywany po prostu Angers. Klub jest sponsorowany przez niemiecka firmę tenis stołowego Donic.

</doc>
<doc id="1678915" url="https://pl.wikipedia.org/wiki?curid=1678915" title="Enemies of Reality">
Enemies of Reality

Enemies of Reality – piąty album amerykańskiego zespołu Nevermore grającego progresywny metal, wydany w 2003 roku przez Century Media Records. Zawiera intensywne neo-klasyczne gitarowe solówki wykonane przez gitarzystę Jeffa Loomisa.

</doc>
<doc id="1678918" url="https://pl.wikipedia.org/wiki?curid=1678918" title="Mihallaq Mone">
Mihallaq Mone

Mihallaq Mone – (ur. 12 lutego 1917 we Wlorze, zm. w kwietniu 1984 w USA) - albański reżyser filmów dokumentalnych i scenarzysta. 
Życiorys.
Był jednym z pierwszych dokumentalistów albańskich. Kształcił się w Rzymie. W czasie włoskiej okupacji Albanii, w roku 1941 rozpoczął współpracę ze studiem filmowym Luce, które działało pod patronatem Dyrekcji Propagandy i Turystyki w Tiranie. Przez kolejne dwa lata kręcił filmy dokumentalne i kroniki filmowe na terytorium Albanii. We współpracy z włoskim operatorem Alfredo Cecchettim powstał film "Ari i zi" (Czarna ziemia), poświęcony wydobyciu ropy naftowej w okręgu Kuçova. Najbardziej znanym filmem, nakręconym przez Mone był obraz "Bijtë e shqipes së Skënderbeut" (Synowie orłów Skanderbega), poświęcony tworzeniu organizacji młodzieżowej Gioventu Albanese di Littorio. Film otrzymał nagrodę na festiwalu filmów dokumentalnych we Florencji.
Od 1942 Mone pracował w utworzonym z inicjatywy Galeazzo Ciano przedsiębiorstwie filmowym Tomorri Film. Tam też powstał krótkometrażowy film fabularny "Takimi ne liqen" (Spotkanie na jeziorze), w którym wzięli udział m.in. Kristaq Antoniu, Merita Sokoli i duet sióstr Xhaçka, realizowany w rejonie Pogradecu.
W 1945 Mone opuścił Albanię i przedostał się do Włoch, a następnie do USA, gdzie pracował jako reżyser przez kolejne dwadzieścia lat. 
Był żonaty (żona Lilian, zm. 1998). Pochowany na cmentarzu w White Plains.

</doc>
<doc id="1678920" url="https://pl.wikipedia.org/wiki?curid=1678920" title="Psilocybe semilanceata">
Psilocybe semilanceata



</doc>
<doc id="1678921" url="https://pl.wikipedia.org/wiki?curid=1678921" title="Josef Isser">
Josef Isser

Josef „Pepi” Isser (ur. 1926) – austriacki bobsleista i saneczkarz.
Na mistrzostwach świata w bobslejach zdobył trzy medale. W 1955 zdobył srebro, a w 1958 brąz w dwójkach, w parze z Paulem Aste. W 1962 wywalczył brąz w czwórkach startując z braćmi Franzem, Heinrichem i Fritzem.
Na mistrzostwach świata w saneczkarstwie wywalczył dwa medale w 1955: srebro w dwójkach ze swoją siostrą Marią oraz brąz w jedynkach. W mistrzostwach Europy w saneczkarstwie dwukrotnie zdobywał złoto, w 1954 w dwójkach oraz w 1956 w jedynkach. W swoim dorobku ma również srebro zdobyte w 1951 w parze z Heinrichem Isserem oraz brąz z 1952 w parze z Wilhelmem Lache.

</doc>
<doc id="1678922" url="https://pl.wikipedia.org/wiki?curid=1678922" title="Kasztel w Betlanovcach">
Kasztel w Betlanovcach

Kasztel w Betlanowcach (słow. "Kaštieľ v Betlanovciach") – dwór mieszkalny we wsi Betlanovce (powiat Nowa Wieś Spiska) na Spiszu na Słowacji.
Renesansowy dwór (kasztel) w Betlanowcach został wzniesiony w latach 1564-1568 dla lewockiego mieszczanina i przedsiębiorcy, Piotra Feigela i jego żony Heleny Bobstovej-Bethlenfalva (tj. „z Betlanowiec”), jak to wskazuje podwójny herb na ścianie frontowej. Nie wyposażony w fortyfikacje ani w narożne wieże (alkierze), był już pozbawiony funkcji obronnych. Jest pierwszym przykładem na ówczesnych Górnych Węgrzech rezydencji, nawiązującej do wchodzących wówczas w modę letnich pawilonów w typie belwederu.
Dwór jest budowlą dwukondygnacyjną, dwutraktową, wzniesioną na rzucie zbliżonym do kwadratu. Zachował pierwotną attykę w typie spiskim, drewniany ganek obiegający budowlę na wysokości pierwszego piętra oraz dekorację sgraffitową na południowej fasadzie z datowaniem 1564 r. Dyspozycja wnętrza, z centralną salą na parterze, typowa dla rezydencji szlachty i bogatych mieszczan w XVI w. Nieznacznie przebudowany w XVII w., kasztel był gruntownie restaurowany w latach 1955-1960.

</doc>
<doc id="1678924" url="https://pl.wikipedia.org/wiki?curid=1678924" title="Mielcuch">
Mielcuch

Mielcuch – dawne określenie słodowni. Słowo wywodzi się z niemieckiego "Malzhaus".

</doc>
<doc id="1678925" url="https://pl.wikipedia.org/wiki?curid=1678925" title="Deneysville">
Deneysville

Deneysville – miasto w Republice Południowej Afryki, w prowincji Wolne Państwo.
Jest położone nad tamą Vaal Dam. Nazwa Deneysville pochodzi od Deneysa Reitza, burskiego oficera i pisarza oraz syna prezydenta Wolnego Państwa, Francisa Williama Reitza.

</doc>
<doc id="1678927" url="https://pl.wikipedia.org/wiki?curid=1678927" title="Dead Heart in a Dead World">
Dead Heart in a Dead World

Dead Heart in a Dead World – czwarty album studyjny zespołu Nevermore, grającego progresywny metal, wydany w październiku 2000 roku.
Według danych z kwietnia 2002 album sprzedał się w nakładzie 19,962 egzemplarzy na terenie Stanów Zjednoczonych.

</doc>
<doc id="1678928" url="https://pl.wikipedia.org/wiki?curid=1678928" title="Carex bohemica">
Carex bohemica



</doc>
<doc id="1678929" url="https://pl.wikipedia.org/wiki?curid=1678929" title="Solidarność Wolnych Polaków w Bawarii">
Solidarność Wolnych Polaków w Bawarii

Solidarność Wolnych Polaków w Bawarii, w skrócie Solidarność Bawarska – jedna z czterech powstałych w Niemczech organizacji wspierających „Solidarność”, istniejąca od 1981, oficjalnie zarejestrowana w 1983 roku.
Powstała z inicjatywy Tomasza Stanickiego, w październiku 1981 roku. Jej celem miało być wspieranie finansowe i polityczne Solidarności gdańskiej.
Dnia 1 października 1981 roku, na pierwszym walnym zebraniu powołano zarząd organizacji i wybrano jej nazwę. Większością głosów wybrana została „Solidarność Wolnych Polaków w Bawarii” wobec „Solidarności”, wysunięta przez Tomasza Stanickiego.
W pierwszym zarządzie zasiedli:
Zbigniew Dziakoński był długoletnim mieszkańcem Monachium, znał biegle język niemiecki, jak również wiedział jak pracują urzędy niemieckie.
Początkowo liczebność organizacji była skromna, lecz pod koniec 1981 roku wynosiła ponad 100 osób.
Ze składek i datków organizacja miała pomagać finansowo Solidarności w Polsce. Kanałem przerzutowym miał być kościół, czyli w Monachium, Polska Misja Katolicka i ks. Galiński.
Przełomowym dla organizacji momentem było ogłoszenie stanu wojennego w Polsce. Solidarność wraz z innymi organizacjami zorganizowała wielką demonstrację przeciwko WRON-ie i generałowi Jaruzelskiemu w niedzielę 20 grudnia 1981 roku.
Po tej demonstracji liczba członków wzrosła, pracy także przybywało.
Na początku samodzielnie, a później wraz z Polską Misją Katolicką, „Solidarność Bawarska” zaczęła masowo wysyłać paczki dla potrzebujących w Polsce. Najpierw poprzez pocztę niemiecką (która zniosła wszelkie opłaty) na prywatne adresy, a później już oficjalnie jako Polska Misja Katolicka, ciężarówkami wprost do kościołów w Polsce. Pomagał w tym obecny miliarder Zygmunt Solorz-Żak, występujący wtedy pod nazwiskiem Piotr Podgórski i pseudonimem Zeg (zegarek).
Ważną postacią wspierającą organizację była polska aktorka mieszkająca pod Monachium, Barbara Kwiatkowska-Lass. To w piwnicach jej domu Tomasz Stanicki, Adam Chodakowski, Krzysztof Olczak i inni pakowali pierwsze paczki przed wysłaniem do Polski stanu wojennego.
Organizacja SWPwB przesłała do Polski dziesiątki ton lekarstw, żywności i ubrań. Wszystkie dary organizacja lub Misja zawdzięczała prywatnym i instytucjonalnym ofiarodawcom niemieckim.
Organizacja oficjalnie została zarejestrowana w grudniu 1983 roku.
Kolejnymi szefami organizacji byli: Janusz Urbanowicz, a po nim Wojciech Stockinger.
Organizacja została rozwiązana w grudniu 1989 roku.

</doc>
<doc id="1678935" url="https://pl.wikipedia.org/wiki?curid=1678935" title="Płyny">
Płyny

Płyny – polski zespół muzyczny.
Historia.
Zespół "Płyny" powstał latem 2004 roku w Warszawie z inicjatywy śpiewającego gitarzysty Igora Spolskiego oraz basisty Szymona Tarkowskiego. Przez pierwszy rok działalności stanowił duet, po czym w połowie 2005 roku do składu dołączyli klawiszowiec Michał Lamża, perkusista Andrzej Kwiatkowski oraz wokalistka Agnieszka Murawska.
Muzyka tworzona przez zespół od początku stanowiła eklektyczną mieszankę różnorodnych stylistyk, od avant-popu poprzez rock, reggae, jazz aż po folk. Ważnym elementem były też tworzone przez Spolskiego i Tarkowskiego teksty, opisujące w drobiazgowy sposób życie ludzi w dużym mieście, za swe tło biorące zazwyczaj Warszawę.
W 2006 roku zespół nagrał swój debiutancki album, zatytułowany "Płyny", który ukazał się w kwietniu 2007 roku nakładem firmy "Dream Music". Płytę promował singiel "Warszawska Plaża", do którego nakręcono również teledysk. W nagraniu płyty wzięło udział wielu gości, takich jak m.in. klarnecista Paweł Szamburski, saksofonista Maciej Bielawski czy aktor teatralny Adam Sajnuk. Album zebrał znakomite recenzje w muzycznej prasie, krytycy docenili zarówno muzyczną oryginalność formacji, melodyjność przebojowych piosenek jak i interesującą warstwę tekstową.
W drugiej połowie 2006 roku, już po nagraniu debiutanckiego albumu, ale jeszcze przed jego publikacją, grupę opuściła wokalistka Agnieszka Murawska. We wrześniu 2007 roku do składu dołączyła Katarzyna Priwieziencew, córka znanego aktora Eugeniusza Priwieziencewa.
W tym zestawieniu personalnym grupa nagrała kolejny album, zatytułowany "Rzeszów-st.Tropez", opublikowany wiosną 2008 roku przez należącą do Tymona Tymańskiego firmę Biodro Records. Na płycie ponownie pojawiło się wielu gości, a sam album był nieco bardziej surowy i mniej popowy od debiutu. W odróżnieniu od pierwszego krążka, pojawiły się też dwie piosenki w językach obcych, francuskim i angielskim. Jeden z utworów ("Dalekie Są Kraje") oparty został na kompilacji limeryków Edwarda Leara w tłumaczeniu Andrzeja Nowickiego. 
Latem 2008 z zespołem rozstała się Katarzyna Priwiezencew, a na jej miejsce pojawiła się Ola Bilińska, znana m.in. z formacji Babadag. W takim składzie grupa zarejestrowała album "Vacatunes!", który ukazał się w marcu 2012 roku nakładem wytwórni Thin Man Records.

</doc>
<doc id="1678936" url="https://pl.wikipedia.org/wiki?curid=1678936" title="Stanisław Słonimski">
Stanisław Słonimski

Stanisław Słonimski (ur. 1853 w Warszawie, zm. 14 lutego 1916 tamże) – polski lekarz, aforysta.
Życiorys.
Urodził się w Warszawie w rodzinie żydowskiej, jako syn Chaima Zeliga Słonimskiego (1810–1904) i Sary z domu Stern (1824–1897). Ze strony matki był wnukiem Abrahama Sterna (zm. 1842). Ukończył gimnazjum w Warszawie, na studia wyjechał do Petersburga. Ukończył tamtejszą Akademię Medyko-Chirurgiczną. Potem praktykował w Radomsku, Częstochowie i Łodzi, od 1886 osiadł w Warszawie. Przyjmował w gabinecie przy ulicy Niecałej 6.
Żonaty dwukrotnie, z pierwszego małżeństwa z Idą Korngold urodził się syn Adam, później – inżynier w Częstochowie. Z małżeństwa z Eugenią Marią Goldman urodzili się Antoni (1895–1976), Piotr (1893–1944) i Halina Jadwiga (ur. 1888 albo 1889, zm. 1962).
Zmarł w Warszawie na gruźlicę płuc. Pogrzeb odbył się w kościele św. Antoniego z Padwy, pochówek na cmentarzu Powązkowskim. Wspomnienie pośmiertne autorstwa Zygmunta Srebrnego ukazało się na łamach Medycyny i Kroniki Lekarskiej, Antoni Lange w dodatku do tygodnika „Świat” zebrał różne anegdoty i aforyzmy zmarłego lekarza. Anonimowa notatka o śmierci ukazała się w dzienniku „Kurier Poranny”, według Antoniego Słonimskiego, jej autorem również był Lange. Notatka z „Kuriera” miała brzmienie następujące:
"Ubyła Warszawie jedna z najbardziej popularnych postaci, człowiek znany zarówno jako wybitny lekarz, jak też jako uczony, który zasłużył się nauce polskiej. Wyjątkowe zalety powszechnie zjednywały mu serca. Kochano go i szanowano zarówno w szerokich kołach inteligencji, a specjalnie w sferach literacko-artystycznych, jak też w jeszcze szerszych rzeszach potrzebujących jego wiedzy, bo tam najlepiej wiedziano o przysłowiowej bezinteresowności doktora Słonimskiego."
Znany był z poczucia humoru, część jego aforyzmów przypomniał w "Alfabecie wspomnień" syn Antoni. Fundował stypendia młodym artystom (np. Adolfowi Milichowi), leczył za darmo ubogich. Tezę, że Bolesław Prus sportretował Słonimskiego w postaci doktora Szumana w "Lalce" upowszechnił Ignacy Baliński. Bolesław Prus należał do kręgu przyjaciół Słonimskiego, tak jak Wincenty Rapacki (starszy), Teodor Roland, Mieczysław Frenkiel, Bolesław Leszczyński, Stanisław Lentz czy Franciszek Fiszer. Szczególnie często bywał w kawiarni u Semadeniego.
Waga zasług naukowych Słonimskiego jest różnie oceniana. Jedyna jego opublikowana praca "Neurastenia płciowa jako następstwo nadużyć przedwczesnych" była przeznaczona dla laików, oceny specjalistów były zarówno krytyczne (Dydyński), jak i przychylne (Hellin, Wizel).

</doc>
<doc id="1678937" url="https://pl.wikipedia.org/wiki?curid=1678937" title="Andrzej Skupiński">
Andrzej Skupiński

Andrzej Skupiński (pseudonim artystyczny "Toluś") (ur. 12 lutego 1952 w Chorzowie, zm. 19 grudnia 2018) – polski aktor filmowy, artysta estradowy, śląski kabareciarz, polonista.
Życiorys.
Ukończył I Liceum Ogólnokształcące im. Juliusza Słowackiego w Chorzowie, następnie studiował filologię polską na Wyższym Studium Nauczycielskim Uniwersytetu Śląskiego w Katowicach – filia w Cieszynie.
W latach 1974–1977 i 1980–1993 nauczał języka polskiego w szkołach podstawowych, a następnie (1993–1995) był dziennikarzem gazety codziennej „Dziennik Śląski”. W międzyczasie pracował jako kierownik klubu studenckiego Uniwersytetu Śląskiego w Katowicach (1977–1978) oraz był bibliotekarzem w Centrum Kultury Budowlanych w Katowicach (1978–1980).
W 1988 został przyjęty w poczet członków Związku Polskich Autorów i Kompozytorów – ZAKR (sekcja literacka).
Zajmował się artystyczną działalnością estradową (kabaret, recitale autorskie, inscenizacje i reżyseria autorskich imprez estradowych). Pisał teksty artystyczne dla potrzeb estrady i filmu, przekładał teksty amerykańskiej klasyki estradowej (swing &amp; musical), a także francuskiej, niemieckiej i rosyjskiej muzyki popularnej na język polski i śląski. Konsultował również prace dyplomowe (licencjackie, magisterskie) z szeroko pojętej humanistyki (polonistyka, muzykologia, historia sztuki, pedagogika ogólna, socjologia kultury).

</doc>
<doc id="1678938" url="https://pl.wikipedia.org/wiki?curid=1678938" title="Vaal Dam">
Vaal Dam

Vaal Dam - zapora wodna zbudowana w 1938 roku na rzece Vaal w Południowej Afryce, 77 km na południe od lotniska O.R Tambo International Airport.
Powstały dzięki zaporze sztuczny zbiornik wodny ma powierzchnię 300 km² i głębokość do 47 metrów. Woda ze zbiornika ma zaspokajać potrzeby ludności i przemysłu rejonu Gauteng.
W pobliżu zapory leży miejscowość Deneysville.

</doc>
<doc id="1678940" url="https://pl.wikipedia.org/wiki?curid=1678940" title="Heinrich Isser">
Heinrich Isser

Heinrich Isser (ur. 12 maja 1928 w Matrei in Osttirol, zm. 18 maja 2004) – austriacki bobsleista i saneczkarz, olimpijczyk.
Na mistrzostwach świata w bobslejach wywalczył brąz w czwórkach startując z braćmi Franzem, Josefem i Fritzem. W mistrzostwach Europy w saneczkarstwie dwukrotnie zdobywał złoto w dwójkach, w 1952 w parze z Paulem Aste oraz w 1954 w parze z Josefem Isserem. W swoim dorobku miał również trzy srebra zdobyte w 1951 w parze z Josefem Isserem, w 1953 z Paulem Aste oraz w 1953 w jedynkach.

</doc>
<doc id="1678941" url="https://pl.wikipedia.org/wiki?curid=1678941" title="Jan Sabała Krzeptowski (portret)">
Jan Sabała Krzeptowski (portret)

Jan Sabała Krzeptowski – akwarela polskiego malarza i autora przewodników tatrzańskich Walerego Eljasza-Radzikowskiego.
Portret Sabały, góralskiego muzykanta, myśliwego, gawędziarza i pieśniarza powstał u schyłku jego życia w sierpniu 1889 roku. Walery Eljasz-Radzikowski miał już w tym czasie letni dom w Zakopanem i pracował nad kolejnymi wydaniami "Ilustrowanego Przewodnika do Tatr, Pienin i Szczawnic", które ilustrował własnymi rysunkami. Malarz obok pejzaży tatrzańskich malował często ludzi związanych z Tatrami i charakterystyczne typy góralskie.
Akwarela przedstawia starego górala, patrzącego w oczy widza. Sabała ma odkrytą głowę i długie siwe włosy, ubrany jest odświętnie, w białą koszulę i narzuconą na ramiona cuchę. Wizerunek jest sygnowany przez autora "Jan Sabała Krzeptowski, d. 14/8 1889. Zakopane. Walery Eljasz". W identycznym stroju przedstawił Krzeptowskiego Stanisław Witkiewicz na swoim rysunku "Portret Sabały".
Obraz został nabyty bezpośrednio u autora przez kolekcjonera ze Lwowa. Po wojnie został przewieziony do Polski, nigdy nie był wystawiany i prezentowany publicznie. Pozostaje własnością tej samej rodziny.

</doc>
<doc id="1678944" url="https://pl.wikipedia.org/wiki?curid=1678944" title="Topografia (geografia)">
Topografia (geografia)

Topografia (z gr. τόπος "topo-", „miejsce” i γράφω "graphia", „opisywanie”) – dział geografii zajmujący się badaniem kształtu i rysów (cech) powierzchni Ziemi lub innych planet, księżyców.
W szerszym znaczeniu topografia jest związana z lokalnymi szczegółami, wliczając w to oprócz rzeźby terenu także roślinność, cechy antropogeniczne, a nawet lokalną historię i kulturę.
W geografii i geodezji topografia dotyczy zapisu rzeźby terenu, trójwymiarowych obrazów powierzchni oraz identyfikacji specyficznych form ukształtowania terenu. We współczesnym użyciu termin ten odnosi się także do wytwarzania danych o wysokości terenu w formie elektronicznej. Termin ten dotyczy często również graficznej reprezentacji form ukształtowania terenu na mapie za pomocą różnych metod, takich jak: metoda izolinii, hipsometryczna, cieniowania czy blokdiagramu.
Dział topografii, który wykorzystuje do wykonywania planów i map zdjęcia lotnicze nazywa się aerofototopografią.

</doc>
<doc id="1678945" url="https://pl.wikipedia.org/wiki?curid=1678945" title="Klonus">
Klonus

Klonus (trząs) – ciąg mimowolnych skurczów włókien mięśniowych wywołanych przez nagłe rozciąganie mięśnia. Klonusy są charakterystyczne dla zespołu piramidowego. W przeciwieństwie do samoistnych drobnych drgań (fascykulacji) występujących w przypadku uszkodzenia dolnego (obwodowego) neuronu ruchowego klonusy zawsze są wywołane na drodze odruchowej (są wynikiem znacznego wygórowania odruchu) oraz posiadają znaczną amplitudę. 
Podstawowe klonusy rozpoznawane w badaniu neurologicznym:

</doc>
<doc id="1678948" url="https://pl.wikipedia.org/wiki?curid=1678948" title="Wybory parlamentarne w Islandii w 1953 roku">
Wybory parlamentarne w Islandii w 1953 roku

Wybory parlamentarne w Islandii odbyły się 28 czerwca 1953. Wygrała je Partia Niepodległości.
Do Alþingi weszła nowo założona Partia na rzecz Zachowania Narodu, która zdobyła dwa mandaty.

</doc>
<doc id="1678949" url="https://pl.wikipedia.org/wiki?curid=1678949" title="Wspólne strategie">
Wspólne strategie

Wspólne strategie od 1 maja 1999 r. do 30 listopada 2009 r. stanowiły jeden instrumentów, za pomocą których Unia Europejska prowadziła wspólną politykę zagraniczna i bezpieczeństwa. Traktat lizboński, który wszedł w życie 1 grudnia 2009 r. nie wymienia wspólnych strategii pośród instrumentów prowadzenia WPZiB, jednak daje Radzie Europejskiej możliwość określania strategicznych kierunków prowadzenia polityki zagranicznej i bezpieczeństwa. Ponadto jeżeli wymaga tego sytuacja międzynarodowa, przewodniczący Rady Europejskiej może zwołać nadzwyczajne jej posiedzenie w celu określenia strategicznych kierunków polityki Unii w obliczu takiej sytuacji. 
Wspólne strategie zostały wprowadzone Traktatem amsterdamskim i miały służyć określaniu sposobów działania Unii w odniesieniu do określonych obszarów, gdzie państwa członkowskie miały ważne, wspólne interesy. Miały one określone cele, czas realizacji oraz wyznaczone środki finansowe, które musiały zapewnić Unia oraz państwa członkowskie. O konieczności przyjęcia wspólnych strategii decydowała Rada Unii Europejskiej, a realizację tego zadania zlecała Radzie Europejskiej, która przyjmowała je na zasadzie jednomyślności. Podczas ich realizacji część decyzji była podejmowana także na zasadzie większości kwalifikowanej.
Łącznie wypracowano trzy wspólne strategie: 12 maja 1999 r. odnośnie do Rosji, 11 grudnia 1999 r. odnośnie do Ukrainy i 19 czerwca 2000 r. odnośnie do regionu śródziemnomorskiego.
Rosja.
Pierwszą w historii wspólną strategię ustalono na szczycie UE w Kolonii 4 czerwca 1999 r. Została ona przyjęta na 4 lata, a w czerwcu 2003 r. przedłużona na następny rok, wygasła 24 czerwca 2004 r. Precyzowała ona cele unijnej polityki wobec Rosji:
Ukraina.
Druga strategia została przyjęta 11 grudnia 1999 r. i dotyczyła Ukrainy. Podkreślała ona, że Unia dostrzega znaczenie powstania Ukrainy jako demokratycznego państwa i przywiązuje dużą wagę do jej proeuropejskiej orientacji. Strategia została przewidziana na 4 lata z możliwością dalszego jej przedłużenia. Określiła ona strategiczne cele, jakie UE stawia sobie wobec Ukrainy:
Region śródziemnomorski.
Wspólna strategia wobec regionu śródziemnomorskiego została przyjęta 19 czerwca 2000 r. na szczycie w Feira, jednak jej przygotowanie Rada Europejska zaleciła półtora roku wcześniej, podczas spotkania w Wiedniu w grudniu 1998 r. Strategia deklarowała chęć UE do rozwijania wzajemnych kontaktów na zasadzie partnerstwa i dążenia do realizacji postanowień Partnerstwa Eurośródziemnomorskiego. Unia zapowiedziała działania na rzecz pokoju na Bliskim Wschodzie, m.in. ustalenie Eurośródziemnomorskiej karty pokoju i stabilności. Wspólna strategia ustalała cele UE wobec regionu śródziemnomorskiego:
Realizację postanowień strategii powierzono różnym organom. Wysoki przedstawiciel do spraw WPZiB, wspomagany przez specjalnego wysłannika ds. pokoju na Bliskim Wschodzie, miał wspierać prezydencję i Radę UE. Komisja Europejska i Rada UE miały dbać o spójność i efektywność unijnych działań. Wspólna strategia została ustalona na 4 lata. W listopadzie 2004 r. przedłużono ją, wygasła 23 stycznia 2006 r.

</doc>
<doc id="1678950" url="https://pl.wikipedia.org/wiki?curid=1678950" title="Brunon Marchewka">
Brunon Marchewka

Brunon Marchewka (ur. 3 stycznia 1916 w Pile, zm. 12 stycznia 1992 w Warszawie) – generał dywizji Wojska Polskiego.
Życiorys.
W latach 1923–1936 członek Związku Harcerstwa Polskiego, gdzie był podharcmistrzem. Przed wojną ukończył szkołę powszechną i Państwowe Seminarium Nauczycielskie w Bydgoszczy, gdzie zdał maturę. W 1936 skierowany do służby w Wojsku Polskim na Dywizyjny Kurs Podchorążych Rezerwy Piechoty, a następnie do Oficerskiej Szkoły Piechoty dla Podchorążych Rezerwy przy 1 Dywizji Piechoty Legionów w Wilnie. Po rocznym przeszkoleniu został przeniesiony do Szkoły Podchorążych Piechoty w Komorowie k. Ostrowi Mazowieckiej, którą ukończył tuż przed wybuchem wojny jako podporucznik piechoty służby stałej. 31 sierpnia 1939 skierowany do 62 pułku piechoty w Bydgoszczy na stanowisko dowódcy plutonu ckm. Był uczestnikiem wojny obronnej 1939 w stopniu podporucznika, jako dowódca plutonu ciężkich karabinów maszynowych 62 pułku piechoty w składzie 15 Dywizji Piechoty Armii „Pomorze”, wziął udział w bitwie nad Bzurą, następnie przedostał się do Warszawy i uczestniczył w walkach na Czerniakowie. Po kapitulacji Warszawy 28 września 1939 wysłany do obozu jenieckiego w Kielcach, gdzie przebywał do Wigilii 1939. Następnie wrócił do Bydgoszczy, gdzie w czasie okupacji był robotnikiem budowlanym i równocześnie działał w konspiracji w Borach Tucholskich.
Od stycznia 1945 był komendantem lotnej brygady Milicji Obywatelskiej w Bydgoszczy. W kwietniu 1945 wstąpił do ludowego Wojska Polskiego w stopniu podporucznika. Pełnił funkcję dowódcy plutonu rusznic przeciwpancernych w 42 pułku piechoty 11 Dywizji Piechoty w Żarach. Od listopada 1945 był adiutantem batalionu w tym pułku, a od marca 1946 pomocnikiem szefa sztabu pułku. Brał udział w walkach ze zbrojnym podziemiem niepodległościowym na terenie województwa lubelskiego oraz województwa białostockiego. W marcu 1947 został szefem sztabu 38 pułku piechoty w Kożuchowie (w składzie 11 Dywizji Piechoty), a od lutego dowódcą 25 pułku piechoty we Wrocławiu (w składzie 10 Dywizji Piechoty). Od lipca 1951 był dowódcą 18 Dywizji Piechoty w Ełku. Od listopada 1952 do września 1955 pełnił funkcję dowódcy 4 Dywizji Piechoty w Krośnie Odrzańskim.
W latach 1954–1957 studiował w Akademii Sztabu Generalnego WP, którą ukończył z wyróżnieniem. Po ukończeniu studiów został zastępcą szefa sztabu Śląskiego Okręgu Wojskowego do spraw organizacyjno-mobilizacyjnych. W lipcu 1958 na mocy uchwały Rady Państwa PRL otrzymał nominację na stopień generała brygady. Nominację otrzymał w Belwederze 22 lipca 1958 z rąk przewodniczącego Rady Państwa Aleksandra Zawadzkiego. W latach 1959–1963 był szefem sztabu Śląskiego Okręgu Wojskowego. W tym okresie był także radnym Wojewódzkiej Rady Narodowej we Wrocławiu oraz prezesem Wojskowego Klubu Sportowego „Śląsk”. W 1964 przeniesiony do Warszawy na stanowisko dowódcy szef Służby Komunikacji Wojskowej MON, a następnie na stanowisko zastępcy Głównego Kwatermistrza WP do spraw komunikacji. Od lipca 1972 dowódca Zgrupowania Jednostek Kolejowych i Drogowych. Ukończył kurs przeszkolenia kierowniczej kadry szczebla taktyczno-operacyjnego na Wydziale Wojsk Lądowych Akademii Sztabu Generalnego WP. Od listopada 1973 do lutego 1975 pełnił służbę jako szef Polskiej Misji w Komisji Nadzorczej Państw Neutralnych w Korei w randze ministra pełnomocnego. Na podstawie rozkazu personalnego MON z 6 czerwca 1975 został zwolniony z zawodowej służby wojskowej i przeniesiony w stan spoczynku z dniem 26 sierpnia 1975. 13 sierpnia 1975 pożegnany przez szefa Sztabu Generalnego WP gen. broni Floriana Siwickiego.
 Był współorganizatorem Związku Byłych Żołnierzy Zawodowych. Na I Zjeździe tej organizacji w 1981 został wybrany wiceprezesem, od kwietnia 1988 był prezesem Zarządu Głównego Związku Byłych Żołnierzy Zawodowych. W latach 1988–1990 był członkiem Rady Ochrony Pamięci Walk i Męczeństwa. Działał w Ruchu „Emerytowani Generałowie na Rzecz Pokoju i Rozbrojenia”. 15 września 1988, będąc już w stanie spoczynku, został awansowany przez Radę Państwa PRL na stopień generała dywizji. Nominację wręczył mu w Belwederze przewodniczący Rady Państwa, Zwierzchnik Sił Zbrojnych PRL gen. armii Wojciech Jaruzelski.
Pochowany na cmentarzu Powązki Wojskowe w Warszawie (kwatera BII-8-6). W imieniu żołnierzy WP zmarłego pożegnał zastępca Głównego Kwatermistrza WP gen. bryg. Roman Pusiak, a w imieniu Związku Byłych Żołnierzy Zawodowych i Oficerów Rezerwy – Sekretarz Generalny związku płk w st. spocz. Antoni Przestaszewski.
Awanse.
W trakcie wieloletniej służby wojskowej otrzymywał awanse na kolejne stopnie wojskowe:
Życie prywatne.
Syn Stanisława, emerytowanego kolejarza oraz Salomei z Miklaszewskich. Od 1945 żonaty z Elżbietą z domu Koczorowską (1918–2006). Miał jednego syna.

</doc>
<doc id="1678952" url="https://pl.wikipedia.org/wiki?curid=1678952" title="Melitta Sollmann">
Melitta Sollmann

Melitta Sollmann (ur. 20 sierpnia 1958 w Gocie) – niemiecka saneczkarka reprezentująca NRD, srebrna medalistka igrzysk olimpijskich, trzykrotna medalistka mistrzostw świata i Europy.
Na igrzyskach olimpijskich w Lake Placid w 1980 roku zdobyła srebrny medal. Ponadto na MŚ w Königssee (1979) oraz MŚ w Hammarstrand (1981) zdobywała złote medale, a podczas MŚ w Lake Placid (1983) zdobyła srebro. Na mistrzostwach Europy wywalczyła trzy medale. W 1979 i 1980 zdobywała tytuł mistrzyni Europy. W swoim dorobku ma również brąz wywalczony w 1982. W sezonie 1982/1983 zajęła trzecie miejsce w klasyfikacji generalnej Pucharu Świata.

</doc>
<doc id="1678954" url="https://pl.wikipedia.org/wiki?curid=1678954" title="Dom DeLuise">
Dom DeLuise

Dom DeLuise; "właśc. Dominick DeLuise" (ur. 1 sierpnia 1933 w Nowym Jorku, zm. 4 maja 2009 w Santa Monica) – amerykański aktor komediowy. Największe sukcesy odnosił w latach 70 i 80, kiedy to stworzył brawurowe kreacje w komediach Mela Brooksa (m.in. "Nieme kino", "Płonące siodła"). W sumie pojawił się w 6 z 11 filmów Brooksa. W pamięci zapisały się także jego role w duecie z Burtem Reynoldsem w komediach: "Wyścig armatniej kuli", "Wyścig armatniej kuli II", "Mistrz kierownicy ucieka 2", "Koniec", "Najlepszy mały burdelik w Teksasie".
Gościnnie pojawił się w serialach telewizyjnych; m.in.: "Beverly Hills, 90210", "Diagnoza morderstwo", "SeaQuest", "Prawo Burke’a", "Trzecia planeta od słońca", "Sabrina, nastoletnia czarownica", "Gwiezdne wrota".
Życie prywatne.
Jego żoną przez 44 lata (od 23 listopada 1965) była Carol Arthur. Mieli trzech synów: Peter (ur. 1966), Michael (ur. 1969) i David (ur. 1971). Wszyscy zostali aktorami.
Dom DeLuise zmarł we śnie 4 maja 2009 roku w szpitalu w Santa Monica. Miał 76 lat. Od dłuższego czasu poważnie chorował. Miał problemy z sercem, cierpiał na cukrzycę.

</doc>
<doc id="1678956" url="https://pl.wikipedia.org/wiki?curid=1678956" title="Kościół Chrześcijan Baptystów">
Kościół Chrześcijan Baptystów



</doc>
<doc id="1678962" url="https://pl.wikipedia.org/wiki?curid=1678962" title="Juninho Fonseca">
Juninho Fonseca

Juninho Fonseca, właśc. Alcides Fonseca Junior (ur. 29 sierpnia 1958 w Olímpia) – były brazylijski piłkarz. Podczas kariery występował na pozycji obrońcy.
Kariera klubowa.
Karierę piłkarską rozpoczął w 1974 roku w klubie Ponte Preta Campinas, w którym występował do 1983 roku i był to najlepszy okres jego kariery. W 1983 przeszedł do Corinthians Paulista. Największym sukcesem z Corinthians było zdobycie Mistrzostwa Stanu São Paulo- Campeonato Paulista w 1983. W drużynie z São Paulo występował do 1986 roku. Lata 1986–1990 to ustawiczne zmiany klubów. W tym okresie Juninho Fonseca grał w:CR Vasco da Gama(Taça Guanabara 1986), Cruzeiro Esporte Clube, XV de Piracicaba, Athletico Paranaense, São José EC, Ponte Preta, Nacional, Olímpia FC. Ostatnie lata 1991–1992 kariery Juninho Fonseca spędził w Japonii w klubie Yomiuri Nippon, z którym dwukrotnie zdobył Mistrzostwo Japonii w 1991 i 1992 roku.
Kariera reprezentacyjna.
W reprezentacji Brazylii zadebiutował 25 września 1980 w meczu przeciwko reprezentacji Paragwaju. W 1982 pojechał z reprezentacją na Mistrzostwa Świata, które były rozgrywane na stadionach Hiszpanii, jednakże nie wystąpił w żadnym meczu. Ostatnim jego występem w reprezentacji był rozegrany 26 sierpnia 1981 mecz przeciwko reprezentacji Chile. Łącznie w reprezentacji rozegrał 4 spotkania.

</doc>
<doc id="1678963" url="https://pl.wikipedia.org/wiki?curid=1678963" title="MV Island Star">
MV Island Star

MV Island Star - statek rejsowy należący do Royal Caribbean Cruises Ltd., wybudowany w 1990 w stoczni Meyer Werft w Papenburgu jako MV Horizon dla Celebrity Cruises. W roku 2005 został sprzedany Island Cruises i przemianowany na "Island Star". Od 2009 własność Pullmantour Cruises. Ma 12 pokładów, 5 restauracji i 7 klubów.

</doc>
<doc id="1678964" url="https://pl.wikipedia.org/wiki?curid=1678964" title="Wybory parlamentarne w Islandii w 1949 roku">
Wybory parlamentarne w Islandii w 1949 roku

Wybory parlamentarne w Islandii odbyły się 23–24 października 1949. Wygrała je Partia Niepodległości.

</doc>
<doc id="1678965" url="https://pl.wikipedia.org/wiki?curid=1678965" title="Trimetyloamina">
Trimetyloamina

Trimetyloamina, N(CH3)3 – organiczny związek chemiczny z grupy amin. Najprostsza amina trzeciorzędowa o właściwościach silnie higroskopijnych i zapachu zbliżonym do amoniaku w wyższych stężeniach. Dobrze rozpuszczalna w wodzie, jest stosunkowo silną zasadą (p"K"a 9,87), zgodnie z reakcją:
W handlu dostępna w postaci czystej w butlach pod ciśnieniem lub w postaci roztworów, zwykle jako 40% roztwór wodny lub 33% roztwór w etanolu.
Powstaje podczas rozkładu roślin i zwierząt, odpowiedzialna jest za zapach nieświeżych ryb, niektórych zakażeń oraz nieświeżego oddechu. Jest bezpośrednią przyczyną nieprzyjemnego, rybiego zapachu ciała w trimetyloaminurii (jedno z rzadkich wrodzonych zaburzeń metabolizmu).
Otrzymywanie.
Trimetyloaminę otrzymuje się w reakcji amoniaku z alkoholem metylowym przeprowadzanej w fazie gazowej w temperaturze 370–430 °C pod ciśnieniem 20–30 barów z użyciem tlenków glinu i krzemu jako katalizatora kwasowego:
Produktami w/w reakcji są też niższe metyloaminy, (CH3)2NH i CH3NH2 oraz woda. Produkt oczyszcza się poprzez destylację pod ciśnieniem.
W warunkach laboratoryjnych trimetyloaminę można otrzymać w reakcji chlorku amonu z paraformaldehydem:
W drugim etapie wolną aminę wydziela się z chlorowodorku działaniem NaOH.
Zastosowanie.
Trimetyloamina stosowana jest jako substrat w produkcji choliny, hormonów roślinnych, wodorotlenku tetrametyloamoniowego, katalizator i zasada w syntezie organicznej. Gazowe czujniki świeżości ryb wykrywają trimetyloaminę powstającą podczas psucia się produktu.

</doc>
<doc id="1678966" url="https://pl.wikipedia.org/wiki?curid=1678966" title="Organometallics">
Organometallics

Organometallics - recenzowane czasopismo naukowe zawierające artykuły na temat badań z chemii związków metaloorganicznych oraz chemii nieorganicznej. Wydawane jest przez American Chemical Society. Impact factor tego czasopisma wynosił w 2014 4,126.
"Organometallics" jest indeksowane przez: CAS, British Library, CABI, EBSCOhost, Proquest, PubMed, SCOPUS, SwetsWise oraz Web of Science.
Redaktorem naczelnym jest Dietmar Seyferth - emerytowany profesor chemii Massachusetts Institute of Technology.

</doc>
<doc id="1678969" url="https://pl.wikipedia.org/wiki?curid=1678969" title="Marvel (zespół muzyczny)">
Marvel (zespół muzyczny)

Marvel – zespół tworzący muzykę disco-polo, powstały w 1997 z inicjatywy Roberta Ptasznika.
Początki grupy to głównie imprezy okolicznościowe, takie jak wesela, studniówki, dyskoteki, festyny itd. Od roku 2007, po wydaniu debiutanckiej płyty "Droga do gwiazd", formacja rozpoczęła również działalność koncertową.
Ich piosenki pojawiły się w wielu rozgłośniach internetowych oraz w programie: "Nie tylko barachołka" w Radiu Lublin. Czasopismo „Tina” zamieściło piosenki grupy oraz wywiady. W tym okresie rozpoczęła się również współpraca z wydawnictwem fonograficznym Hit’n’Hot Music z Warszawy. 

</doc>
<doc id="1678970" url="https://pl.wikipedia.org/wiki?curid=1678970" title="Antoni Władysław Słonimski">
Antoni Władysław Słonimski



</doc>
<doc id="1678971" url="https://pl.wikipedia.org/wiki?curid=1678971" title="Matilda Makoçi">
Matilda Makoçi

Matilda Makoçi (ur. 19 kwietnia 1963 w Tiranie) – albańska aktorka.
Życiorys.
W 1985 ukończyła studia w Instytucie Sztuk w Tiranie, na wydziale sztuk scenicznych. Po studiach rozpoczęła pracę w Teatrze Ludowym (alb. Teatri Popullor) w Tiranie.
Na dużym ekranie zadebiutowała jeszcze w okresie studiów, grając drugoplanową rolę w obrazie "Si gjithe te tjeret". Zagrała potem jeszcze w siedmiu filmach fabularnych. W 1983 wystąpiła w roli prezenterki na XXII Festiwalu Piosenki w Tiranie. W 1986 otrzymała nagrodę im. Aleksandra Moisiu, przyznawaną najlepszej aktorce albańskiej. Za rolę w filmie Apasionata została wyróżniona na Festiwalu Filmów Albańskich. W 1991 wraz z rodziną wyemigrowała do Grecji, gdzie grała drugorzędne role w serialach telewizyjnych. W 1993 wystąpiła w serialu komediowym "Oi Filenades" (Przyjaciółki), w reżyserii Pavlosa Tassiosa.
W życiu prywatnym od 1986 była żoną Edi Ramy, z którym rozwiodła się w 1991, ma z nim syna Grigora. W 1996 aktorka powróciła do Albanii i obecnie mieszka w Tiranie.

</doc>
<doc id="1678973" url="https://pl.wikipedia.org/wiki?curid=1678973" title="Piotr Wacław Słonimski">
Piotr Wacław Słonimski



</doc>
<doc id="1678974" url="https://pl.wikipedia.org/wiki?curid=1678974" title="Cephalotaxus harringtonia">
Cephalotaxus harringtonia



</doc>
<doc id="1678977" url="https://pl.wikipedia.org/wiki?curid=1678977" title="Trzy Biskupstwa">
Trzy Biskupstwa

Trzy Biskupstwa () były terytoriami podległymi biskupom Metzu, Toulu i Verdun. Przynależały do Świętego Cesarstwa Rzymskiego, następnie były okupowane przez Henryka II, króla Francji w 1552 i pozostawały pod zwierzchnictwem francuskim aż do ich ostatecznej aneksji do Francji w 1648 w wyniku traktatu westfalskiego. Wraz z księstwem Bar i księstwem Lotaryngii były częścią ciekawej mozaiki terytorialnej i trwałym źródłem konfliktu.
Geneza.
W 1551 niemieccy książęta protestanccy Maurycy Saski, Wilhelm Heski, Jan Albrecht Meklemburski i Jerzy Fryderyk Brandenburski w walce przeciw Karolowi V zwrócili się o pomoc do króla Francji Henryka II. W Lochau, niedaleko Torgau, podpisano układ, który przewidywał finansowy i militarny udział Francji w walkach. Traktat zatwierdzony w Chambord 15 stycznia 1552 zakładał, że król Henryk II zajmie, dla celów strategicznych, cesarskie biskupstwa Metz, Toul i Verdun „oraz inne miasta Cesarstwa nie mówiące po niemiecku”.
Na „podróż niemiecką” król Henryk wyruszył jako „obrońca germańskich wolności”. W niedzielę palmową 1552 oddziały francuskie wkroczyły przez otwarte bramy do Metzu, bogatego miasta handlowego, rządzonego przez oligarchię arystokratyczną.
Następnie sam król udał się do Toulu i Nancy, gdzie obalił księżną-regentkę lotaryńską i zabrał małego księcia Karola, by wychować go na dworze Francji. Po „radosnym wejściu” do Metzu w Poniedziałek Wielkanocny, król podążył dalej w stronę Renu, nie będąc jednak w stanie opanować Strasburga. 
Metz, ufortyfikowane i bronione przez Franciszka Gwizjusza, oparło się Karolowi V, który odstąpił od oblężenia 2 stycznia 1553. Przed swoją śmiercią pięć lat później cesarz zdążył zrezygnować z dochodzenia swoich roszczeń. „Gdyby otworzono moje serce, znalazłoby się tam imię Metz”, miał powiedzieć.
W latach 1552-1648 w Metzu, Toulu i Verdun, złączonych przez nową konstrukcję dyplomatyczną w Trzy Biskupstwa, powstał nietypowy ustrój protekcji, w którym dawne władze miast funkcjonujące w czasach Cesarstwa były stopniowo pochłaniane przez organizmy wprowadzane przez administrację królewską. Miastom przypisano stały garnizon, choć oficjalnie suwerenem pozostawał cesarz. Pod silnym naciskiem kardynała Richelieu parlament, stworzony w Metzu w 1633, stał się najaktywniejszym motorem postępu władzy królewskiej, pozbawiając wpływów władze biskupie i arystokratyczne.
Edykt z grudnia 1633 zniósł pieczęcie miast oraz orła z rozpostartymi skrzydłami, którego Metz, Toul i Verdun, jako miasta cesarstwa, miały prawo umieszczać w swych herbach. Wtedy także nałożono, z dużą stratą dla ludności, podatek od soli – "gabelle". Parlament, przeniesiony początkowo do Toulu, powrócił do Metzu decyzją intendenta – reprezentanta króla.
W 1648 pokój westfalski potwierdził cesję Trzech Biskupstw przez Cesarstwo. W momencie wstąpienia na tron Ludwik XIV, potwierdzając przywileje miast, łączył Trzy Biskupstwa pod mianem „swoich dobrych i wiernych poddanych”.
Biskupstwo Saint-Dié, utworzone w 1777 i nazywane często czwartym biskupstwem lotaryńskim, nie wchodzi w zakres historycznego pojęcia Trzech Biskupstw.

</doc>
<doc id="1678979" url="https://pl.wikipedia.org/wiki?curid=1678979" title="Systematyczna współpraca">
Systematyczna współpraca

Systematyczna współpraca – jeden z instrumentów, za pomocą których Unia Europejska prowadzi wspólną politykę zagraniczną i bezpieczeństwa.
Traktat z Maastricht wymienił ją jako jeden z instrumentów działania Unii, zaś traktat amsterdamski określił ją jako umacnianie systematycznej współpracy. Instrument ten, w przeciwieństwie do pozostałych, nie przybiera żadnej konkretnej formy, dlatego bywa różnie rozumiany. Niektórzy uważają, iż chodzi tu o ogólne sposoby osiągania celów Unii, inni widzą w nim bliski związek z wypracowywaniem wspólnych stanowisk. W kwestii praktycznego umacniania współpracy Traktat o Unii Europejskiej zawiera zapisy nakazujące państwom członkowskim popieranie "aktywnie bez zastrzeżeń polityki zewnętrznej i bezpieczeństwa w duchu lojalności i wzajemnej solidarności". Są one zobowiązane także do działania na rzecz umacniania współpracy i powstrzymywania się od działań, które "byłyby sprzeczne z interesami Unii lub mogłyby zaszkodzić jej skuteczności jako spójnej siły w stosunkach międzynarodowych." Muszą się one także wzajemnie informować na forum Rady UE i uzgadniać tam kwestie polityki zagranicznej i bezpieczeństwa, by przez zgodne działania zapewnić jak największy wpływ Unii na bieżące wydarzenia. Systematyczne współpraca znajduje swoje faktyczne odzwierciedlenie w pozostałych instrumentach WPZiB, przy których wykorzystywaniu jest ona podejmowana.

</doc>
<doc id="1678980" url="https://pl.wikipedia.org/wiki?curid=1678980" title="Polonosuchus">
Polonosuchus

Polonosuchus (Polonozuch) – rodzaj archozaura z rodziny rauizuchidów (Rauisuchidae) żyjącego w późnym triasie na terenie dzisiejszej Europy. Początkowo został opisany pod nazwą "Teratosaurus silesiacus", jednak późniejsze badania sugerują jego odrębność od teratozaura.
Holotyp "Polonosuchus silesiacus" (ZPAL AbIII/563), obejmujący niekompletną czaszkę oraz kręgi, został odkryty w datowanych na późny karnik osadach w okolicach Krasiejowa na Śląsku Opolskim. Szczątki te zostały opisane w 2005 roku przez Tomasza Suleja jako "Teratosaurus silesiacus" – drugi gatunek rodzaju "Teratosaurus". Sulej zwrócił uwagę na podobieństwa w budowie kości szczękowej "T. suevicus" oraz nowo odkrytego rauizucha, pozwalające zaklasyfikować go do rodzaju "Teratosaurus". W 2007 roku Lucas i współpracownicy odrzucili wskazane przez Suleja różnice pomiędzy "T. suevicus" a "T. silesiacus" i drugi z tych gatunków uznali za młodszy synonim pierwszego. W 2009 roku Stephen Brusatte i współpracownicy przebadali skamieniałości obu gatunków teratozaura. Holotyp "T. suevicus", gatunku typowego rodzaju "Teratosaurus" (NHM 38646), obejmujący niekompletną kość szczękową, został uznany za zbyt fragmentaryczny, by można było do niego zaliczyć inne szczątki odkryte w noryckich osadach Mittlerer Stubensandstein w Niemczech. Brusatte i inni wyszczególnili kilka różnic pomiędzy holotypem "T. suevicus" oraz okazem odkrytym w Polsce, dowodzących, iż brak cech wskazujących na przynależność "„T.” silesiacus" i "T. suevicus" do tego samego rodzaju, wobec czego dla skamieniałości z Krasiejowa ustanowili nową nazwę rodzajową – "Polonosuchus". Badania Brusatte "et al." wykazały duże podobieństwa pomiędzy "Teratosaurus", "Polonosuchus" oraz "Postosuchus kirkpatricki" i sugerują ich bliskie pokrewieństwo.
Oprócz szczątków "Polonosuchus silesiacus" w późnotriasowych osadach w Krasiejowie odnaleziono także liczne szczątki innych archozaurów, takich jak aetozaur "Stagonolepis", fitozaur "Paleorhinus", przedstawiciel Dinosauriformes "Silesaurus", a także liczne płazy z rodzajów "Metoposaurus" i "Cyclotosaurus".

</doc>
<doc id="1678982" url="https://pl.wikipedia.org/wiki?curid=1678982" title="Polonosuchus silesiacus">
Polonosuchus silesiacus



</doc>
<doc id="1678983" url="https://pl.wikipedia.org/wiki?curid=1678983" title="Clavulinopsis helvola">
Clavulinopsis helvola



</doc>
<doc id="1678984" url="https://pl.wikipedia.org/wiki?curid=1678984" title="Teratosaurus silesiacus">
Teratosaurus silesiacus



</doc>
<doc id="1678986" url="https://pl.wikipedia.org/wiki?curid=1678986" title="Soʻgʻdiyona Dżyzak">
Soʻgʻdiyona Dżyzak

Soʻgʻdiyona Dżyzak (uzb. «Soʻgʻdiyona» (Jizzax) futbol klubi, ros. Футбольный клуб «Согдиана» Джизак, "Futbolnyj Kłub "Sogdiana" Dżyzak") – uzbecki klub piłkarski z siedzibą w Dżyzaku.
Historia.
Chronologia nazw:
Piłkarska drużyna FK Dżyzak została założona w mieście Dżyzak w 1970.
W 1970 zespół debiutował w Klasie B, strefie średnioazjatyckiej Mistrzostw ZSRR. Zajął ostatnie 17 miejsce i na dwa lata pożegnał się z rozgrywkami profesjonalnymi.
Dopiero w 1973 już jako Trud Dżyzak ponownie przystąpił do rozgrywek w Drugiej Lidze, strefie 6, w której występował do 1979. W 1976 zmienił nazwę na Irrigator Dżyzak, a w 1978 na Buston Dżyzak.
W 1979 zajął pierwsze miejsce w Drugiej Lidze, strefie 5 i awansował do Pierwszej Ligi, w której występował do 1985. Od 1982 klub nazywał się Zwiezda Dżyzak.
W 1980 startował w rozgrywkach Pucharu ZSRR.
W 1985 zajął ostatnie 22 miejsce w Pierwszej Lidze, grupie B i spadł pod nazwą Jeszlik Dżyzak do Drugiej Ligi, strefy 7, w której występował do 1991.
W 1990 przyjął nazwę Sogdiana Dżyzak.
W 1992 debiutował w Wyższej Lidze Uzbekistanu, w której występował do 2006. Po rocznej przerwie w 2008 powrócił do Oʻzbekiston PFL.

</doc>
<doc id="1678987" url="https://pl.wikipedia.org/wiki?curid=1678987" title="Sogdijona Dżyzak">
Sogdijona Dżyzak



</doc>
<doc id="1678988" url="https://pl.wikipedia.org/wiki?curid=1678988" title="Arena Ursynów">
Arena Ursynów

Arena Ursynów – hala widowiskowo-sportowa znajdująca się przy ul. rtm. Witolda Pileckiego 122 na warszawskim Ursynowie.
Opis.
Operatorem hali jest Ursynowskie Centrum Sportu i Rekreacji (UCSiR). Corocznie na przełomie września i października w hali rozgrywany jest Memoriał Zdzisława Ambroziaka. Arena umożliwia przeprowadzanie profesjonalnych rozgrywek krajowych, a także zawodów międzynarodowych rangi mistrzowskiej, w takich dyscyplinach jak: siatkówka, koszykówka, piłka ręczna, halowa piłka nożna, tenis ziemny, badminton, tenis stołowy, sporty walki, gimnastyka oraz taniec.
Poza funkcjami sportowymi w hali organizowane mogą być koncerty (grał tu m.in. amerykański zespół Sum 41), widowiska artystyczne, wystawy, targi i inne tego typu imprezy (np. eliminacje do FIFA Interactive World Cup).

</doc>
<doc id="1678990" url="https://pl.wikipedia.org/wiki?curid=1678990" title="Pożar w Bangkoku w 2009">
Pożar w Bangkoku w 2009



</doc>
<doc id="1678995" url="https://pl.wikipedia.org/wiki?curid=1678995" title="Marie-Josee Roig">
Marie-Josee Roig



</doc>
<doc id="1679003" url="https://pl.wikipedia.org/wiki?curid=1679003" title="Journal of Organometallic Chemistry">
Journal of Organometallic Chemistry

Journal of Organometallic Chemistry ("J. Organomet. Chem.") – czasopismo naukowe zawierające artykuły na temat badań z chemii związków metaloorganicznych oraz chemii nieorganicznej. Wydawane jest przez Elsevier. Impact factor tego czasopisma w 2014 wynosił 2,173.

</doc>
<doc id="1679004" url="https://pl.wikipedia.org/wiki?curid=1679004" title="J. Organomet. Chem.">
J. Organomet. Chem.



</doc>
<doc id="1679006" url="https://pl.wikipedia.org/wiki?curid=1679006" title="Cetraria islandica">
Cetraria islandica



</doc>
<doc id="1679007" url="https://pl.wikipedia.org/wiki?curid=1679007" title="Kurier Ateński">
Kurier Ateński

Kurier Ateński – tygodnik ukazujący się od 1988 r. w języku polskim w Atenach, w Grecji, wchodzący w skład wydawnictwa International Media Network Ltd. Wydawany jest w czwartki w nakładzie 5 tys. egzemplarzy i rozprowadzany na terenie całej Grecji i na Cyprze, a także na pokładzie samolotów PLL LOT. Kolportażem zajmuje się Grecka Agencja Kolportażu Prasy Zagranicznej.
Profil czasopisma.
Czasopismo jest adresowany do Polaków przebywających w Grecji i na Cyprze – mieszkańców i turystów. Informuje o wydarzeniach bieżących w Polsce, w Grecji i na świecie, korzystając głównie z serwisu Polskiej Agencji Prasowej. Z materiałów własnych publikuje reportaże z lokalnych imprez w środowisku polonijnym, wywiady z politykami (ukazały się m.in. wywiady z prezydentem RP i prezydentem Republiki Greckiej), artykuły dotyczące kultury greckiej oraz materiały rozrywkowe: horoskopy, krzyżówki, programy telewizyjne itp. Część kolumn zajmują ogłoszenia i reklamy, w głównej mierze dotyczące podmiotów gospodarczych prowadzonych przez Polaków lub kierujących do nich swoją ofertę.
„Kurier Ateński” jest obecny w audycji radiowej emitowanej przez Radio Athina 9,84, na falach UKF 104,4 MHz, co niedziela w godzinach 20:00-20:30, oraz na stronie WWW. Do swych osiągnięć redakcja zalicza m.in. przygotowanie wydania tomiku wierszy Wisławy Szymborskiej "Koniec i początek" w przekładzie greckim Nikosa Chadzinikolau.
Redakcja.
Redakcja „Kuriera Ateńskiego” mieści się w siedzibie wydawnictwa IMN Ltd., w pobliżu placu Kanigos, przy ulicy George 10, I p. w Atenach.

</doc>
<doc id="1679008" url="https://pl.wikipedia.org/wiki?curid=1679008" title="Navbahor Namangan">
Navbahor Namangan

Navbahor Namangan (uzb. «Navbahor» (Namangan) futbol klubi, ros. Футбольный клуб «Навбахор» Наманган, "Futbolnyj Kłub "Nawbachor" Namangan") – uzbecki klub piłkarski z siedzibą w Namanganie.
Historia.
Chronologia nazw:
Piłkarska drużyna Tekstilshik została założona w mieście Namangan w 1978, chociaż już wcześniej miasto reprezentowała drużyna Czust Namangan (ros. «Чуст» Наманган).
W 1978 zespół debiutował w Drugiej Lidze, strefie 5 Mistrzostw ZSRR. W 1981 przyjął nazwę Navbahor Namangan, chociaż w latach 1984—1987 nazywał się Avtomobilist Namangan.
W sezonie 1991 występował w Pierwszej Lidze, w której zajął 9 miejsce.
W 1989-1992 startował w rozgrywkach Pucharu ZSRR.
W 1992 debiutował w Wyższej Lidze Uzbekistanu.

</doc>
<doc id="1679010" url="https://pl.wikipedia.org/wiki?curid=1679010" title="Barum (powiat Lüneburg)">
Barum (powiat Lüneburg)

Barum – miejscowość i gmina położona w niemieckim kraju związkowym Dolna Saksonia, w powiecie Lüneburg. Należy do gminy zbiorowej (niem. "Samtgemeinde") Bardowick.
Położenie geograficzne.
Barum leży ok. 11 km na północ od Lüneburga i 15 km na wschód od Winsen (Luhe).
Od wschodu sąsiaduje z gminą Brietlingen z gminy zbiorowej Scharnebeck, od południowego zachodu z gminą Wittorf, od zachodu z gminą Handorf i gminą Marschacht z gminy zbiorowej Elbmarsch z powiatu Harburg i od północy z gminą Tespe również z gminy zbiorowej Elbmarsch. Teren gminy ograniczony jest od północy rzeką Neetze, nad którą leży Barum i od południa rzeką Ilmenau. Przez gminę przebiega także kanał "Neetzekanal". Neetze rozszerza się koło Barum na tyle, że jest tu nazywane "Jeziorem Barumskim" (niem."Barumer See").
Dzielnice gminy.
W skład gminy Barum wchodzą następujące dzielnice: "Horburg" i "St. Dionys".
Komunikacja.
Barum znajduje się ok. 3 km od drogi krajowej B209 w Brietlingen i 5 km od drogi krajowej B404 w Handorfie. Do autostrady A39 na węźle Handorf jest ok. 7 km.

</doc>
<doc id="1679011" url="https://pl.wikipedia.org/wiki?curid=1679011" title="Nerwica noogenna">
Nerwica noogenna



</doc>
<doc id="1679015" url="https://pl.wikipedia.org/wiki?curid=1679015" title="Tetrahedron Letters">
Tetrahedron Letters

Tetrahedron Letters ("Tetrahedron Lett.") – czasopismo naukowe zawierające artykuły dotyczące badań z chemii organicznej. Wydawane jest przez Elsevier. Impact factor tego czasopisma w 2014 wynosił 2,379.

</doc>
<doc id="1679016" url="https://pl.wikipedia.org/wiki?curid=1679016" title="Tetrahedron Lett.">
Tetrahedron Lett.



</doc>
<doc id="1679027" url="https://pl.wikipedia.org/wiki?curid=1679027" title="Giuseppe Piermarini">
Giuseppe Piermarini

Giuseppe Piermarini (ur. 18 lipca 1734 Foligno - 18 lutego 1808 Foligno), włoski architekt, przedstawiciel klasycyzmu.
Projekty.
Do najbardziej znanych jego prac zalicza się m.in.:

</doc>
<doc id="1679028" url="https://pl.wikipedia.org/wiki?curid=1679028" title="Naruto, Tokushima">
Naruto, Tokushima



</doc>
<doc id="1679030" url="https://pl.wikipedia.org/wiki?curid=1679030" title="Framasil Pineto">
Framasil Pineto



</doc>
<doc id="1679031" url="https://pl.wikipedia.org/wiki?curid=1679031" title="Yoga Volley Forlí">
Yoga Volley Forlí



</doc>
<doc id="1679032" url="https://pl.wikipedia.org/wiki?curid=1679032" title="Trenkwalder Modena">
Trenkwalder Modena



</doc>
<doc id="1679033" url="https://pl.wikipedia.org/wiki?curid=1679033" title="Sutek">
Sutek



</doc>
<doc id="1679036" url="https://pl.wikipedia.org/wiki?curid=1679036" title="Powieki">
Powieki



</doc>
<doc id="1679037" url="https://pl.wikipedia.org/wiki?curid=1679037" title="Okręty podwodne typu Thames">
Okręty podwodne typu Thames

Okręty podwodne typu Thames – typ trzech brytyjskich okrętów podwodnych zbudowanych w dwudziestoleciu międzywojennym, określany również jako typ "River", jako że nazwy wszystkich trzech zbudowanych okrętów pochodzą od nazw rzek.
Geneza.
Przed I wojną światową okręty podwodne przestały pełnić rolę eksperymentalnych jednostek a zaczęły być postrzegane jako realna siła bojowa. Stratedzy marynarki zaczęli zastanawiać się nad najlepszym użyciem tej siły bojowej. Jedna z koncepcji zakładała ścisłą współpracę pomiędzy okrętami podwodnymi a siłami nawodnymi. Ówczesna strategia walki na morzu zakładała dążenie do walnego starcia pomiędzy walczącymi stronami, uzupełnieniem floty pancerników i krążowników w takiej bitwie byłyby okręty podwodne. Aby spełnić te oczekiwania okręty podwodne musiały charakteryzować się dużą prędkością podczas marszu na powierzchni aby móc towarzyszyć flocie nawodnej. W ten sposób powstał projekt okrętu podwodnego floty "fleet submarine". Pierwszą nieudaną próbą stworzenia takiej łodzi w Wielkiej Brytanii były okręty podwodne typu K, którym dużą szybkość na powierzchni z racji braku wydajnych i mogących się zmieścić w łodzi podwodnej silników spalinowych, zapewniały turbiny parowe. Niestety eksploatacja okrętów typu K to pasmo awarii, usterek i zatonięć (z 18 wybudowanych okrętów 6 zatonęło). Nie zniechęciło to Admiralicji Royal Navy do kontynuowania budowy "fleet submarine". Wstępny projekt nowej jednostki, dla której po doświadczeniach z silnikiem parowym, specjalnie wybudowano wysokoprężny silnik spalinowy, został zaaprobowany w lipcu 1929 roku. Przewidywano wybudowanie 20 takich jednostek, jednak koszty ich budowy oraz fakt, że osiągana przez okręty prędkość nawodna nie wystarczała już do nadążania za okrętami nawodnymi i ich duża wyporność zmusiła Admiralicje do okrojenia swoich planów.
Budowa.
Wszystkie trzy okręty HMS „Thames” (N71), HMS „Severn” (N57) i HMS „Clyde” (N12), zostały wybudowane w stoczni Vickers-Armstrongs w Barrow-in-Furness.
Konstrukcja.
Jednostki typu "Thames" były okrętami dwukadłubowymi przeznaczonymi do działań oceanicznych. Kadłub sztywny otoczony był kadłubem lekkim, w przestrzeni pomiędzy kadłubami ulokowane były zbiorniki paliwa (maksymalnie 216 ton). Pragnienie uzyskania wysokich prędkości widoczne było w ukształtowaniu kadłuba zewnętrznego okrętów, miały całkowicie prosty kil, wzniesiony dziób, który łagodnie opadał ku tyłowi okrętów i mocno zwężoną rufę. Napęd okrętom zapewniały dwa silniki wysokoprężne o mocy 10000 KM oraz dwa silniki elektryczne o mocy 3500 KM napędzające dwie śruby, pozwalające uzyskać na powierzchni prędkość 22 węzłów. Uzbrojenie składało się z jednej 120 mm armaty L/45, schowanej w obudowie przed kioskiem okrętów. Podczas prób morskich okazało się jednak, że armata w znaczący sposób zaburza stabilność okrętów, zastąpiono ją armatą 102 mm L/40, która była dużo lżejsza od swojej poprzedniczki (ważyła 6,4 tony wraz z podstawą wobec 11 ton armaty L/45). Armata L/40 była obsługiwana ręcznie. Uzbrojenie torpedowe stanowiło 6 wyrzutni torped kalibru 533 mm, wyrzutnie umieszczone były tylko na dziobie okrętu, okręt przewoził 21 torped. Wąska rufa i duże silniki uniemożliwiały zamontowanie wyrzutni rufowych. Dodatkowo na okrętach zamontowane były dwa karabiny maszynowe Lewis kalibru 7,69 mm oraz dodane w trakcie wojny działko Oerlikon 20 mm. Okręt maksymalnie mógł schodzić na głębokość 95 metrów.

</doc>
<doc id="1679040" url="https://pl.wikipedia.org/wiki?curid=1679040" title="Pieniążnica szerokoblaszkowa">
Pieniążnica szerokoblaszkowa

Pieniążnica szerokoblaszkowa ("Megacollybia platyphylla" (Pers.) Kotl. &amp; Pouzar) – gatunek grzybów z rzędu pieczarkowców ("Agaricales").
Systematyka i nazewnictwo.
Pozycja w klasyfikacji według Index Fungorum: "Megacollybia, Incertae sedis, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1796 r. Christian Hendrik Persoon nadając mu nazwę "Agaricus platyphyllus". Obecną, uznaną przez Index Fungorum nazwę nadali mu w 1972 r. František Kotlaba i Zdeněk Pouzar, przenosząc go do rodzaju "Megacollybia".
Synonimów naukowych ma ponad 20. Niektóre z nich:
Nazwę polską podał Władysław Wojewoda w 1987 r. W polskim piśmiennictwie mykologicznym gatunek ten opisywany był też jako bedłka szerokoblaszkowa, pieniążek szerokoblaszkowy i monetka szerokoblaszkowa.
Morfologia.
Średnica 5–15 cm, u młodych okazów półkulisty, później płasko-wypukły, na koniec płaski i promieniście popękany. Często posiada niewielki i tępy garb. Powierzchnia z wyraźnymi, powrastanymi włókienkami, barwa brązowoszara, oliwkowa, szarobrązowa, dymnobrązowa.
Bardzo szerokie, rzadkie i zatokowato wycięte. Mają kolor od białego do brudnobiałego, czasami są w dolnej części żyłkowane. Mają ząbkowane lub karbowane ostrza i są zaokrąglone przy trzonie. Często między blaszkami przebywają skoczogonki.
Wysokość 6–15 cm, grubość 1–2 cm. Jest podłużnie włóknisty, początkowo białawy, potem szarobrązowy, jaśniejszy niż kapelusz. W nasadzie trzonu występują duże ryzomorfy, które mogą osiągać długość nawet kilku metrów. Przerastają one drewno i glebę, a owocniki pojawiają się często dopiero w pewnej odległości od materii organicznej, którą odżywia się grzyb.
Biały i dość łykowaty. Cienki, tak że kapelusz widziany pod słońce jest prześwitujący. Smak łagodny, zapach niewyraźny.
Biały. Zarodniki niemal kuliste, gładkie, o rozmiarach 7–8 × 6–7 μm.
Występowanie i siedlisko.
Pieniążnica szerokoblaszkowa jest szeroko rozprzestrzeniona w Europie i Ameryce Środkowej. Poza tymi dwoma kontynentami stanowiącymi główny obszar jej występowania opisano także jej stanowiska w Ameryce Środkowej i Japonii. W Europie Środkowej gatunek dość pospolity, w Polsce również.
Występuje w różnego typu lasach, częściej w liściastych. Owocniki pojawiają się od maja do października, na mocno spróchniałym drewnie (najczęściej liściastym). Rośnie na próchniejącym drewnie drzew liściastych i iglastych, najczęściej na drewnie buka. Czasami wyrasta na zagrzebanym w ziemi drewnie, sprawiając wrażenie, jak gdyby rósł na ziemi.
Znaczenie.
Saprotrof. W niektórych atlasach grzybów uważany jest za grzyb niejadalny lub nawet trujący. Istotnie, ma on marne walory smakowe, ale jeden, dwa egzemplarze dodane do potrawy mogą uzupełnić jej smak.

</doc>
<doc id="1679041" url="https://pl.wikipedia.org/wiki?curid=1679041" title="Sutek człowieka">
Sutek człowieka



</doc>
<doc id="1679056" url="https://pl.wikipedia.org/wiki?curid=1679056" title="Figura Matki Boskiej Łaskawej w Warszawie">
Figura Matki Boskiej Łaskawej w Warszawie

Figura Matki Boskiej Łaskawej – posąg znajdujący się przed kościołem św. Karola Boromeusza przy ulicy Chłodnej.
Opis.
Fundatorką posągu była Salomea Lentzka, właścicielka browaru przy ulicy Grzybowskiej 40, a jego autorem Andrzej Pruszyński. Figurę odlano w brązie w pracowni Braci Łopieńskich. 
Poświęcenia posągu dokonano w 1890 roku. 

</doc>
<doc id="1679059" url="https://pl.wikipedia.org/wiki?curid=1679059" title="Cell (czasopismo)">
Cell (czasopismo)

Cell (ang. komórka) – recenzowane czasopismo naukowe, publikujące prace z dziedziny biologii doświadczalnej. Główne dziedziny biologii reprezentowane w czasopiśmie to m.in. biologia molekularna, genetyka, biologia strukturalna, biologia komórki, biochemia, rozwój, neurobiologia oraz immunologia.
Czasopismo zostało założone w 1974 roku przez Benjamina Lewina i jest od tego czasu wydawane jako dwutygodnik przez wydawnictwo Cell Press, oddział Elseviera, mieszczące się w Cambridge w USA. Czasopismo publikowane jest w języku angielskim.
W 2014 roku impact factor czasopisma "Cell" wyniósł 32,242, co klasyfikowało je na 1. miejscu w kategorii biochemia i biologia molekularna i na 2. w kategorii biologia komórki. Według serwisu ScienceWatch, na podstawie danych z lat 1999–2004, czasopismo ze średnią liczbą 72 zacytowań na pracę, zajmowało trzecie miejsce (po "Nature" i "Science") w kategorii biologia molekularna i genetyka.
Wszystkie opublikowane w "Cell" artykuły są dostępne w formie elektronicznej (pliki PDF) na stronie internetowej czasopisma, jak i poprzez system ScienceDirect. Dodatkowo, od stycznia 1996 roku artykuły dostępne są także w wersji HTML. Materiały, poczynając od numeru ze stycznia 1995 roku, starsze niż dwanaście miesięcy są dostępne bezpłatnie.

</doc>
<doc id="1679060" url="https://pl.wikipedia.org/wiki?curid=1679060" title="Wiktor Czerniajew">
Wiktor Czerniajew

Wiktor Michajłowicz Czerniajew, ros. Виктор Михайлович Черняев (ur. ? w Merwie w Turkiestanie w Rosji, zm. 25 września 1974 r. w Santa Rosa w USA) – rosyjski wojskowy (podesauł), emigracyjny działacz wojskowy, dowódca plutonu 3 sotni 1 kozackiego pułku kawalerii Rosyjskiego Korpusu Ochronnego podczas II wojny światowej.
Ukończył korpus kadetów we Władykaukazie, po czym służył w wojsku białych. W poł. listopada 1920 r. ewakuował się z oddziałami białych z Krymu do Gallipoli. Zamieszkał w Królestwie SHS. W 1922 r. ukończył rosyjski krymski korpus kadetów, zaś rok później nikołajewską szkołę kawaleryjską w Białej Cerkwi. W 1936 r. został formalnie chorążym dywizjonu lejbgwardii sotni Kozaków kubańskich i terskich. Od 1939 r. pełnił funkcję adiutanta dywizjonu. 
Po zajęciu Jugosławii przez wojska niemieckie w kwietniu 1941 r., wstąpił do nowo formowanego Rosyjskiego Korpusu Ochronnego. Od 11 września 1944 r. w stopniu podesauła dowodził plutonem 3 sotni 1 kozackiego pułku kawalerii. Po zakończeniu wojny wyemigrował do USA.
Linki zewnętrzne.
Biografia podesauła Wiktora M. Czerniajewa (jęz. rosyjski)

</doc>
<doc id="1679061" url="https://pl.wikipedia.org/wiki?curid=1679061" title="Parafia Dobrego Pasterza w Aktobe">
Parafia Dobrego Pasterza w Aktobe

Rzymskokatolicka parafia Dobrego Pasterza w Aktobe – katolicka parafia w Aktobe (obwód aktiubiński) w zachodnim Kazachstanie, należąca do Administratury Apostolskiej Atyrau.
Początki parafii za czasów ZSRR.
Obecność Kościoła katolickiego w Aktobe związana jest z przymusowym wysiedleniem Niemców z Ukrainy w okresie II wojny światowej. Niemieccy katolicy zbierali się w niedziele i święta na zmianę w kilku domach, zazwyczaj nocą, by uniknąć prześladowań. Po wydaniu przez władze zakazu zbierania się na modlitwę w domach, ludzie zaczęli modlić się na cmentarzu, jednak i tego w 1975 r. zabroniono.
Otrzymawszy w 1978 r. od władz centralnych w Moskwie pozwolenie na spotkania modlitewne w jednym miejscu, za pieniądze wiernych zakupiono dom mieszkalny, który przystosowano pod kaplicę. Pierwszym proboszczem parafii był ks. Karl Thomas Gumpenberg OFMCap, który przyjechał w grudniu 1979 z Łotwy. Od tego czasu liczba parafian zaczęła się zwiększać i wierni powoli przestawali mieścić się w domu modlitwy. W maju 1981 rozpoczęła się budowa świątyni finansowana ze składek parafian. Organy jak i całe wyposażenie kościoła przywieziono z Rygi. Świątynię poświęcił 9 października 1983 biskup , biskup pomocniczy diecezji ryskiej, której podlegała parafia w Aktobe.
Po śmierci proboszcza parafii, ks. Gumpenberga, do Aktobe przyjeżdżali czasowo kapłani: o. Jan Pawłowski z Zakonu Braci Mniejszych Kapucynów (1984) i ks. Aleksander Bień (1985). Od lipca 1985 do listopada 1988 nowym proboszczem mianowano ks. Josefa Wertha, obecnego biskupa katolickiej diecezji w Nowosybirsku. Od grudnia 1988 do listopada 1992 proboszczem parafii był pochodzący z Litwy ks. Jonas Zubrus, który w obliczu masowego wyjazdu wiernych do Niemiec powrócił na Litwę. W tym czasie zmalała liczba wiernych.
W niepodległym Kazachstanie.
Dekretem Apostolskiego Administratora Kazachstanu Jana Pawła Lengi z 21 października 1993 r. proboszczem parafii w Aktobe został ks. Guido Becker, niemiecki kapłan z Moguncji, zaś wikarym ks. Tadeusz Smereczyński, Polak z diecezji lubelskiej. 10 lutego 1994 r. potwierdzono wezwanie parafii: Rzymskokatolicka Parafia Dobrego Pasterza. Proces państwowej rejestracji parafii zakończył się 30 listopada 1997, kiedy przerejestrowano parafię w wydziale sprawiedliwości rejonu Aktobe.
Msze, do tej pory odprawiane jedynie po niemiecku, zaczęto celebrować również po rosyjsku. Zaczęła zwiększać się liczba parafian. Od 1995 r. prowadzone jest chrześcijańskie wtajemniczenie dorosłych w formie Drogi Neokatechumenalnej. Na prośbę biskupa Jana Pawła Lengi i proboszcza parafii, dla wsparcia ewangelizacji przyjechały dwie rodziny oraz świeckie siostry z Hiszpanii i Włoch. Na tę misję zostali pobłogosławieni przez Papieża Jana Pawła II (Rodziny w misji).
W maju 1998 r., po wyjeździe ks. Beckera do Niemiec, biskup Jan Paweł Lenga administratorem parafii mianował ks. Tadeusza Smereczyńskiego. W wyniku nowego podziału administracyjnego Kościoła katolickiego w Kazachstanie, od 6 sierpnia 1999 aktubińska parafia należy do Administratury Apostolskiej Atyrau. Proboszczem parafii został ks. Smereczyński.
W pierwszej dekadzie XXI w. teren parafii powiększył się dzięki dokupieniu sąsiadujących działek (do 5257 m²). Oprócz małego kościoła, w jego obrębie znajduje się dom ewangelizacyjny, mieszczący też plebanię i pomieszczenia dla przyjeżdżających gości oraz caritas parafialna (od 2003 r.): stołówka, ambulatorium, łaźnia i pralnia dla ubogich. W 2008 oddano do jej użytku nowy dom.
W drugiej dekadzie w parafii posługiwali m.in. ks. Serhiy Riznyk oraz ks. Józef Siwiński (od 1 sierpnia 2018 do grudnia 2020), który ukończył Seminarium "Redemptoris Mater" w Warszawie.
Najbliższą rzymsko-katolicką parafią jest oddalona o 90 km Parafia Świętej Rodziny w Chromtau.

</doc>
<doc id="1679063" url="https://pl.wikipedia.org/wiki?curid=1679063" title="Głąbigroszek szkarłatny">
Głąbigroszek szkarłatny

Głąbigroszek szkarłatny ("Lotus tetragonolobus" L.) – gatunek rocznej rośliny z rodziny bobowatych. Występuje w krajach śródziemnomorskich, na Cyprze, Kaukazie, w Azji Zachodniej (Turcja) i w Afryce Północnej. Uprawiany jest w południowej Europie, w Anglii i w Europie Środkowej.
Zastosowanie.
Młode strąki są jadalne, używane są jako warzywo.

</doc>
<doc id="1679066" url="https://pl.wikipedia.org/wiki?curid=1679066" title="Pawieł Ługowski">
Pawieł Ługowski

Pawieł Wasiljewicz Ługowski, ros. Павел Васильевич Луговский (ur. w 1897 w stanicy Kisliakowskaja w Rosji, zm. 17 grudnia 1953 w San Francisco) – rosyjski wojskowy (starszina wojskowy), emigracyjny działacz wojskowy, dowódca 1 sotni 1 kozackiego pułku kawalerii Rosyjskiego Korpusu Ochronnego podczas II wojny światowej
Ukończył gimnazjum w Jekaterynodarze, a następnie nikołajewską szkołę wojskową. Pod koniec 1917 r. przybył z Piotrogrodu w składzie plutonu junkrów nad Don, gdzie wstąpił do nowo formowanej Armii Ochotniczej. Otrzymał stopień chorążego. Brał udział w tzw. 1 Zimowym Marszu Kubańskim. Następnie służył w szeregach 1 gwardyjskiego dywizjonu kawalerii Kozaków kubańskich, dochodząc do stopnia sotnika. Został ranny; stracił prawe oko. W poł. listopada 1920 r. wraz z wojskami białych ewakuował się z Krymu na wyspę Lemnos. Zamieszkał w Królestwie SHS. Od 1936 r. był formalnie podesaułem dywizjonu lejbgwardii sotni Kozaków kubańskich i terskich. Po zajęciu Jugosławii przez wojska niemieckie w kwietniu 1941 r., wstąpił do nowo formowanego Rosyjskiego Korpusu Ochronnego. Od 11 września 1944 r. w stopniu starsziny wojskowego dowodził 1 sotnią 1 kozackiego pułku kawalerii. Po zakończeniu wojny zamieszkał w zachodnich Niemczech, skąd w 1950 r. wyemigrował do USA.
Linki zewnętrzne.
Biografia starsziny wojskowego Pawła W. Ługowskiego (jęz. rosyjski)

</doc>
<doc id="1679067" url="https://pl.wikipedia.org/wiki?curid=1679067" title="S-42">
S-42



</doc>
<doc id="1679069" url="https://pl.wikipedia.org/wiki?curid=1679069" title="S-47">
S-47



</doc>
<doc id="1679070" url="https://pl.wikipedia.org/wiki?curid=1679070" title="Main Hoon Na">
Main Hoon Na



</doc>
<doc id="1679072" url="https://pl.wikipedia.org/wiki?curid=1679072" title="Aneuretus">
Aneuretus



</doc>
<doc id="1679073" url="https://pl.wikipedia.org/wiki?curid=1679073" title="S-472">
S-472



</doc>
<doc id="1679074" url="https://pl.wikipedia.org/wiki?curid=1679074" title="Anillidris">
Anillidris



</doc>
<doc id="1679075" url="https://pl.wikipedia.org/wiki?curid=1679075" title="Kashiba">
Kashiba

 – miasto w Japonii, na wyspie Honsiu, w prefekturze Nara.
Położenie.
Miasto leży w zachodniej części prefektury, graniczy z miastami:
Historia.
Miasto Kashiba powstało 1 października 1991 roku.

</doc>
<doc id="1679076" url="https://pl.wikipedia.org/wiki?curid=1679076" title="Parafia Matki Bożej Nieustającej Pomocy w Uralsku">
Parafia Matki Bożej Nieustającej Pomocy w Uralsku

Rzymskokatolicka parafia Najświętszej Maryi Panny Nieustającej Pomocy w Uralsku – rzymskokatolicka parafia w Uralsku (obwód zachodniokazachstański) w Kazachstanie. Wchodząca w skład Administratury Apostolskiej Atyrau.
Historia.
Początki obecności kościoła katolickiego w Uralsku związane są z ofiarami caratu rosyjskiego – zesłańcami, uchodźcami i przesiedleńcami (głównie Polakami, Litwinami i Niemcami). Istnieją przesłanki potwierdzające funkcjonowanie w Uralsku w latach od 1906 do 1918 kościoła rzymskokatolickiego. Po wkroczeniu do Uralska części Armii Czerwonej w 1919, nabożeństwa w kościele katolickim przestały być sprawowane, a przypuszczalnie w 1934 kościół został zburzony i już nigdy go nie odbudowano.
Starania o powstanie w Uralsku parafii podjęto ponownie w 2003. Wtedy to przyjechali o. Zbigniew Kotliński i o. Bernard Zieliński ze Zgromadzenia Ojców Redemptorystów. 25 marca 2003 powstała rzymskokatolicka parafia pw. Matki Bożej Nieustającej Pomocy, którą 27 maja 2003 oficjalnie zarejestrowano w miejscowym sądzie. Zakupiono też mieszkanie w bloku dla księży, a następnie rozpoczęto starania o budowę świątyni. 1 maja 2004 Urząd Miejski w Uralsku oddał w dzierżawę ziemię pod budowę kościoła. Projekt budynku został opracowany bezpłatnie przez panią Elżbietę Langer z Bochni. Budowa świątyni i centrum duszpasterskiego ruszyła w sierpniu 2004, a ukończona została w sierpniu 2008.
W 2005 ojców redemtorystów zastąpili księża diecezjalni. 3 maja 2005 na stanowisku proboszcza parafii o. Zbigniewa Kotlińskiego zastąpił ks. Jan Trela. W 2008 do pracy w parafii przyjechało troje Słowaków: ks. Peter Sakmár oraz dwoje świeckich wolontariuszy.
24 sierpnia 2008 odbyło się uroczyste otwarcie świątyni. Uroczystą Mszę odprawił abp Miguel Maury Buendía, ówczesny nuncjusz apostolski w Kazachstanie.
Funkcję administratora parafii po ks. Janie Treli przejął 1 czerwca 2009 ks. Janusz Potok, który wcześniej posługiwał w jako proboszcz w parafii Świętej Rodziny w Chromtau.
22 października 2016 odbyła się konsekracja świątyni, której dokonał bp Štefan Sečka, ordynariusz diecezji spiskiej na Słowacji.
Następnie w tej parafii posługiwał m.in. ks. Cezary Paciej.
Od września 2018 proboszczem został ks. Łukasz Niemiec, który wcześniej posługiwał w jako proboszcz w parafii Miłosierdzia Bożego w Kulsarach. Kilka dni później z Polski przybył na kilkumiesięczną praktykę diakon z diecezji kieleckiej oraz rozpoczął pracę duszpasterską ksiądz z archidiecezji białostockiej. Od października 2018 do 16 marca 2020 wikariuszem w tej parafii był ks. Wojciech Szubzda, późniejszy proboszcz w parafii Miłosierdzia Bożego w Kulsarach, którego następcą jest Ks. Patrick Napal CJD. Od 16 czerwca 2019 roku w parafii mieszkał ks. Cezary Paciej. Był od do stycznia 2021 odpowiedzialny za tworzenie parafii w Aksaj, a następnie udał się do Atyrau, aby pomagać w rozwijaniu działalności Administratury Apostolskiej Atyrau. od 16 marca 2020 w parafii był wikariuszem Ks. Milan Patrick Napal CJD, który od jesieni 2021 został przeniesiony do, nowo utworzonej, parafii w Aksaj.
Wspólnoty zakonne.
Od 27 września 2009 na terenie parafii swój dom mają Elżbietanki, które zajmują się m.in. zakrystią i prowadzeniem świetlicy dla dzieci. Obecnie w parafii pracują dwie siostry:

</doc>
<doc id="1679077" url="https://pl.wikipedia.org/wiki?curid=1679077" title="Andrzej Tyszkiewicz (polityk)">
Andrzej Tyszkiewicz (polityk)

Andrzej Tyszkiewicz (ur. 6 września 1949 w Sokołach) – polski polityk, poseł na Sejm RP I kadencji.
Życiorys.
Ukończył studia na Akademii Górniczo-Hutniczej im. Stanisława Staszica w Krakowie w 1977. Był dyrektorem Zakładu Robót Specjalistycznych w Lubinie.
W kwietniu 1993 uzyskał mandat posła na Sejm I kadencji po rezygnacji Macieja Zalewskiego. Został wybrany w okręgu jeleniogórsko-legnickim z listy Porozumienia Obywatelskiego Centrum. Zasiadał w Komisji Ochrony Środowiska, Zasobów Naturalnych i Leśnictwa. Był posłem najkrócej zasiadającym w Sejmie I kadencji. Bez powodzenia ubiegał się o reelekcję z legnickiej listy ZP-PC w wyborach w 1993.

</doc>
<doc id="1679078" url="https://pl.wikipedia.org/wiki?curid=1679078" title="Wiesław Janowski">
Wiesław Janowski

Wiesław Janowski (ur. 27 sierpnia 1956 w Przasnyszu) – polski urzędnik państwowy, polityk, poseł na Sejm RP I kadencji.
Życiorys.
Ukończył w 1976 Państwowe Technikum Ochrony Roślin w miejscowości Gołotczyzna. Później studiował na Wydziale Fizyki Technicznej i Matematyki Stosowanej Politechniki Warszawskiej oraz na Wydziale Matematyki Uniwersytetu Mikołaja Kopernika, nie kończąc tych studiów. W 1998 został absolwentem Wyższej Szkoły Przedsiębiorczości i Zarządzania im. Leona Koźmińskiego.
Współpracował z Komitetem Obrony Robotników. W 1980 wszedł w skład Tymczasowego Komitetu Założycielskiego Niezależnego Zrzeszenia Studentów. Został też działaczem „Solidarności” Rolników Indywidualnych (w latach 80. prowadził indywidualne gospodarstwo rolne w województwie ciechanowskim).
Po wprowadzeniu stanu wojennego pozostawał w ukryciu do jesieni 1982, był na liście osób przeznaczonych do internowania. Działał w podziemiu, zajmując się m.in. wydawaniem i kolportażem pism drugiego obiegu. W grudniu 1982 został tymczasowo aresztowany, zwolniono go jednak w styczniu 1983.
W 1989 wszedł w skład władz wojewódzkich Komitetu Obywatelskiego. Został pełnomocnikiem wojewody, a następnie delegatem rządu ds. reformy samorządowej. Pełnił funkcję radnego gminy Stupsk. Krótko działał w Porozumieniu Centrum. W 1991 uzyskał mandat posła na Sejm I kadencji. Został wybrany w okręgu ciechanowsko-łomżyńsko-ostrołęckim z listy Porozumienia Ludowego. Zasiadał w Komisji Samorządu Terytorialnego, Komisji Administracji i Spraw Wewnętrznych, Komisji Konstytucyjnej Zgromadzenia Narodowego, Komisji Sprawiedliwości oraz dwóch komisjach nadzwyczajnych i sześciu podkomisjach. Bez powodzenia w 1993 ubiegał się o reelekcję. Od 1996 zatrudniony w bydgoskiej delegaturze Najwyższej Izby Kontroli.
Do połowy lat 90. był członkiem władz krajowych rolniczej „Solidarności”. Należał do założycieli Stowarzyszenia „Wspólnota Polska”.
Odznaczenia.
Odznaczony Srebrnym Krzyżem Zasługi (2001). W 2009, "za wybitne zasługi w działalności na rzecz przemian demokratycznych w Polsce, za osiągnięcia w podejmowanej z pożytkiem dla kraju pracy zawodowej i społecznej", został odznaczony Krzyżem Kawalerskim Orderu Odrodzenia Polski. W 2015 otrzymał Krzyż Wolności i Solidarności.

</doc>
<doc id="1679081" url="https://pl.wikipedia.org/wiki?curid=1679081" title="Jugaad">
Jugaad

Jugaad (tj. "Sztuczka, trick") – bollywoodzki komediodramat z 2009 roku. W rolach głównych Manoj Bajpai ("Satya", "Zubeidaa") i Vijay Raaz. Film opowiada prawdziwą historię wielkiej i cieszącej się powodzeniem firmy reklamowej, która nagle traci prawo do swojej siedziby. Prowadzący ją Sandeep Kapurmusi zmierzyć się z tym wyzwaniem, z utratą wiarygodności u klientów, bezwładem i wrogością urzędów, ze swoim brakiem akceptacji wobec metod rozwiązywania problemu przez wspólników, odejściem całego zespołu. W tej próbie wspiera go żona, grana przez Hrishitę Bhatt.
Fabuła.
Delhi. Sandeep Kapur (Manoj Bajpai), szef agencji reklamowej świętuje sukces. Podpisano kontrakt z dużą firmą. Perspektywa rozwoju agencji oszałamiającej pracowników. Jednak następnego dnia Sandeep zastaje budynek swojej agencji opieczętowany. Firmę zamknięto z powodu złamania nieznanych jej przepisów. Terminy ważnych spotkań uzgodnione. Telefony się urywają. Sandeep tymczasowo przenosi agencję do innego budynku. Z dnia na dzień znajdują tylko miejsce, w którym brakuje to wody, to prądu. Klienci się wycofują z podpisywania umów. Pracownicy całym zespołem wymawiają Sandeepowi pracę. Zostaje sam, bezsilnie szarpiący się między urzędami i prawnikiem. Z pomocą przychodzi mu żona (Hrishita Bhatt).

</doc>
<doc id="1679082" url="https://pl.wikipedia.org/wiki?curid=1679082" title="Joo Se Hyuk">
Joo Se Hyuk



</doc>
<doc id="1679083" url="https://pl.wikipedia.org/wiki?curid=1679083" title="Requiem dla samej siebie">
Requiem dla samej siebie

Requiem dla samej siebie – utwór muzyczny polskiego zespołu 2 plus 1 z 1983 roku.
Informacje ogólne.
Piosenka została napisana przez Janusza Kruka (muzyka) i Andrzeja Mogielnickiego (tekst). Nagranie jest balladą utrzymaną w stylu synth popowym, a główny wokal w utworze obejmuje Elżbieta Dmoch. Piosenka trafiła na album "Bez limitu" z 1983 roku i stała się jednym z największych przebojów z płyty. Utrzymywała się na pierwszym miejscu "Radiowej Listy Przebojów Programu I" przez cztery tygodnie.
W 2008 roku własną wersję nagrał Stachursky (pod tytułem „Requiem dla samego siebie”) i wydał na albumie "Wspaniałe polskie przeboje".

</doc>
<doc id="1679084" url="https://pl.wikipedia.org/wiki?curid=1679084" title="Tetragonolobus purpureus">
Tetragonolobus purpureus



</doc>
<doc id="1679085" url="https://pl.wikipedia.org/wiki?curid=1679085" title="Bundesverdienstkreuz">
Bundesverdienstkreuz



</doc>
<doc id="1679087" url="https://pl.wikipedia.org/wiki?curid=1679087" title="Plan trójkonchowy">
Plan trójkonchowy

Plan trójkonchowy (także "treflowy", "koniczyny") – typ założenia architektonicznego cerkwi w krajach bałkańskich powstały pod wpływem architektury bizantyńskiej, dominujący w architekturze mołdawskiej do XVII w. 
Cerkwie zbudowane na tym planie składały się z prostokąta, w części wschodniej uzupełnionego o trzy apsydy (od wschodu, północy i południa). Prostokąt dzielony był na kilka (od dwóch do czterech) niezależnych pomieszczeń – w części wschodniej świątyni znajdowała się nawa. Ta miała kształt kwadratu otoczonego wspomnianymi trzema apsydami (przy czym apsyda wschodnia służyła jako miejsce odprawiania obrzędu), nakryta kopułą (a niekiedy zwieńczona wieżą), zachowywała klasyczny plan centralny.
Plan trójkonchowy wywodził się z architektury cerkwi monastyru Chilandar na greckim półwyspie Athos, która została zbudowana w końcu XIII w. na planie krzyża greckiego wpisanego w kwadrat, przy czym trzy ramiona krzyża zostały zakończone półokrągłymi apsydami, wystającymi poza kwadratowy obręb świątyni. Centralnie umieszczona kopuła wspierała się na wolno stojących kolumnach. Układ ten stał się popularny w architekturze serbskiej (serbscy władcy sprawowali szczególną opiekę nad monastyrem Chilandar, który nazywano nawet "serbskim klasztorem"), szczególnie za panowania Stefana Urosza II Milutina i Stefana Urosza IV Duszana.
Ostateczne wykształcenie się planu trójkonchowego przypada na XIV w. i związane jest z klasztornymi założeniami Serbii i Wołoszczyzny. Opisane założenie cerkwi monastyru Chilandar zostało zredukowane przez obcięcie ramion krzyża greckiego i pozostawienie głównej części świątyni (nawy) w postaci kwadratu, do którego bezpośrednio przylegały apsydy boczne (zazwyczaj północna i południowa) oraz główna (zazwyczaj wschodnia, nieco oddalona od centrum poprzez szczątkowe ramię krzyża greckiego). Kopuła nawy zamiast na kolumnach wsparta została na ścianach świątyni.
W Serbii typowym przykładem zastosowania planu trójkonchowego jest monastyr Starčeva gorica (obecnie w Czarnogórze) z lat 70. XIV w. Wkrótce potem model ten pojawił się w architekturze wołoskiej (wraz z serbskimi architektami z Chilandar), gdzie najstarszym zachowanym przykładem jest cerkiew monastyru Cozia z lat 1380-1386 (plan trójkonchowy pojawiał się tu często do XVI w., głównie w cerkwiach klasztornych). Za pośrednictwem Wołoszczyzny plan ten dotarł jeszcze w końcu XIV w. do Mołdawii (pierwszy raz zastosowano go w cerkwi Trójcy Świętej w Serecie), gdzie do XVII w. stanowił podstawowy wzorzec budowy cerkwi (por. malowane cerkwie północnej Mołdawii). 

</doc>
<doc id="1679088" url="https://pl.wikipedia.org/wiki?curid=1679088" title="Buphagidae">
Buphagidae



</doc>
<doc id="1679090" url="https://pl.wikipedia.org/wiki?curid=1679090" title="Buphagus">
Buphagus



</doc>
<doc id="1679091" url="https://pl.wikipedia.org/wiki?curid=1679091" title="Buphaginae">
Buphaginae



</doc>
<doc id="1679094" url="https://pl.wikipedia.org/wiki?curid=1679094" title="Nikołaj Pomorcew">
Nikołaj Pomorcew

Nikołaj Michajłowicz Pomorcew, (ur. w 1899 r. w stanicy Groznienskaja w Rosji, zm. 11 kwietnia 1967 r. w Nowym Jorku) – rosyjski wojskowy (sotnik), emigracyjny działacz wojskowy, oficer Rosyjskiego Korpusu Ochronnego podczas II wojny światowej.
Służył w wojskach białych jako chorąży gwardyjskiej sotni Kozaków terskich. Uczestniczył w nieudanym desancie na Kubań w sierpniu 1920 r. Doszedł do stopnia sotnika. W połowie listopada tego roku ewakuował się z wojskami białych z Krymu na wyspę Limnos. Zamieszkał w Bułgarii. Był formalnie oficerem tersko-astrachańskiego pułku kozackiego. Po zajęciu Jugosławii przez wojska niemieckie w kwietniu 1941 r., wstąpił do nowo formowanego Rosyjskiego Korpusu Ochronnego. Po zakończeniu wojny wyemigrował do USA.

</doc>
<doc id="1679095" url="https://pl.wikipedia.org/wiki?curid=1679095" title="Michał Zduniak">
Michał Zduniak

Michał Zduniak (ur. 1958 w Warszawie, zm. 5 maja 2009 w Starachowicach) – polski perkusista jazzowy. Ukończył szkołę muzyczną I stopnia w klasie perkusji w Warszawie. Absolwent Wydziału Jazzu i Muzyki Rozrywkowej Akademii Muzycznej w Katowicach. Był stypendystą Ministerstwa Kultury i Sztuki. W 1980 roku uzyskał stypendium im. Krzysztofa Komedy. Był wieloletnim członkiem Polskiego Stowarzyszenia Jazzowego.
Wychowywał się w rodzinie o tradycjach muzycznych. Ojciec Zduniaka był saksofonistą i klarnecistą, starszy brat grał na skrzypcach, gitarze i saksofonie.
Działalność artystyczną rozpoczął od występów w Duet 46. Ponadto współpracował z zespołami Strajk 80, Free Cooperation, Green Revolution i Labirynt. Zduniak współpracował z takimi muzykami jak: Stanisław Soyka, Marek Wójcicki, Aleksander Korecki, Wojciech Konikiewicz, Henryk Gembalski, Mathieu Sado, Marcin Krzyżanowski, Piter Giger, Witold Szczurek, Tomasz Stańko, Janusz Iwański, Krzysztof Majchrzak czy Tom Bergeron. Od 1992 roku współpracował m.in. z Teatrem Powszechnym w Radomiu, Teatrem im. Stanisława Jaracza w Łodzi, warszawskim Teatrem Studio, chorzowskim Teatrem Rozrywki i Teatrem im. Stefana Żeromskiego w Kielcach. Odbył szereg koncertów m.in. na festiwalach Jazz nad Odrą, Jazz Jamboree, Nancy Jazz Pulsation czy Toruń Camer Image.
Zduniak zmarł 5 maja 2009 w wieku 51 lat w Starachowicach. Przez wiele lat cierpiał na chorobę nowotworową. W ostatnich latach życia mieszkał z żoną Ewą i córką Marią w Wąchocku, gdzie został pochowany.
Pod koniec roku 2009 została wydana płyta Stanisława Soyki "Studio Wąchock". Płyta nagrana w studiu stworzonym przez Michała Zduniaka, który wraz z innymi muzykami tworzącymi Soyka Sextet +, brał udział w nagrywaniu tego albumu.

</doc>
<doc id="1679096" url="https://pl.wikipedia.org/wiki?curid=1679096" title="Suhaag">
Suhaag

Suhaag to bollywoodzki thriller z 1994 roku. W rolach głównych Ajay Devgan, Akshay Kumar, Suresh Oberoi, Aruna Irani i Karisma Kapoor. Reżyseruje Sandesh Kohli. Muzyka – duet Anand-Milind. Tematem tego filmu jest walka o sprawiedliwość, o odzyskanie dobrego imienia i wolności człowieka niewinnie skazanego na więzienie. Syn walczy o ojca. W centrum filmu – miłość między synem a matka, przyjaźń. Film podejmuje temat handlu ludzkimi organami.
Fabuła.
Od dziecka pozbawiony ojca Ajay R. Sharma (Ajay Devgan) ma dwie miłości -do matki (Aruna Irani) i Raja, przyjaciela, którego uważa za brata (Akshay Kumar). Teraz jego serce udaje się zdobyć Pooji (Karisma Kapoor), z którą razem studiują w college'u. Wkrótce jednak jego beztroskie życie szczęśliwie zakochanego studenta zmieni się w dramat. Ajay odkryje, że jego matka nie jest wdową. Dowie się, że jego ojciec od lat niewinnie przebywa w więzieniu. Skazano go na dożywocie po tym, jak odkrył w swoim szpitalu, ze dzieci biednych są świadomie zabijane na stole operacyjnym, a ich serca sprzedawane bogatym. Teraz Ajaya czeka walka o udowodnienie niewinności ojca i ukaranie winnych jego krzywdy.
Muzyka i piosenki.
Muzykę do filmu skomponował braterski duet Anand-Milind, autorzy muzyki do takich filmów jak "Qayamat Se Qayamat Tak" (Nagroda Filmfare za Najlepszą Muzykę), "Dil", "Beta", "Hero No. 1", "Bestia", "Dahek", "Baaghi", "", "Sangeet", "Krantiveer" i "Anjaam".

</doc>
<doc id="1679097" url="https://pl.wikipedia.org/wiki?curid=1679097" title="Trick or Treat (program telewizyjny)">
Trick or Treat (program telewizyjny)

Trick or Treat – brytyjski program telewizyjny, który po raz pierwszy pojawił się na antenie Kanału Czwartego 13 kwietnia 2007 roku. Prowadzi go Derren Brown. To on spośród grona ochotników wybiera tych, którzy wezmą udział w programie i przeżyją niezwykłe doświadczenie. Przeżycie, jakiego doświadczy uczestnik, zależy od tego, jaką kartę wybierze. Jeżeli wylosuje kartę "Trick" (psikus) – dozna czegoś strasznego i przerażającego, a jeśli "Treat" (przyjemność) – spotka go coś miłego. 
Żaden z odcinków "Trick or Treat" nie jest poprzedzony wystąpieniem Derrena Browna (jak to miało miejsce w innych programach), w którym mówi, że nie korzysta z pomocy aktorów. Jednakże w kilku odcinkach jest powiedziane, że niektórzy występujący ludzie są aktorami np. załoga ambulansu w ostatnim odcinku pierwszego sezonu.
Odcinki.
Sezon 1.
Karty, których Derren Brown używa w pierwszym sezonie są zwodnicze, gdyż są to obrotowe ambigramy i można je przeczytać jako Trick albo Treat w zależności od tego, z której strony się na nie patrzy. 
Sezon 2.
Karty, które wykorzystano w tej serii nie są już ambigramami. Wyraźnie widać, że są od siebie niezależne. Niewykluczone jednak, że Derren Brown używa swoich psychologicznych sztuczek, by zmusić uczestników do takiego wyboru jakiego on chce.

</doc>
<doc id="1679100" url="https://pl.wikipedia.org/wiki?curid=1679100" title="Diljale">
Diljale

Diljale ("Ze złamanym sercem") – bollywoodzki thriller z 1996 roku. Grają – Ajay Devgan, Sonali Bendre, Shakti Kapoor, Amrish Puri. Reżyser – Harry Baweja („Qayamat”, „Deewane”, „Karz”). Ten film to przepis na to, jak z wychowanego w duchu patriotycznym, głoszącego gandhijskie zasady „non violence” studenta zrobić kaszmirskiego terrorystę. W filmie pokazano też studencką miłość, rodzica przymuszającego swoją córkę do małżeństwa, skorumpowanych polityków, torturowanie niewinnych przez policję. To film o przemianie, o tym, jak zło wyzwala zło, a krzywda zemstę. Ale i o próbie odzyskania utraconej niewinności i godności.
Fabuła.
Kapitana Radhira, dowódcę przygranicznego oddziału w Kaszmirze i Dżammu urzeka piękno Radhiki (Sonali Bendre). Zaręczyny zaaranżowane wbrew jej woli przerywa wtargnięcie terrorysty Shaki (Ajay Devgan). On pali baldachim ślubny, ona patrząc na niego ma łzy w oczach. Co łączy córkę bogatego radży i ministra (Shakti Kapoor) ze śpiącym w górach na śniegu terrorystą?...
Muzyka i piosenki.
Muzykę do filmu skomponował Anu Malik, twórca muzyki do takich filmów jak: "Akele Hum Akele Tum", "Chaahat", "Ishq’", "Hulchul", "Border", "China Gate", "Refugee", "Fiza", "Asoka Wielki", "Aks", "LOC Kargil", "Tamanna", "Kalyug", "Ishq Vishk", "Murder", "Fida", "No Entry", "Humko Deewana Kar Gaye", "Zakochać się jeszcze raz", " Umrao Jaan", "Mission Istanbul", czy "Paap". Nagroda Filmfare za Najlepszą Muzykę za "Baazigar" i "Jestem przy tobie".

</doc>
<doc id="1679102" url="https://pl.wikipedia.org/wiki?curid=1679102" title="Taszawtomasz Taszkent">
Taszawtomasz Taszkent



</doc>
<doc id="1679103" url="https://pl.wikipedia.org/wiki?curid=1679103" title="Zawod Maszynostrojenija Taszkent">
Zawod Maszynostrojenija Taszkent



</doc>
<doc id="1679104" url="https://pl.wikipedia.org/wiki?curid=1679104" title="FK Dżyzak">
FK Dżyzak



</doc>
<doc id="1679105" url="https://pl.wikipedia.org/wiki?curid=1679105" title="Trud Dżyzak">
Trud Dżyzak



</doc>
<doc id="1679106" url="https://pl.wikipedia.org/wiki?curid=1679106" title="Irrigator Dżyzak">
Irrigator Dżyzak



</doc>
<doc id="1679108" url="https://pl.wikipedia.org/wiki?curid=1679108" title="Buston Dżyzak">
Buston Dżyzak



</doc>
<doc id="1679109" url="https://pl.wikipedia.org/wiki?curid=1679109" title="Zwiezda Dżyzak">
Zwiezda Dżyzak



</doc>
<doc id="1679110" url="https://pl.wikipedia.org/wiki?curid=1679110" title="Jeszlik Dżyzak">
Jeszlik Dżyzak



</doc>
<doc id="1679111" url="https://pl.wikipedia.org/wiki?curid=1679111" title="Sogdiana&quot; Dżyzak">
Sogdiana&quot; Dżyzak



</doc>
<doc id="1679113" url="https://pl.wikipedia.org/wiki?curid=1679113" title="Tiekstilszczik Namangan">
Tiekstilszczik Namangan



</doc>
<doc id="1679114" url="https://pl.wikipedia.org/wiki?curid=1679114" title="Awtomobilist Namangan">
Awtomobilist Namangan



</doc>
<doc id="1679115" url="https://pl.wikipedia.org/wiki?curid=1679115" title="Czust Namangan">
Czust Namangan



</doc>
<doc id="1679117" url="https://pl.wikipedia.org/wiki?curid=1679117" title="Colonna (ród)">
Colonna (ród)

Colonna – stary ród włoski. Historia rodu sięga, według niekompletnych zapisów, blisko 900 lat. Nie jest to jednak materiał obiektywny ze względu na mitologizujący i nieuźródłowiony charakter tych przekazów. Niektórzy historycy nazwali ich „książęcą włoską rodziną” i podkreślali rolę tego rodu w historii Rzymu i Kościoła. Uwikłany był w wiele wojen i sporów z papieżami i innymi rzymskimi rodzinami szlacheckimi: jak Orsini, Conti i Caetani.
Początki rodu.
Zgodnie z niepotwierdzoną tradycją nazwa rodu wywodzi się od Kolumny Trajana, w której miałaby się znajdować ich pierwsza rodowa siedziba. W rzeczywistości, ich nazwa wywodzi się od zamku w miejscowości Colonna, który był w ich posiadaniu. Zamek znajduje się w górach albańskich, a rodzina była w jego posiadaniu od początku jedenastego wieku. Również z niesprawdzonych źródeł wydaje się pochodzić zdanie, że ród ten wywodzi się z możnego rodu Tusculum, a więc od Alberyka I, księcia Spoleto z (X wieku). Pierwszy pewny i poświadczony źródłowo fakt dotyczący rodziny pochodzi z pierwszej połowy XIII wieku, rodzina posiadała wtedy w Rzymie, Mauzoleum Augusta i wzgórze Citorio, natomiast poza Rzymem posiadali zamki w miejscowościach: Colonna, Palestrina, Zagarolo, Capranica i Pietraporzio. 
W roku 1064, po śmierci Grzegorza II, jego syn Piotr przyjął nazwisko „de Colonna” i nadał je specjalnym dekretem wszystkim swoim potomkom. Ze względu na niedostatek źródeł i brak konkretnych informacji trudno jest określić z całą pewnością bezpośredni związek między Piotrem de Colonna i Grzegorzem II. Z czasem rodzina zaczęła coraz bardziej rosnąć w siłę, niektórzy jej członkowie zostawali nawet kardynałami: pierwszym z nich był Giovanni Colonna (od 1206 roku). Sympatyzujący z ‘gibelinami’ ród Colonna rozpoczął rywalizację z Orsinimi, którzy byli stronnikami ‘gwelfów’.
W walkach między tymi stronnictwami odznaczył się Otton Colonna, senator rzymski (1279-1280) i jego syn Piotr, który został wyświęcony na kardynała w 1288 przez Mikołaja IV. Jan, bratanek kardynała ze św. Praksedy, studiował w Paryżu, był dominikaninem, arcybiskupem Mesyny (1255) i wikariuszem Rzymu (1262). Wraz z wojskiem, Ludwika IX wyruszył do Egiptu, gdzie pojmany przez Saracenów, został wydany Francuzom.
Bonifacy VIII i Colonna.
Utrzymuje się, że konflikt papieża z rodziną Colonnów sięga 1296 roku, kiedy sprzeciwili się oni Benedyktowi Caetani, który jako Bonifacy VIII, chcąc wzmocnić wpływy i zamożność swej rodziny, zaczął nabywać grunty i tytuły na terenie Lacjum w celu stworzenia silnego rdzenia wokół swej rodowej posiadłości – miasta Anagni. W owym czasie na terenie Lacjum jedynym miejscem, gdzie znajdowały się ziemie nienależące jeszcze do Caetanich, była Palestrina, od wieków w posiadaniu rodu Colonnów. Posiadanie na tronie św. Piotra swojego krewnego wzmocniło jeszcze bardziej wpływy Caetanich, 3 maja 1297 Stefan Colonna Stary nakazał ukraść worki z zastawem papieskim – 200 talarów złota. Było to powodem otwartego sporu z papieżem. 10 maja papież (w bulli Excelsa) zalecił konfiskatę wszystkich nieruchomości należących do rodziny Colonna. W odpowiedzi Colonnowie ogłaszają „Manifest”, w którym wykazują bezprawność wyboru Bonifacego VIII i oskarżają go o śmierć Celestyna V. Kulminacją tego konfliktu była krucjata, rozpoczęta 14 grudnia 1297 przeciwko mieniu i rodowi Colonna. Według Eugenia Dupre Theseidera obecnie uznaje się, że dwa lata oblegania miasta Colonnów, Palestriny, były najdłuższym oblężeniem średniowiecza.
Wojna zakończyła się w 1298 klęską rodu, rozproszeniem rodziny i zniszczeniem większości ich dobytku. Członkowie rodu, zwłaszcza kardynałowie, stali się obiektem prześladowania papieża.
Spór między Filipem IV Pięknym i Bonifacym VIII trwał wiele lat, ale dopiero w 1303, z woli Bonifacego VIII, jako najwyższego sędziego królów świeckich ostatecznie doprowadziło to do poważnych zajść. Głównym architektem przypadku powszechnie znanego jako „skandal z Anagni” był dysponent plomb króla, Wilhelm z Nogaret, który we Włoszech działał przez swego ucznia Plaisiansa. 13 czerwca tego roku, po napisaniu po raz drugi oskarżenia przeciw papieżowi, król zgodził się na upowszechnienie jego treści. Papież zapowiedział przygotowywanie ekskomuniki króla, która miała być ogłoszona 8 września 1303. Tymczasem 7 września grupa zbrojnych, dowodzona przez Wilhelma z Nogaret i Sciarra Colonna wdarła się do Anagni i po kilku godzinach walki uwięziła papieża. Po jakimś czasie na skutek nacisków zewnętrznych uwolnili go i papież uciekł do Rzymu pod opiekuńcze skrzydła Orsinich.
Papież Marcin V.
Marcin V (Oddone Colonna), był papieżem od 1417 do 1431, pierwszym po zakończeniu wielkiej schizmy zachodniej. Doprowadził do wielu usprawnień i zapoczątkował nowy złoty okres papiestwa. Uczestniczył w soborach w Pizie (1409) i w Konstancji (1414-1418), wspierał pogląd o powrocie papieża do Rzymu (1420). Pracował nad odbudową życia duchowego i moralnego i zaufania do papiestwa po schizmie. Po wielu negocjacjach, udało mu się uzdrowić sytuację bez jeszcze większego rozpadu struktury władzy papieskiej, uzyskując ustąpienie antypapieża Klemensa VIII (1429). Wspierał członków swojej rodziny, zakupując dla nich osiedla na południu Włoch (Amalfi, Salerno) i Lacjum (Ardea, Nettuno, Astura, Frascati, Marino, Rocca di Papa, Capranica, Paliano i Sonnino). Zmarł w Rzymie w 1431, jego następcą był Eugeniusz IV.
Inni znani członkowie rodu.
Lorenzo Onofrio Colonna, hrabia Amalfi i brat Marcina V, który poślubił Svevę Caetani. Z ich synów wyróżnili się Prospero i Antonio: pierwszy został kardynałem w 1426 i księciem Salerno, znany z tego że był wrogiem papieża Eugeniusza IV i Orsinich. W XVI wieku, wyróżnił się Marcantonio Colonna, książę Paliano, mianowany w 1570 kapitanem generalnym floty papieskiej w wojnie przeciw Turkom. W następnym roku został mianowany porucznikiem w Lidze Chrześcijańskiej, pomógł stworzyć marynarkę wojenną, siatkę wywiadu podobno to on przyniósł papieżowi wieść o zwycięstwie pod Lepanto (7 października 1571). W 1577, został mianowany wicekrólem Sycylii przez Filipa II Habsburga; urząd ten sprawował do śmierci w 1584. Znaną postacią była Vittoria Colonna (1490-1547), poetka poślubiona w 1509 przez Ferdinando d'Avalos, z którym zamieszkała w Zamku Aragońskim w Ischii. Po jego śmierci 1525 przeprowadziła się do Rzymu, gdzie poznała Michała Anioła. Skutkiem konfliktów zbrojnych w II połowie XVII wieku członek rodu Paweł IV Carafa został pozbawiony swoich ziem i ekskomunikowany przez papieża. Część z nich udało mu się odzyskać.
Rodzina Colonna w ciągu wieków podzieliła się na kilka linii:

</doc>
<doc id="1679127" url="https://pl.wikipedia.org/wiki?curid=1679127" title="Teodard z Narbonne">
Teodard z Narbonne

Teodard z Narbonne, (fr.) "Théodard" (ur. ok. 840 w Montauban, zm. 893 tamże) – święty katolicki, francuski biskup.
Ukończywszy studia w Tuluzie, po otrzymaniu w 878 roku święceń kapłańskich mianowany był archidiakonem, a następnie 15 sierpnia 885 konsekrowany na biskupa Narbonne. Paliusz otrzymał w Rzymie z rąk papieża Stefana VI w 886 roku. Odbudował katedrę (fr.) "Cathédrale Saint-Just-et-Saint-Pasteur de Narbonne" i przywrócił miejscowe biskupstwo. Brał udział w synodzie, który odbył się w Meung-sur-Loire w 891 roku. Jako arcybiskup zapamiętany został z opieki jaką roztaczał nad ofiarami najazdów saraceńskich. Zmarł w klasztorze. Pochowany w opactwie benedyktyńskim w Montauriol.
Jego wspomnienie obchodzone jest 1 maja, a także 11 maja.

</doc>
<doc id="1679133" url="https://pl.wikipedia.org/wiki?curid=1679133" title="Sturnidae">
Sturnidae



</doc>
<doc id="1679134" url="https://pl.wikipedia.org/wiki?curid=1679134" title="Morochów (przystanek kolejowy)">
Morochów (przystanek kolejowy)

Morochów - przystanek kolejowy w Morochowie, w województwie podkarpackim, w Polsce, na linii Zagórz - Medzilaborce. Znajduje się tu 1 peron. Przystanek jest obsługiwany wyłącznie sezonowo przez pociągi osobowe Przewozów Regionalnych.
W roku 2017 przystanek obsługiwał 0–9 pasażerów na dobę.

</doc>
<doc id="1679137" url="https://pl.wikipedia.org/wiki?curid=1679137" title="Irena Homola-Skąpska">
Irena Homola-Skąpska

Irena Homola-Skąpska (ur. 12 stycznia 1929 w Krakowie, zm. 4 marca 2017 w Krakowie) – polska historyk, prof. dr hab.
W 1951 ukończyła studia na Wydziale Filozoficzno-Historycznym Uniwersytetu Jagiellońskiego. 
W 1959 uzyskała stopień doktora za pracę pt. "Pamiętnik Historyczno-Polityczny Piotra Świtkowskiego (1782-1792)", przygotowaną pod opieką Celiny Bobińskiej, a w 1969, na podstawie rozprawy pt. ""Tygodnik Cieszyński" i "Gwiazdka Cieszyńska" pod redakcją Pawła Stalmacha (1848-1887)", otrzymała stopień doktora habilitowanego. W 1994 uzyskała tytuł profesora zwyczajnego. 
Od 1955 związana z Instytutem Historii PAN i redakcją Polskiego Słownika Biograficznego. W 1999 przeszła na emeryturę. Od 2006 członek Rady Naukowej PSB. 
Jej publikacja "Kraków za prezydentury Mikołaja Zyblikiewicza" zdobyła w 1977 główną nagrodę w konkursie dziennika "Echo Krakowa" na najlepszą książkę o Krakowie. 
Była członkiem Komisji Nauk Historyczny i Komisji Nauk Prasoznawczych PAN, członkiem Komitetu Redakcyjnego pism "Historyka" i "Studia Historyczne". 
Pochowana na Cmentarzu Rakowickim w Krakowie.

</doc>
<doc id="1679138" url="https://pl.wikipedia.org/wiki?curid=1679138" title="Yanet Cruz">
Yanet Cruz

Yanet Cruz (ur. 8 lutego 1988) – kubańska lekkoatletka specjalizująca się w rzucie oszczepem.
W 2005 w Marrakeszu zdobyła brązowy medal mistrzostw świata juniorów młodszych. Medalistka mistrzostw Ameryki Środkowej i Karaibów. Reprezentowała Kubę na igrzyskach olimpijskich (Pekin 2008) – zajęła 19. miejsce w eliminacjach nie kwalifikując się do finału. W 2011 zdobyła brązowy medal igrzysk panamerykańskich.

</doc>
<doc id="1679140" url="https://pl.wikipedia.org/wiki?curid=1679140" title="Wiktor Smolski">
Wiktor Smolski

Wiktor Smolski (ur. 1 lutego 1969 w Mińsku) – białoruski kompozytor i gitarzysta. W wieku sześciu lat uczył się już gry na fortepianie i wiolonczeli (pochodzi z rodziny o tradycjach muzycznych – jego ojciec Dymitr Smolski jest cenionym kompozytorem muzyki poważnej). W wieku 14 lat zaczyna karierę w białoruskiej grupie rockowej „Pesniary”. W 1988 zakłada grupę „Inspector”, z którą po sukcesach w kraju udaje się w trasę po Niemczech. W roku 1993 podejmuje decyzję o zamieszkaniu na stałe w Niemczech.
W 1999 roku dołączył do grupy Rage, z którą zakończył współpracę w 2015. W tym samym roku zadebiutował nowy zespół Smolskiego – Almanac.
Dyskografia.
z Mind Odyssey.
z Almanac

</doc>
<doc id="1679143" url="https://pl.wikipedia.org/wiki?curid=1679143" title="Port lotniczy Al-Ubajid">
Port lotniczy Al-Ubajid

Port lotniczy Al-Ubajid (IATA: EBD, ICAO: HSOB) – port lotniczy 3,5 km od Al-Ubajid, w stanie Kordofan Północny, w Sudanie.

</doc>
<doc id="1679144" url="https://pl.wikipedia.org/wiki?curid=1679144" title="Shoʻrtan Gʻuzor">
Shoʻrtan Gʻuzor

Shoʻrtan Gʻuzor (uzb. «Sho'rtan» (G‘uzor) professional futbol klubi, ros. Профессиональный футбольный клуб «Шуртан» Гузар, "Profiessionalnyj Futbolnyj Kłub "Szurtan" Guzar") – uzbecki klub piłkarski z siedzibą w Gʻuzorze, w wilajecie kaszkadaryjskim.
Historia.
Chronologia nazw:
Piłkarska drużyna Ok Oltin została założona w mieście Gʻuzor w 1986.
W 1989 głównym sponsorem zostało przedsiębiorstwo "SzurtanGaz". Klub zmienił nazwę na Shoʻrtan i postawił przed sobą zadanie awansować do pierwszej ligi.
W latach 1992-1995 zespół występował w mistrzostwach wilajetu kaszkadaryjskiego i każdy raz kwalifikował się do turnieju finałowego, ale zawsze brakowało szczęścia i punktów dla awansu do pierwszej ligi. Dopiero w 1995 udało się zdobyć awans.
W 1996 zespół debiutował w Pierwszej Lidze Uzbekistanu.
W 2005 debiutował w Wyższej Lidze Uzbekistanu, w której występuje do dziś.

</doc>
<doc id="1679147" url="https://pl.wikipedia.org/wiki?curid=1679147" title="Kimberley Mickle">
Kimberley Mickle

Kimberley Mickle (ur. 28 grudnia 1984 w Perth) – australijska lekkoatletka, oszczepniczka.
Jej pierwszym dużym międzynarodowym osiągnięciem był złoty medal mistrzostw świata juniorów młodszych (Debreczyn 2001). W 2006 roku zajęła czwarte miejsce w igrzyskach Wspólnoty Narodów oraz była piąta zawodniczką pucharu świata (Ateny 2006). Bez powodzenia startowała w mistrzostwa świata w Berlinie (2009). W 2010 reprezentując Azję i Oceanię zajęła trzecie miejsce w pierwszej edycji pucharu interkontynentalnego. Wywalczyła srebrny medal igrzysk Wspólnoty Narodów w 2010. Była finalistką mistrzostw świata w Daegu (2011) oraz odpadła w eliminacjach igrzysk olimpijskich w Londynie (2012). W 2013 zdobyła srebrny medal mistrzostw świata w Moskwie. Mistrzyni igrzysk Wspólnoty Narodów w Glasgow (2014).
Rekord życiowy: 66,83 (22 marca 2014, Melbourne) – do 2018 rekord Australii i Oceanii.

</doc>
<doc id="1679149" url="https://pl.wikipedia.org/wiki?curid=1679149" title="Rodan (ujednoznacznienie)">
Rodan (ujednoznacznienie)

Rodan:
Zobacz też:

</doc>
<doc id="1679150" url="https://pl.wikipedia.org/wiki?curid=1679150" title="Liscomb">
Liscomb

Liscomb – miasto w Stanach Zjednoczonych, w stanie Iowa. Według danych z 2000 r. zamieszkują je 272 osoby.

</doc>
<doc id="1679151" url="https://pl.wikipedia.org/wiki?curid=1679151" title="Seiya Kishikawa">
Seiya Kishikawa

 – japoński tenisista stołowy, sześciokrotny brązowy medalista mistrzostw świata, trzykrotny mistrz świata juniorów.
Zawodnik zdobył brązowy medal mistrzostw świata w 2009 r. w Jokohamie w deblu (w parze z Junem Mizutanim) oraz brązowy medal drużynowych mistrzostw świata zdobyty rok wcześniej w Guangzhou. Startował w igrzyskach olimpijskich w Pekinie, zajmując wraz z kolegami w turnieju drużynowym 5. miejsce.
Startując w mistrzostwach świata juniorów w Santiago w 2003 r. został mistrzem świata w grze podwójnej. Rok później w Kobe obronił mistrzostwo świata juniorów w deblu, a w 2005 r. w Linzu zdobył tytuł drużynowo.

</doc>
<doc id="1679154" url="https://pl.wikipedia.org/wiki?curid=1679154" title="Imair Airlines">
Imair Airlines

Imair Airlines – nieistniejąca azerska linia lotnicza z siedzibą w Baku. Była prywatną linią lotniczą obsługującą międzynarodowe połączenia oraz czartery. Głównym hubem był port lotniczy Baku.

</doc>
<doc id="1679157" url="https://pl.wikipedia.org/wiki?curid=1679157" title="Sultan Abdulmajeed Al-Hebshi">
Sultan Abdulmajeed Al-Hebshi

Sultan Abdulmajeed Al-Hebshi (ur. 31 stycznia 1985) – saudyjski lekkoatleta, kulomiot.
Osiągnięcia.
W 2008 Al-Hebshi reprezentował Arabię Saudyjską na igrzyskach olimpijskich w Pekinie, zajął 27. miejsce w eliminacjach i odpadł z dalszej rywalizacji.

</doc>
<doc id="1679161" url="https://pl.wikipedia.org/wiki?curid=1679161" title="Jun Mizutani">
Jun Mizutani

 – japoński tenisista stołowy, pięciokrotnie brązowy medalista mistrzostw świata, dwukrotny mistrz i wicemistrz świata juniorów.
Największym sukcesem zawodnika jest brązowy medal mistrzostw świata w 2009 roku w Jokohamie w deblu (w parze z Seiya Kishikawą) oraz brązowy medal drużynowych mistrzostw świata zdobyty rok wcześniej w Guangzhou. Startował w igrzyskach olimpijskich w Pekinie, zajmując wraz z kolegami w turnieju drużynowym 5. miejsce.
Startując w mistrzostwach świata juniorów w Linzu w 2005 został wicemistrzem świata w grze pojedynczej, brązowym medalistą w grze podwójnej i mistrzem drużynowo. Rok wcześniej w Kobe zdobył mistrzostwo świata juniorów w deblu.
Wygrana w turnieju finałowym ITTF Pro Tour 2010.

</doc>
<doc id="1679162" url="https://pl.wikipedia.org/wiki?curid=1679162" title="Tired of England">
Tired of England

Tired of England – tytuł utworu z drugiego studyjnego albumu zespołu Dirty Pretty Things, "Romance at Short Notice", a także pierwszego i zarazem ostatniego promującego go singla, który został wydany 23 czerwca 2008. W notowaniu "UK Singles Chart" wydawnictwo to osiągnęło 54. pozycję.
Wersje.
Singel "Tired of England" został wydany w trzech wersjach:

</doc>
<doc id="1679163" url="https://pl.wikipedia.org/wiki?curid=1679163" title="Nordfriedhof (stacja metra)">
Nordfriedhof (stacja metra)

Nordfriedhof – stacja Metra w Monachium, na linii U6. Znajduje się w dzielnicy Schwabing-Freimann. Stacja została otwarta 19 października 1971.

</doc>
<doc id="1679164" url="https://pl.wikipedia.org/wiki?curid=1679164" title="Dietlindenstraße">
Dietlindenstraße

Dietlindenstraße - stacja Metra w Monachium, na linii U6. Znajduje się w dzielnicy Schwabing-Freimann. Stacja została otwarta 19 października 1971.

</doc>
<doc id="1679165" url="https://pl.wikipedia.org/wiki?curid=1679165" title="Antonveneta Padwa">
Antonveneta Padwa



</doc>
<doc id="1679166" url="https://pl.wikipedia.org/wiki?curid=1679166" title="HMS Thames (1932)">
HMS Thames (1932)

HMS Thames (N71) – okręt podwodny Royal Navy, wybudowany w latach 30. XX wieku, należący do typu "Thames" zwanego również typem "River".
Historia.
Okręt został zbudowany w stoczni Vickers-Armstrongs w Barrow-in-Furness. Po przyjęciu do służby 19 lipca 1932 roku jednostka stacjonowała w Portsmouth. Zimą 1933 roku okręt operował na Bałtyku w celu sprawdzenia możliwości działania w warunkach zalodzonego morza. Rok później "Thames" został wysłany na Morze Śródziemne. We wrześniu 1938 roku okręt wypłynął w rejs dookoła Afryki, który ukończył w styczniu 1939 roku. Od lutego 1939 roku stacjonował ponownie w Portsmouth, wchodząc w skład 2 Flotylli Okrętów Podwodnych. 
22 lipca 1940 roku "Thames" wypłynął z bazy Dundee i udał się w rejon Stavanger. Okręt nie powrócił z tej misji, nie ma jasności co do okoliczności zatopienia okrętu. Najbardziej rozpowszechniona teoria mówi, iż "Thames" zatonął wpłynąwszy na minę 23 lipca 1940 roku. Inną z domniemanych przyczyn była akcja zatopienia torpedowca "Luchs", który wraz z innymi okrętami Kriegsmarine eskortował pancernik "Gneisenau". Torpeda, która zatopiła "Luchsa", została wystrzelona z bardzo małej odległości, możliwe jest, że szczątki eksplodującego okrętu zatopiły "Thames". 29 lipca w rejonie patrolowania brytyjskiego okrętu przeprowadzony został nieskuteczny atak torpedowy na U-62, nie wiadomo jednak czy to właśnie "Thames" był odpowiedzialny za ten atak.

</doc>
<doc id="1679169" url="https://pl.wikipedia.org/wiki?curid=1679169" title="Tobias Benjamin Unger">
Tobias Benjamin Unger



</doc>
<doc id="1679170" url="https://pl.wikipedia.org/wiki?curid=1679170" title="Gołąbek buczynowy">
Gołąbek buczynowy

Gołąbek buczynowy ("Russula nobilis" Velen) – gatunek grzybów należący do rodziny gołąbkowatych ("Russulaceae").
Systematyka i nazewnictwo.
Pozycja w klasyfikacji według Index Fungorum: "Russula, Russulaceae, Russulales, Incertae sedis, Agaricomycetes, Agaricomycotina, Basidiomycota, Fungi".
Niektóre synonimy naukowe:
Nazwę polską zaproponował Władysław Wojewoda w 2003 r., Alina Skirgiełło używała nazwy gołąbek merowski (obydwoje dla synonimu "R. mairei").
Morfologia.
Średnica 4–9,5 cm, kształt początkowo półkulisty, potem rozpostarty, a nawet nieco wklęsły. Brzeg dość ostry, gładki i nieco karbowany (co najwyżej do 5 mm). Powierzchnia gładka o barwie od różowej do karminowej. Po deszczach blaknie i staje się brudnożółtawa lub jasnoróżowa. Podczas suchej pogody skórka jest matowa, podczas wilgotnej nieco lepka, Daje się ściągnąć tylko na samym brzegu.
Dość gęste i dość cienkie. Mają szerokość 5–8 mm, są rozwidlone, przy trzonie przyrośnięte zatokowato, przy brzegu tępe. Występują między nimi blaszeczki. Są białe,lub z żółtawym odcieniem.
Wysokość 2,5–4 cm, grubość 1–1,5 cm, walcowaty, pełny. Powierzchnia gładka lub delikatnie szorstka, bez różowego wybarwienia, co najwyżej ze słabym różowym odcieniem. Ma barwę białą, żółtą lub brązowawą.
Twardy i ścisły, biały, tylko pod skórką zabarwiony na różowo. Zapach lekko owocowy, smak ostry.
Wysyp zarodników biały. Zarodniki o kształcie od kulistego do szeroko elipsoidalnego i rozmiarach 8,5–10 × 7–8,5 µm. Mają brodawkowato-kolczastą powierzchnię z rzadką siateczką i widoczną łysinką. Podstawki o rozmiarach 40–50 × 9–12,5 µm, cystydy 65–75 × 7,5–10 µm. Pod działaniem sulfowaniliny barwią się na granatowo. W skórce liczne dermatocysty o rozmiarach 65–85 × 6–10 µm.
Występowanie i siedlisko.
Znany jest tylko w Europie. W polskim piśmiennictwie mykologicznym opisany na wielu stanowiskach.
Występuje w lasach liściastych, pod bukami, na suchych glebach wapiennych. Pojawia się od sierpnia do października.
Znaczenie.
Grzyb mikoryzowy. Jest grzybem trującym, powoduje zaburzenia układu pokarmowego.

</doc>
<doc id="1679171" url="https://pl.wikipedia.org/wiki?curid=1679171" title="Russula nobilis">
Russula nobilis



</doc>
<doc id="1679172" url="https://pl.wikipedia.org/wiki?curid=1679172" title="Megacollybia platyphylla">
Megacollybia platyphylla



</doc>
<doc id="1679173" url="https://pl.wikipedia.org/wiki?curid=1679173" title="Gołąbek merowski">
Gołąbek merowski



</doc>
<doc id="1679174" url="https://pl.wikipedia.org/wiki?curid=1679174" title="RORO">
RORO



</doc>
<doc id="1679176" url="https://pl.wikipedia.org/wiki?curid=1679176" title="Marcin Awiżeń">
Marcin Awiżeń

Marcin Awiżeń (ur. 11 listopada 1985 w Kozienicach) – polski niepełnosprawny lekkoatleta. Złoty medalista letnich igrzysk paraolimpijskich w Pekinie, uczestnik letnich igrzysk paraolimpijskich w Londynie.
Kariera.
Specjalizuje się w biegach na 800 i 1500 metrów. Reprezentuje klub Start Radom. Jego trenerem jest Jacek Szczygieł. Rywalizuje w kategorii T46 (osoby z przeszczepionymi kończynami).

</doc>
<doc id="1679177" url="https://pl.wikipedia.org/wiki?curid=1679177" title="Porto-São Bento">
Porto-São Bento

Porto-São Bento (port.: "Estação Ferroviária de Porto – São Bento") – stacja kolejowa w Porto, w Portugalii. Stacja została oddana do użytku w 1916 roku. Znana jest z płytek azulejo zdobiących wnętrze budynku, przedstawiających sceny z historii kraju. Znajduje się przy Praça de Almeida Garrett, w samym centrum miasta. Znajdują się tu 4 perony i stacja metra.
Charakterystyka.
Położenie.
Stacja posiada dostęp od strony "Praça de Almeida Garrett", w samym centrum Porto.
Infrastruktura.
Początkowo stacja posiadała 4 perony i 8 torów pasażerskich. Liczba ta została zmniejszona do odpowiednio 3 i 6, o długości od 100 do 167 metrów. perony mają 90 cm wysokości.
Wnętrze.
Stacja jest dobrze znana ze swoich płytek ceramicznych, o tematyce historycznej. Mają powierzchnię około 551 metrów kwadratowych, głównie przedstawiają sceny z północnego regionu kraju, wśród innych sceny z bitwy pod Valdevez, Egas Moniz z dziećmi króla Alfonsa VII, wejście króla Jana I Dobrego i Filipy Lancaster do Porto w 1387 i podboju Ceuty w 1415 roku.
Historia.
Nazwa stacji pochodzi od klasztoru benedyktyńskiego wybudowanego w tym miejscu w XVI wieku. Klasztor padł ofiarą pożaru w 1783, później odbudowany, ale stał się ruiną pod koniec XIX wieku. W kontekście rozszerzenia systemu kolejowego na terytorium Portugalii, Król Karol I położył pierwszy kamień węgielny do budowy stacji w 1900 roku. Projekt powierzono architektowi z Porto José Marques Da Silvie, który zaprojektował budynek pod wpływem architektury francuskiego Beaux-Arts.

</doc>
<doc id="1679179" url="https://pl.wikipedia.org/wiki?curid=1679179" title="Niszczyciele typu S 152">
Niszczyciele typu S 152

Niszczyciele typu S 152 – niemiecki typ niszczycieli z okresu I wojny światowej. Budowane w stoczni Schichaua okręty miały być wyposażone w trzy kotły parowe opalane ropą, z zapasem paliwa 324 tony, i uzbrojone identycznie jak niszczyciele typu "G 85". 
Budowano sześć okrętów tego typu: S 152, S 153,S 154, S 155, S 156 i S 157. W momencie zakończenia wojny ukończone były w 40-50%; wszystkie złomowano w latach 1921-1922.

</doc>
<doc id="1679180" url="https://pl.wikipedia.org/wiki?curid=1679180" title="S 153">
S 153



</doc>
<doc id="1679181" url="https://pl.wikipedia.org/wiki?curid=1679181" title="Foppapedretti Bergamo">
Foppapedretti Bergamo



</doc>
<doc id="1679182" url="https://pl.wikipedia.org/wiki?curid=1679182" title="Lobsang Czokji Gjalcen">
Lobsang Czokji Gjalcen

Lobsang Czokji Gjalcen (tyb. བློ་བཟང་ཆོས་ཀྱི་རྒྱལ་མཚན་་, wylie: "blo-bzang-chos-kyi-rgyal-mtshan"; ur. 1567
, 1569 lub 1570 zm. 1662) – czwarty Panczenlama.
Urodził się w dolinie rzeki Rong. Gdy był jeszcze dzieckiem, lama Khendrub Sangje Jesze rozpoznał w nim inkarnację Gjałły Łensapy Lobsanga Dondrupa. W wieku 14 lat przyjął święcenia mnisie. Mając 29 lat został wybrany opatem klasztoru Taszilhunpo. W 1603 mianowano go głównym nauczycielem i spowiednikiem IV Dalajlamy, w którego otoczeniu przebywał dłuższy czas.
W 1616 uczestniczył w uroczystościach pogrzebowych swojego wychowanka. Rok później został mianowany przełożonym klasztoru Sera. W 1622 uczestniczył w ceremonii intronizacji V Dalajlamy, udzielił mu także wstępnych święceń. Trzy lata później prowadził ceremonie towarzyszące Wielkiemu Świętu Modlitwy, udzielając, niedługo po tym wydarzeniu, święceń nowicjusza V Dalajlamie. Został także - po uzgodnieniach i pertraktacjach - jego spowiednikiem i starszym nauczycielem.
W 1642 otrzymał od dalajlamy tytuł panczenlamy.
Rozpoczął, zakrojoną na ogromną skalę, rozbudowę klasztoru Taszilhunpo, który stał się w jej wyniku główną siedzibą Panczenlamów i jednym z najważniejszych kompleksów sakralnych w kraju. Stworzył między innymi wchodzący w skład tego kompleksu dacan mistyczny Ngagpa.
Zmarł w roku Wodnego Tygrysa, mając ponad 90 lat. Jego ciało zmumifikowano i złożono w zbudowanej z kilkuset kilogramów złota stupie w jego macierzystym klasztorze Taszilhunpo. Grobowiec ten został zniszczony w latach 60. XX wieku przez Chińczyków.
Dzieła.
Spuścizna literacka IV Panczenlamy obejmuje 4 tomy dzieł, w tym między innymi:

</doc>
<doc id="1679184" url="https://pl.wikipedia.org/wiki?curid=1679184" title="Lobsang Chökyi Gyalsten">
Lobsang Chökyi Gyalsten



</doc>
<doc id="1679185" url="https://pl.wikipedia.org/wiki?curid=1679185" title="S 154">
S 154



</doc>
<doc id="1679188" url="https://pl.wikipedia.org/wiki?curid=1679188" title="Szklenice">
Szklenice

Szklenice (niem. "Glaserberg") – przysiółek w Polsce położony w województwie dolnośląskim, w powiecie zgorzeleckim, w gminie Pieńsk,
będący częścią wsi Bielawa Dolna.
W latach 1975–1998 miejscowość administracyjnie należała do województwa jeleniogórskiego.

</doc>
<doc id="1679191" url="https://pl.wikipedia.org/wiki?curid=1679191" title="S 155">
S 155



</doc>
<doc id="1679194" url="https://pl.wikipedia.org/wiki?curid=1679194" title="S 156">
S 156



</doc>
<doc id="1679196" url="https://pl.wikipedia.org/wiki?curid=1679196" title="S 157">
S 157



</doc>
<doc id="1679197" url="https://pl.wikipedia.org/wiki?curid=1679197" title="Damian Pietrasik">
Damian Pietrasik

Damian Michał Pietrasik (ur. 26 lipca 1986 w Olkuszu) – polski niepełnosprawny pływak. Srebrny medalista Igrzysk Paraolimpijskich w Pekinie w konkurencji 100 metrów stylem grzbietowym, bijąc rekord Europy. W 2004 roku wziął udział w Paraolimpiadzie w Atenach, gdzie zajął 5. miejsce na 100m stylem grzbietowym. Inne osiągnięcia: 2005 – srebro podczas Pucharu Świata w Manchesterze; 2006 – srebro podczas Mistrzostw Świata w Durbanie, (RPA) na 100m stylem grzbietowym; 2007 złoty medal w São Paulo, (Brazylia) na 100m stylem grzbietowym; 2009 – złoto i 2 srebra podczas Mistrzostw Europy w Islandii, (złoto na 50m stylem dowolnym, srebra na 100m stylem dowolnym i grzbietowym). Jest zawodnikiem niewidomym.
Damian zakończył karierę pływacką, trenował w klubie IKS Warszawa. Jego trenerem był Waldemar Madej.
Oprócz pływania zajmuje się profesjonalnie muzyką. Gra na fortepianie i syntezatorach. Współpracował z takimi artystami jak: Sosnowski, Edyta Górniak, Sasha Strunin, Pola Rise, Avenue, Magdalena Tul. Skończył klasyczną szkołę muzyczną w Laskach, w klasie fortepianu u Prof. Beaty Dąbrowskiej. Studiował Dziennikarstwo i Stosunki Międzynarodowe na Uniwersytecie Warszawskim.
W 2008–2009 roku poprowadził go pianista jazzowy Marcin „Luter” Lutrosiński, a później Mariusz Gęgotek. W 2007 roku zagrał 3 utwory ze słynnym pianistą jazzowym Leszkiem Możdżerem, podczas gali zorganizowanej przez Rotary Club. Rok później wystąpił z zespołem Anny Marii Jopek.
W 2009 roku wystąpił z krótkim programem solowym w Filharmonii Narodowej.
W roku 2013 współpracował z Teatrem Tworzenia Jarosława Pijarowskiego (koncert: Fukushima – CBR Warszawa).
W 2014 r. był kierownikiem muzycznym zespołu Edyty Górniak.
Od 2013 r. współtworzy polsko-francuski zespół Avenue, z którym koncertował w różnych miejscach Europy m.in. Bułgarii, Rosji, Niemczech, Litwie i Belgii.
W 2022 r. wydał swój longplay "River" nagrany w kwintecie z takimi muzykami jak: Amalia "Umeda" Obrębowska, Wojciech Konikiewicz, Milo Kurtis, Amadeusz Krebs, Maciej Matysiak, Marcin Kajper i Cyprian Baszyński.
W 2022 r. ukazał się pełnometrażowy film z muzyką jego autorstwa pt. "Samiec Alfa" .
Osiągnięcia sportowe.
Igrzyska paraolimpijskie.
2008
Mistrzostwa świata.
2006
2007

</doc>
<doc id="1679201" url="https://pl.wikipedia.org/wiki?curid=1679201" title="Leucopsar">
Leucopsar



</doc>
<doc id="1679205" url="https://pl.wikipedia.org/wiki?curid=1679205" title="Anthony Quayle">
Anthony Quayle

John Anthony Quayle (ur. 7 września 1913 w Ainsdale w hrabstwie Lancashire, zm. 20 października 1989 w Londynie) – brytyjski aktor filmowy i teatralny nominowany w 1970 do Oscara za drugoplanową rolę w filmie "Anna tysiąca dni" (1969; reż. Charles Jarrott).
W czasie drugiej wojny światowej był majorem armii brytyjskiej. Był jednym z oficerów, którzy żegnali na lotnisku w Gibraltarze 4 lipca 1943 generała Władysława Sikorskiego, który zginął wówczas w katastrofie samolotu.
Od 1932 był aktorem londyńskiego teatru The Old Vic, a w latach 1948-56 był dyrektorem Royal Shakespeare Theatre. Występował także na scenach nowojorskich. W filmie zadebiutował jeszcze przed wojną, jednak jego filmowa kariera rozwinęła się dopiero pod koniec lat 50. W 1952 został odznaczony Orderem Imperium Brytyjskiego, a w 1985 otrzymał z rąk królowej tytuł szlachecki. Zmarł na raka wątroby w wieku 76 lat.

</doc>
<doc id="1679206" url="https://pl.wikipedia.org/wiki?curid=1679206" title="Dania na Letnich Igrzyskach Paraolimpijskich 2008">
Dania na Letnich Igrzyskach Paraolimpijskich 2008

Danię na Letnich Igrzyskach paraolimpijskich w Pekinie reprezentowało 34 zawodników.

</doc>
<doc id="1679207" url="https://pl.wikipedia.org/wiki?curid=1679207" title="Drabina (ujednoznacznienie)">
Drabina (ujednoznacznienie)



</doc>
<doc id="1679217" url="https://pl.wikipedia.org/wiki?curid=1679217" title="Jadwiga Lechicka">
Jadwiga Lechicka

Jadwiga Lechicka (ur. 16 października 1898 w Krukienicach, zm. 20 kwietnia 1965 w Chełmży) – pedagog, historyk oświaty i wychowania.
Życiorys.
Jadwiga Lechicka urodziła się w Krukienicach, w rodzinie Andrzeja i Franciszki z Kuderewiczów. Szkołę powszechną ukończyła w Samborze. W okresie 1912–1914 działała w Związku Strzeleckim i harcerstwie w Samborze. Uczestniczyła w obronie Lwowa w 1918 i 1920. W 1920 zdała maturę w IV Gimnazjum Państwowym we Lwowie i rozpoczęła jednocześnie pracę nauczycielską w szkole oraz studia na Uniwersytecie Jana Kazimierza. Po ich ukończeniu mianowana została asystentem przy katedrze historii nowożytnej kierowanej przez A. Szelągowskiego. Wkrótce uzyskała doktorat z filozofii za pracę "Pisma polityczne z czasów przedostatniego bezkrólewia". Przez cały czas pobytu we Lwowie uczyła historii i geografii w Gimnazjum Zofii Strzałkowskiej, oraz w działającym tamże Seminarium Nauczycielskim Żeńskim. W 1929 uzyskała stypendium Funduszu Kultury Narodowej i wyjechała na studia archiwalne do Paryża, Lunewill, Drezna, Wiednia i Gdańska. Po powrocie z zagranicy pracowała od jesieni 1930 jako wizytator w łódzkim kuratorium oświaty, w latach 1932–1936 piastowała to samo stanowisko w warszawskim kuratorium. Po odejściu z kuratorium pracowała w gimnazjum im J. Lelewela, gdzie uczyła historii i geografii.
Jej zainteresowania naukowe w tym czasie skupiały się na epoce oświecenia, publikowała także prace z zakresu metodyki nauczania historii. W ostatnich latach II RP podjęła próbę opracowania podręczników historii dla szkół średnich. Udało jej się ukończyć prace nad I i II cz. podręcznika dla liceum, ostatnie dwie części uległy zniszczeniu ze względu na wybuch wojny.
W okresie okupacji Lechicka brała aktywny udział w tajnym nauczaniu w Warszawie. Prowadziła tajne komplety gimnazjalne i licealne, z czasem włączyła się w tajne nauczanie na poziomie uniwersyteckim. Po powstaniu warszawskim została wysiedlona do Niemiec, skąd udało jej się powrócić już w 1945.
Po powrocie na krótko objęła obowiązki adiunkta na UŁ. Od 1946 jako adiunkt wykładała historię oświaty i wychowania, a także dydaktykę historii w nowo powstałym Uniwersytecie Mikołaja Kopernika w Toruniu. W Toruniu zorganizowała taż sekcję dydaktyczną przy miejscowym oddziale Polskiego Towarzystwa Historycznego i przez kilka następnych lat kierowała jego pracami.
Habilitowała się z dydaktyki historii i historii nowożytnej w 1947. Jako pracę habilitacyjną przedłożyła rozprawę pt. "Dydaktyka historii" – nie ukazała się drukiem. Była członkiem Towarzystwa Naukowego w Toruniu. Obowiązki docenta objęła w 1951, 6 lat później została mianowana profesorem nadzwyczajnym. W 1962 objęła kierownictwo Katedry Historii Polski i Powszechnej XV–XVIII wieku.
Zmarła 20 kwietnia 1965 w szpitalu w Chełmży. Pochowana została w rodzinnym grobowcu na Cmentarzu Komunalnym w Jarosławiu (sektor 22-B-5).

</doc>
<doc id="1679219" url="https://pl.wikipedia.org/wiki?curid=1679219" title="Chalid Habasz as-Suwajdi">
Chalid Habasz as-Suwajdi

Chalid Habasz as-Suwajdi, "Khalid Habash Al-Suwaidi" (ur. 10 października 1984) – katarski lekkoatleta, kulomiot i dyskobol.
Osiągnięcia.
As-Suwajdi wielokrotnie reprezentował Katar na największych seniorskich międzynarodowych imprezach, jednak nigdy nie kwalifikował się do rundy finałowej, między innymi zajął 30. miejsce w eliminacjach podczas igrzysk olimpijskich (pchnięcie kulą Ateny 2004).

</doc>
<doc id="1679221" url="https://pl.wikipedia.org/wiki?curid=1679221" title="Rajd na Saint-Nazaire">
Rajd na Saint-Nazaire

Rajd na Saint-Nazaire (Operacja Chariot) – brytyjski atak na niemiecką bazę morską we francuskim porcie Saint-Nazaire podczas II wojny światowej. Akcja została przeprowadzona w nocy 28 marca 1942 roku połączonymi siłami Royal Navy i komandosów British Army. Jej głównym celem był suchy dok – ówcześnie największy na świecie i jedyny na okupowanym atlantyckim wybrzeżu zdolny pomieścić niemiecki pancernik „Tirpitz”.
Plan ataku zakładał staranowanie zewnętrznych wrót doku przez niszczyciel HMS „Campbeltown”, pod którego pokładem złożone zostały ładunki wybuchowe z zapalnikami czasowymi. W tym samym czasie miał nastąpić desant komandosów, których zadaniem było unieszkodliwienie niemieckich stanowisk obronnych i dokonanie jak największych zniszczeń infrastruktury portowej. Po wypełnieniu swych zadań komandosi mieli powrócić na okręty i ewakuować się, zanim nastąpi eksplozja ładunków wybuchowych na niszczycielu, a w rezultacie destrukcja doku. Rajd, pomimo komplikacji i pozornego fiaska, zakończył się brytyjskim sukcesem – w opóźnionej eksplozji niszczyciela suchy dok został wyłączony z użytku na następne 5 lat. Rajd został jednak okupiony ciężkimi stratami. Zaledwie 3 z 18 okrętów, które wzięły udział w ataku, powróciły do Wielkiej Brytanii. Spośród ponad 250 komandosów tylko nielicznym udało się uniknąć śmierci lub niemieckiej niewoli.
Ze względu na rozmach i powodzenie operacji, w brytyjskiej tradycji militarnej znana jest ona również pod nazwą „największego z rajdów” ("the greatest raid of all"), a także „największego rajdu wszech czasów” ("the greatest raid of all time").
Tło operacji.
Port w Saint-Nazaire miał dla Kriegsmarine szczególne znaczenie z dwóch powodów. Po pierwsze był główną bazą niemieckich okrętów podwodnych na francuskim wybrzeżu. W jego masywnych betonowych bunkrach stacjonowała 6. i 7. Flotylla U-Bootów. Po drugie znajdował się tam największy na świecie suchy dok "Forme Écluse Joubert". Został uruchomiony w 1934 roku specjalnie na potrzeby wielkiego francuskiego liniowca SS „Normandie” (stąd zwany jest również „Dokiem Normandie”). Miał 350 metrów długości i 50 szerokości, co umożliwiało remontowanie w nim największych okrętów niemieckiej marynarki wojennej, przede wszystkim pancernika „Tirpitz”. Okręt ten osiągnął gotowość operacyjną w styczniu 1942 roku, wypełniając lukę po zatopionym „Bismarcku”. Brytyjczycy uważali, że stanowi potencjalnie wielkie zagrożenie dla ich transatlantyckich konwojów; stał się więc celem numer jeden Home Fleet. „Zniszczenie lub nawet uszkodzenie tego okrętu jest obecnie naszym największym zadaniem na morzu” – napisał wkrótce po wejściu do służby pancernika Winston Churchill. Sama jego obecność w pobliżu brzegów Wielkiej Brytanii (stacjonował w Norwegii) wiązała 4 brytyjskie i 2 amerykańskie pancerniki. Wyeliminowanie „Tirpitza” okazało się jednak zadaniem niezwykle trudnym. Dopóki przebywał w głębokich norweskich fiordach, był poza zasięgiem rażenia brytyjskiego lotnictwa oraz okrętów podwodnych. Nie mogąc zniszczyć pancernika, Brytyjczycy postanowili ograniczyć możliwości jego poruszania się. Wychodzący w morze okręt musiał mieć zagwarantowaną możliwość remontu i usunięcia ewentualnych uszkodzeń, które mogłyby powstać w czasie rejsu i walki. Jedynym miejscem na atlantyckim wybrzeżu, gdzie „Tirpitz” mógł przejść takie naprawy był właśnie suchy dok w Saint-Nazaire.
Zadanie zniszczenia Doku Normandie otrzymał jeszcze w 1941 roku RAF, jednak przeprowadzone naloty nie wyrządziły większych zniszczeń. Przyczynami niepowodzenia były duża wytrzymałość stalowych i betonowych instalacji portowych, niedoskonała na tym etapie wojny technika nocnych nalotów bombowych oraz chęć uniknięcia strat wśród francuskiej ludności cywilnej. Brytyjskie dowództwo rozważyło zatem sięgniecie po inne środki. Zdaniem Royal Navy dużą operację desantową uniemożliwiało położenie portu, który znajdował się 8 km w głębi estuarium Loary. Obawiano się, że flota desantowa zostałaby wykryta i zatopiona przez ulokowaną na obu brzegach rzeki silną artylerię nadbrzeżną, zanim zdołałaby zbliżyć się do celu. Wykluczono również sabotaż. SOE uznała za nierealne dostarczenie do portu przez jej agentów wielkiej ilości materiałów wybuchowych, jaka była potrzebna do zniszczenia doku. Ostatecznie tym, który podjął się opracowania planu wyeliminowania suchego doku okazał się lord Louis Mountbatten. Mountbatten, jako Szef Operacji Połączonych, był odpowiedzialny za organizowanie rajdów na tereny okupowane przez III Rzeszę. Do swojej dyspozycji miał specjalnie do tego przeznaczone oddziały komandosów zorganizowane w 12 oddziałów, wielkości batalionu każdy, zwanych Commando. To właśnie ich siłami miała zostać przeprowadzona operacja.
Plan operacji.
31 stycznia 1942 roku Mountbatten nakazał zespołowi pod kierownictwem kmdr. Hughes-Halleta stworzyć wstępny zarys operacji. Do jego opracowania wykorzystano m.in. plany Doku Normandie, informacje wywiadu, a także dostarczoną przez RAF szczegółową makietę portu i zdjęcia lotnicze. 7 lutego gotowy projekt został przedłożony przedstawicielom Admiralicji.
Dwa specjalnie zmodyfikowane niszczyciele miały nocą wedrzeć się do Saint-Nazaire. Jeden z nich wyładowany materiałami wybuchowymi miał staranować południowe wrota suchego doku, a z jego pokładu mieli wtargnąć do portu komandosi. Ich zadaniem było (kolejność według priorytetu):
Drugi niszczyciel dałby komandosom osłonę ogniową, a po wypełnieniu przez nich zadań zapewniłby im ewakuację. Po jej zakończeniu niszczyciel-taran miał eksplodować, niszcząc południowe wrota doku i wszystko w ich pobliżu. W trakcie trwania całej akcji 350 bombowców RAF-u miało bombardować cele w mieście i jego okolicach, paraliżując ewentualne niemieckie kontrataki. Datę operacji wyznaczono na koniec marca, czyli prognozowany okres wyjątkowo silnych przypływów. Dzięki temu niszczyciele mogłyby przepłynąć przez mielizny, omijając tor wodny, który był pod stałą obserwacją niemieckich artylerzystów. Plan został oceniony jako ekstremalnie ryzykowny, ale wykonalny.
Zanim jednak przystąpiono do jego realizacji, nastąpiły w nim istotne zmiany. Zamiast dwóch niszczycieli Royal Navy zgodziła się przekazać Mountbattenowi tylko jeden. W zastępstwie drugiego Admiralicja obiecała wyasygnować flotyllę małych ścigaczy okrętów podwodnych, która miała zabrać na pokład część komandosów oraz zapewnić środki ewakuacji. Zdecydowano się także ograniczyć wsparcie lotnicze (RAF ostatecznie obiecał zaledwie 60 bombowców). Ponadto aby zminimalizować straty wśród ludności cywilnej, bombardowanie miało nastąpić jedynie w razie dobrej widoczności. 3 marca zrewidowany plan uzyskał akceptację Komitetu Szefów Sztabu. Operacji nadano kryptonim „Chariot” (Rydwan).
Przygotowania.
Komandosi.
Działaniami komandosów miał pokierować 38-letni podpułkownik Charles Newman. Był dowódcą 2 Commando i weteranem kampanii norweskiej 1940 roku. Spośród żołnierzy swojego oddziału wybrał setkę najlepszych komandosów, którzy zostali następnie poddani intensywnemu szkoleniu w nocnej walce w warunkach miejskich. Z ich sił sformowano mające zniszczyć stanowiska ogniowe nieprzyjaciela 14-osobowe zespoły szturmowe, a także kilkuosobowe zespoły osłony, których zadaniem była bezpośrednia ochrona zespołów saperskich. Ich uzbrojenie stanowiły granaty, pistolety maszynowe Thompson, ręczne karabiny maszynowe Bren oraz lekkie moździerze.
Zespoły saperskie sformowano z około 150 komandosów wyselekcjonowanych z 1, 3, 4, 5, 9 i 12 Commando. Ich rola była szczególnie ważna, bowiem polegała na zniszczeniu kluczowych instalacji portowych. W tym celu musieli posiąść specjalistyczną wiedzę na temat materiałów wybuchowych oraz zasady działania obiektów i maszyn, które mieli zniszczyć. Szkoleniem w tym zakresie kierował kpt. Pitchard, który miał za sobą zarówno pracę dokera oraz służbę w Royal Engineers. Odbywało się ono w portach w Cardiff i Southampton. Każdy zespół został przydzielony do wysadzenia w Saint-Nazaire konkretnego obiektu i przeprowadzał symulacje na jego odpowiedniku w tych portach. Suchy dok w Southampton miał tę wielką zaletę, że był niemal kopią Doku Normandie. Ćwiczenia odbywały się w ciemnościach oraz często w zdekompletowanych składach, tak aby każdy żołnierz był przygotowany na przejęcie zadania poległego kolegi. Każdy kilkuosobowy zespół saperski przenosił ponad 150 kg materiałów wybuchowych oraz młoty, łomy i siekiery. Jedynym uzbrojeniem ich członków były pistolety. Ich bezpieczeństwo leżało więc całkowicie w rękach zespołów osłony.
Royal Navy.
Za morską część operacji odpowiadał 34-letni komandor porucznik Robert „Red” Ryder. Był to doświadczony oficer Royal Navy o bogatej karierze. Służył na okręcie podwodnym, dowodził szkunerem podczas 3-letniej wyprawy na Antarktydę, był oficerem na HMS „Warspite”, a po wybuchu wojny kapitanem fregaty oraz statku-pułapki. Udział w rajdzie miał być dla niego szansą na rehabilitację po tym, jak kilka miesięcy wcześniej został oddelegowany do służby na lądzie za utratę okrętu w wyniku kolizji z inną jednostką. Jego zadaniem było teraz dostarczyć do Saint-Nazaire wyładowany materiałami wybuchowymi niszczyciel oraz ponad 250 komandosów Newmana, osłaniać ich działania ogniem ze swoich pozostałych okrętów, a następnie dowodzić akcją ewakuacyjną. Pierwotnie niszczycielem wyznaczonym do wzięcia udziału w operacji był polski ORP „Burza”. Był on nietypową jednostką w alianckiej flocie, więc Anglicy mieli stałe kłopoty z dobieraniem części zamiennych oraz uzupełnieniem jego wyposażenia. Na poświęcenie okrętu nie wyraziło jednak zgody kierownictwo Polskiej Marynarki Wojennej. Z podobnych przyczyn rozważano użycie francuskiego niszczyciela „Ouragan”, jednak z pomysłu zrezygnowano, nie chcąc wtajemniczać w plan ataku ludzi de Gaulle’a.
Ryderowi przekazano więc niszczyciel HMS „Campbeltown”. Była to przestarzała jednostka amerykańskiej produkcji, którą Brytyjczycy otrzymali w 1940 roku w ramach porozumienia „niszczyciele za bazy”. Na potrzeby rajdu został on poddany licznym modyfikacjom. Z okrętu usunięto wszelkie zbędne wyposażenie, aby maksymalnie zmniejszyć jego zanurzenie. Na mostku oraz wzdłuż burt zamontowano metalowe płyty mające dać choć minimalną osłonę obecnym na pokładzie komandosom. Siłę ognia niszczyciela zwiększono przez zastąpienie przedniego działa kalibru 4 cal. działem 12-funtowym oraz zamontowanie 8 dodatkowych automatycznych armatek Oerlikon 20 mm. Ponadto aby zmylić czujność garnizonu Saint-Nazaire, „Campbeltown” został upodobniony do niemieckiego torpedowca typu "Raubvogel". W tym celu usunięto dwa kominy, a dwóm pozostałym zmieniono radykalnie wygląd. W końcu pod pokładem okrętu (w przestrzeni między podstawą dziobowego działa a pomostem) w stalowych kontenerach umieszczono blisko 4,5-tonowy ładunek 24 bomb głębinowych Mk VII zawierających w sumie 3,17 t amatolu. Bomby połączono wodoodpornymi zapalnikami zespolonymi tzw. zapalnikiem ołówkowym, uzbrajającym się w wyniku uderzenia i działającym z około 8-godzinnym opóźnieniem. Aby utrudnić Niemcom odkrycie ładunków, całość pokryto warstwą betonu. Ponadto załoga niszczyciela została zredukowana do bezwzględnego minimum.
„Campbeltownowi” miała towarzyszyć grupa 18 mniejszych okrętów trzech typów. Większość z nich stanowiły ścigacze okrętów podwodnych (ML) typu "Fairmile B". Były to jednostki drewnianej konstrukcji o długości 34 m uzbrojone w dwie armatki Oerlikon 20 mm i podwójny karabin maszynowy Lewis (niektóre także w wyrzutnie torped). Wspierać je miał ścigacz artyleryjski typu "Fairmile C" (MGB 314). Był nieco mniejszy niż okręty typu B, ale za to silniej uzbrojony (dwie armaty 40 mm i dwa podwójnie sprzężone wielkokalibrowe karabiny maszynowe). Ponadto był wyposażony w radar i sonar, więc Ryder wybrał go na swój okręt dowodzenia. Grupę uzupełnił specjalnie zmodyfikowany kuter torpedowy MTB 74. Miał on storpedować wrota suchego doku, w razie gdyby „Campbeltownowi” nie udało się dotrzeć do portu.
Mimo swej szybkości, żaden z tych niewielkich okrętów nie był przystosowany do zadania, któremu musiał podołać. Były one lekkimi, nieopancerzonymi jednostkami wrażliwymi nawet na ostrzał karabinowy. Ponadto na potrzeby rajdu zamontowano na ich pokładach dodatkowe zewnętrzne zbiorniki paliwa, których każdorazowe przebicie groziło eksplozją.
Koncentracja.
Kompletowanie i szkolenie oddziałów mających wziąć udział w akcji zostało zakończone w drugim tygodniu marca. Następnie siły Rydera i Newmana w tajemnicy zgromadzono w Falmouth, skąd miały wyruszyć do Saint-Nazaire. Żołnierze zostali zakwaterowani na promie „Princesse Joséphine Charlotte” i ze względu na ściśle tajny charakter misji otrzymali zakaz jego opuszczania. Wolny czas wykorzystano na ostatnie przygotowania. Najpierw komandosi odbyli na pokładzie ścigaczy dwudniowy rejs wzdłuż wybrzeży Kornwalii, który miał na celu zaznajomić ich z warunkami na morzu oraz pomóc im przezwyciężyć chorobę morską, a kilka dni później dokonano symulacji nocnego desantu na bazę Devonport.
19 marca Newman zebrał wszystkich swoich ludzi i ujawnił im szczegółowy plan całego ataku (sam jego cel dopiero 6 dni później). Zgodnie z instrukcją Mountbattena, dał im również do zrozumienia, że misja jest na wpół samobójcza i większość jej uczestników prawdopodobnie z niej nie powróci. Dlatego też każdy otrzymał szansę zrezygnowania z wzięcia w niej udziału. Nikt z tej okazji nie skorzystał.
23 marca do Falmouth przybyły niszczyciele eskorty, a dwa dni później przeobrażony HMS „Campbeltown”. Datę wypłynięcia wyznaczono na czwartek 26 marca.
Siły stron.
Brytyjczycy.
Łącznie w rajdzie miało wziąć udział 611 ludzi oraz 19 okrętów. Siły te zostały podzielone na 5 grup:
ścigacz artyleryjski MGB 314 (okręt dowodzenia z Ryderem i Newmanem na pokładzie) oraz 2 ścigacze ML (160 i 270),
6 ścigaczy ML (306, 307, 341, 443, 447, 457) przewożących 2 zespoły szturmowe, 4 zespoły saperskie i 2 zespoły osłony,
6 ścigaczy ML (156, 177, 192, 262, 267, 268) przewożących 3 zespoły szturmowe, 2 zespoły saperskie, 2 zespoły osłony i zespół rezerwowy,
niszczyciel HMS „Campbeltown” (d-ca kmdr ppor. Stephen Beattie) przewożący 2 zespoły szturmowe, 5 zespołów saperskich i 2 zespoły osłony,
kuter torpedowy MTB 74 i dwa ścigacze ML (298, 446).
Zespołowi przydzielono eskortę złożoną z dwóch niszczycieli typu "Hunt" (HMS „Atherstone” i HMS „Tynedale”). Miały one osłaniać okręty Rydera w drodze do Francji, a następnie czekać w bezpiecznej odległości na zakończenie rajdu i eskortować je w drodze powrotnej. Dwa inne (HMS „Cleveland” i HMS „Brocklesby”) czuwały w pogotowiu u wybrzeży Anglii.
Wspierające atak naloty bombowe miały zostać przeprowadzone w trzech rzutach między godziną 23.30 a 4.00. W sumie wyznaczono do tego zadania 35 średnich bombowców Armstrong Whitworth Whitley oraz 25 Vickers Wellington.
Niemcy.
Port Saint-Nazaire, będąc bazą dwóch flotylli U-Bootów oraz miejscem remontu wielkich okrętów nawodnych Kriegsmarine, posiadał rozbudowany system stanowisk artylerii nadbrzeżnej i przeciwlotniczej. Działa były chronione potężnymi bunkrami wzniesionymi jeszcze przed wojną przez Francuzów, a później sukcesywnie rozbudowywanymi przez Niemców w ramach Wału Atlantyckiego. Czyniło to Saint-Nazaire drugą po Breście najlepiej ufortyfikowaną niemiecką bazą morską w zachodniej Europie. Dowódcą obrony ujścia Loary był komandor Adalbert Zuckschwerdt. Jego rozkazom podlegało 5000–6000 ludzi, w szczególności:
Wybrzeże na północ od ujścia Loary było chronione przez 333 Dywizję Piechoty generała Rudolfa Pilza. Tworzyli ją w dużej mierze wcieleni do Wehrmachtu Polacy z anektowanych przez III Rzeszę terenów zachodniej Polski. Najbliżej Saint-Nazaire stacjonował jej 679 Pułk Piechoty. Siły Pilza były jednak rozproszone na dużym obszarze, więc brytyjscy planiści liczyli na to, że zanim dotrą one do portu, komandosi zdążą się już wycofać.
Przebieg I fazy rajdu.
Droga do Francji.
Rano 26 marca, na kilka godzin przed wypłynięciem, Ryder i Newman otrzymali niepokojącą wiadomość. Przeprowadzony niedawno rekonesans lotniczy doniósł, że w Saint-Nazaire zakotwiczyły cztery niemieckie torpedowce (wkrótce potem dołączył do nich piąty). Były to „Seeadler”, „Jaguar”, „Iltis”, „Falke” i „Kondor” z dowodzonej przez kmdr. por. Moritza Schmidta 5 Flotylli Torpedowców. Mimo to, mając nadzieję, że w noc ataku już ich tam nie będzie, akcji nie odwołano. O godzinie 14.00 „Flotylla Rydera”, jak ją teraz przezwano, opuściła Falmouth. Planowo miała dotrzeć do Saint-Nazaire w sobotę 28 marca o godzinie 1.30. Dla uśpienia czujności niemieckiego zwiadu lotniczego obrała kurs na Gibraltar oraz przybrała formację zespołu do walki z okrętami podwodnymi. W nocy nieniepokojone brytyjskie okręty minęły Półwysep Bretoński i rano 27 marca przekroczyły 47. równoleżnik. Rozpoczęły wtedy łagodnym łukiem kierować się na wschód ku francuskiemu wybrzeżu.
Kilka minut po godzinie 7.00 na HMS „Tynedale” podniesiono alarm. W odległości 7 mil zauważono wynurzonego U-Boota. Niszczyciel ruszył przechwycić wrogi okręt, który najwyraźniej nie zauważył jeszcze brytyjskiej formacji. Dopiero ostrzelany z odległości 4,5 km z artylerii pokładowej przeprowadził manewr awaryjnego zanurzenia. Niszczyciel rozpoczął zrzucać bomby głębinowe i zmusił okręt podwodny do chwilowego wynurzenia się. Po chwili do „Tynedale” dołączył „Atherstone” i oba niszczyciele zrzuciły kolejne bomby, po czym rozpoczęły przeszukiwać głębię za pomocą azdyku. U-Boota nie wykryły i powróciły do szyku. Zaatakowanym okrętem podwodnym był U-593. Jego dowódca zdecydował się ponownie wynurzyć o 13.47 i dopiero wtedy wysłał meldunek (błędny) o wykryciu 13 brytyjskich okrętów podążających w kierunku zachodnim (sic!). Dowództwo Marinegruppenkommando West w Paryżu odebrało informację o 14.20, ale nie przywiązało do niej większej wagi, uznając, że jest to prawdopodobnie konwój do Gibraltaru lub zespół minujący Zatokę Biskajską. Na wszelki wypadek postanowiono jednak wysłać w miejsce zdarzenia pięć stacjonujących w Saint-Nazaire torpedowców.
Około godziny 11.30 Brytyjczycy natknęli się na powracającą z połowu grupę francuskich kutrów rybackich. Niemcy zwykli umieszczać wśród ich załóg zaopatrzonych w radiostacje obserwatorów, więc Ryder powziął wcześniej zamiar niszczenia wszelkich napotkanych tego typu jednostek. Nie chcąc jednak tracić czasu, zatopił jedynie dwa najbliższe kutry (ich załogi zostały uprzednio podjęte przez HMS „Atherstone”). Pozostałe, po przyjęciu zapewnień ich kapitanów, że nie mają na swoich pokładach radiostacji, zostały puszczone wolno.
Około godziny 18.30 dowódca ML 341 por. Briault zameldował Ryderowi o awarii jednego z silników wykluczającej dalszy udział okrętu w akcji. Znajdujący się na jego pokładzie komandosi zostali przeniesieni na ML 446. Briault zawrócił do Falmouth.
O godzinie 20.00 od zespołu odłączyły się okręty eskorty, aby w odległości 40 km od Saint-Nazaire oczekiwać na jego powrót. Dwie godziny później nastąpiło jeszcze spotkanie z okrętem podwodnym HMS „Sturgeon”, który stanowiąc punkt nawigacyjny, pomógł naprowadzić flotyllę na cel. Około 23.00 odpowiedzialny za ładunki wybuchowe na „Campbeltownie” por. Tibbits uruchomił zapalniki czasowe. Według przewidywań detonacja miała nastąpić nie wcześniej niż o godzinie 5.00, lecz nie później niż o 9.00.
W estuarium Loary.
O godzinie 00.30 konwój wpłynął na wody szerokiego ujścia Loary. Następnie zboczył z będącego pod stałą niemiecką obserwacją toru wodnego i skierował się na pas mielizn. Dzięki wysokiemu przypływowi „Campbeltownowi”, na którym podniesiono teraz niemiecką banderę, udało się je pokonać, choć dwukrotnie niebezpiecznie zahaczył o dno rzeki. W tym czasie nad Saint-Nazaire nadleciały już samoloty RAF-u, jednak gęsta warstwa chmur uniemożliwiła większości z nich przeprowadzenie bombardowania. Mimo to, krążyły nadal nad miastem w celu zagłuszenia nadpływających okrętów i odciągnięcia uwagi Niemców od rzeki. Osiągnięty skutek był jednak odwrotny od zamierzonego. Nietypowy przebieg nalotu poważnie zaniepokoił bowiem kmdr. Mecke. „Niewytłumaczalne zachowanie samolotów nieprzyjaciela wskazuje na możliwość desantu spadochroniarzy” – zakomunikował. Aby utrudnić alianckim pilotom lokalizację celów, o godzinie 1.00 nakazał obronie przeciwlotniczej wstrzymać ogień i wygasić reflektory. Garnizon Saint-Nazaire został postawiony w stan najwyższej gotowości.
Tymczasem wciąż niezauważone brytyjskie okręty z prędkością 10 węzłów mijały kolejne stanowiska niemieckiej artylerii nadbrzeżnej. O godzinie 1.15, będąc zaledwie 3 km od celu, w końcu zostały dostrzeżone przez obserwatorów z baterii w Saint-Marc. Pięć minut później wszystkie niemieckie stanowiska ogniowe na obu brzegach rzeki otrzymały rozkaz przygotowania się na odparcie wrogiego desantu. Okręty Rydera zostały oświetlone reflektorami i flarami. Niektóre działa oddały strzały ostrzegawcze. Zgodnie z intencjami Brytyjczyków, ucharakteryzowany na niemiecki torpedowiec „Campbeltown” wprowadził w niemieckie szeregi ogromne skonfundowanie. Zostało ono pogłębione przez wysyłane z pokładu MGB 314 sygnały świetlne: „pilne, dwa okręty uszkodzone wskutek wrogiego ognia, proszę o pozwolenie wejścia do portu”, „wstrzymajcie ogień, ostrzeliwujecie przyjacielskie okręty”. Wykorzystano do tego zdobytą podczas rajdu na Vågsøy książkę kodową Kriegsmarine. Podstęp się udał. Niemcy definitywnie zidentyfikowali wrogie okręty, dopiero gdy te były zaledwie sześć minut od portu.
Wpłynięcie do portu.
Niszczyciel i ścigacze stały się teraz celem kilkudziesięciu niemieckich dział i licznych stanowisk ciężkich karabinów maszynowych. Niemal natychmiast otrzymały trafienia, a komandosi na ich pokładach zanotowali pierwsze straty. Ryder rozkazał „Campbeltownowi” podnieść brytyjską banderę i odpowiedzieć ogniem ze wszystkich dział. Na jego szczęście zespół znalazł się już poza kątem ostrzału stanowisk najcięższej artylerii Dieckmanna, a na podejściu do portu w chwili ataku przebywał tylko jeden niemiecki okręt – silnie uzbrojony trałowiec "Sperrbrecher 137". Stał się on ofiarą działek MGB 314 i szybko został wyłączony z akcji. Chwilę potem brytyjskie okręty minęły Stare Molo i skierowały się ku swoim celom. Dowodzony przez Beattiego „Campbeltown” zwiększył teraz prędkość do maksymalnych 20 węzłów i zdzierając sieć przeciw okrętom podwodnym staranował południowe wrota Doku Normandie. Okręt idealnie osiadł na stalowym kesonie, wbijając się weń dziobem na głębokość prawie 10 metrów. Dzięki temu ładunki wybuchowe znalazły się tuż przy powierzchni wrót doku. Była godzina 1.34. Atak rozpoczął się z zaledwie 4-minutowym opóźnieniem.
Przebieg II fazy rajdu.
Atak grupy nr 3.
Chwilę po tym jak niszczyciel staranował wrota suchego doku, z jego pokładu przy pomocy lin i drabin zaczęli schodzić na ląd komandosi. Pierwszymi byli ci z zespołów szturmowych. Miały one zlikwidować niemieckie stanowiska ogniowe oraz utorować drogę zespołom saperskim i osłony. Zespół por. Rodericka zaatakował cele po wschodniej stronie doku. Zniszczył granatami trzy stanowiska lekkich dział, po czym zlikwidował załogi chroniących ich dwóch bunkrów. Po wypełnieniu zadania Roderick skierował się w stronę podziemnych zbiorników paliwa, ale ładunki zapalające wrzucone do ich szybów wentylacyjnych nie zdołały podpalić zmagazynowanej wewnątrz ropy.
Drugi zespół szturmowy pod dowództwem kpt. Roya, w całości złożony z ubranych w kilty Szkotów, miał oczyścić teren po zachodniej stronie doku. Pierwszym jego celem było stanowisko dwóch dział na dachu stacji pomp. Komandosi zdobyli je bez walki, gdyż niemieccy artylerzyści uciekli na widok zbliżających się Brytyjczyków. Następnym celem Roya był most obrotowy przy starym wejściu do portu. Jego zdobycie i utrzymanie miało kluczowe znaczenie, gdyż to właśnie po nim miał nastąpić odwrót grupy nr 3 do miejsca ewakuacji, czyli Starego Molo. Szkoci sprintem dobiegli do mostu, który okazał się wolny od nieprzyjaciela, po czym zajęli wokół niego stanowiska obronne w oczekiwaniu na przybycie reszty grupy, skupiając na sobie intensywny ogień prowadzony z dachu bazy U-Bootów i pokładów 9 wrogich okrętów zakotwiczonych w Basenie Saint-Nazaire.
Za zespołami szturmowymi zeszły na ląd grupy saperskie i osłony. Pięcioosobowy zespół por. Chanta dotarł do budynku stacji pomp, aby wysadzić znajdującą się wewnątrz maszynerię odpowiedzialną za wypompowywanie wody z suchego doku. Komandosi, pracując przy świetle latarek, założyli na pompy i napędzające je cztery wielkie silniki materiały wybuchowe, po czym uruchomili zapalniki. 90 sekund później stacja pomp leżała w gruzach. Chant i jego ludzie wycofali się ku mostowi. Kilkadziesiąt metrów dalej inny zespół saperski pod dowództwem por. Smalleya wysadził maszynerię poruszającą południowymi wrotami suchego doku.
W tym samym czasie pozostali komandosi grupy nr 3 przedzierali się ku celom po północnej stronie doku. Były to trzy zespoły saperskie poruczników Bretta, Purdona i Burtenshawa oraz zespół osłony porucznika Denisona. Ten ostatni na skutek niemieckiego ostrzału został zredukowany jeszcze przed zejściem na ląd do zaledwie 3 ludzi. Purdon bez trudu zniszczył maszyny sterujące północnymi wrotami doku, ale mające wysadzić keson zespoły Bretta i Burtenshawa natrafiły na wielkie trudności. Dostały się one pod silny ogień broni maszynowej i dział okrętów zakotwiczonych w Basenie Penhoët, a także musiały odpierać kontrataki niemieckiej piechoty. W rezultacie komandosi nie zdołali dostać się do wnętrza kesonu i założyli tylko część ładunków, których wybuch zaledwie uszkodził wrota. Podczas tej akcji siedmiu z nich zginęło (w tym Burtenshaw), a Brett i wielu innych zostało ciężko rannych. Zdziesiątkowane zespoły wycofały się w stronę mostu.
Atak grupy nr 2.
Zadaniem sześciu ścigaczy grupy desantowej nr 2 było przybić do brzegu w pobliżu Starego Wejścia. Komandosi znajdujący się na ich pokładach mieli zniszczyć stanowiska artyleryjskie i dwie wieże przeciwlotnicze, zaminować opanowany przez kpt. Roya most oraz wysadzić znajdujące się w jego pobliżu śluzy. Płynący na czele grupy ML 192 został zniszczony ogniem niemieckiej artylerii, zanim dotarł do nabrzeża. Sternicy płynących za nim ML 262 i ML 267 zostali oślepieni światłem reflektorów przeciwlotniczych i minęli miejsce desantu. Czwarty w szyku ML 268, w trakcie gdy przybijał do brzegu, dostał się pod intensywny krzyżowy ogień, który zapalił zamontowane na nim zewnętrzne zbiorniki z paliwem. Po chwili okręt eksplodował, zabijając 16 z 18 komandosów na jego pokładzie. Piąty ścigacz (ML 156) został poważnie uszkodzony kilkoma bezpośrednimi trafieniami pocisków dużego kalibru. Nie widząc szans na dotarcie do brzegu, jego ciężko ranny dowódca zrezygnował z przeprowadzenia desantu i postanowił zawrócić. Sztuka ta udała się natomiast ścigaczowi ML 177. 6 minut po rozpoczęciu akcji wyładował on zespół szturmowy sierż. Hainesa, który ruszył zniszczyć stanowiska dział pomiędzy Starym Wejściem a Starym Molo (jak się wkrótce okazało, były one opuszczone). W tym samym czasie nieopodal zacumował MTB 314, z pokładu którego zeszła na ląd sekcja dowodzenia z ppłk. Newmanem na czele. Podpułkownik dotarł do znajdującego się tuż przy moście obrotowym budynku biurowego, w którym założył swoją kwaterę dowodzenia. Stał się on szybko celem niemieckich dział na dachu bazy U-Bootów oraz armat okrętów zakotwiczonych w portowym basenie. Newman i jego ludzie odpowiedzieli ogniem Thompsonów i Brenów. Wkrótce do walki włączył się również zespół Hainesa ze swoim lekkim moździerzem.
ML 262 i ML 267, którym nie udało się podejść za pierwszym razem do Starego Wejścia, nawróciły i powtórzyły próbę. ML 262 zdołał wyładować zespoły poruczników Woodcocka i Morgana. Oba wkrótce znalazły się jednak z powrotem na jego pokładzie, gdyż komandosi błędnie uznali jedną z niemieckich flar za sygnał do odwrotu. W tym czasie ścigacz podjął również zespół por. Smalleya z grupy nr 3, który zdążył już wypełnić swoje zadanie. Zapełniony okręt zaczął wycofywać się z portu, gdy otrzymał kilka bezpośrednich trafień, które zabiły wielu komandosów i wznieciły na pokładzie pożar. Mimo to, ścigacz wciąż był sprawny i kontynuował odwrót. ML 267 miał mniej szczęścia. Bezskutecznie próbując przeprowadzić desant na południe od Starego Wejścia, został poważnie uszkodzony. Jego dowódca podjął decyzję o wycofaniu się w dół Loary, ale okręt wkrótce został ponownie trafiony serią pocisków, które wznieciły na pokładzie pożar. Ogarnięty ogniem ścigacz stracił zdolność manewrowania i zaczął dryfować pośrodku rzeki. Marynarze i komandosi, ratując się przed płomieniami, wskoczyli do wody. Większość z nich nie zdołała dopłynąć do brzegu.
Atak grupy nr 1.
Grupa nr 1 miała oczyścić Stare Molo (miejsce ewakuacji), opanować rejon Starego Miasta oraz zniszczyć elektrownię, śluzy i dwa mosty w pobliżu nowego wejścia do portu. Grupę prowadził ML 447 wiozący zespół szturmowy kpt. Birneya, którego celem były dwa bunkry broniące Stare Molo. Podchodząc do Molo, ścigacz został trafiony w maszynownię. Okręt zaczął płonąć i dryfować, a większość ludzi na jego pokładzie zginęła. Płynący za nim ML 457 zdołał dobić do brzegu i wyładował swoje trzy zespoły komandosów. Cztery kolejne ścigacze (ML 307, ML 443, ML 306, ML 446) minęły strefę desantu i próbując zawrócić, znalazły się pod silnym ogniem niemieckiej artylerii, który zdziesiątkował zebranych na ich pokładach komandosów. Dowódcy okrętów postanowili zrezygnować z lądowania i odpłynąć na środek rzeki, aby ostrzeliwać stamtąd stanowiska niemieckich dział.
Desant grupy nr 1 zakończył się więc porażką. Tylko ML 457 zdołał przybić do Molo, które było wciąż opanowane przez Niemców. Z 70 komandosów grupy zaledwie 20 znalazło się na brzegu. Były to zespoły ppor. Watsona, por. Waltona, oraz kpt. Pitcharda. Komandosi, mylnie uznając, że bunkry na Molo zostały już opanowane przez kpt. Birneya, niezwłocznie skierowali się przez Stare Miasto ku śluzom i mostowi podnoszonemu nad Nowym Wejściem. Na Placu Staromiejskim dostali się pod silny ogień broni maszynowej i ulegli rozproszeniu. Jako pierwszy do mostu dotarł Pitchard i jego czterech ludzi. Ich zadaniem było nadzorowanie działalności zespołów saperskich. Oczekując na przybycie saperów Waltona, którzy mieli zaminować most, Pitchard wysadził zacumowane w pobliżu dwa holowniki. Następnie wraz z kpr. Maclaganem ruszył skontrolować poczynania komandosów w pobliżu mostu drogowego i elektrowni. Nie odnajdując jednak tam żadnego z zespołów, zawrócili. Gdy przedzierali się przez uliczki Starego Miasta, Pitchard został śmiertelnie dźgnięty bagnetem. Maclagan samotnie dotarł do mostu podnoszonego, ale poza ciałem por. Waltona nie napotkał tam nikogo. Szkot skierował się więc do kwatery ppłk. Newmana zameldować o klęsce grupy nr 1. To samo uczynił wykrwawiony zespół Watsona, któremu nie udało się przebić przez będący pod intensywnym ostrzałem wroga Plac Staromiejski.
Przebieg III fazy rajdu.
Odwrót ścigaczy.
Ścigacze niezaangażowane w desantowanie komandosów (MTB 74, ML 160, ML 270, ML 298) znajdowały się do tej pory w odwodzie. Stanowiły łatwy cel dla niemieckich dział i wkrótce zaczęły otrzymywać kolejne trafienia. Szczególnie krwawe żniwo zbierała bateria czterech armat 75 mm we wsi Le Pointeau, która tej nocy wystrzeliła około 1300 pocisków.
Ryder, obserwując z pokładu MGB 314 przebieg rajdu, uznał, że nie ma sensu dalej ryzykować utraty kolejnych okrętów. Po podjęciu wraz z ML 177 większości załogi „Campbeltowna”, około 2.30 nakazał wszystkim ocalałym ścigaczom odwrót w kierunku morza. Wcześniej miały jednak ewakuować jakichkolwiek napotkanych na brzegu komandosów.
Ścigacz torpedowy MTB 74 ppor. Wynna, po podjęciu z niszczyciela ostatnich marynarzy, dokonał jeszcze storpedowania zewnętrznej śluzy Starego Wejścia. Torpedy były uzbrojone w zapalniki czasowe, więc po zderzeniu z wrotami śluzy opadły na dno. Detonacja miała nastąpić dwa dni później. Po wykonaniu zadania Wynn z prędkością 40 węzłów ruszył ku morzu. Będąc już blisko ujścia rzeki, nakazał zatrzymać się i podjąć z wody dwóch dryfujących rozbitków. Nieruchomy okręt został dwukrotnie trafiony pociskiem 170 mm i zatonął. Z 36 ludzi na pokładzie uratowało się zaledwie 4. Do morza nie dotarł również ML 298, który na skutek pożaru został opuszczony przez załogę. Więcej szczęścia miał ML 270. Mimo że był poważnie uszkodzony, udało mu się wydostać na wody Zatoki Biskajskiej. Wkrótce rozpoczęły również odwrót ścigacze, które dokonały desantu komandosów. ML 156 zdołał się wymknąć. Natomiast ML 177, ML 262 oraz ML 457 zostały zniszczone. Na pokładzie ML 177 znajdował się kmdr ppor. Beattie, który jako jeden z nielicznych przeżył katastrofę okrętu. O godzinie 9.30 został wyłowiony przez Niemców, po blisko czterech godzinach spędzonych w wodzie. Ku ujściu podążyły też cztery ścigacze grupy nr 1, którym nie udało się dostarczyć na Stare Molo swoich pasażerów. Wszystkie zdołały przedrzeć się na otwarte wody.
Ostatnim ocalałym okrętem, który wciąż przebywał w porcie, był MGB 314 z kmdr. Ryderem na pokładzie. Skierował się on ku Staremu Molo w nadziei, że napotka tam ludzi Newmana. Zamiast na komandosów natknął się jednak na bunkier, z którego Niemcy rozpoczęli celny ostrzał. Do jedynego wciąż sprawnego działa okrętu podszedł ciężko ranny marynarz William Savage. Prowadząc ostrzał z odsłoniętego stanowiska, skoncentrował na sobie niemiecki ogień, co pozwoliło MGB 314 wydostać się z portu. Zanim to jednak nastąpiło, Savage został zabity.
Ocalałe ścigacze skierowały się do oddalonego 40 km od brzegu punktu zbiorczego, gdzie miały spotkać się z niszczycielami eskorty. Jako pierwsze dotarły tam około godziny 4.30 MGB 314 i ML 270. Wkrótce zjawiły się również ML 156 i ML 446 oraz HMS „Tynedale” i HMS „Atherstone”. Niszczyciele wzięły na pokład ocalałych, a poważnie uszkodzone ścigacze zostały zatopione (MGB 314, ML 270, 446) bądź opuszczone (ML 156). Nie czekając na spóźniające się cztery pozostałe okręty, niszczyciele odpłynęły do Falmouth. Ich odwrót przed atakami niemieckich bombowców Ju 88 i He 111 osłaniały HMS „Cleveland” i HMS „Brocklesby” oraz ciężkie myśliwce Bristol Beaufighter.
Trzy z pozostałych ścigaczy (ML 160, ML 307 i ML 443) zdołały samodzielnie dotrzeć do Wielkiej Brytanii, choć były po drodze zaciekle atakowane przez Luftwaffe (udało się im nawet zestrzelić jednego He 111). Czwartemu, ML 306 porucznika Hendersona, to się nie powiodło. Około 70 km od Saint-Nazaire został przechwycony przez powracający do portu zespół pięciu torpedowców z „Jaguarem” kmdr. ppor. Friedricha-Karla Paula na czele. Henderson odmówił kapitulacji i podjął beznadziejną walkę z przeważającymi siłami wroga. „Jaguar” przeprowadził manewr taranowania, ale zwinny ścigacz zastosował unik. Wkrótce jednak celna salwa z dział torpedowca unieruchomiła brytyjski okręt, zabijając jego dowódcę i pozostałych marynarzy na mostku. Paul po raz drugi wezwał ML 306 do kapitulacji. W odpowiedzi podwójnie sprzężony karabin maszynowy Lewisa przejął ranny saper sierż. Thomas Durrant i zaczął ostrzeliwać mostek niemieckiego okrętu. Podczas krótkiej wymiany ognia Anglik został trafiony szesnastoma kulami i padł krytycznie ranny. Wkrótce potem Niemcy dokonali abordażu i dopiero wtedy nieliczni wciąż pozostający przy życiu Brytyjczycy poddali ścigacz. Durrant zmarł następnego dnia od odniesionych ran.
Działania komandosów.
Godzinę po rozpoczęciu rajdu do kwatery Newmana zaczęli przybywać grupami i pojedynczo komandosi z różnych zdziesiątkowanych zespołów. To co pozostało z grupy nr 3 przeprowadził przez most obrotowy jego zastępca mjr Copland. Wkrótce dotarli też nieliczni komandosi z grup nr 1 i 2. Przekazali oni wieści o katastrofie desantu przy Starym Molo. Wiedząc już, że strefa ewakuacji jest wciąż opanowana przez Niemców, a okręty Rydera rozpoczęły odwrót, Newman uzgodnił z Coplandem plan dalszego działania. Obaj oficerowie odrzucili myśl o kapitulacji i postanowili podjąć próbę przebicia się przez miasto na prowincję. W tym celu niecała setka wciąż zdolnych do walki komandosów została podzielona na 20-osobowe grupy i około 3.00 wyruszyła ku mostowi podnoszonemu, który łączył port z Saint-Nazaire.
Na przedzie posuwali się najlepiej uzbrojeni członkowie zespołów szturmowych Roya i Rodericka, za nimi podążali saperzy i ranni. Natarcie osłaniał uzbrojony w Brena sierż. Haines. Komandosi dotarli w uporządkowanym szyku do Placu Staromiejskiego, przez który wiodła najkrótsza droga do mostu. Most był już jednak obsadzony przez Niemców, a kilkadziesiąt metrów za nim znajdował się bunkier ze stanowiskiem ciężkiego karabinu maszynowego. Mimo to, Newman poderwał swoich ludzi do czołowego ataku. Rzucając przed siebie granaty i strzelając w pełnym biegu z Thompsonów, grupa około 50 komandosów zdołała przebić się przez niemieckie linie i rozproszyła się wśród zabudowań miasta. W tym czasie do Saint-Nazaire przybył już jednak 679 Pułk Piechoty Wehrmachtu. Jego patrole rozpoczęły przeczesywać miasto dom po domu w poszukiwaniu Brytyjczyków. Do rana większość z nich wraz z ppłk. Newmanem została wytropiona i wzięta do niewoli. Tylko pięciu komandosom udało się przebić przez niemiecki kordon. Dzięki wydatnej pomocy francuskiej ludności cywilnej i ruchu oporu przedostali się oni do neutralnej Hiszpanii, a stamtąd przez Gibraltar do Wielkiej Brytanii.
Eksplozja HMS Campbeltown.
Gdy około 8.00 ustały ostatnie walki, Niemcy rozpoczęli oceniać zniszczenia i badać pozostawiony przez Brytyjczyków sprzęt. Grupa ponad 30 oficerów weszła na pokład „Campbeltowna” w celu inspekcji okrętu. Ich podejrzeń nie wzbudziły wypełnione betonem zbiorniki. Prawdopodobnie uznali, że jest to balast, który miał wzmocnić siłę taranowania. Tymczasem na nabrzeżu zebrało się kilkuset niemieckich żołnierzy i marynarzy, bowiem rozeszła się wśród nich wieść, że we wraku znajduje się duża ilość angielskich papierosów i alkoholi oraz innych godnych zabrania „na pamiątkę” przedmiotów.
Dopiero o 10.35 (ponad półtorej godziny później niż przewidywano) nastąpiła detonacja 24 bomb głębinowych. Potężna eksplozja wstrząsnęła miastem, kompletnie niszcząc wrota Doku Normandie i wszystko co było w jego okolicach. Kilkuset zgromadzonych w pobliżu Niemców zginęło lub odniosło rany. Okaleczony wrak niszczyciela z oderwaną częścią dziobową przemieścił się wraz z wdzierającą się wodą do wnętrza doku, uszkadzając remontowane w nim dwa tankowce. Niespodziewany wybuch wywołał panikę i chaos w niemieckich szeregach. Do końca dnia do kwatery kmdr. Zuckschwerdta napływały meldunki o rzekomych kolejnych atakach komandosów lub dywersantów, a na terenie całego miasta niemieckie patrole toczyły walki z urojonym przeciwnikiem, strzelając w kierunku każdego podejrzanego obiektu.
29 marca zaprowadzono w mieście względny spokój. Dopiero wtedy do portu wpuszczono jego francuskich pracowników. Według ich relacji Niemcy wciąż usuwali z chodników, ścian budynków i przewodów kolejowej sieci trakcyjnej ludzkie szczątki rozrzucone przez podmuch eksplozji brytyjskiego okrętu.
Jednak już następnego dnia w Saint-Nazaire ponownie rozległy się strzały. Po południu eksplodowały dwie torpedy wystrzelone podczas rajdu przez MTB 74, niszcząc śluzę przy Starym Wejściu. Pracujący w tym rejonie francuscy robotnicy w panice rzucili się do ucieczki. Niemcy uznali, że jest to akt dywersji lub wybuch powstania i otworzyli ogień, zabijając wielu z nich. Około 20.30, w wyniku kolejnego nieporozumienia, w pobliżu nadmorskiego bulwaru niemieccy wartownicy ostrzelali własny patrol. Do podobnych incydentów i przypadkowych bratobójczych walk doszło również w wielu innych częściach miasta. Wykorzystując zamieszanie, po broń sięgnęli również niektórzy francuscy cywile. Został ostrzelany między innymi miejski szpital oraz dworzec kolejowy. Na skutek trwających do godziny 23.00 chaotycznych starć zginęło kilkunastu niemieckich żołnierzy oraz robotników Organizacji Todta (ich mundury w kolorze khaki przypominały te noszone przez brytyjskich komandosów). Śmierć poniosło również 16 Francuzów (w tym kobiety i dzieci), a 26 zostało rannych.
Następstwa.
Brytyjskie dowództwo oceniło rajd jako sukces zarówno w skali taktycznej, operacyjnej, jak i strategicznej. „Nie znam podobnego przypadku w historii działań wojennych, ażeby tak małe siły wyrządziły wrogowi w tak krótkim czasie tak duże szkody... Ten błyskotliwy atak został przeprowadzony nocą, pod silnym ogniem nieprzyjaciela, przez garstkę ludzi, którzy z niezawodnością i precyzją osiągnęli to, czego nie zapewniłoby nam nawet najcięższe bombardowanie lotnicze czy morskie” – stwierdził Mountbatten. Co prawda komandosi nie zdołali zniszczyć wszystkich celów ataku, ale najważniejszy z nich, czyli suchy dok, został wyłączony z jakiegokolwiek użytku. Choć Niemcy podjęli energiczne prace nad jego odbudową, zniszczenia były tak wielkie, że został on ponownie uruchomiony dopiero po zakończeniu wojny w 1947 roku. Tirpitz, zmuszony do ukrywania się w norweskich fiordach, nigdy nie wypłynął na otwarty Atlantyk. Ostatecznie 12 listopada 1944 roku został zatopiony przez RAF przy użyciu nowych bomb Tallboy.
Rozwścieczony powodzeniem rajdu Adolf Hitler zwolnił ze stanowiska Szefa Sztabu OB West generała Carla Hilperta. 13 kwietnia 1942 roku wydał też dyrektywę nakazującą wzmocnienie ochrony baz okrętów nawodnych i U-Bootów oraz rozbudowę umocnień wokół kluczowych portów na wybrzeżu Atlantyku (nakłady na ich konstrukcję wkrótce zwiększono trzykrotnie).
Mieszkańcy Saint-Nazaire zostali oskarżeni przez niemieckie władze o sprzyjanie i udzielenie aktywnej pomocy Brytyjczykom. W ramach represji wysiedlono około 800 francuskich rodzin, a zabudowania Starego Miasta zostały wyburzone.
Straty.
Brytyjscy komandosi i marynarze okupili sukces dotkliwymi stratami. Spośród 611 ludzi biorących udział w akcji 168 straciło życie (104 marynarzy i 64 komandosów) – większość na zniszczonych okrętach. Odnaleziono tylko 56 ciał, które zostały potem pochowane z pełnymi honorami wojskowymi na cmentarzu w La Baule-Escoublac. 214 Brytyjczyków dostało się do niewoli (w tym ppłk Newman i kmdr ppor. Beattie), z czego trzy czwarte było rannych. Z 17 ścigaczy, które wzięły udział w ataku, 11 zostało zdobytych lub zniszczonych przez Niemców, a 3 zostały samozatopione.
Podczas nocnych walk z komandosami sama tylko Kriegsmarine straciła 42 zabitych i 127 rannych oraz dwa holowniki i okręt patrolowy. Kilka innych okrętów zostało uszkodzonych. Natomiast trudna jest do ustalenia liczba ofiar porannej eksplozji „Campbeltowna”. Oficjalny niemiecki raport podaje liczbę „około 100” zabitych, lecz jest ona prawdopodobnie znacznie zaniżona. Według powojennych francuskich szacunków na skutek wybuchu Niemcy stracili co najmniej 380 ludzi (w tym około 60 oficerów). Kolejnych kilkuset odniosło rany.
Odznaczenia.
Pięciu uczestników rajdu zostało odznaczonych Krzyżem Wiktorii – najwyższym brytyjskim orderem wojennym. Jest to największa liczba tych odznaczeń przyznana za jedną bitwę podczas całej II wojny światowej. Uhonorowani:
Sierż. Durrant został odznaczony m.in. dzięki zabiegom oficera niemieckiej marynarki wojennej, prawdopodobnie dowódcy torpedowca „Jaguar”, kpt. mar. Friedricha-Karla Paula. Tydzień po bitwie wybrał się on do obozu jenieckiego w Rennes, gdzie odwiedził ppłk. Newmana. Opisał mu walkę przeciwko ML 306 i zasugerował przyznanie Durrantowi „wysokiego odznaczenia”. Był to drugi przypadek w historii, kiedy Krzyż Wiktorii został przyznany w wyniku osobistej inicjatywy i rekomendacji wroga. Ponadto Durrant został pierwszym żołnierzem wojsk lądowych uhonorowanym Krzyżem Wiktorii za akcję zbrojną na morzu.
Wielu pozostałych uczestników rajdu otrzymało inne wysokie odznaczenia wojenne: czterech Distinguished Service Order, siedemnastu Distinguished Service Cross, jedenastu Military Cross, czterech Conspicuous Gallantry Medal, pięciu Distinguished Conduct Medal i dwudziestu czterech Distinguished Service Medal.

</doc>
<doc id="1679223" url="https://pl.wikipedia.org/wiki?curid=1679223" title="Khalid Al Suwaidi">
Khalid Al Suwaidi



</doc>
<doc id="1679224" url="https://pl.wikipedia.org/wiki?curid=1679224" title="SMS A 1">
SMS A 1

A 1 – niemiecki torpedowiec z okresu I wojny światowej. Pierwsza jednostka typu "A 1". Okręt wyposażony w jeden kocioł parowy opalany węglem i trójcylindrową maszynę parową. Zapas paliwa 24,5 tony. Okręt wyposażono w stoczni AG Vulcan (kadłub zbudowano w innej stoczni). Okręt brał udział w patrolach na kanale La Manche. Po wojnie złomowany w 1922 roku.

</doc>
<doc id="1679225" url="https://pl.wikipedia.org/wiki?curid=1679225" title="Operacja Chariot">
Operacja Chariot



</doc>
<doc id="1679229" url="https://pl.wikipedia.org/wiki?curid=1679229" title="Bacchus">
Bacchus

Bacchus albo bacchus weiss – wykorzystywany do produkcji win, biały szczep winorośli, należący do gatunku winorośli właściwej. 
Odmiana została wyhodowana w 1933 roku w Niemczech przez Petera Morio i jest krzyżówką hybrydy (silvaner x riesling) z odmianą müller thurgau. Mimo niewielkiego rozpowszechnienia szczep cieszy się uznaniem. 
Bacchus jest przystosowany do chłodniejszych klimatów, gdyż nawet w niższych temperaturach uzyskuje wystarczający poziom cukru w gronach. Cechuje się bardzo szybkim okresem dojrzewania. Przy pełnej dojrzałości charakteryzuje się tłustym, muszkatowym smakiem, przy niepełnej – trawiastym, przywołującym zapach bzu. Wykorzystywany jest przede wszystkim przy produkcji białych win musujących.
Pod względem powierzchni upraw w Niemczech bacchus zajmował z  ha siódmą lokatę wśród odmian białych (dane za rok 2012), jednak z tendencją malejącą. Od 1990 roku udział powierzchni winnic obsadzonych bacchusem spadł z 3,5% do 1,8%. Współczynnik ten jest dużo wyższy we Frankonii, gdzie bacchus jest uprawiany na 732 ha, co stanowi 12,0% winnic regionu.
Mniejsze uprawy znajdują się także w Wielkiej Brytanii i Kanadzie.
Szczep jest znany również pod nazwą frühe scheurebe.

</doc>
<doc id="1679230" url="https://pl.wikipedia.org/wiki?curid=1679230" title="Augustyn Schoeffler">
Augustyn Schoeffler

Św. Augustyn Schoeffler (ur. 22 listopada 1822 r. w Mittelbronn we Francji – zm. 1 maja 1851 r. w Sơn Tây w Wietnamie) – ksiądz, misjonarz, męczennik, święty Kościoła katolickiego.
Jako młody seminarzysta został tercjarzem dominikańskim. 9 października 1846 r. wstąpił do Stowarzyszenia Misji Zagranicznych ("Missions Etrangères de Paris"). Święcenia kapłańskie przyjął 29 maja 1847 r. Wkrótce po tym udał się na misje do Wietnamu. Podczas prześladowań został uwięziony w marcu 1851 r. Został ścięty 1 maja 1851 r.
Beatyfikowany 27 maja 1900 r. przez Leona XIII. Kanonizowany przez Jana Pawła II 19 czerwca 1988 r. w grupie 117 męczenników wietnamskich.

</doc>
<doc id="1679231" url="https://pl.wikipedia.org/wiki?curid=1679231" title="Roberto Fager">
Roberto Fager

Roberto Fager – piłkarz urugwajski, napastnik.
Jako piłkarz klubu Montevideo Wanderers wziął udział w turnieju Copa América 1939, gdzie Urugwaj został wicemistrzem Ameryki Południowej. Fager zagrał w końcówkach dwóch meczów - z Chile (na 10 minut przed końcem zastąpił Pedro Lago) i Paragwajem (na 5 minut przed końcem zastąpił Pedro Lago).

</doc>
<doc id="1679232" url="https://pl.wikipedia.org/wiki?curid=1679232" title="SMS A 2">
SMS A 2

SMS A 2 – niemiecki torpedowiec z okresu I wojny światowej, druga jednostka typu "A 1". Okręt wyposażony był w jeden kocioł parowy opalany węglem i trójcylindrową maszynę parową, a zapas paliwa wynosił 24,5 tony. Zbudowany w innej stoczni kadłub okrętu wyposażono w stoczni AG Vulcan, a następnie rozebrany na sekcje przewieziono koleją do Holandii, gdzie odbył się ostateczny montaż okrętu. Torpedowiec brał udział w patrolach na kanale La Manche. Okręt został zatopiony przez brytyjskie niszczyciele 1 maja 1915 roku na Morzu Północnym.

</doc>
<doc id="1679235" url="https://pl.wikipedia.org/wiki?curid=1679235" title="Pastor roseus">
Pastor roseus



</doc>
<doc id="1679237" url="https://pl.wikipedia.org/wiki?curid=1679237" title="SMS A 3">
SMS A 3

SMS A 3 – niemiecki torpedowiec z okresu I wojny światowej, trzecia jednostka typu "A 1". Okręt wyposażony był w jeden kocioł parowy opalany węglem i trójcylindrową maszynę parową, a zapas paliwa wynosił 24,5 tony. Wyposażono go w stoczni AG Vulcan (kadłub zbudowano w innej stoczni). Brał udział w patrolach na kanale La Manche. Okręt zatonął 7 listopada 1915 roku z nieznanych przyczyn podczas rejsu z Kilonii do Gdańska.

</doc>
<doc id="1679238" url="https://pl.wikipedia.org/wiki?curid=1679238" title="Gwiazdy zaćmieniowe">
Gwiazdy zaćmieniowe



</doc>
<doc id="1679240" url="https://pl.wikipedia.org/wiki?curid=1679240" title="Gwiazda zaćmieniowa">
Gwiazda zaćmieniowa



</doc>
<doc id="1679252" url="https://pl.wikipedia.org/wiki?curid=1679252" title="Spółdzielnia Pszczelarska APIS w Lublinie">
Spółdzielnia Pszczelarska APIS w Lublinie

Spółdzielnia Pszczelarska APIS w Lublinie (nazwa skrócona: APIS) – producent miodów, miodów pitnych, węzy mająca swoją siedzibę w Lublinie. 
Jest najstarszą istniejącą spółdzielnią pszczelarską w Polsce. Nazwa pochodzi od łacińskiej nazwy pszczoły: Apis mellifera oraz od imienia egipskiego świętego byka Apisa.
Historia.
Spółdzielnia została zawiązana 18 maja 1932 pod nazwą "Związek Pszczelarzy". Do wybuchu II wojny światowej urządzono miodosytnię i rozpoczęto produkcję miodów pitnych na dużą skalę. Produkty spółdzielni otrzymały nagrody na zagranicznych na wystawach i kongresach, m.in. w Belgradzie – 1934, w San Antonio – 1936 i w Chicago – 1938.
26 czerwca 1942 podjęto uchwałę zmieniającą nazwę spółdzielni na "Apis – Spółdzielnia Handlowo-Przetwórcza z o. u.". W latach 1941-1942 zainwestowano w zakład przetwórczy w centrum Lublina przy ulicy Staszica 5. Przejście frontu wojennego przez Lubelszczyznę w 1944 roku spowodowało poważne zniszczenia zakładu produkcyjnego rozleglejsze aniżeli w działaniach wojennych w 1939 roku. 
W 1945 uruchomiono filię spółdzielni w Krakowie przy ul. Floriańskiej. 25 lutego 1946 roku powrócono do nazwy "Związek Pszczelarzy Spółdzielnia z o. u." Równolegle postępował proces wyraźnej centralizacji spółdzielni, aż w końcu uległa ona pełnemu upaństwowieniu, co w praktyce oznaczało prawie 8-letni okres zawieszenia działań spółdzielczych. Dopiero w roku 1957 udało się przywrócić formy spółdzielcze, jednakże znacznie już okrojone. 
W maju 1957 roku Spółdzielnia wznowiła działalność pod nazwą "Okręgowa Spółdzielnia Pszczelarska w Lublinie". W kraju powołano trzy tego typu jednostki – w Lublinie, Krakowie i Poznaniu. Zaplecze produkcyjne zostało ustalone centralnie. Spółdzielni przyznano teren województw: białostockiego, lubelskiego, olsztyńskiego i warszawskiego. 
W kwietniu 1963 roku wmurowano akt erekcyjny pod budowę nowego zakładu przetwórczego. W roku 1967 nastąpiła przeprowadzka do nowo zbudowanego obiektu. Inwestycja została zrealizowana w dzielnicy Wrotków przy ul. Diamentowej 23, obecnej siedzibie APIS-u. 50% sprzedaży była eksportowana, głównie do RFN, NRD i Czechosłowacji. 
Po reformie administracyjnej z 1975 r., dotychczasowy teren działania Spółdzielni obejmujący 4 województwa, został rozdrobniony na 14 województw, które nie w każdym przypadku pokrywały się z granicami likwidowanych województw. Nowa lista województw przyznanych do obsługi Okręgowej Spółdzielni Pszczelarskiej obejmowała: bialskopodlaskie, białostockie, ciechanowskie, chełmskie, lubelskie, łomżyńskie, ostrołęckie, płockie, radomskie, siedleckie, skierniewickie, suwalskie, warszawskie, zamojskie. 
14 czerwca 1991 członkowie spółdzielni przywrócili dawną nazwę "Spółdzielnia Pszczelarska "APIS"".
W marcu 2004 roku zakupiono i uruchomiono nową linię do rozlewu miodów pitnych. 20 maja została ostatecznie zmieniona nazwa na obecną. W listopadzie 2004 roku spółdzielnia zdobyła certyfikaty w zakresie projektowania, produkcji i sprzedaży miodów pitnych, skupu, standaryzacji i sprzedaży miodów naturalnych z zachowaniem wymagań HACCP (ang. "Hazard Analysis and Critical Control Point") oraz norm ISO 9001, W 2008 roku uzyskała certyfikat ISO 22000 Systemu Zarządzania Bezpieczeństwem Żywności.
Rejestracja miodów pitnych w Unii Europejskiej.
Spółdzielnia obok Krajowej Rady Winiarstwa i Miodosytnictwa (KRWiM) odegrała dużą rolę w rejestracji miodów pitnych. Starania dotyczyły nadania oznaczenia pochodzenia geograficznego produktów rolnych zgodnie z rozporządzeniem Rady (WE) nr 509/2006 z 20 marca 2006 roku w sprawie produktów rolnych i środków spożywczych będących gwarantowanymi tradycyjnymi specjalnościami.
28 lipca 2008 roku miody pitne zostały zarejestrowane jako Gwarantowana Tradycyjna Specjalność (ang."Traditional Speciality Guaranteed", TSG) na podstawie rozporządzenia Komisji Wspólnot Europejskich NR 729/2008. Zdefiniowano i zarejestrowano następujące nazwy zwyczajowe: półtorak, dwójniak, trójniak i czwórniak.

</doc>
<doc id="1679253" url="https://pl.wikipedia.org/wiki?curid=1679253" title="Cecco del Caravaggio">
Cecco del Caravaggio

Cecco del Caravaggio, właściwie Francesco Buoneri lub Boneri – włoski malarz aktywny w Rzymie w l. 1610-20, caravaggionista.
Pochodził z malarskiej rodziny Buonera (Bonera), działającej od XVI w. w Bergamo i okolicach. Był jednym z pierwszych i bardzo wiernych naśladowców Caravaggia. Jedynym udokumentowanym źródłowo obrazem artysty jest "Zmartwychwstanie", zamówione do kaplicy Guiccardinich przy kościele Santa Felicità we Florencji. Jego dorobek, obejmujący ok. 20 dzieł, zrekonstruowany został na podstawie analogii stylistycznych.

</doc>
<doc id="1679255" url="https://pl.wikipedia.org/wiki?curid=1679255" title="Drabina Jakuba (elektryczność)">
Drabina Jakuba (elektryczność)

Drabina Jakuba w fizyce – urządzenie elektryczne zbudowane z dwóch metalowych prętów (najczęściej stalowych), ułożonych względem siebie na kształt litery "V". Pręty tworzą elektrody, które się nie dotykają. Między nimi jest duża różnica potencjałów rzędu kilkunastu lub kilkudziesięciu kilowoltów. Różnica jest na tyle duża, że następuje przebicie powietrza i powstaje łuk elektryczny. Pod wpływem przepływu prądu powietrze w łuku nagrzewa się i dzięki konwekcji unosi się w górę. W efekcie cały łuk unosi się tworząc efektowne zjawisko. W miarę jak łuk będzie przesuwał się w górę, będzie się zwiększała jego długość i w końcu zostaje przerwany. Na dole drabiny pojawia się wtedy nowy łuk. I sytuacja powtarza się.
Inicjacja łuku następuje na dole drabiny przy małej odległości prętów. Najmniejsza odległość między prętami u podstawy drabinki powinna wynosić około 1,5–3 mm.
Nazwa pochodzi od biblijnej drabiny Jakubowej.

</doc>
<doc id="1679257" url="https://pl.wikipedia.org/wiki?curid=1679257" title="Klucz sztorcowy">
Klucz sztorcowy



</doc>
<doc id="1679258" url="https://pl.wikipedia.org/wiki?curid=1679258" title="SMS A 4">
SMS A 4

A 4 – niemiecki torpedowiec z okresu I wojny światowej. Czwarta jednostka typu "A 1". Okręt wyposażony w jeden kocioł parowy opalany węglem i trójcylindrową maszynę parową. Zapas paliwa 24,5 tony. Zbudowany w innej stoczni kadłub okrętu wyposażono w stoczni AG Vulcan, a następnie rozebrany na sekcje przewieziono koleją do Holandii, gdzie odbył się ostateczny montaż okrętu. Torpedowiec brał udział w patrolach na kanale La Manche. Porzucony podczas odwrotu z Flandrii. Następnie przejęty przez Belgię i używany do 1927 roku.

</doc>
<doc id="1679261" url="https://pl.wikipedia.org/wiki?curid=1679261" title="Hodwisznia">
Hodwisznia

Hodwisznia (ukr. Годвишня) – wieś na Ukrainie, na terenie obwodu lwowskiego, w rejonie gródeckim.
Do 15 czerwca 1934 w powiecie rudeckim, a następnie w powiecie gródeckim (województwo lwowskie). Od 1 sierpnia 1934 należała do gminy Lubień Wielki.
W okresie międzywojennym znajdowała się tam cerkiew i cmentarz. Wówczas wieś zamieszkana w większości przez Ukraińców.

</doc>
<doc id="1679266" url="https://pl.wikipedia.org/wiki?curid=1679266" title="Copra Nordmeccanica Piacenza">
Copra Nordmeccanica Piacenza



</doc>
<doc id="1679267" url="https://pl.wikipedia.org/wiki?curid=1679267" title="Społeczeństwo produkcyjne">
Społeczeństwo produkcyjne

Społeczeństwo produkcyjne – to społeczeństwo, którego struktura społeczna, system wartości, charakter społeczny jednostek kształtowane są przez działalność nieantagonistyczną: produkcję i handel.
Pojęcie wprowadzone przez Herberta Spencera, przeciwieństwo społeczeństwa militarnego i postidustrialnego. Spencer wychodził z założenia, że w sytuacji, gdy wygasają konflikty między społeczeństwami typowe zwłaszcza dla dawniejszych dziejów ludzkości, to społeczeństwo zwycięży, które najlepiej przystosuje swą organizację do produkcji. Oznacza to m.in.:
Społeczeństwo to charakteryzuje się systemem współdziałania dobrowolnego, opartego na kontrakcie.

</doc>
<doc id="1679268" url="https://pl.wikipedia.org/wiki?curid=1679268" title="Prisma Martina Franca">
Prisma Martina Franca



</doc>
<doc id="1679269" url="https://pl.wikipedia.org/wiki?curid=1679269" title="Stamplast Prisma Martina Franca">
Stamplast Prisma Martina Franca



</doc>
<doc id="1679276" url="https://pl.wikipedia.org/wiki?curid=1679276" title="Dorian Scott">
Dorian Scott

Dorian Scott (ur. 1 lutego 1982) – jamajski lekkoatleta, kulomiot.
Osiągnięcia.
W 2008 Scott reprezentował Jamajkę na igrzyskach olimpijskich w Pekinie, gdzie zajął 15. w eliminacjach pchnięcia kulą i nie zakwalifikował się do 12-osobowego finału.

</doc>
<doc id="1679283" url="https://pl.wikipedia.org/wiki?curid=1679283" title="Willa „Witkiewiczówka”">
Willa „Witkiewiczówka”

Willa „Witkiewiczówka” – willa w Zakopanem, wzniesiona w latach 1903–1904 w stylu zakopiańskim według projektu Jana Witkiewicza; wpisana do rejestru zabytków w 1947.
Historia.
Willa była budowana w latach 1903–1904 według projektu Jana Witkiewicza „Koszczyca” przez ojca Jana Witkiewicza, jego stryj Stanisław Witkiewicz tylko nadzorował prace budowlane. Po oddaniu do użytku, wybudowane domostwo odgrywało rolę pensjonatu, który prowadziła siostra Stanisława Witkiewicza – Maria Witkiewiczówna. Warto wspomnieć, że w latach 1931–1939 w willi mieszkał i pracował Stanisław Ignacy Witkiewicz. Miał tutaj również siedzibę swojej Firmy Portretowej.
Po II wojnie światowej budowla dzierżawiona była przez Związek Historyków Sztuki i służyła jako dom pracy twórczej. W 1956 r. willa odgrywała rolę domu wczasowego Związku Zawodowego Pracowników Przemysłu Budowlanego, a także znajdował się w niej Centralny Ośrodek Badawczo-Projektowy Budownictwa Ogólnego. W 1953 roku dachówka została wymieniona na gonty.
Po śmierci pierwszej właścicielki willa przeszła w ręce dzieci Jana Witkiewicza Koszczyca – Rafał Witkiewicz i Henryka Szandomirska. W 1969 r. sprzedali budowlę ZG Związku Zawodowego Pracowników Budownictwa i Przemysłu Materiałów Budowlanych.
Obecnie willa jest własnością prywatną. Została generalnie wyremontowana, a w 2001 r. jej właściciele otrzymali od generalnego konserwatora zabytków wyróżnienie za „wzorowo wykonane prace remontowo-konserwatorskie”.
Architektura.
Willa wybudowana została na planie prostokąta w stylu zakopiańskim i przetrwała do dziś w stanie niezmienionym. Budowla posiada konstrukcję zrębową, która znajduje się na wysokiej, kamiennej podmurówce z arkadami. Willa pokryta jest półszczytowym, krytym gontem dachem z facjatami, w którego szczytach znajdują się balkony. Elewacja frontowa posiada dobudowaną werandę. Wnętrze budowli jest nieregularnie podzielone. Willa posiada bogato zdobione detale architektoniczne.

</doc>
<doc id="1679285" url="https://pl.wikipedia.org/wiki?curid=1679285" title="Daniel Taylor">
Daniel Taylor

Daniel Taylor (ur. 12 maja 1982) – amerykański lekkoatleta, kulomiot.
Jego największym osiągnięciem jest 3. lokata na kończącym sezon Światowym Finale IAAF (Stuttgart 2008).

</doc>
<doc id="1679292" url="https://pl.wikipedia.org/wiki?curid=1679292" title="Franciszek Ksawery Martynowski (1848–1896)">
Franciszek Ksawery Martynowski (1848–1896)

Franciszek Ksawery Martynowski (ur. 8 grudnia 1848 w Babczewie, parafia Kobiele Wielkie zm. 13 października 1896 w 
Częstochowie) – dziennikarz, historyk i krytyk sztuki, teoretyk restauracji zabytków, starożytnik.
Życie prywatne.
Ukończył Gimnazjum Męskie w Piotrkowie Trybunalskim i studiował na Wydziale Filozoficznym Uniwersytetu Jagiellońskiego. Po studiach osiadł we Lwowie. Jego żoną była bratanica historyka Tadeusza Korzona, z którą miał dwie córki. Zmarł wskutek pęknięcia aorty.
Dziennikarz.
Pierwsze artykuły od 1871 publikował w "Zagrodzie" i "Włościaninie" wydawanych w Krakowie, również przez pewien czas kierował tymi pismami. Od 1879 zawiązuje we Lwowie Stowarzyszenie "Spójnia" i zostaje kierownikiem jej organu prasowego o tej samej nazwie. Od 1881 został redaktorem "Przeglądu Bibliograficzne-Archeologicznego" pismo przetrwało 2 lata. Inne pisma z którymi współpracował: "Strzecha", "Gazeta Lwowska", "Przewodnik Naukowy i Literacki", "Kurjer Warszawski", "Kłosy", "Tydzień", "Inżynierja i Budownictwo", "Dziennik dla Wszystkich", "Ateneum", "Przegląd Tygodniowy". Publikował pod pseudonimami „Mazur” i „Kropidło”.
Historyk sztuki.
Postulował stworzenie podręcznika historii sztuki w Polsce. Ze sztuk pięknych najwyższą wagę przykładał do rzemiosła artystycznego. Analizował i opisywał dawne organizacje cechowe, widząc w tych opisach środek do poprawy rzemiosła mu współczesnemu. W ocenie sztuki z terenów polskich dużą wagę w ocenie przykładał do cech narodowych. W malarstwie cenił twórczość z okresu włoskiego Trecenta i malarstwo Rafaela, dużo czasu poświęcił krakowskim rękopisom iluminowanym. W architekturze był propagatorem stylu wiślano-bałtyckiego jako odmiany słowiańsko-polskiej gotyku, który widział jako wzór do naśladowania we współczesnych budowlach (zwłaszcza sakralnych). Źle oceniał współczesną sobie architekturę jako poddaną obcym naleciałościom i przeładowaną ozdobami. Jako inspirację do powstania stylu narodowego wskazywał ludową architekturę drewnianą.
W 1894 przeniósł się do Częstochowy. Tam pracował nad uporządkowania skarbca oo. paulinów na Jasnej Górze.
Teoretyk restauracji zabytków.
Postulował utworzenie w Królestwie Polskim instytucji konserwatorskiej, której praca powinna się zacząć od inwentaryzacji zabytków, w którą należałoby włączyć lokalne władze administracyjne, kościelne i zarządy budowlane.
Uważał, że zbiory starożytności nie powinny być zbierane w jednym muzeum, a należy tworzyć lokalne w wielu miastach. Opowiadał się za konserwacją "zachowawczą" pozostawiającą naleciałości z późniejszych okresów, będącą w opozycji do konserwacji "purystycznej".
Starożytnik.
Prowadził prace archeologiczne w okolicach Sieniawy 1874, w Trościńcu 1875, w Sosnowcu 1880. Prowadził pismo dla archeologów i historyków sztuki "Przeglądu Bibliograficzne-Archeologicznego".

</doc>
<doc id="1679293" url="https://pl.wikipedia.org/wiki?curid=1679293" title="Thomas Köhler">
Thomas Köhler

Thomas Köhler (ur. 25 czerwca 1940 w Zwickau) − niemiecki saneczkarz reprezentujący NRD, trzykrotny medalista olimpijski i czterokrotny medalista mistrzostw świata.
Kariera.
Pierwszy sukces w karierze osiągnął w 1962 roku, kiedy zdobył złoty medal w jedynkach podczas mistrzostw świata w Krynicy. Dwa lata później wystartował na igrzyskach olimpijskich w Innsbrucku, zdobywając kolejny złoty medal. Był to debiut tego sportu w programie olimpijskim, tym samym Köhler został pierwszym w historii mistrzem olimpijskim w saneczkarstwie. W zawodach tych wyprzedził dwóch rodaków: Klausa Bonsacka i Hansa Plenka. Na tej samej imprezie wystartował też w dwójkach, jednak jego osada nie ukończyła rywalizacji. Następnie zajął drugie miejsce w dwójkach na mistrzostwach świata w Davos w 1965 roku. W parze z Bonsackiem ulegli tam tylko parze Michael Köhler/Wolfgang Scheidel. Na rozgrywanych w 1967 roku mistrzostwach świata w Hammarstrand wywalczył dwa medale, zwyciężając w jedynkach i dwójkach. Brał też udział w igrzyskach olimpijskich w Grenoble w 1968 roku, ponownie dwukrotnie stając na podium. Najpierw wywalczył srebrny medal indywidualnie, przegrywając tylko z Austriakiem Manfredem Schmidem. Parę dni później w parze z Bonsackiem zdobył złoty medal w dwójkach.
Podczas ZIO 1968 był chorążym reprezentacji NRD.
W latach 1969-1976 był trenerem saneczkarskiej reprezentacji NRD.
Jego brat, Michael Köhler, także był saneczkarzem.

</doc>
<doc id="1679295" url="https://pl.wikipedia.org/wiki?curid=1679295" title="BC Place Stadium">
BC Place Stadium

BC Place – wielofunkcyjny stadion położony na północnej stronie False Creek w Vancouver, w Kanadzie. Jest własnością BC Pavilion Corporation (PavCo), korporacji koronnej prowincji. Obecnie jest domem BC Lions (CFL), Vancouver Whitecaps FC (MLS) i corocznego turnieju rugby 7 Canada Sevens (część World Rugby Sevens Series), a także muzeum BC Sports Hall of Fame. Stadion służył również jako główny stadion Zimowych Igrzysk Olimpijskich i Paraolimpijskich w 2010 roku, a także miejscem wielu meczów, w tym meczu finałowym podczas Mistrzostw Świata w Piłce Nożnej Kobiet 2015.

</doc>
<doc id="1679296" url="https://pl.wikipedia.org/wiki?curid=1679296" title="Arthur George Klein">
Arthur George Klein

Arthur George Klein (ur. 8 sierpnia 1904 w Nowym Jorku, zm. 20 lutego 1968 tamże) – amerykański polityk, deputowany do Izby Reprezentantów Stanów Zjednoczonych ze stanu Nowy Jork.
Klein uczęszczał do szkół publicznych i Washington Square College of New York University w Nowym Jorku. W roku 1926 ukończył prawo na New York University i w 1927 r. rozpoczął praktykę w Nowym Jorku. Między rokiem 1935 a 1941 był związany z amerykańską Komisją Papierów Wartościowych i Giełd w Waszyngtonie i Nowym Jorku.
29 lipca 1941 został wybrany jako przedstawiciel Demokratów w Izbie Reprezentantów w celu wypełnienia wakatu spowodowanego śmiercią M. Michaela Edelsteina i sprawował to stanowisko do 3 stycznia 1945 r. 19 lutego 1946 r. ponownie objął tę funkcję po dymisji Samuela Dicksteina i sprawował ją aż do swojej dymisji w r. 1956 (31 grudnia).
Od 1 stycznia 1957 r. zasiadał w Sądzie Najwyższym w Nowym Jorku, funkcję tę sprawował aż do swojej śmierci. Pochowany został na cmentarzu na górze Moria, Fairview, New Jersey.

</doc>
<doc id="1679297" url="https://pl.wikipedia.org/wiki?curid=1679297" title="Norman Brown (gitarzysta)">
Norman Brown (gitarzysta)

Norman Brown (ur. 18 grudnia 1970 w Kansas City, Missouri) – amerykański gitarzysta jazzowy i piosenkarz.
Norman Brown wydał w 1992 debiutancki album "Just Between Us", a w 1994 roku "After the Storm".

</doc>
<doc id="1679300" url="https://pl.wikipedia.org/wiki?curid=1679300" title="Rumowisko">
Rumowisko



</doc>
<doc id="1679301" url="https://pl.wikipedia.org/wiki?curid=1679301" title="Brytyjscy arcymistrzowie szachowi">
Brytyjscy arcymistrzowie szachowi

Lista brytyjskich (angielskich, irlandzkich i szkockich) szachistów, posiadających tytuły arcymistrzów (GM) i arcymistrzyń (WGM), zarówno w grze klasycznej, korespondencyjnej, kompozycji szachowej, jak i w rozwiązywaniu zadań szachowych oraz tytuły arcymistrzów honorowych (HGM), przyznawanych za osiągnięcia w przeszłości. Obejmuje także zawodników, którzy barwy krajów Wielkiej Brytanii reprezentowali tylko w pewnym okresie swojego życia.

</doc>
<doc id="1679303" url="https://pl.wikipedia.org/wiki?curid=1679303" title="Till Then">
Till Then

"Till Then" to piosenka autorstwa Eddieiego Seiler’a, Sola Marcus’a i Guya Wood’a, opublikowana w 1944 roku.

</doc>
<doc id="1679304" url="https://pl.wikipedia.org/wiki?curid=1679304" title="Klaus Bonsack">
Klaus Bonsack

Klaus Bonsack lub Klaus-Michael Bonsack (ur. 26 grudnia 1941 w Waltershausen, zm. 5 marca 2023 w Innsbrucku) − niemiecki saneczkarz, który reprezentował Niemiecką Republikę Demokratyczną, czterokrotny medalista olimpijski i wielokrotny medalista mistrzostw świata.
Kariera.
Pierwszy sukces w karierze osiągnął w 1963 roku, kiedy zdobył brązowy medal w jedynkach podczas mistrzostw świata w Imst. Uległ tam tylko dwóm reprezentantom Republiki Federalnej Niemiec: Fritzowi Nachmannowi i Hansowi Plenkowi. Rok później wystartował podczas IX Zimowych Igrzysk Olimpijskich w Innsbrucku, zdobywając srebrny medal w tej konkurencji. Tym razem lepszy okazał się jego rodak, Thomas Köhler. Podczas tej samej imprezy wystartował też w dwójkach, jednak jego osada nie ukończyła rywalizacji. Następnie zajął drugie miejsce w dwójkach podczas mistrzostw świata w Davos w 1965 roku. W parze z Thomasem Köhlerem ulegli tam tylko parze Michael Köhler/Wolfgang Scheidel. Podczas rozgrywanych w 1967 roku mistrzostwa świata w Hammarstrand wywalczył dwa medale, zwyciężając w jedynkach i zajmując drugie miejsce w dwójkach. Brał też udział w X Zimowych Igrzyskach Olimpijskich w Grenoble w 1968 roku, ponownie dwukrotnie stając na podium. Najpierw wywalczył brązowy medal indywidualnie, przegrywając tylko z Austriakiem Manfredem Schmidem i Thomasem Köhlerem. Parę dni później w parze z Thomasem Köhlerem zdobył złoty medal w dwójkach. W 1969 roku para Michael Köhler/Klaus Bonsack wywalczyła brązowy medal podczas mistrzostw świata w Königssee. Ostatni medal wywalczył podczas XI Zimowych Igrzysk Olimpijskich w Sapporo w 1972 roku, razem z Wolframem Fiedlerem zajmując trzecie miejsce w dwójkach. W rywalizacji jedynek Klaus Bonsack zajął czwarte miejsce, przegrywając walkę o podium z Wolframem Fiedlerem o 0,43 sekundy.
Podczas XI Zimowych Igrzysk Olimpijskich 1972 był chorążym reprezentacji Niemieckiej Republiki Demokratycznej.
Po zakończeniu kariery zawodnika był trenerem; prowadził między innymi reprezentację Austrii.
W 2004 roku znalazł się w pierwszej trójce zawodników, razem z Paulem Hildgartnerem oraz Margit Schumann, którzy trafili do Hali Sław Światowej Federacji Saneczkarstwa.

</doc>
<doc id="1679306" url="https://pl.wikipedia.org/wiki?curid=1679306" title="Regional District of Bulkley-Nechako">
Regional District of Bulkley-Nechako



</doc>
<doc id="1679307" url="https://pl.wikipedia.org/wiki?curid=1679307" title="Alberni-Clayoquot Regional District">
Alberni-Clayoquot Regional District



</doc>
<doc id="1679308" url="https://pl.wikipedia.org/wiki?curid=1679308" title="Regional District of North Okanagan">
Regional District of North Okanagan



</doc>
<doc id="1679309" url="https://pl.wikipedia.org/wiki?curid=1679309" title="Jolanta Piotrowska">
Jolanta Piotrowska

Jolanta Piotrowska z domu Mikołajczyk (ur. 17 maja 1961 w Wydminach) – polska dziennikarka i działaczka samorządowa, od 2002 do 2014 burmistrz Giżycka.
Życiorys.
Córka Wiesława i Janiny. Studiowała ekonomię na Uniwersytecie Gdańskim i dziennikarstwo w Warszawie. Była założycielką „Gazety Giżyckiej”, pełniła w niej funkcję redaktora naczelnego. Zorganizowała coroczną imprezę dla kobiet świata polityki i mediów „Eurosabat”.
W 2001 wstąpiła do Platformy Obywatelskiej – pełniła funkcję przewodniczącej PO w powiecie giżyckim. Z rekomendacji tej partii bezskutecznie kandydowała do Sejmu w 2001, 2007, 2011 i 2015 oraz do Senatu w 2019.
W drugiej turze wyborów w 2002 została wybrana na urząd burmistrza Giżycka z ramienia komitetu Razem. W 2006 i 2010 uzyskiwała reelekcję, startując z ramienia komitetu Razem Giżycko. W 2010 uzyskała mandat radnej sejmiku, którego nie objęła w związku z niepołączalnością z funkcją burmistrza. W 2014 nie została wybrana na kolejną kadencję (przegrała wybory w II turze). Nie została także wybrana do sejmiku warmińsko-mazurskiego, startując z listy PO. Mandat radnej województwa zdobyła natomiast w wyniku kolejnych wyborów w 2018.
W 2015 została prezesem Fundacji Ochrony Wielkich Jezior Mazurskich, funkcję tę pełniła przez trzy lata. W grudniu 2018 została powołana na członka zarządu województwa.

</doc>
<doc id="1679314" url="https://pl.wikipedia.org/wiki?curid=1679314" title="Kevin Lejeune">
Kevin Lejeune

Kevin Lejeune (ur. 22 stycznia 1985 w Cambrai) – francuski piłkarz występujący na pozycji napastnika. Obecnie jest zawodnikiem AC Ajaccio.
Kariera klubowa.
Lejeune jest wychowankiem Toulouse FC. Później trafił do młodzieżowej ekipy AJ Auxerre. Do jego pierwszej drużyny, wówczas występującej w Ligue 1 został przesunięty w sezonie 2006/2007. W Ligue 1 zadebiutował 18 listopada 2006 w wygranym 1-0 meczu z Toulouse FC. 26 maja 2007 w wygranym 3-1 pojedynku z Valenciennes FC strzelił pierwszego gola w zawodowej karierze. W debiutanckim sezonie rozegrał dziewięć ligowych spotkań i zdobył w nich jedną bramkę. Natomiast w lidze zajął z klubem ósme miejsce. Od początku następnego sezonu stał się podstawowym graczem Auxerre. Wystąpił wówczas w 38 meczach, w których strzelił 3 gole. W Ligue 1 uplasował się z Auxerre na piętnastej pozycji. W styczniu 2010 roku został wypożyczony do FC Nantes, a po pół roku do Tours FC.
Kariera reprezentacyjna.
W 2006 roku Lejeune rozegrał trzy spotkania w reprezentacji Francji U-21.

</doc>
<doc id="1679319" url="https://pl.wikipedia.org/wiki?curid=1679319" title="Midodryna">
Midodryna

Midodryna ("midodrin") – organiczny związek chemiczny stosowany jako lek z grupy sympatykomimetyków. Jest związkiem chiralnym, produkt farmaceutyczny jest mieszaniną racemiczną obu enancjomerów
Przekształcany w organizmie na drodze hydrolizy enzymatycznej do właściwej substancji czynnej – deglimidodryny, która z kolei pobudza receptory adrenergiczne α1. Działa wyłącznie na receptory obwodowe, nie ma wpływu na receptory β-adrenergiczne mięśnia sercowego. Jej działanie odpowiada zasadniczo działaniu innych leków alfa-sympatykomimetycznych. Po jej podaniu dochodzi do zwiększenia skurczowego i rozkurczowego ciśnienia krwi, jak również do odruchowej bradykardii. Wzrost ciśnienia jest skutkiem obkurczenia drobnych żył i tętniczek, czyli zwiększenia oporu obwodowego.
Ze względu na lokalizację receptorów α1-adrenergicznych, midodryna działa lokalnie, głównie w mięśniu sercowym i w nerkach oraz pęcherzu, gdzie zwiększa napięcie mięśniowe zwieracza pęcherza i tym samym opóźnia jego opróżnianie się.
Wskazania.
Midodryna podnosi ciśnienie krwi – zażywanie leku jest wskazane u osób, u których występuje hipotonia, czyli spadek ciśnienia tętniczego poniżej 100 mmHg ciśnienia skurczowego i 60 mmHg ciśnienia rozkurczowego i wskazana jest terapia farmakologiczna substancjami zwiększającymi ciśnienie, m.in. midodryną, lub hipotonia ortostatyczna – w tym przypadku niedociśnienie powstaje w wyniku zaburzeń regulacji ciśnienia przy gwałtownym wstawaniu lub długim staniu, a terapia jest wymagana, gdyż hipotonia ortostatyczna zwiększa 2 razy ryzyko zgonu po 70. roku życia oraz może przyczyniać się do osłabienia funkcji poznawczych. Oprócz zmiany diety zaleca się terapię farmakologiczną. Zaproponowano zastosowanie midodryny w leczeniu zespołu przewlekłego zmęczenia.
Mechanizm działania.
Mechanizm działania midodryny polega na stymulowaniu zakończeń nerwowych w naczyniach krwionośnych, powodując ich zawężenie. Rezultatem jest zwiększenie ciśnienia. Midodryna pobudza receptory alfa 1-adrenergiczne. Receptory te występują w dużej ilości w okolicy dna pęcherza, szyi pęcherza, cewki sterczowej i w mięśniówce stercza. Następstwem pobudzenia tych receptorów jest skurcz obecnych w wymienionych narządach mięśni gładkich. Zablokowanie receptorów prowadzi z kolei do zmniejszenia napięcia odpowiednich włókien mięśniowych odpowiedzialnych za wielkość „uścisku” cewkowego blokującego wypływ moczu z pęcherza.
Przeciwwskazania.
Midodryny nie należy stosować u osób z nadwrażliwością na tę substancję, z ciężkimi organicznymi schorzeniami serca i układu krwionośnego, nadciśnieniem, zaburzeniami rytmu serca, ostrym zapaleniem nerek lub niewydolnością, rozrostem gruczołu krokowego z zaleganiem moczu, mechanicznymi upośledzeniami oddawania moczu i zatrzymania moczu, guzem chromochłonnym nadnerczy, nadczynnością tarczycy, jaskrą z wąskim kątem przesączania oraz w czasie ciąży i karmienia piersią.
Działania niepożądane.
Często i w zależności od dawki jako działanie niepożądane może wystąpić nadciśnienie tętnicze w pozycji leżącej, parestezje lub świąd (głównie w obrębie głowy), uczucie zimna i jeżenie się włosów. Niezbyt często występuje bradykardia, tachykardia i kołatanie serca, nudności, niestrawność, zgaga, zapalenie błony śluzowej jamy ustnej bądź zatrzymanie moczu i zaburzenia jego oddawania oraz bóle głowy, niepokój, pobudliwość i rozdrażnienie. Do rzadko występujących objawów niepożądanych należy zaburzenie rytmu pochodzenia komorowego.
Dawkowanie.
Zazwyczaj stosuje się chlorowodorek midodryny w tabletkach po 2,5 do 5 mg dwa razy na dobę (u przeciętnego dorosłego), ale istnieje możliwość podawania mniejszych dawek. Dawkowanie ustalone przez lekarza.

</doc>
<doc id="1679320" url="https://pl.wikipedia.org/wiki?curid=1679320" title="Fernando Rey">
Fernando Rey

Fernando Rey, właśc. Fernando Casado Arambillet (ur. 20 września 1917 w A Coruña, zm. 9 marca 1994 w Madrycie) – hiszpański aktor filmowy, teatralny i telewizyjny.
Życiorys.
Największą sławę i uznanie przyniosły mu kreacje w filmach Luisa Buñuela: "Viridiana" (1961), "Tristana" (1970), "Dyskretny urok burżuazji" (1972), "Mroczny przedmiot pożądania" (1977), a także rola narkotykowego bossa w legendarnym amerykańskim filmie "Francuski łącznik" (1971) w reżyserii Williama Friedkina.
Rey znał biegle kilka języków. Był angażowany zarówno do filmów europejskich, jak i amerykańskich.
Zasiadał w jury konkursu głównego na 28. MFF w Cannes (1975). W latach 1992–1994 był przewodniczącym Hiszpańskiej Akademii Sztuki Filmowej.
Żoną Reya przez 34 lata (od 1960 do jego śmierci w 1994) była argentyńska aktorka Mabel Karr (1934–2001).
Chory na raka zmarł w Madrycie w wieku 77 lat.

</doc>
<doc id="1679323" url="https://pl.wikipedia.org/wiki?curid=1679323" title="Pulsztyn">
Pulsztyn

Pulsztyn (613 m n.p.m.) – niskie, odosobnione wzniesienie w Pieninach Czorsztyńskich. Jego wierzchołek wznosi się 131 m ponad poziom wody w pobliskim Zbiorniku Sromowskim, a wzniesienie znajduje się w odległości około 200 m od jego północnego brzegu, poniżej masywu Flaków i Upszaru. Znajduje się na obszarze Pienińskiego Parku Narodowego (na jego obrzeżach) i nie prowadzi do niej żaden szlak turystyczny. Ze Sromowiec Wyżnych dochodzi do obrzeży Pulsztyna droga gruntowa (już poza obrębem parku).
Pulsztyn otoczony jest polami uprawnymi Sromowiec Wyżnych. Część tych pól znajduje się również w obrębie parku narodowego, jest własnością mieszkańców Sromowiec i jest nadal przez nich uprawiana. Sam Pulsztyn jest zalesiony, od południowej strony obrywa się stromą ścianą. Pomiędzy Pulsztynem a Zbiornikiem Sromowskim znajduje się źródło. W południowym kierunku poniżej Pulsztynu (tuż przy szosie) znajduje się jeszcze jedno wzniesienie – Sołtysia Skała (582 m).
W latach 1987–1988 na Pulsztynie znaleziono w Polsce zagrożony wyginięciem gatunek porostu – brodaczkę kępkową "Usnea hirta".

</doc>
<doc id="1679326" url="https://pl.wikipedia.org/wiki?curid=1679326" title="Igor Andreev">
Igor Andreev



</doc>
<doc id="1679329" url="https://pl.wikipedia.org/wiki?curid=1679329" title="Katastrofa śmigłowca w El Alto de Rubio">
Katastrofa śmigłowca w El Alto de Rubio

Katastrofa śmigłowca w El Alto de Rubio miała miejsce 3 maja 2009 w północno-zachodnim stanie Táchira w Wenezueli. W wyniku katastrofy zginęło dwóch członków załogi oraz 16 pasażerów.
Wśród ofiar był generał brygady Domingo Faneite, dwóch pilotów wojskowych, czternastu wojskowych oraz jeden cywil. Prezydent Wenezueli Hugo Chávez, który jest wysłanym na emeryturę wojskowym podpułkownikiem, mówił: "składam hołd żołnierzom, w szczególności zaś generałowi Faneite, który był moim kadetem".
Powód wypadku śmigłowca Mi-35 nie jest jeszcze znany, a śledztwo jest w toku. Nad obszarem, gdzie doszło do katastrofy, panowały niekorzystne warunki atmosferyczne. Śmigłowiec odbywał lot w ramach patrolowania granic kraju.

</doc>
<doc id="1679330" url="https://pl.wikipedia.org/wiki?curid=1679330" title="Julian Gray">
Julian Gray

Julian Raymond Gray (ur. 21 sierpnia 1979 w Lewisham, Wielki Londyn) – angielski piłkarz grający na pozycji pomocnika w Nea Salamina.
Kariera.
Gray rozpoczynał swoją karierę w Arsenalu. W Londyńskim klubie rozegrał tylko jeden ligowy mecz, występując 14 maja 2000 roku w przegranym 4:2 spotkaniu z Newcastle United. Po sezonie 1999/00 przeszedł za 0,5 miliona funtów do Crystal Palace. Mimo pewnego miejsca w pierwszym składzie i dobrej postawy, Gray na początku sezonu 2003/04 został wypożyczony na pół roku do Cardiff City. W styczniu 2004 roku wrócił z wypożyczenia i rozegrał jeszcze 24 mecze w których strzelił trzy gole. Latem 2004 roku kontrakt Graya wygasł, przez co piłkarz przeniósł się na zasadzie wolnego transferu do Birmingham City. Przez pierwsze dwa sezony zawodnik był podstawowym graczem zespołu z St Andrew's Stadium, jednak w kolejnym rozegrał tylko siedem spotkań, co spowodowało, że 10 lipca 2007 roku został kupiony przez Coventry City. W "The Sky Blues" stał się podstawowym zawodnikiem i w pierwszym sezonie wystąpił w 29 meczach (w tym 26 ligowych). Po czterech dobrych meczach w kolejnym sezonie został wypożyczony na cztery miesiące do Fulham. W londyńskim klubie rozegrał tylko jeden mecz w ramach Pucharu Anglii i na początku stycznia wrócił do Coventry, gdzie wystąpił w dwóch spotkaniach, po czym na stałe przeniósł się do Fulham. W klubie tym zagrał jeden mecz, zaś w lipcu 2009 roku, gdy wygasł mu kontrakt opuścił londyński zespół. Następnie trafił do Barnsley, które po pięciu rozegranych meczach opuścił.

</doc>
<doc id="1679335" url="https://pl.wikipedia.org/wiki?curid=1679335" title="Most Krasnojarski">
Most Krasnojarski

Most Krasnojarski – most kolejowy w Krasnojarsku, na Syberii, na linii Kolei Transsyberyjskiej, nad Jenisejem. Został zbudowany między 1893 i 1896, zaprojektowany przez Ławra Proskurjakowa, został nagrodzony Złotym Medalem na Wystawie Uniwersalnej w Paryżu (1900) przez specjalny komitet, pod przewodnictwem Gustave Eiffela.
Po zatwierdzeniu na wpis na listę Światowego Dziedzictwa w 2001, most został opisany przez ICOMOS jako "wczesny reprezentacyjny typowy paraboliczny wieloboczny kratownicowy most w Rosji", który stał się "obszarem testowym dla stosowania inżynierii teorii i rozwoju nowych, innowacyjnych rozwiązań, które ma wielu następców ".
Zabytkowy most, mimo protestów, został rozebrany w roku 2007. Na zdjęciu widoczne są dwa inne mosty jednotorowe wybudowane obok dawnego w latach 30. i 90. XX w.

</doc>
<doc id="1679337" url="https://pl.wikipedia.org/wiki?curid=1679337" title="Postępy Astronomii">
Postępy Astronomii

Postępy Astronomii – kwartalnik powstały w 1953 roku z inicjatywy Stefana Piotrowskiego jako czasopismo dla profesjonalnych astronomów polskich. Wydawcą pisma było Polskie Towarzystwo Astronomiczne. Pismo miało na celu zamieszczanie prac badawczych (w języku polskim) oraz prac o charakterze przeglądowym. 
W sytuacji rozwoju internetu, czyli łatwego dostępu do literatury światowej oraz tendencji do publikowania prac astronomicznych wyłącznie w języku angielskim, formuła założeniowa pisma wyczerpała się. W 1991 roku pismo zostało przekształcone w pismo popularnonaukowe, wydawane nadal jako kwartalnik. W 1998 roku pismo połączyło się z pismem „Urania”, wydawanym przez Polskie Towarzystwo Miłośników Astronomii, i powstało nowe pismo popularnonaukowe, „Urania – Postępy Astronomii”, wychodzące obecnie jako dwumiesięcznik.

</doc>
<doc id="1679338" url="https://pl.wikipedia.org/wiki?curid=1679338" title="Stick Men">
Stick Men

Stick Men – amerykańska grupa muzyczna. Trio utworzone w 2008 roku przez uznanych muzyków rockowych – Tony'ego Levina (Chapman stick), Pata Mastelotto (perkusja, elektronika) – związanych z grupą King Crimson oraz młodego wirtuoza instrumentu Michaela Berniera (Chapman stick).
Nazwa grupy związana jest z jej niecodziennym instrumentarium. Levin i Bernier grają na instrumencie Chapman stick, stanowiącym połączenie gitary i gitary basowej oraz będącym odmianą gitary dotykowej. Tony Levin należy do prekursorów grających na Chapman stick od końca lat 70., będąc jednocześnie najbardziej znanym muzykiem na świecie grającym na tym instrumencie. Tony Levin wykorzystuje 12-strunową odmianę zwaną Grand Stick, podczas gdy Bernier gra głównie na 10-strunowym instrumencie, wykorzystując także do gry m.in. smyczek. Grający na swoim rozbudowanym elektro-akustycznym zestawie perkusyjnym Pat Mastelotto posługuje się pałkami perkusyjnymi (w j. ang. "pałka" to "stick").
Grupa powstała jako następstwo wydania solowego albumu Tony'ego Levina pod tytułem "Stick Man" w roku 2007. W nagraniu albumu wziął udział Pat Mastelotto. Chcąc promować album koncertami, Tony Levin utworzył grupę, która stopniowo zaczęła się przekształcać w nowy projekt muzyczny, którego podstawowym repertuarem były utwory z albumu Tony'ego Levina "Stick Man", utwory z repertuaru King Crimson (którego sekcje rytmiczną podobnie jak w Stick Men tworzy Levin i Mastelotto) jak i Michaela Berniera. Wkrótce grupa zaczęła tworzyć swój własny repertuar. Wydanie pierwszego albumu zapowiedziane jest na listopad 2009. Na albumie znajdą się premierowe kompozycje tria jak i przygotowane przez Levina nowe opracowanie "Ognistego Ptaka" Igora Strawinskiego.
Trudno jednoznacznie zdefiniować styl muzyczny prezentowany przez grupę, na który składa się: awangarda, rock, muzyka eksperymentalna, post rock, jazz, rock psychodeliczny.
Pierwsze dwa koncerty zespołu odbyły się w Polsce. Grupa wystąpiła we Wrocławiu i Opolu w ramach XVII Międzynarodowego Festiwalu Perkusyjnego Eventus 2008. Przygotowania do koncertów odbywały się w studiu Polskiego Radia Opole. W kwietniu 2009 grupa rozpoczęła swoje pierwsze europejskie tournée, podczas którego odwiedziła 25 miast.
Poza grupą King Crimson, Tony Levin wraz z Patem Mastelotto nagrywali i koncertowali wspólnie z grupą California Guitar Trio. Okazjonalnie Tony Levin wraz z Mastelotto występują w grupie Terry Bozzio and Friends.
Trio otwierało koncerty grupy Porcupine Tree podczas fragmentu jego jesiennej, europejskiej części trasy zespołu w roku 2009. Wspólne występy objęły jedenaście miast. W 2010 roku ukazała się debiutancka płyta Stick Men zatytułowana "Soup", zespół odbył także duże "tournée" po raz kolejny odwiedzając Polskę. Jesienią z grupy odszedł Michael Bernier, którego zastąpił inny wirtuoz grający na Chapman Stick (właściwie na zmodyfikowanej także przez siebie wersji "warr guitar") Markus Reuter.

</doc>
<doc id="1679339" url="https://pl.wikipedia.org/wiki?curid=1679339" title="Karol Morawski (lekarz)">
Karol Morawski (lekarz)

Karol Morawski (ur. 5 lutego 1877 w Krakowie, zm. 15 listopada 1960 w Zakopanem) – lekarz polski, działacz społeczny, przez większość życia związany z Zakopanem.
Życiorys.
Dyplom doktora wszech nauk lekarskich odebrał jako absolwent Wydziału Lekarskiego Uniwersytetu Jagiellońskiego w 1904 i w tymże roku osiadł w Zakopanem. Był pierwszym w Zakopanem specjalistą ginekologii i położnictwa, przeprowadzającym operacje. Poza prywatną praktyką w latach 1913–1939 pracował w miejscowym szpitalu, później był lekarzem ubezpieczalni społecznej. W szpitalu przeprowadził pierwszą w Zakopanem operację cesarskiego cięcia. Ogłosił artykuł "W sprawie cięcia cesarskiego pozaotrzewnowego" ("Przegląd Lekarski", 1910, nr 49). W 1950 został pierwszym kierownikiem Miejskiego Pogotowia Ratunkowego i mimo podeszłego wieku kierował nim przez kolejne siedem lat.
Znany w Zakopanem jako zaangażowany społecznik, Morawski zasiadał m.in. w zarządzie Biblioteki Publicznej (1912–1914), zarządzie stowarzyszenia Pomoc Bratnia (od 1912, wiceprezes), kierownictwie Klubu Zakopiańskiego (1923, był pierwszym prezesem tej instytucji o charakterze towarzyskim), Tymczasowej Komisji Uzdrowiskowej (dawna Komisja Klimatyczna; 1924, sekretarz). W latach 1926–1927, kiedy rozwiązano Tymczasową Komisję Uzdrowiskowa oraz Radę Gminną, był członkiem Rady Przybocznej komisarza rządu. W 1931 został wiceprzewodniczącym Zarządu Uzdrowiska. Przewodniczył także Towarzystwu Lekarzy w Zakopanem.
Zmarł w 1960 w Zakopanem po chorobie serca. Pochowany został na starym cmentarzu w Zakopanem (na Pęksowym Brzyzku) (kw. L-I-12).

</doc>
<doc id="1679342" url="https://pl.wikipedia.org/wiki?curid=1679342" title="Chase Tower (Phoenix)">
Chase Tower (Phoenix)

Chase Tower – wieżowiec w Phoenix, w stanie Arizona, w Stanach Zjednoczonych, o wysokości 148,1 m. Budynek został otwarty w 1972 i liczy 40 kondygnacji.

</doc>
<doc id="1679349" url="https://pl.wikipedia.org/wiki?curid=1679349" title="Nathaniel Bowditch">
Nathaniel Bowditch

Nathaniel Bowditch (ur. 26 marca 1773, zm. 16 marca 1838) – amerykański matematyk znany ze swojej pracy nad nawigacją oceaniczną. Jego książka „The New American Practical Navigator”, opublikowana po raz pierwszy w 1802 roku, znajduje się na pokładzie każdego statku Marynarki Wojennej Stanów Zjednoczonych.

</doc>
<doc id="1679352" url="https://pl.wikipedia.org/wiki?curid=1679352" title="Corowoda">
Corowoda



</doc>
<doc id="1679353" url="https://pl.wikipedia.org/wiki?curid=1679353" title="Keith Packard">
Keith Packard

Keith Packard (ur. 16 kwietnia 1963) – programista, najbardziej znany z prac nad środowiskiem X Window System.
Packard zajmował się wieloma rozszerzeniami X i napisał wiele dokumentów technicznych na temat X-ów. Był silnie zaangażowany w rozwój X Window System pod koniec lat 80., w MIT X Consortium, XFree86 i obecnie w X.Org Foundation.
W wyniku niezgody co do sposobu rozwoju XFree86 został wykluczony z zespołu tego projektu. Po powstaniu forka tego kodu kieruje projektem eksperymentalnego serwera X w ramach freedesktop.org oraz projektem oficjalnej wzorcowej implementacji X Window System.
Od 2004 Keith Packard jest deweloperem Debiana, w którym jest opiekunem fontconfiga (opiekuje się także bezpośrednim rozwojem tego kodu) i innych pakietów.
Linki zewnętrzne.
 

</doc>
<doc id="1679356" url="https://pl.wikipedia.org/wiki?curid=1679356" title="Penguin Cafe Orchestra">
Penguin Cafe Orchestra

Penguin Cafe Orchestra (PCO) – angielski kolektyw muzyków zawiązany przez brytyjskiego gitarzystę i kompozytora Simona Jeffesa.

</doc>
<doc id="1679358" url="https://pl.wikipedia.org/wiki?curid=1679358" title="Pietro Novelli">
Pietro Novelli

Pietro Novelli, zw. Il Monrealese (ur. w 1603 w Monreale, zm. w 1647 w Palermo) – włoski malarz okresu baroku.
Malował przede wszystkim obrazy religijne.
Pozostawał pod wpływem Caravaggia i szkoły neapolitańskiej, głównie Ribery. Dużo podróżował po całej Sycylii malując obrazy i projektując budynki, fortyfikacje, biżuterię oraz dekoracje okazjonalne.

</doc>
<doc id="1679362" url="https://pl.wikipedia.org/wiki?curid=1679362" title="Oliver Howard">
Oliver Howard

Oliver Otis Howard (ur. 8 listopada 1830 zm. 26 października 1909) – zawodowy oficer Armii Stanów Zjednoczonych, walczył w wojnie secesyjnej w stopniu generała majora po stronie wojsk Unii. Odznaczony Medalem Honoru, uczestniczył w bitwach pod Chancellorsville i Gettysburgiem. Po wojnie został w wojsku i walczył m.in. z Indianami z plemienia Nez Percé, zajmował też różne posady w administracji i szkolnictwie wyższym. Zmarł w Burlington w stanie Vermont, gdzie zostały złożone jego prochy.

</doc>
<doc id="1679364" url="https://pl.wikipedia.org/wiki?curid=1679364" title="SMS A 5">
SMS A 5

A 5 – niemiecki torpedowiec z okresu I wojny światowej. Piąta jednostka typu "A 1". Okręt wyposażony w jeden kocioł parowy opalany węglem i trójcylindrową maszynę parową. Zapas paliwa 24,5 tony. Zbudowany w innej stoczni kadłub okrętu wyposażono w stoczni AG Vulcan, a następnie rozebrany na sekcje przewieziono koleją do Holandii, gdzie odbył się ostateczny montaż okrętu. Torpedowiec brał udział w patrolach wzdłuż wybrzeża Flandrii i na kanale La Manche. Porzucony podczas odwrotu niemieckiego. Następnie przejęty przez Belgię i używany do 1927 roku.

</doc>
<doc id="1679365" url="https://pl.wikipedia.org/wiki?curid=1679365" title="Russula mairei">
Russula mairei



</doc>
<doc id="1679366" url="https://pl.wikipedia.org/wiki?curid=1679366" title="SMS A 6">
SMS A 6

SMS A 6 – niemiecki torpedowiec z okresu I wojny światowej, szósta jednostka typu "A 1". Okręt wyposażony był w jeden kocioł parowy opalany węglem i trójcylindrową maszynę parową, a zapas paliwa wynosił 24,5 tony. Zbudowany w innej stoczni kadłub okrętu wyposażono w stoczni AG Vulcan, a następnie rozebrany na sekcje przewieziono koleją do Holandii, gdzie odbył się ostateczny montaż okrętu. Torpedowiec brał udział w patrolach wzdłuż wybrzeża Flandrii i na kanale La Manche. Okręt został zatopiony przez brytyjskie niszczyciele 1 maja 1915 roku na Morzu Północnym.

</doc>
<doc id="1679367" url="https://pl.wikipedia.org/wiki?curid=1679367" title="Chicago Heights">
Chicago Heights

Chicago Heights – miasto w Stanach Zjednoczonych, w stanie Illinois, w hrabstwie Cook. W 2000 liczyło 31 373 mieszkańców.

</doc>
<doc id="1679368" url="https://pl.wikipedia.org/wiki?curid=1679368" title="Eliminacje do Mistrzostw Europy w Piłce Nożnej Kobiet 2009/Grupa 2">
Eliminacje do Mistrzostw Europy w Piłce Nożnej Kobiet 2009/Grupa 2

Rozgrywki Grupy 2 Eliminacji do Mistrzostw Europy w Piłce Nożnej kobiet 2009 odbyły się w dniach od 1 kwietnia 2007 do 2 października 2008. Grupa 2 była jedną z sześciu, które wyłoniły 11 finalistów Mistrzostw Europy w Piłce Nożnej Kobiet 2009. W Grupie 2 znalazły się następujące zespoły:
Tabela.
Legenda:

</doc>
<doc id="1679369" url="https://pl.wikipedia.org/wiki?curid=1679369" title="SMS A 7">
SMS A 7

A 7 – niemiecki torpedowiec z okresu I wojny światowej. Siódma jednostka typu "A 1". Okręt wyposażony w jeden kocioł parowy opalany węglem i trójcylindrową maszynę parową. Zapas paliwa 24,5 tony. Zbudowany w innej stoczni kadłub okrętu wyposażono w stoczni AG Vulcan, a następnie rozebrany na sekcje przewieziono koleją do Holandii, gdzie odbył się ostateczny montaż okrętu. Torpedowiec brał udział w patrolach wzdłuż wybrzeża Flandrii i na kanale La Manche. Zatonął 21 marca 1918 roku u wybrzeży Belgii, zatopiony przez francuskie niszczyciele Bouclier i "Capitaine Mehl". Razem z okrętem zginęło 23 członków załogi.

</doc>
<doc id="1679371" url="https://pl.wikipedia.org/wiki?curid=1679371" title="SMS A 8">
SMS A 8

A 8 – niemiecki torpedowiec z okresu I wojny światowej. Ósma jednostka typu "A 1". Okręt wyposażony w jeden kocioł parowy opalany węglem i trójcylindrową maszynę parową. Zapas paliwa 24,5 tony. Zbudowany w innej stoczni kadłub okrętu wyposażono w stoczni AG Vulcan, a następnie rozebrany na sekcje przewieziono koleją do Holandii, gdzie odbył się ostateczny montaż okrętu. Torpedowiec brał udział w patrolach wzdłuż wybrzeża Flandrii i na kanale La Manche. Porzucony podczas odwrotu niemieckiego. Następnie przejęty przez Belgię i używany do 1927 roku.

</doc>
<doc id="1679373" url="https://pl.wikipedia.org/wiki?curid=1679373" title="SMS A 9">
SMS A 9

A 9 – niemiecki torpedowiec z okresu I wojny światowej. Dziewiąta jednostka typu "A 1". Okręt wyposażony w jeden kocioł parowy opalany węglem i trójcylindrową maszynę parową. Zapas paliwa 24,5 tony. Zbudowany w innej stoczni kadłub okrętu wyposażono w stoczni AG Vulcan, a następnie rozebrany na sekcje przewieziono koleją do Holandii, gdzie odbył się ostateczny montaż okrętu. Torpedowiec brał udział w patrolach wzdłuż wybrzeża Flandrii i na kanale La Manche. Porzucony podczas odwrotu niemieckiego. Następnie przejęty przez Belgię i używany do 1927 roku.

</doc>
<doc id="1679374" url="https://pl.wikipedia.org/wiki?curid=1679374" title="SMS A 10">
SMS A 10

SMS A 10 – niemiecki torpedowiec z okresu I wojny światowej, dziesiąta jednostka typu "A 1". Okręt wyposażony był w jeden kocioł parowy opalany węglem i trójcylindrową maszynę parową, a zapas paliwa wynosił 24,5 tony. Zbudowany w innej stoczni kadłub okrętu wyposażono w stoczni AG Vulcan, a następnie rozebrany na sekcje przewieziono koleją do Holandii, gdzie odbył się ostateczny montaż okrętu. Torpedowiec brał udział w patrolach wzdłuż wybrzeża Flandrii i na kanale La Manche. Zatonął na minie u wybrzeży Flandrii 7 lutego 1918 roku.

</doc>
<doc id="1679375" url="https://pl.wikipedia.org/wiki?curid=1679375" title="KiF">
KiF

KiF – miesięcznik o tematyce kulturystycznej, magazyn promuje uprawianie sportów siłowych, fitness, tematykę pokrewną dotyczącą dietetyki oraz suplementacji. Na rynku od stycznia 1997.

</doc>
<doc id="1679376" url="https://pl.wikipedia.org/wiki?curid=1679376" title="Oszakan">
Oszakan

Oszakan – miejscowość w Armenii, w prowincji Aragacotn, 8 km na południowy wschód od Asztaraku. Miejsce pochówku św. Mesropa. W 2008 liczyło 5179 mieszkańców.

</doc>
<doc id="1679378" url="https://pl.wikipedia.org/wiki?curid=1679378" title="SMS A 11">
SMS A 11

A 11 – niemiecki torpedowiec z okresu I wojny światowej. Jedenasta jednostka typu "A 1". Okręt wyposażony w jeden kocioł parowy opalany węglem i trójcylindrową maszynę parową. Zapas paliwa 24,5 tony. Zbudowany w innej stoczni kadłub okrętu wyposażono w stoczni AG Vulcan, a następnie rozebrany na sekcje przewieziono koleją do Holandii, gdzie odbył się ostateczny montaż okrętu. Torpedowiec brał udział w patrolach wzdłuż wybrzeża Flandrii i na kanale La Manche. Porzucony podczas odwrotu niemieckiego. Następnie przejęty przez Belgię i używany do 1927 roku.

</doc>
<doc id="1679379" url="https://pl.wikipedia.org/wiki?curid=1679379" title="SMS A 12">
SMS A 12

A 12 – niemiecki torpedowiec z okresu I wojny światowej. Dwunasta jednostka typu "A 1". Okręt wyposażony w jeden kocioł parowy opalany węglem i trójcylindrową maszynę parową. Zapas paliwa 24,5 tony. Zbudowany w innej stoczni kadłub okrętu wyposażono w stoczni AG Vulcan, a następnie rozebrany na sekcje przewieziono koleją do Holandii, gdzie odbył się ostateczny montaż okrętu. Torpedowiec brał udział w patrolach wzdłuż wybrzeża Flandrii i na kanale La Manche. Porzucony podczas odwrotu niemieckiego. Następnie przejęty przez Belgię i używany do 1927 roku.

</doc>
<doc id="1679380" url="https://pl.wikipedia.org/wiki?curid=1679380" title="SMS A 13">
SMS A 13

A 13 – niemiecki torpedowiec z okresu I wojny światowej. Trzynasta jednostka typu "A 1". Okręt wyposażony w jeden kocioł parowy opalany węglem i trójcylindrową maszynę parową. Zapas paliwa 24,5 tony. Zbudowany w innej stoczni kadłub okrętu wyposażono w stoczni AG Vulcan, a następnie rozebrany na sekcje przewieziono koleją do Holandii, gdzie odbył się ostateczny montaż okrętu. Torpedowiec brał udział w patrolach wzdłuż wybrzeża Flandrii i na kanale La Manche. Zatonął 16 sierpnia 1917 roku.

</doc>
<doc id="1679381" url="https://pl.wikipedia.org/wiki?curid=1679381" title="SMS A 14">
SMS A 14

A 14 – niemiecki torpedowiec z okresu I wojny światowej. Czternasta jednostka typu "A 1". Okręt wyposażony w jeden kocioł parowy opalany węglem i trójcylindrową maszynę parową. Zapas paliwa 24,5 tony. Zbudowany w innej stoczni kadłub okrętu wyposażono w stoczni AG Vulcan, a następnie rozebrany na sekcje przewieziono koleją do Holandii, gdzie odbył się ostateczny montaż okrętu. Torpedowiec brał udział w patrolach wzdłuż wybrzeża Flandrii i na kanale La Manche. Porzucony podczas odwrotu niemieckiego. Następnie przejęty przez Belgię i używany do 1927 roku.

</doc>
<doc id="1679382" url="https://pl.wikipedia.org/wiki?curid=1679382" title="SMS A 15">
SMS A 15

A 15 – niemiecki torpedowiec z okresu I wojny światowej. Piętnasta jednostka typu "A 1". Okręt wyposażony w jeden kocioł parowy opalany węglem i trójcylindrową maszynę parową. Zapas paliwa 24,5 tony. Zbudowany w innej stoczni kadłub okrętu wyposażono w stoczni AG Vulcan, a następnie rozebrany na sekcje przewieziono koleją do Holandii, gdzie odbył się ostateczny montaż okrętu. Torpedowiec brał udział w patrolach wzdłuż wybrzeża Flandrii i na kanale La Manche. Zatonął 23 sierpnia 1915 roku u wybrzeży Flandrii zatopiony przez francuskie niszczyciele "Oriflamme" i "Branlebas".

</doc>
<doc id="1679383" url="https://pl.wikipedia.org/wiki?curid=1679383" title="SMS A 16">
SMS A 16

A 16 – niemiecki torpedowiec z okresu I wojny światowej. Szesnasta jednostka typu "A 1". Okręt wyposażony w jeden kocioł parowy opalany węglem i trójcylindrową maszynę parową. Zapas paliwa 24,5 tony. Zbudowany w innej stoczni kadłub okrętu wyposażono w stoczni AG Vulcan, a następnie rozebrany na sekcje przewieziono koleją do Holandii, gdzie odbył się ostateczny montaż okrętu. Torpedowiec brał udział w patrolach wzdłuż wybrzeża Flandrii i na kanale La Manche. Porzucony podczas odwrotu niemieckiego. Następnie przejęty przez Belgię i używany do 1927 roku.

</doc>
<doc id="1679384" url="https://pl.wikipedia.org/wiki?curid=1679384" title="SMS A 17">
SMS A 17

A 17 – niemiecki torpedowiec z okresu I wojny światowej. Siedemnasta jednostka typu "A 1". Okręt wyposażony w jeden kocioł parowy opalany węglem i trójcylindrową maszynę parową. Zapas paliwa 24,5 tony. Zbudowany w innej stoczni kadłub okrętu wyposażono w stoczni AG Vulcan. Torpedowiec brał udział w patrolach wzdłuż wybrzeża Flandrii i na kanale La Manche. Okręt zezłomowano w 1920 roku.

</doc>
<doc id="1679385" url="https://pl.wikipedia.org/wiki?curid=1679385" title="SMS A 18">
SMS A 18

A 18 – niemiecki torpedowiec z okresu I wojny światowej. Osiemnasta jednostka typu "A 1". Okręt wyposażony w jeden kocioł parowy opalany węglem i trójcylindrową maszynę parową. Zapas paliwa 24,5 tony. Zbudowany w innej stoczni kadłub okrętu wyposażono w stoczni AG Vulcan, a następnie rozebrany na sekcje przewieziono koleją do Holandii, gdzie odbył się ostateczny montaż okrętu. Torpedowiec brał udział w patrolach wzdłuż wybrzeża Flandrii i na kanale La Manche. Zezłomowany w 1921 roku.

</doc>
<doc id="1679386" url="https://pl.wikipedia.org/wiki?curid=1679386" title="SMS A 19">
SMS A 19

A 19 – niemiecki torpedowiec z okresu I wojny światowej. Dziewiętnasta jednostka typu "A 1". Okręt wyposażony w jeden kocioł parowy opalany węglem i trójcylindrową maszynę parową. Zapas paliwa 24,5 tony. Zbudowany w innej stoczni kadłub okrętu wyposażono w stoczni AG Vulcan, a następnie rozebrany na sekcje przewieziono koleją do Holandii, gdzie odbył się ostateczny montaż okrętu. Torpedowiec brał udział w patrolach wzdłuż wybrzeża Flandrii i na kanale La Manche. Zatonął 21 marca 1918 roku.

</doc>
<doc id="1679388" url="https://pl.wikipedia.org/wiki?curid=1679388" title="SMS A 20">
SMS A 20

A 20 – niemiecki torpedowiec z okresu I wojny światowej. Dwudziesta jednostka typu "A 1". Okręt wyposażony w jeden kocioł parowy opalany węglem i trójcylindrową maszynę parową. Zapas paliwa 24,5 tony. Zbudowany w innej stoczni kadłub okrętu wyposażono w stoczni AG Vulcan, a następnie rozebrany na sekcje przewieziono koleją do Holandii, gdzie odbył się ostateczny montaż okrętu. Torpedowiec brał udział w patrolach wzdłuż wybrzeża Flandrii i na kanale La Manche. Porzucony podczas odwrotu niemieckiego. Następnie przejęty przez Belgię i używany do 1940 roku. W 1940 roku przejęty przez III Rzeszę. Zezłomowany po 1948 roku.

</doc>
<doc id="1679389" url="https://pl.wikipedia.org/wiki?curid=1679389" title="SMS A 21">
SMS A 21

A 21 – niemiecki torpedowiec z okresu I wojny światowej. Dwudziesta pierwsza jednostka typu "A 1". Okręt wyposażony w jeden kocioł parowy opalany węglem i trójcylindrową maszynę parową. Zapas paliwa 24,5 tony. Zbudowany w innej stoczni kadłub okrętu wyposażono w stoczni AG Vulcan. Torpedowiec brał udział w patrolach wzdłuż wybrzeża Flandrii i na kanale La Manche. Zezłomowany w 1920 roku.

</doc>
<doc id="1679395" url="https://pl.wikipedia.org/wiki?curid=1679395" title="SMS A 22">
SMS A 22

A 22 – niemiecki torpedowiec z okresu I wojny światowej. Dwudziesta druga jednostka typu "A 1". Okręt wyposażony w jeden kocioł parowy opalany węglem i trójcylindrową maszynę parową. Zapas paliwa 24,5 tony. Zbudowany w innej stoczni kadłub okrętu wyposażono w stoczni AG Vulcan. Torpedowiec brał udział w patrolach wzdłuż wybrzeża Flandrii i na kanale La Manche. Zezłomowany w 1922 roku.

</doc>
<doc id="1679396" url="https://pl.wikipedia.org/wiki?curid=1679396" title="SMS A 23">
SMS A 23

A 23 – niemiecki torpedowiec z okresu I wojny światowej. Dwudziesta trzecia jednostka typu "A 1". Okręt wyposażony w jeden kocioł parowy opalany węglem i trójcylindrową maszynę parową. Zapas paliwa 24,5 tony. Zbudowany w innej stoczni kadłub okrętu wyposażono w stoczni AG Vulcan. Torpedowiec brał udział w patrolach wzdłuż wybrzeża Flandrii i na kanale La Manche. Zezłomowany w 1922 roku.

</doc>
<doc id="1679398" url="https://pl.wikipedia.org/wiki?curid=1679398" title="SMS A 24">
SMS A 24

A 24 – niemiecki torpedowiec z okresu I wojny światowej. Dwudziesta czwarta jednostka typu "A 1". Okręt wyposażony w jeden kocioł parowy opalany węglem i trójcylindrową maszynę parową. Zapas paliwa 24,5 tony. Zbudowany w innej stoczni kadłub okrętu wyposażono w stoczni AG Vulcan. Torpedowiec brał udział w patrolach wzdłuż wybrzeża Flandrii i na kanale La Manche. Zezłomowany w 1922 roku.

</doc>
<doc id="1679400" url="https://pl.wikipedia.org/wiki?curid=1679400" title="SMS A 25">
SMS A 25

A 25 – niemiecki torpedowiec z okresu I wojny światowej. Dwudziesta piąta jednostka typu "A 1". Okręt wyposażony w jeden kocioł parowy opalany węglem i trójcylindrową maszynę parową. Zapas paliwa 24,5 tony. Zbudowany w innej stoczni kadłub okrętu wyposażono w stoczni AG Vulcan. Torpedowiec brał udział w patrolach wzdłuż wybrzeża Flandrii i na kanale La Manche. Zezłomowany w 1922 roku.

</doc>
<doc id="1679404" url="https://pl.wikipedia.org/wiki?curid=1679404" title="Integracja (dwumiesięcznik)">
Integracja (dwumiesięcznik)

Integracja – dwumiesięcznik o tematyce integracji społecznej oraz niepełnosprawności.
Czasopismo wydawane jest od października 1994 roku.
„Integracja” i Stowarzyszenie Przyjaciół Integracji od 2003 jest organizatorem ogólnopolskiego konkursu „Człowiek bez barier", w którym nagradzane są osoby pokonujące choroby i swoją niepełnosprawność. W latach 2005–2009 patronat honorowy konkursu pełniła pierwsza dama RP Maria Kaczyńska.

</doc>
<doc id="1679406" url="https://pl.wikipedia.org/wiki?curid=1679406" title="Ekwiwalencja">
Ekwiwalencja



</doc>
<doc id="1679413" url="https://pl.wikipedia.org/wiki?curid=1679413" title="Rhabdornithidae">
Rhabdornithidae



</doc>
<doc id="1679414" url="https://pl.wikipedia.org/wiki?curid=1679414" title="SMS A 26">
SMS A 26

A 26 – niemiecki torpedowiec z okresu I wojny światowej. Pierwsza jednostka typu "A 26". Okręt wyposażony w jeden kocioł parowy opalany ropą i turbinę parową. Zapas paliwa 53 tony. 

</doc>
<doc id="1679417" url="https://pl.wikipedia.org/wiki?curid=1679417" title="Freedesktop.org">
Freedesktop.org

freedesktop.org (fd.o) – projekt rozwijający współpracę i promujący współdzielenie technik używanych w wolnych środowiskach graficznych dla X Window System (X11) pod GNU/Linuksem i w innych systemach uniksopodobnych. Został założony w marcu 2000 przez Havoca Penningtona.
Organizacja skupia się na potrzebach użytkownika. Dla X-ów powstało wiele środowisk graficznych i mało prawdopodobne, aby ich liczba się zmniejszyła, freedesktop.org stara się więc ukrywać techniczne różnice między nimi przed użytkownikiem.
Z projektem blisko współpracują ekipy rozwijające popularne oprogramowanie biurkowe, takie jak GNOME, KDE czy Xfce. fd.o wydało Portland (xdg-utils) - zestaw wspólnych interfejsów dla środowisk biurkowych.
freedesktop.org nosił poprzednio nazwę X Desktop Group, stąd akronim "XDG" jest powszechnie używany wewnątrz projektu.

</doc>
<doc id="1679420" url="https://pl.wikipedia.org/wiki?curid=1679420" title="Stefan Król">
Stefan Król

Stefan Władysław Król (ur. 15 marca 1953 w Sępólnie Krajeńskim, zm. 5 listopada 2018 w Niechorzu) – polski rolnik i polityk, poseł na Sejm RP I kadencji.
Życiorys.
Syn Bolesława i Stefanii. Ukończył w 1977 zaoczne technikum zawodowe w Toruniu, był technikiem technologii produktów spożywczych. Zajął się prowadzeniem działalności rolniczej.
W wyborach w 1991 uzyskał mandat posła na Sejm I kadencji. Został wybrany w okręgu bydgoskim z listy Polskiego Stronnictwa Ludowego – Porozumienia Ludowego (jako kandydat Polskiego Forum Ludowo-Chrześcijańskie „Ojcowizna”). Zasiadał w Komisji Rolnictwa i Gospodarki Żywnościowej, Komisji Regulaminowej i Spraw Poselskich oraz w Komisji Nadzwyczajnej do rozpatrzenia projektów ustaw o zmianie ustawy Prawo spółdzielcze. Był także członkiem pięciu podkomisji oraz Klubu Parlamentarnego Porozumienie Ludowe. W 1993 bez powodzenia ubiegał się o reelekcję z ramienia Bezpartyjnego Bloku Wspierania Reform. Wycofał się następnie z działalności politycznej.
W 2010 odznaczony za działalność na rzecz wspólnoty lokalnej.

</doc>
<doc id="1679425" url="https://pl.wikipedia.org/wiki?curid=1679425" title="X.Org Foundation">
X.Org Foundation



</doc>
<doc id="1679429" url="https://pl.wikipedia.org/wiki?curid=1679429" title="Ok Ołtin G'uzor">
Ok Ołtin G'uzor



</doc>
<doc id="1679430" url="https://pl.wikipedia.org/wiki?curid=1679430" title="Mercœur">
Mercœur



</doc>
<doc id="1679433" url="https://pl.wikipedia.org/wiki?curid=1679433" title="Nowa rentgenowska">
Nowa rentgenowska

Nowa rentgenowska (ang. "X-ray nova" lub "Soft X-ray transient") – układ podwójny, złożony z małomasywnej gwiazdy oraz obiektu zwartego, którym może być gwiazda neutronowa bądź czarna dziura.
Układ taki stanowi przejściowe źródło rentgenowskie, zmieniające się od stanu bardzo małej jasności (tzw. stan spokojny, ang. quiescent) do stanu o jasności rentgenowskiej wyższej o czynnik 100 – 10 000. Emisja w stanie spokojnym jest tak trudna do zarejestrowania, że rozbłyskające źródło pojawia się jako „nowe” na niebie, stąd nazwa tego zjawiska. Rozbłyski w danym źródle powtarzają się typowo co kilkanaście lub więcej lat i tylko w kilku przypadkach zaobserwowano więcej niż jeden rozbłysk z danego źródła. Szybkie pojaśnienie następuje w skali kilku dni, zaś zanik jasności trwa kilka miesięcy.
Znanych jest około 100 takich źródeł, należących do klasy małomasywnych układów rentgenowskich.
Podolbrzym lub gwiazda ciągu głównego wypełnia swoją powierzchnię Roche′a, a wypływająca z niej materia gromadzi się w dysku akrecyjnym wokół składnika zwartego. Dysk ten emituje promieniowanie rentgenowskie, zaś rozbłysk następuje, gdy ilość materii w dysku (dokładniej, jego gęstość powierzchniowa) przekracza pewną wartość krytyczną, co powoduje zwiększenie lepkości, gwałtowny spływ materii dysku w stronę centrum i wzrost jasności. Mechanizm jest zasadniczo podobny do mechanizmu wybuchu nowej karłowatej (w tym wypadku mamy białego karła jako obiekt zwarty). Powolny zanik jasności w nowej rentgenowskiej jest związany z oświetlaniem zewnętrznych części dysku przez powstające promieniowanie rentgenowskie, co modyfikuje ich temperaturę i lepkość.
Typ obiektu zwartego określa się na podstawie obserwacji widma promieniowania układu.
Przykładem nowej rentgenowskiej zawierającej gwiazdę neutronową jest Cen X-4 w gwiazdozbiorze Centaura – źródło, które rozbłysło w roku 1979 i od tamtej pory znajduje się w stanie spokojnym. Obserwowana jest szybko zmienna w czasie emisja termiczna z powierzchni gwiazdy neutronowej (Cackett i in. 2010).
Większość nowych rentgenowskich stanowią jednak układy z czarnymi dziurami, w których emisja z powierzchni gwiazdy nie jest widoczna, zaś wyznaczona masa obiektu zwartego przekracza maksymalną dopuszczalną masę gwiazdy neutronowej.
Przykładem nowej rentgenowskiej z czarną dziurą jest A0620-00 w gwiazdozbiorze Jednorożca.

</doc>
<doc id="1679444" url="https://pl.wikipedia.org/wiki?curid=1679444" title="Kom Podgorica">
Kom Podgorica

Fudbalski Klub Kom Podgorica (Фудбалски Клуб Ком Подгорица) – czarnogórski klub piłkarski z siedzibą w stolicy Czarnogóry – Podgoricy, z dzielnicy Zlatica. Został utworzony w 1958 roku. Obecnie występuje w Drugiej lidze Czarnogóry. Nazwa klubu pochodzi od szczytu Kom Kučki, który znajduje się w paśmie górskim Komovi w Górach Dynarskich.
W sezonie 2003/04 "FK Kom Podgorica" występował w Prvej lidze Srbije i Crne Gore, najwyższej klasie rozgrywkowej Serbii i Czarnogóry, gdzie zdobywając 14 punktów zajął ostatnie 16. miejsce i spadł do Drugiej ligi.
Stadion.
Klub rozgrywa swoje mecze domowe na stadionie Stadion Zlatica w Podgoricy, który może pomieścić 3.500 widzów.
Sezony.
 * W wyniku przeprowadzonego 21 maja 2006 referendum niepodległościowego zadeklarowano zerwanie dotychczas istniejącej federacji Czarnogóry z Serbią (Serbia i Czarnogóra). W związku z tym po sezonie 2005/06 wszystkie czarnogórskie zespoły wystąpiły z lig Serbii i Czarnogóry, a od nowego sezonu 2006/07 Kom Podgorica przystąpił do rozgrywek Prvej crnogorskiej ligi.

</doc>
<doc id="1679453" url="https://pl.wikipedia.org/wiki?curid=1679453" title="Switbert (misjonarz)">
Switbert (misjonarz)

Switbert, "Suitbert z Kaiserswerth", "Suidbert", "Suitbertus", "Swithbert" (ur. ? w Northumberland, zm. 1 marca 713 w Kaiserswerth) – święty katolicki, biskup, benedyktyn nazywany „apostołem Fryzów”.
Pochodzący z Anglii biskup Fryzji. Prowadził działalność ewangelizacyjną wraz ze św. Wilibrordem od ok. 690 roku. W dwa lata później, w 692 roku kiedy Wilibrord opuścił misję, udając się do Rzymu św. Wilfryd z Yorku wyświęcił go na biskupa. Później Switbert prowadził apostolat w południowej Westfalii wśród Brukterów. Wobec grożącej anglosaskiemu biskupowi agresji ze strony Sasów, Pepin i Plektruda podarowali mu wyspę leżącą w dolnym biegi Renu. Switbert założył na otrzymanej wysepce, nazwanej później Kaiserswerth, klasztor benedyktyński. Zmarł w marcu 713 roku w tymże miejscu.
Jego wspomnienie obchodzone jest w dzienną rocznicę śmierci.

</doc>
<doc id="1679461" url="https://pl.wikipedia.org/wiki?curid=1679461" title="Aleksandra Kiriaszowa">
Aleksandra Kiriaszowa

Aleksandra Aleksandrowna Kiriaszowa, ros. Александра Александровна Киряшова (ur. 21 sierpnia 1985 w Leningradzie), rosyjska lekkoatletka specjalizująca się w skoku o tyczce.

</doc>
<doc id="1679463" url="https://pl.wikipedia.org/wiki?curid=1679463" title="Aleksandra Kiryashova">
Aleksandra Kiryashova



</doc>
<doc id="1679469" url="https://pl.wikipedia.org/wiki?curid=1679469" title="SS La Romagne">
SS La Romagne

SS La Romagne ("Stella Sport La Romagne Tenis de Table") – francuski klub tenisa stołowego. 
Klub powstał w 1958 r. Często nazywany jest "La Romagne".
Linki zewnętrzne.
Oficjalna strona klubu

</doc>
<doc id="1679470" url="https://pl.wikipedia.org/wiki?curid=1679470" title="Mistrzostwa Świata w Hokeju na Lodzie 2007 (II Dywizja)">
Mistrzostwa Świata w Hokeju na Lodzie 2007 (II Dywizja)

Mistrzostwa Świata w Hokeju na Lodzie II dywizji 2007 odbyły się w dwóch państwach: w Chorwacji (Zagrzeb) oraz w Korei Południowej (Seul). Turnieje rozegrane zostały w dniach 2 - 17 kwietnia. To był 11 turniej o awans do pierwszej dywizji mistrzostw świata (wcześniej grupy B).
W tej części mistrzostw uczestniczyło 12 drużyn, które podzielone zostały na dwie grupy, w których były rozgrywane mecze systemem każdy z każdym. Najlepsze drużyny awansowały do pierwszej dywizji. Najgorsze spadały do trzeciej dywizji.
Hale, w których odbywają się zawody to:
Grupa A.
11 kwietnia 2007
12 kwietnia 2007
14 kwietnia 2007
15 kwietnia 2007
17 kwietnia 2007
Tabela.
"Lp. = lokata, M = liczba rozegranych spotkań, W = Wygrane (ogółem), P = Porażki (ogółem), G+ = Gole strzelone, G- = Gole stracone, Pkt = Liczba zdobytych punktów"
Grupa B.
2 kwietnia 2007
3 kwietnia 2007
5 kwietnia 2007
7 kwietnia 2007
8 kwietnia 2007
Tabela.
"Lp. = lokata, M = liczba rozegranych spotkań, W = Wygrane (ogółem), P = Porażki (ogółem), G+ = Gole strzelone, G- = Gole stracone, Pkt = Liczba zdobytych punktów"

</doc>
<doc id="1679475" url="https://pl.wikipedia.org/wiki?curid=1679475" title="Mistrzostwa Świata w Hokeju na Lodzie 2007 (III Dywizja)">
Mistrzostwa Świata w Hokeju na Lodzie 2007 (III Dywizja)

Mistrzostwa Świata w Hokeju na Lodzie III dywizji 2007 odbyły się w Dundalk (Irlandia) w dniach 15 - 21 kwietnia. Był to 11. turniej o awans do II dywizji mistrzostw świata (wcześniej grupy C).
W tej części mistrzostw uczestniczyło 5 drużyn (pierwotnie miała grać również Armenia jednak nie przystąpiła do rozgrywek), które rozegrali mecze systemem każdy z każdym. Do II dywizji awansowały dwie najlepsze reprezentacje.
Zawody odbywały się w hali:
Wyniki.
15 kwietnia 2007
16 kwietnia 2007
18 kwietnia 2007
19 kwietnia 2007
21 kwietnia 2007
Tabela.
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
 

</doc>
<doc id="1679476" url="https://pl.wikipedia.org/wiki?curid=1679476" title="Prawo Kutty-Żukowskiego">
Prawo Kutty-Żukowskiego



</doc>
<doc id="1679477" url="https://pl.wikipedia.org/wiki?curid=1679477" title="Franz Josef Noski">
Franz Josef Noski

Franz Josef Noski (ur. w Górach, gm. Niemodlin) – burmistrz Raciborza w latach 1742–1754.
W grudniu 1742 r. Franz Josef Noski został zaprzysiężony we Wrocławiu na burmistrza Raciborza. Decyzja wrocławskiej kamery wojennej wzbudziła sprzeciw mieszkańców, więc 13 grudnia raciborski magistrat wystosował prośbę do kamery o zmianę tej decyzji. Prośbę tę uzasadniano tym, że mieszkańcy w większości mówili w języku polskim, dokumenty administracyjne prowadzono w języku czeskim, rozprawy sądowe były prowadzone w jednym z języków słowiańskich, natomiast nowy burmistrz nie znał nawet języka polskiego. Mimo wielu usilnych zabiegów magistratu kamera wojskowa odrzuciła prośbę. 28 grudnia radca wojenny von Götz pojawił się w mieście wprowadzając na urząd pierwszego burmistrza Noskiego. Franz Noski na stanowisku burmistrza zarabiał 300 talarów rocznie. W 1754 r. przeszedł na emeryturę. Nie trwała ona jednak długo, gdyż w 1756 r. Franz Noski został burmistrzem w Żorach.

</doc>
<doc id="1679478" url="https://pl.wikipedia.org/wiki?curid=1679478" title="Neftchi Fergana">
Neftchi Fergana

Neftchi Fergana (uzb. «Neftchi» (Fargʻona) futbol klubi, ros. Футбольный клуб «Нефтчи» Фергана, "Futbolnyj Kłub "Nieftczi" Fiergana") – uzbecki klub piłkarski z siedzibą w Ferganie.
Historia.
Chronologia nazw:
Piłkarska drużyna Nieftianik została założona w mieście Fergana w 1962, chociaż już wcześniej miasto reprezentowała drużyna Buriewiestnik Fergana, która reprezentowała Instytut Pedagogiczny i w latach 1960—1961 pod nazwą Spartak Fergana występowała w Klasie B, strefie 2 Mistrzostw ZSRR.
W 1962 zespół zamienił w Klasie B, strefie 2 Mistrzostw ZSRR klub Spartak Fergana.
W 1963 po kolejnej reorganizacji systemu lig ZSRR klub spadł do Klasy B, strefie 2. W 1965 zajął w turnieju finałowym 4 miejsce i awansował do Drugiej Grupy A, podgrupy 3.
W 1970 po kolejnej reorganizacji systemu lig ZSRR klub ponownie spadł do Drugiej Ligi, strefy 5.
W sezonie 1991 występował w Pierwszej Lidze, w której zajął 7 miejsce.
W latach 1961-1970, 1977, 1984 oraz 1986-1992 startował w rozgrywkach Pucharu ZSRR.
W 1992 pod nazwą Nieftczi Fergana debiutował w Wyższej Lidze Uzbekistanu, w której występuje do dziś.

</doc>
<doc id="1679479" url="https://pl.wikipedia.org/wiki?curid=1679479" title="Skrzyżowanie naw">
Skrzyżowanie naw

Skrzyżowanie naw – obszar na przecięciu nawy głównej i prezbiterium z transeptem (nawą poprzeczną); występuje w świątyniach wzniesionych na planie krzyża.
W architekturze sakralnej krajów łacińskich doby średniowiecza, gdzie obowiązywało orientowanie kościołów, skrzyżowanie naw stanowiło punkt wyjścia w kierunku zachodnim (nawa główna), wschodnim (prezbiterium) oraz północnym i południowym (transept). Skrzyżowanie naw jest dominantą w układzie przestrzennym kościołów, największe przęsło wewnątrz budynku. Znaczenie tego miejsca podkreśla w wielu przypadkach umiejscowienie pośrodku tej części centrum kultu religijnego, skupiającego wiernych wokół świętych, stąd też na skrzyżowaniu naw umieszczano relikwie, a nawet szczątki świętego.
Najczęściej skrzyżowanie naw ma plan czworoboku, głównie kwadratu. W dobie romanizmu i gotyku punkt ten był modułem wyznaczającym ogólny porządek przestrzenny planu kościoła. Często stanowi klucz do określenia proporcjonalnego układu. W ten sposób wymiary przęseł nawy głównej, prezbiterium i transeptu są połową, natomiast wymiary naw bocznych jedną czwartą długości i szerokości skrzyżowania naw.
Akcentowanie tego miejsca nie ograniczało się wyłącznie wewnątrz. Na podstawie czterech masywnych filarów narożnych wznosi się wieża, wieżyczka na sygnaturkę, lub preferowana w architekturze nowożytnej kopuła.
W kulturze anglo-saskiej w dobie romanizmu i gotyku wznoszono w tym miejscu wysokie kwadratowe wieże zwane "lantern tower", które wewnątrz są sklepienie wyżej w stosunku do wysokości sklepień reszty wnętrza, ponadto wnętrze jest oświetlane z dużych okien umieszczonych u nasady sklepienia. Niekiedy wieże osiągają wysokość przekraczającą 100 metrów (np. wieże katedr w Salisbury i Norwich). We Francji i krajach Starej Rzeszy w okresie romańskim wznoszono wieże, głównie na planie ośmioboku, wznoszące się bezpośrednio ponad skrzyżowań naw. Na terenie Owernii powszechny był tzw. "massif barlong" – kubiczna nadbudówka na planie prostokąta o dłuższych bokach na osi północ-południe, powyżej której pośrodku wznoszono oktogonalną wieżę. W Akwitanii w tym miejscu wznoszono kopuły. W architekturze gotyckiej najczęstszym rozwiązaniem zwieńczenia skrzyżowania naw była wieżyczka na sygnaturkę. W krajach Rzeszy w czasach Ottonów, salickich i Hohenstaufów największe świątynie mają układ dwuchórowy, niektóre z nich posiadają dwa transepty, stąd też oba skrzyżowania naw są zwieńczone oktogonalnymi kopułami. Na ziemiach polskich, zarówno w dobie romanizmu, jak i gotyku, akcentowanie skrzyżowania naw w ograniczało się do wzniesienia wieżyczki na sygnaturkę.

</doc>
<doc id="1679481" url="https://pl.wikipedia.org/wiki?curid=1679481" title="Neftianik Fergana">
Neftianik Fergana



</doc>
<doc id="1679482" url="https://pl.wikipedia.org/wiki?curid=1679482" title="Spartak Fergana">
Spartak Fergana



</doc>
<doc id="1679483" url="https://pl.wikipedia.org/wiki?curid=1679483" title="Bromont">
Bromont

Bromont – miasto w Kanadzie, w prowincji Quebec, w regionie Montérégie i MRC Brome-Missisquoi. Miasto położone jest nad rzeką Yamaska i historycznie należy do obszaru Kantonów Wschodnich.
Liczba mieszkańców Bromont wynosi 6 049. Język francuski jest językiem ojczystym dla 88,4%, angielski dla 6,9% mieszkańców (2006).

</doc>
<doc id="1679484" url="https://pl.wikipedia.org/wiki?curid=1679484" title="Jorrgus">
Jorrgus

Jorrgus – polski zespół muzyczny pochodzący z Białegostoku, grający muzykę disco polo i dance.
Historia zespołu.
Zespół został założony w 2008 przez Jerzego Szuja. Pod tym pseudonimem również kryje się współzałożyciel i były członek dawnej grupy "Time".
W 2008 został nagrany debiutancki album "Jorrgusa" – "Do re mi", na którym znalazły się najnowsze autorskie nagrania, a także utwory grupy "Time" w nowych aranżacjach.
Tworząc swoje nagrania zespół współpracował ze Sky Dee Joy, Crump'em oraz z DJ Sequencem.
29 października 2016 po ośmiu latach współpracy pożegnał się drugi wokalista grupy Rafał Udzielak.

</doc>
<doc id="1679486" url="https://pl.wikipedia.org/wiki?curid=1679486" title="Świat Komiksu">
Świat Komiksu

Świat Komiksu - polskie czasopismo komiksowe wydawane przez Egmont. 
Magazyn ukazywał się od maja 1998 - początkowo jako miesięcznik, później dwumiesięcznik. W lipcu 2005 wyszedł ostatni, 38 numer czasopisma. 
Poza publicystyką i recenzjami magazyn zawierał komiksy francuskie i angielskie m.in.: "Armada", "Iznogud", "Sin City", "Yans". Część z publikowanych albumów pojawiła się później w Klubie Świata Komiksu.

</doc>
<doc id="1679489" url="https://pl.wikipedia.org/wiki?curid=1679489" title="Michele Alliot-Marie">
Michele Alliot-Marie



</doc>
<doc id="1679491" url="https://pl.wikipedia.org/wiki?curid=1679491" title="Hans Goldschmidt">
Hans Goldschmidt

Johannes (Hans) Wilhelm Goldschmidt (ur. 18 stycznia 1861 w Berlinie, zm. 21 maja 1923 w Baden-Baden) – niemiecki chemik, wynalazca termitu.
Studiował u Roberta Bunsena na Uniwersytecie Berlińskim, tak jak brat Karl Goldschmidt. Później przejął firmę "Chemische Fabrik Th. Goldschmidt" należącą do jego ojca, Theodora Goldschmidta.
Przypisuje się mu wynalezienie termitu i amalgamatu sodowego razem z Juliusem Tafelem.
W termicie, który wynalazł i opatentował w 1893 roku, użył reakcji aluminotermii zwanej również termitem.
Polega ona na egzotermicznej reakcji redoks z użyciem glinu jako reduktora.

</doc>
<doc id="1679496" url="https://pl.wikipedia.org/wiki?curid=1679496" title="Olimpiodor z Teb">
Olimpiodor z Teb

Olimpiodor z Teb w Egipcie (V w. n.e.) – pisarz, poeta i historyk grecki. Autor "Opowiadań historycznych" w 22 księgach obejmujących lata 407–425, zadedykowanych cesarzowi bizantyjskiemu Teodozjuszowi II. Znamy ich treść jedynie z wyciągów u Zosimosa i Hermiasza Sozomena oraz obszernego streszczenia, jakiego w IX w. dokonał patriarcha Konstantynopola Focjusz.
Treść "Opowiadań historycznych".
Była to praca opisująca m.in. karierę i upadek Stylichona, okoliczności złupienie Rzymu przez Wizygotów w 410 r., uzurpację Konstantyna III, dzieje Wizygotów po śmierci Alaryka I (zwłaszcza zachowany barwny opis ślubu Ataulfa z Gallą Placydią, przyrodnią siostrą cesarza Honoriusza), panowanie i charakterystyka osoby cesarza Konstancjusza III, śmierć Honoriusza i walkę o władzę między uzurpatorem Janem zakończoną wstąpieniem na tron Walentyniana III. Autor opisał w niej też swoje poselstwo do Hunów; jak oszukano i zabito wodza huńskiego Donatusa, i jak ich władca Charaton przejął się bardzo tą zbrodnią, ale dał się ułagodzić cesarskimi podarkami.

</doc>
<doc id="1679499" url="https://pl.wikipedia.org/wiki?curid=1679499" title="Mörbylånga">
Mörbylånga

Mörbylånga – miejscowość (tätort) w Szwecji, w regionie administracyjnym ("län") Kalmar, w gminie Mörbylånga.
Według danych Szwedzkiego Urzędu Statystycznego liczba ludności wyniosła: 1824 (31 grudnia 2015), 1851 (31 grudnia 2018) i 1855 (31 grudnia 2019).

</doc>
<doc id="1679503" url="https://pl.wikipedia.org/wiki?curid=1679503" title="Andreas Alariesto">
Andreas Alariesto

Andreas Alareisto (ur. 11 grudnia 1900 w Sodankylä, zm. 29 listopada 1989 tamże) – artysta i malarz prymitywista z Sompio w Laponii. W jego malarstwie dominują lapońskie krajobrazy, legendy i inne tematy tradycyjne. Poza malarstwem Alariesto zajmował się również innymi formami artystycznymi, jak np. fotografią i rzeźbą. 
Alariesto był artystą samoukiem, nie pobierał nigdy żadnych nauk z dziedziny sztuki. Jego postać stała się znana w latach 70. XX wieku, w okresie mody na sztukę prymitywną. Motywacja do tworzenia powstała jednak wcześniej; już w latach 50. zaczął się kształtować jego styl. W latach 70. zostały zorganizowane oficjalne wystawy jego dzieł w Helsinkach i Rovaniemi. Dopiero od tego momentu stał się artystą publikowanym i uznanym, mimo że tworzył już w młodości. 
W Sodankylä znajduje się stała ekspozycja poświęcona jego twórczości, zlokalizowana w starym budynku urzędu gminnego. Finansowana jest ze środków gminnych, jak również z pieniędzy fundacji Riikki i Andreasa Alariesto.

</doc>
<doc id="1679504" url="https://pl.wikipedia.org/wiki?curid=1679504" title="Futu">
Futu

FUTU Magazine – dwujęzyczny (polsko-angielski), ukazujący się nieregularnie magazyn dotyczący designu, architektury, mody i najnowszych trendów. Futu dystrybuowany jest w Polsce oraz za granicą, w wybranych concept stores (jak paryski "Colette" czy "10 Corso Como" w Mediolanie) i księgarniach (Tate Modern w Londynie). Magazyn tworzony jest we współpracy ze znanymi światowymi studiami designu, takimi jak Studio8 Design, Frost Design czy Folch Studio.
W ramach platformy komunikacyjnej FUTU agencja e1 wydaje również serie przewodników po świecie designu: FUTU Ideas oraz prowadzi stronę internetową www.futu.pl.

</doc>
<doc id="1679505" url="https://pl.wikipedia.org/wiki?curid=1679505" title="Kafeteria (badania społeczne)">
Kafeteria (badania społeczne)

Kafeteria – lista możliwych odpowiedzi na pytanie zamknięte lub półotwarte dołączana w kwestionariuszu do tego pytania. 
Jedną z najczęściej wykorzystywanych w badaniach społecznych kafeterii jest kafeteria znana jako skala Likerta.
Kafeteria może być dysjunktywna - respondent może wtedy wskazać tylko jedną z możliwych odpowiedzi, lub koniunktywna - respondent może wskazać więcej niż jedną odpowiedź.

</doc>
<doc id="1679508" url="https://pl.wikipedia.org/wiki?curid=1679508" title="Głowocis">
Głowocis

Głowocis ("Cephalotaxus") – rodzaj roślin z rodziny cisowatych ("Taxaceae"), dawniej często umieszczany w wyodrębnianej rodzinie głowocisowatych ("Cephalotaxaceae"). Ponieważ okazało się, że głowocis jest zagnieżdżony pod względem filogenetycznym wśród rodzajów należących do cisowatych – współcześnie jest raczej włączany do rodziny w szerokim ujęciu. Alternatywą jest wyróżnienie trzech monofiletycznych rodzin ("Cephalotaxaceae", "Amentotaxaceae", "Taxaceae"). Rodzaj obejmuje w zależności od ujęcia od 7–8 do 11 gatunków. Występują one we wschodniej Azji – od północno-wschodnich Indii i Malezji, poprzez Chiny i Koreę po Japonię. Rosną jako drzewa i krzewy podszytowe w lasach liściastych. W Polsce rzadkie w uprawie ze względu na wrażliwość na mrozy.
Systematyka.
Jeden z rodzajów rodziny cisowatych ("Taxaceae"). Wykaz gatunków: 

</doc>
<doc id="1679509" url="https://pl.wikipedia.org/wiki?curid=1679509" title="Bridgeton (New Jersey)">
Bridgeton (New Jersey)

Bridgeton – miasto w Stanach Zjednoczonych, w stanie New Jersey, stolica hrabstwa Cumberland. W 2006 miejscowość liczyła 24 389 mieszkańców.

</doc>
<doc id="1679510" url="https://pl.wikipedia.org/wiki?curid=1679510" title="Parch">
Parch



</doc>
<doc id="1679511" url="https://pl.wikipedia.org/wiki?curid=1679511" title="Gijou">
Gijou

Gijou – rzeka we Francji o długości 50,2 kilometrów, prawy dopływ Agout. Źródło rzeki znajduje się w pobliżu miejscowości Lacaune.
Rzeka przepływa przez departament Tarn. Łączna powierzchnia dorzecza wynosi 208 km².
Miasta, przez które przepływa rzeka.
Rzeka wpada do Agout w okolicach miasta Vabre. Średni roczny przepływ wynosi 4,63 m³/s.

</doc>
<doc id="1679513" url="https://pl.wikipedia.org/wiki?curid=1679513" title="Mistrzostwa Świata w Piłce Siatkowej Kobiet 2010 (eliminacje strefy CEV)">
Mistrzostwa Świata w Piłce Siatkowej Kobiet 2010 (eliminacje strefy CEV)

Eliminacje strefy CEV do Mistrzostw Świata w Piłce Siatkowej Kobiet 2010 odbywających się we Japonii. Składają się one z trzech rund. Na mistrzostwa awansuje 8 reprezentacji narodowych.
Ze strefy CEV bezpośredni awans jako zwycięzca poprzedniej edycji imprezy uzyskała reprezentacja Rosji.
Pierwsza runda kwalifikacyjna.
Grupa A – Lendava.
Tabela
Wyniki
Grupa B – Sheffield.
Tabela
Wyniki
Grupa C – Tallinn.
Tabela
Wyniki
Druga runda kwalifikacyjna.
Grupa D – Guba.
Tabela
Wyniki
Grupa E – Split.
Tabela
Wyniki
Grupa F – Gabrovo.
Tabela
Wyniki
Grupa G – Marseille.
Tabela
Wyniki
Trzecia runda kwalifikacyjna.
Grupa H – Conegliano.
Tabela
Wyniki
Grupa I – Subotica.
Tabela
Wyniki
Grupa J – Rzeszów.
Tabela
Wyniki
Grupa K – Almere.
Tabela
Wyniki

</doc>
<doc id="1679517" url="https://pl.wikipedia.org/wiki?curid=1679517" title="Hermanaryk">
Hermanaryk

Hermanaryk (Ermenryk, Ermanaryk, Ermanryk, ) (zm. ok. 375) – król Ostrogotów nad Morzem Czarnym. Był porównywany przez Jordanesa do Aleksandra Wielkiego. 
Życiorys.
Hermanaryk zyskał sławę dzielnego wojownika, który podporządkował Ostrogotom wiele okolicznych ludów. W rezultacie jego podbojów państwo Ostrogotów objęło swoim zasięgiem znaczną część dzisiejszej Ukrainy sięgając na północy Dniepru i Prypeci, na wschodzie dochodząc do Donu, na zachodzie do Dniestru, a na południu opierając się o Morze Czarne. Jordanes wspomina też, że Hermanaryk „podbił dzięki swej roztropności i męstwu naród Estów [pojęcie obejmujące wówczas ludy bałtyjskie i bałtycko-fińskie], którzy zamieszkują najdalsze wybrzeża Oceanu Germańskiego [czyli Bałtyku]", czyli zyskał panowanie przynajmniej nad częścią dzisiejszych ziem polskich.
Hermanaryk słynął nie tylko z męstwa, ale też z okrucieństwa i bezwzględności. Kiedy, na przykład, jeden z jego podległych wodzów wypowiedział mu swoje posłuszeństwo, król nakazał pojmać jego żonę i rozerwać ją końmi. Jednak ani jego odwaga, ani bezwzględność nie okazały się wystarczające dla powstrzymania wielkiego najazdu Hunów, którzy pod wodzą Balambera napadli na terytorium Ostrogotów. Ostrogoci próbowali jakiś czas stawiać najeźdźcom opór, ale ostatecznie zostali pokonani.
Hermanaryk zmarł około roku 375. Według Ammiana Marcellinusa popełnił samobójstwo widząc, że nie jest w stanie ochronić swego ludu przed Hunami. Z kolei według Jordanesa zmarł w wieku 110 lat na skutek rany, jaką zadali mu pochodzący z tajemniczego plemienia Rosomonów (dosł. „Czerwoni”) Sarus i Ammius za to, że kazał rozerwać końmi ich siostrę Sunildę. Po jego śmierci walkę z Hunami próbował kontynuować Winitar, ale poniósł klęskę.
Hermanaryk stał się pierwowzorem Jörmunreka z Eddy poetyckiej i Sagi o Völsungach. Występuje też pod swym własnym imieniem w poematach Beowulf i Widsith.

</doc>
<doc id="1679518" url="https://pl.wikipedia.org/wiki?curid=1679518" title="Theodore Heck">
Theodore Heck

Theodore Heck O.S.B. (ur. 16 stycznia 1901 w Chariton, zm. 29 kwietnia 2009 w St. Meinrad) – amerykański duchowny katolicki znany z długowieczności.
Na chrzcie otrzymał imiona John Henry, Theodore to imię przybrane po wstąpieniu do zakonu benedyktynów w 1922 roku. Rok później złożył pierwsze śluby. Święcenia kapłańskie otrzymał 21 maja 1929, a następnie został wykładowcą w seminarium St. Meinrad. W latach 1932–1935 studiował na Katolickim Uniwersytecie Ameryki. Powrócił do St. Meinrad i wykładał w tamtejszym seminarium przez następne 50 lat. Sprawował w tym czasie wiele funkcji administracyjnych. W wieku 70 lat rozpoczął służbę jako wikariusz w New Boston choć jednocześnie nadal wykładał. Po 17 latach przeszedł na emeryturę, nadal był aktywny i zainteresowany nauką. Do ostatnich lat życia co roku wybierał inną dziedzinę, którą zgłębiał. Zmarł jako najstarszy na świecie zakonnik benedyktyński na miesiąc przed 80. rocznicą święceń.

</doc>
<doc id="1679522" url="https://pl.wikipedia.org/wiki?curid=1679522" title="Izjasławowicze">
Izjasławowicze



</doc>
<doc id="1679523" url="https://pl.wikipedia.org/wiki?curid=1679523" title="Hoher Riffler (Alpy Zillertalskie)">
Hoher Riffler (Alpy Zillertalskie)

Hoher Riffler – szczyt w Alpach Zillertalskich, w Alpach Wschodnich. Leży w Austrii, w kraju związkowym Tyrol. Jest jednym czterech wybitnych szczytów masywu Tuxer Hauptkamm. Znajduje się na północny wschód od Olperera i Gefrorene-Wand-Spitzen. Szczyt Hoher Riffler w przeciwieństwie do typowej alpejskiej rzeźby charakteryzuje się on obecnością rozległej płaskiej powierzchni.
Na szczyt najłatwiej można dostać się ze schroniska Frisenberghaus (2498 m) nad jeziorem Frisenbergsee. Można też dojść ze schroniska Spannagelhaus (2531 m) pod lodowcem Tuxer Ferner.
Pierwszego wejścia w 1864 r. dokonał H. Weber.

</doc>
<doc id="1679524" url="https://pl.wikipedia.org/wiki?curid=1679524" title="Reprezentacja Hebrydów Zewnętrznych w piłce nożnej">
Reprezentacja Hebrydów Zewnętrznych w piłce nożnej



</doc>
<doc id="1679525" url="https://pl.wikipedia.org/wiki?curid=1679525" title="Azjatycki Puchar Zdobywców Pucharów w piłce nożnej">
Azjatycki Puchar Zdobywców Pucharów w piłce nożnej

Azjatycki Puchar Zdobywców Pucharów – cykliczne rozgrywki piłkarskie, organizowane przez Azjatycką Federację Piłkarską. Odpowiednik europejskiego Pucharu Zdobywców Pucharów.
W rozgrywkach Pucharu Zdobywców Pucharów brały udział drużyny które w swoich krajach zdobyły puchar kraju. PZP rozgrywany pod patronatem AFC organizowany był w latach 1991-2002. Gdy rozwiązano Puchar Zdobywców Pucharów, zwycięzcy pucharu danego kraju zaczęli startować w rozgrywkach Pucharu AFC.
Zwycięzcy 1991-2002.
Państwa zwycięzców.
Arabia Saudyjska – 6 razy
Japonia – 5 razy
Iran – 1 raz
Państwa finalistów.
Korea Południowa – 3 razy
Irak – 2 razy
Arabia Saudyjska – 1 raz
Bahrajn – 1 raz
Chiny – 1 raz
Hongkong – 1 raz
Iran – 1 raz
Japonia – 1 raz
ZEA – 1 raz

</doc>
<doc id="1679528" url="https://pl.wikipedia.org/wiki?curid=1679528" title="Ermenryk">
Ermenryk



</doc>
<doc id="1679529" url="https://pl.wikipedia.org/wiki?curid=1679529" title="Comarch">
Comarch

Comarch SA – jedna z największych polskich spółek informatycznych z siedzibą w Krakowie założona w 1993 przez profesora Akademii Górniczo-Hutniczej Janusza Filipiaka i jego dwunastu studentów. Janusz Filipiak wraz z żoną Elżbietą Filipiak (przewodniczącą rady nadzorczej) są głównymi akcjonariuszami spółki i posiadane przez nich udziały dają 2/3 głosów na walnym zgromadzeniu akcjonariuszy. Comarch zatrudniał wg stanu na koniec 2019 ponad 6500 osób, w 90 biurach w 34 krajach.
Spółka notowana jest na warszawskiej Giełdzie Papierów Wartościowych, a całkowita wartość akcji spółki 12 czerwca 2006 przekraczała 1 miliard złotych.
Nazwa spółki jest pochodną od .
Działalność.
Przedsiębiorstwo koncentruje się na działalności w następujących sektorach:
Struktura grupy kapitałowej.
W skład grupy kapitałowej Comarch wchodzą oddziały zagraniczne (m.in. Comarch Software AG z siedzibą w Dreźnie i Frankfurcie nad Menem oraz Comarch Inc. z siedzibą w USA) oraz MKS Cracovia SSA. Spółką stowarzyszoną z grupą jest firma SoInteractive. Spółka rozwija się organicznie i otwiera spółki w krajach, gdzie rozpoczyna działalność. W 2014 otworzył biura w Chile i Hiszpanii. W 2015 powstała spółka w Malezji, w Szwecji i we Włoszech, w 2016 roku dołączyły spółki z Argentyny, Kolumbii i Peru, a 2017 działalność rozpoczęły oddziały w Arabii Saudyjskiej. Rozwój działalności Grupy za granicą przekłada się na wzrost sprzedaży eksportowej. W 2016 roku Comarch wyeksportował własne produkty i usługi o wartości 661,1 mln złotych, co stanowi prawie 60 proc. całości przychodów.
27 kwietnia 2012 Comarch zakupił 100% udziałów spółki Esaprojekt.
21 lipca 2015 Comarch objął 42,5% udziałów amerykańskiej spółki Thanks Again LLC wyspecjalizowanej w rozwiązaniach lojalnościowych i systemach CRM.
4 kwietnia 2017 Comarch objął 100 proc. udziałów polskiej spółki Geopolis.
Sponsoring.
Spółka jest sponsorem klubów sportowych:

</doc>
<doc id="1679530" url="https://pl.wikipedia.org/wiki?curid=1679530" title="Großer Möseler">
Großer Möseler

Großer Möseler (wł. Grande Mèsule) – szczyt w Alpach Zillertalskich, w Alpach Wschodnich. Leży na granicy między Austrią (Tyrol), a Włochami (Trydent-Górna Adyga). Na szczyt można wejść ze schroniska Furtschaglhutte (2337 m) lub z Berlinhutte (2040 m).
Pierwszego wejścia, 16 czerwca 1865, dokonali: G. H. Fox, Douglas William Freshfield, Francis Fox Tuckett, François Devouassoud i Peter Michel.

</doc>
<doc id="1679531" url="https://pl.wikipedia.org/wiki?curid=1679531" title="Kleopatra VI Tryfajna III">
Kleopatra VI Tryfajna III

Kleopatra VI Tryfajna III (gr. "basilissa Kleopatra VI Thea Tryphaina, królowa Kleopatra Bogini Zwycięska", ur. ok. 75 p.n.e., zm. 56 p.n.e.) – młodsza córka Ptolemeusza XII i Kleopatry V Tryfajny II. Wyniesiona do władzy w 57 roku p.n.e. po ucieczce do Rzymu jej ojca. Władzę sprawowała do swej śmierci w 56 roku p.n.e. Po jej śmierci władzę objęła jej starsza siostra, Berenika IV.

</doc>
<doc id="1679532" url="https://pl.wikipedia.org/wiki?curid=1679532" title="Secret Voyage">
Secret Voyage

Secret Voyage – siódmy album studyjny zespołu Blackmore’s Night wydany w 2008 r.

</doc>
<doc id="1679534" url="https://pl.wikipedia.org/wiki?curid=1679534" title="Großer Löffler">
Großer Löffler

Großer Löffler (wł. Monte Lovello) – szczyt w Alpach Zillertalskich, w Alpach Wschodnich. Leży na granicy między Austrią (Tyrol) a Włochami (Trydent-Górna Adyga). Na północ od szczytu leży Kleiner Löffler, na zachód Westliche Floitenspitze i Östliche Floitenspitz, a na południe Schneeschneide. Normalna droga na szczyt prowadzi ze schroniska Greizer Hütte (2226 m).
Pierwszego wejścia, 12 września 1843 r. dokonał Markus Vincent Lipold.

</doc>
<doc id="1679535" url="https://pl.wikipedia.org/wiki?curid=1679535" title="Eurotablica">
Eurotablica



</doc>
<doc id="1679537" url="https://pl.wikipedia.org/wiki?curid=1679537" title="Joseph Losey">
Joseph Losey

Joseph Losey (ur. 14 stycznia 1909 w La Crosse, zm. 22 czerwca 1984 w Londynie) – amerykański reżyser filmowy i teatralny, tworzący głównie w Wielkiej Brytanii. Sporadycznie był również scenarzystą i producentem filmowym.
Losey stworzył swój oryginalny styl, ukazując w swych filmach wielkie namiętności i nacechowane często osobliwym okrucieństwem związki międzyludzkie. Prezentował często drażliwe problemy społeczne.
W 1952 ze względu na swoje lewicowe poglądy został w okresie tzw. „polowania na czarownice”, zapoczątkowanego przez senatora Josepha McCarthy’ego, wpisany na czarną listę Hollywood. Opuścił wówczas Stany Zjednoczone i zaczął realizować filmy w Europie, najczęściej w Wielkiej Brytanii. Do USA na stałe już nigdy nie powrócił.
Wielokrotnie współpracował z brytyjskim dramaturgiem, późniejszym laureatem literackiej Nagrody Nobla, Haroldem Pinterem, który był autorem scenariuszy do kilku najważniejszych filmów Loseya ("Służący", "Wypadek", "Posłaniec"). Za ostatni z wymienionych filmów Losey zdobył Złotą Palmę na 24. MFF w Cannes w 1971. Rok później przewodniczył obradom jury konkursu głównego na 25. MFF w Cannes.

</doc>
<doc id="1679540" url="https://pl.wikipedia.org/wiki?curid=1679540" title="Patrick Ollier">
Patrick Ollier

Patrick Ollier (ur. 17 grudnia 1944 w Périgueux) – francuski polityk i samorządowiec, w 2007 przewodniczący Zgromadzenia Narodowego. Partner życiowy minister Michèle Alliot-Marie.
Życiorys.
Ukończył w 1971 "Institut d'études politiques d'Aix-en-Provence".
Od 1983 do 1989 i od 2001 do 2004 był zastępcą mera Rueil-Malmaison, pomiędzy tymi okresami zajmował stanowisko burmistrza La Salle-les-Alpes. W latach 90. pełnił funkcję radnego regionu Alpy Wysokie. W 2004 objął urząd mera miasta Rueil-Malmaison (reelekcja w 2008, 2014 i 2020.
W kolejnych wyborach parlamentarnych w 1988, 1993, 1997, 2002 i 2007 uzyskiwał mandat deputowanego do Zgromadzenia Narodowego. Przez wiele lat działał w gaullistowskim Zgromadzeniu na rzecz Republiki, następnie przystąpił do powstałej na bazie RPR Unii na rzecz Ruchu Ludowego.
W marcu 2007 został wybrany przewodniczącym Zgromadzenia Narodowego XII kadencji w miejsce Jean-Louisa Debré, powołanego w skład Rady Konstytucyjnej. Funkcję tę sprawował przez trzy miesiące. Po wyborach parlamentarnych w tym samym roku nie uzyskał dalszej rekomendacji swojej partii, która zdecydowała się wystawić na to stanowisko Bernarda Accoyera.
W listopadzie 2010 objął urząd ministra ds. kontaktów z parlamentem (podległego premierowi) w trzecim rządzie François Fillona. Funkcję tę sprawował do maja 2012. W wyborach parlamentarnych w tym samym roku po raz kolejny został wybrany na deputowanego.

</doc>
<doc id="1679541" url="https://pl.wikipedia.org/wiki?curid=1679541" title="Karolina Zalewska-Barczyk">
Karolina Zalewska-Barczyk

Karolina Zalewska (ur. 1977 w Toruniu) – polska artystka i projektantka. 
Życiorys.
Ukończyła kierunek malarstwo na Wydziale Sztuk Pięknych UMK w Toruniu. Dyplom z wyróżnieniem uzyskała w roku 2001 – pod opieką prof. Jana Pręgowskiego. Wystawa pracy dyplomowej odbyła się w galerii sztuki Wozownia w Toruniu.
Finalistka konkursu "Obraz Roku 2001" "Art &amp; Business" oraz 19. Festiwalu Współczesnego Malarstwa Polskiego w Szczecinie.
Działalność artystyczna: malarstwo sztalugowe (akryl, olej), fotografia artystyczna, rysunek, grafika: grafika komputerowa i linoryt, ekslibris, architektura wnętrz i aranżacja wnętrz, projektowanie biżuterii.

</doc>
<doc id="1679543" url="https://pl.wikipedia.org/wiki?curid=1679543" title="Sodankylä">
Sodankylä

Sodankylä (inari "Suáđigil", pn-lap. "Soađegilli") – miejscowość i gmina w Finlandii w regionie Laponia, podregionie Pohjois-Lapi.
Na obszarze gminy obowiązują dwa języki oficjalne: język fiński i inari, jeden z języków lapońskich. W mieście kwateruje brygada strzelców myśliwskich armii fińskiej.

</doc>
<doc id="1679545" url="https://pl.wikipedia.org/wiki?curid=1679545" title="Krzysztof Beck">
Krzysztof Beck

Krzysztof Beck (ur. 12 kwietnia 1930 w Kołomyi, zm. 3 lipca 1996 w Bydgoszczy) – polski sztangista. 
Kariera sportowa.
Uczestnik Letnich Igrzysk Olimpijskich 1956 w Melbourne i w LIO 1960 w Rzymie. Pierwszy w historii polski medalista mistrzostw Europy (brąz na ME w Monachium 1955, srebro na ME w Helsinkach 1956). Sześciokrotny mistrz Polski (w latach 1952-1957) i wicemistrz w roku 1960 (w kategorii 75 kg), 30-krotny rekordzista Polski. Związany z klubem Zawisza Bydgoszcz, gdzie od 2000 r. organizowany jest Memoriał im. Krzysztofa Becka.
Uczestnik mistrzostw świata w: Wiedniu (1954) - 11. miejsce, Monachium (1955) - 4. miejsce, Teheranie (1957) - 4. miejsce.

</doc>
<doc id="1679546" url="https://pl.wikipedia.org/wiki?curid=1679546" title="Wiek głupoty">
Wiek głupoty

Wiek głupoty (oryg. "The Age of Stupid") – brytyjski film dokumentalny z elementami science-fiction z 2009 roku w reżyserii Franny Armstrong. Film miał premierę światową 15 marca 2009 w Londynie. Polska premiera miała miejsce na festiwalu Planete Doc Review 9 maja 2009.
Film opowiada o walce ludzi ze zmianami klimatycznymi i pokazuje, jak może wyglądać świat w roku 2055, jeśli nie uda się ich zatrzymać. Dokumentuje m.in. topnienie lodowców na Mont Blanc, politykę korporacji naftowych wobec ludności Nigerii oraz działania różnych osób na rzecz zmniejszenia emisji gazów cieplarnianych. W filmie pojawia się m.in. znany dziennikarz ekologiczny George Monbiot. W roli archiwisty, który z perspektywy roku 2055 zastanawia się "Jak mogliśmy dopuścić do tej katastrofy?", występuje Pete Postlethwaite.
Produkcja filmu została w całości sfinansowana ze składek ok. 220 osób i grup, które uzyskały tym samym prawo do udziału w zyskach z filmu. Producenci szacują, że ślad węglowy filmu wynosi 94 tony CO2e. Według strony boxofficemojo.com film w 2009 zarobił 346 176 USD.

</doc>
<doc id="1679550" url="https://pl.wikipedia.org/wiki?curid=1679550" title="Maria Teresa Izabela Hiszpańska">
Maria Teresa Izabela Hiszpańska

María Teresa de Borbón y Habsburgo-Lorena (właśc. "María Teresa Alfonsa María Teresa Isabel Eugenia Patrocinio Diega de Borbón y Habsburgo-Lorena," ur. 12 listopada 1882 w Madrycie, zm. 23 września 1912 w Madrycie) – infantka hiszpańska, księżna Bawarii.
Urodziła się jako druga córka króla Hiszpanii – Alfonsa XII i jego żony – królowej Marii Krystyny Habsburg. 12 stycznia 1906 w Madrycie poślubiła księcia bawarskiego i infanta hiszpańskiego Ferdynanda Wittelsbacha, syna jej ciotki Marii de la Paz. Para miała czworo dzieci:

</doc>
<doc id="1679553" url="https://pl.wikipedia.org/wiki?curid=1679553" title="Joanna Rosik">
Joanna Rosik

Joanna Rosik, z domu Stefanowska (ur. 21 listopada 1981 w Jeleniej Górze) – polska piłkarka ręczna, występująca na pozycji lewoskrzydłowej. Wychowanka KS Karkonosze Jelenia Góra, którego tradycje kontynuował następnie MKS Vitaral Jelfa Jelenia Góra. W Jeleniej Górze grała przez większość swej kariery z przerwą na wypożyczenie do KS Sokół Żary.

</doc>
<doc id="1679554" url="https://pl.wikipedia.org/wiki?curid=1679554" title="Joseph Cordeiro">
Joseph Cordeiro

Joseph Marie Anthony Cordeiro (ur. 19 stycznia 1918 w Bombaju, zm. 11 lutego 1994 w Karaczi) – pakistański duchowny katolicki, arcybiskup Karaczi, kardynał prezbiter od 1973.
Życiorys.
Studiował literaturę na tamtejszym uniwersytecie i już jako człowiek dorosły wstąpił do Papieskiego Seminarium w Kandy na Cejlonie. Po przyjęciu święceń kapłańskich 24 sierpnia 1946 roku pracował jako wikariusz w Hydebaradzie i Karaczi. Pełnił też obowiązki wicedyrektora dwóch szkół katolickich w stolicy Pakistanu, a po studiach na Oxford University objął w 1953 roku stanowisko rektora nowego niższego seminarium w tym mieście.
Jednocześnie zajmował się duszpasterstwem młodzieży, dla której wygłaszał rekolekcje. Z nominacji Piusa XII został 7 maja 1958 roku pierwszym pakistańskim biskupem Karaczi.
Uczestnik Soboru Watykańskiego II, aktywny zwłaszcza w komisji ds. zakonników.
Jako arcybiskup metropolita Karaczi kładł szczególny nacisk na działalność charytatywną Kościoła wśród najbardziej potrzebujących, wspierał ruchy katolików świeckich, tworzył nowe ośrodki życia zakonnego. W 1971 roku został mianowany członkiem Papieskiej Rady Cor Unum, był także przewodniczącym Konferencji Episkopatu Pakistanu. Na konsystorzu 5 marca 1973 roku otrzymał z rąk Pawła VI kapelusz kardynalski z tytułem prezbitera Sant’Andrea delle Fratte. Od początku istnienia Synodu Biskupów uczestniczył aktywnie w jego zgromadzeniach, był też członkiem Rady Głównej Synodu. Uczestnik obydwu konklawe w 1978 roku. Był legatem Jana Pawła II na 43 Międzynarodowy Kongres Eucharystyczny w Nairobi w 1985 roku. Zmarł w Karaczi.

</doc>
<doc id="1679558" url="https://pl.wikipedia.org/wiki?curid=1679558" title="Cmentarz wojenny nr 225 – Brzostek">
Cmentarz wojenny nr 225 – Brzostek

Cmentarz wojenny nr 225 – Brzostek – cmentarz z I wojny światowej zaprojektowany przez Gustava Rossmanna, znajdujący się w mieście Brzostek w gminie Brzostek.
Na cmentarzu w czterech grobach zbiorowych i 19 pojedynczych pochowanych jest 164 żołnierzy poległych w czasie walk w okolicy Brzostek w dniu 7 maja 1915 roku;
Obiekt znajduje przy wejściu na cmentarz parafialny, przy drodze i jest zachowany w dobrym stanie. Ma kształt prostokąta o powierzchni 235 m². Na nagrobkach brakuje charakterystycznych tabliczek z nazwiskami i przynależnością pochowanych tutaj żołnierzy. Centralna alejka cmentarza zakończona jest pomnikiem wykonanym z piaskowca z inskrypcją wymieniającą dwóch pochowanych tutaj oficerów oraz płaskorzeźbą głowy Chrystusa w koronie cierniowej.
Znajduje się w bezpośrednim sąsiedztwie cmentarza 223 oraz cmentarza 224.

</doc>
<doc id="1679560" url="https://pl.wikipedia.org/wiki?curid=1679560" title="SMS Huszár (1905)">
SMS Huszár (1905)

SMS Huszár - austro-węgierski niszczyciel z początku XX wieku. Pierwsza jednostka typu "Huszár". Okręt wyposażony w cztery opalane węglem kotły parowe typu Yarrow. Zatonął 3 grudnia 1908 roku po wejściu na mieliznę.

</doc>
<doc id="1679561" url="https://pl.wikipedia.org/wiki?curid=1679561" title="Pernell Roberts">
Pernell Roberts

Pernell Elven Roberts Jr. (ur. 18 maja 1928 w Waycross, stan Georgia, zm. 24 stycznia 2010 w Malibu, stan Kalifornia) – amerykański aktor telewizyjny i filmowy.
Aktor znany w Polsce dzięki roli w serialu "Bonanza". W latach 1959–1965 Roberts odtwarzał w nim postać Adama Cartwrighta, jednego z trzech synów Bena Cartwrighta. Zrezygnował z udziału w serialu w 1965. Ponadto wystąpił w kilkunastu filmach i licznych serialach telewizyjnych.
Roberts był ostatnim żyjącym aktorem z podstawowej obsady "Bonanzy". Zmarł w wieku 81 lat na raka trzustki w swoim domu w Malibu.

</doc>
<doc id="1679562" url="https://pl.wikipedia.org/wiki?curid=1679562" title="Midian">
Midian



</doc>
<doc id="1679565" url="https://pl.wikipedia.org/wiki?curid=1679565" title="Franc Taurin">
Franc Taurin

Franc Nikołajewicz Taurin (ros. Франц Николаевич Таурин), (ur. 27 stycznia 1911 we wsi Pietrowskoje w guberni tulskiej, zm. 10 marca 1995) – pisarz rosyjski.
Życiorys.
Pochodził z rodziny chłopskiej. W 1930 ukończył studia politechniczne w Kazaniu, uzyskując stopień inżyniera. Członek WKP(b) od 1939. W czasie wojny pełnił funkcję dyrektora kombinatu kuśnierskiego w Jakucku. W 1949 został sekretarzem miejskiego komitetu partii w Jakucku, a także członkiem Prezydium Rady Najwyższej Jakuckiej ASRR. Kierował także organizacją pisarzy w Jakucku.
Zaliczał się do grupy twórców klasycznych powieści produkcyjnych (produkcyjniaków), pisząc o wykonywaniu planów produkcyjnych w warunkach wojennych. W latach 60. zafascynowały go dzieje Syberii, której poświęcił trylogię "Daleko w irkuckiej krainie", przedstawiającej losy tego obszaru na przestrzeni ostatnich stu lat. Tematykę rewolucyjną podejmowała także powieść "Strome brzegi Bajkału", poświęcona powstaniu polskich zesłańców nad Bajkałem w 1866.
Był autorem scenariusza do filmu "Иначе нельзя" (1980), w reż. Siergieja Erina.

</doc>
<doc id="1679567" url="https://pl.wikipedia.org/wiki?curid=1679567" title="Diazoksyd">
Diazoksyd

Diazoksyd (łac. "Diazoxidum") – aktywator kanałów potasowych wywołujący miejscową relaksację mięśni gładkich poprzez zwiększanie przepuszczalności błony komórkowej dla jonów K+. Wypływ jonów potasowych z komórki powoduje zamknięcie zależnych od woltażu kanałów wapniowych, co zmniejsza jej potencjał czynnościowy.

</doc>
<doc id="1679568" url="https://pl.wikipedia.org/wiki?curid=1679568" title="Trumna chłopska">
Trumna chłopska

Trumna chłopska – obraz olejny polskiego malarza Aleksandra Gierymskiego.
Podczas pobytu w Krakowie w latach 1893-1894 artysta odwiedzał Włodzimierza Tetmajera, mieszkającego w Bronowicach Małych. Wtedy zrodził się pomysł i powstały pierwsze szkice do obrazu "Trumna chłopska". Była to jedna z ostatnich kompozycji figuralnych malarza, który malował później tylko pejzaże i architekturę.
Opis obrazu.
Obraz ma prostą kompozycję i utrzymany jest w ciepłych barwach. Przedstawia chłopską parę siedzącą na ławce przed domem. Tło sceny stanowi bielona drewniana ściana zrębowej chałupy, kamieniste podwórze pokrywa szary pył. Mężczyzna ubrany jest w jasną koszulę, wypuszczoną na spodnie, pali fajkę i plecami opiera się o drewnianą ścianę. Zwracają uwagę jego gęste, czarne włosy, czerstwa twarz ze spalonymi słońcem policzkami. Pali fajkę, przytrzymując ją sobie prawą ręką. Spogląda przed siebie, wzrok ma nieobecny, oddalony ale spokojny i skupiony. Pochylona do przodu kobieta siedzi w długiej do kostek sukni; głowę i ramiona przykryte ma kraciastą chustą. Jej wzrok, również nieobecny, jest pełen rozpaczy, oczy – zdziwione. Obie postaci są bose. Mężczyzna i kobieta robią wrażenie ludzi doświadczonych i zmęczonych życiem. Na pierwszym planie, u stóp gospodarzy na ziemi śpi skulony pies. 
Jedynym barwnym elementem przykuwającym wzrok widza jest niebieskie wieko od trumny z wielkim białym krzyżem. Jego rozmiary świadczą o tym, że zmarło dziecko. Obecność tego przedmiotu sprawia, że prosta scena staje się zapisem rodzinnej tragedii i refleksją nad dolą XIX-wiecznego chłopa, wyniszczonego ciężką pracą i żyjącego w nędzy. 
Andrzej Wajda napisał: " Nie znam w polskim malarstwie obrazu, gdzie obecność tragizmu byłaby równie silna. Właśnie tragizmu, nie dramatyzmu. Jest w tym obrazie duch antycznej tragedii, która rozstrzyga się zawsze w pełnym świetle dnia, na oczach sąsiadów, przed domem...".
W 2016 roku obraz został wypożyczony do Muzeum Górnośląskiego w Bytomiu, gdzie był eksponowany do czerwca 2018 roku.

</doc>
<doc id="1679570" url="https://pl.wikipedia.org/wiki?curid=1679570" title="Cmentarz wojenny nr 41 w Bieździadce">
Cmentarz wojenny nr 41 w Bieździadce



</doc>
<doc id="1679571" url="https://pl.wikipedia.org/wiki?curid=1679571" title="Kamienica &quot;Luftmaszyna&quot; w Rzeszowie">
Kamienica &quot;Luftmaszyna&quot; w Rzeszowie

Luftmaszyna (od niem. "Luftmaschine" - dmuchawa) – kamienica, znajdująca się na rogu ulic Juliusza Słowackiego (dawniej Różana) i Tadeusza Kościuszki w Rzeszowie, naprzeciw ratusza i rzeszowskiego rynku. 
Kamienica została wzniesiona w I. poł. XIX wieku, jako hotel. Znajdowała się w nim również okazała sala balowa, w której organizowano przedstawienia teatralne i bale przebierańców. Tu również powstało pierwsze rzeszowskie kino "Urania" Budynek przez długi czas był własnością Ozjasza Finka, któremu zawdzięcza nietypową nazwę. Budynek owiany był niesławą, z powodu rzekomego "przybytku rozpusty", opisywanego w Głosie Rzeszowskim na początku ub. wieku.
Na kamienicy znajduje się tablica pamiątkowa, dedykowana Ignacemu Łukasiewiczowi.

</doc>
<doc id="1679574" url="https://pl.wikipedia.org/wiki?curid=1679574" title="Cmentarz wojenny nr 27">
Cmentarz wojenny nr 27



</doc>
<doc id="1679575" url="https://pl.wikipedia.org/wiki?curid=1679575" title="SMS Ulan (1906)">
SMS Ulan (1906)

SMS Ulan – austro-węgierski niszczyciel z początku XX wieku i I wojny światowej. Druga jednostka typu "Huszár". Okręt przetrwał wojnę i po jej zakończeniu został przekazany Grecji. We flocie greckiej służył pod nazwą „Smyrni” do 1932 lub 1928 roku, kiedy został wycofany.
Tuż po wybuchu I wojny światowej „Ulan” brał udział w sierpniu 1914 roku w blokadzie wybrzeża Czarnogóry. Dowódcą był początkowo kmdr ppor. Egon Panfilli. 16 sierpnia 1914 roku okręt patrolował tam z krążownikiem „Zenta” i został zaskoczony przez główne siły marynarki francuskiej wraz z okrętami brytyjskimi. Na rozkaz dowódcy „Zenty”, ostrzeliwany „Ulan” zdołał ujść do Kotoru („Zenta” została zatopiona).
W nocy na 2 marca 1915 roku „Ulan” brał udział w wypadzie na port Antivari (wraz z „Csikós”, „Streiter” i torpedowcami 57T, 66F i 67F), zakończonym ostrzelaniem i zaminowaniem portu oraz zniszczeniem królewskiego jachtu Czarnogóry „Rumija”.

</doc>
<doc id="1679577" url="https://pl.wikipedia.org/wiki?curid=1679577" title="Cmentarz wojskowy nr 28">
Cmentarz wojskowy nr 28



</doc>
<doc id="1679578" url="https://pl.wikipedia.org/wiki?curid=1679578" title="Światowy ranking snookerowy 2009/2010">
Światowy ranking snookerowy 2009/2010

Światowy ranking snookerowy 2009/2010 – lista zawiera zawodników zakwalifikowanych na sezon 2009/2010. Pierwsza szesnastka rankingu ma zapewniony udział w 1 rundzie wszystkich turniejów rankingowych. W każdym z turniejów rankingowych z numerem pierwszym będzie rozstawiany obrońca danego tytułu, z numerem drugim mistrz świata (John Higgins), zaś kolejni zawodnicy według kolejności zajmowanej na poniższej liście.

</doc>
<doc id="1679579" url="https://pl.wikipedia.org/wiki?curid=1679579" title="Cmentarz wojskowy nr 104">
Cmentarz wojskowy nr 104



</doc>
<doc id="1679580" url="https://pl.wikipedia.org/wiki?curid=1679580" title="Aleksander Lewin">
Aleksander Lewin

Aleksander Lewin (ur. 15 grudnia 1915 w Pińsku, zm. 24 sierpnia 2002 w Warszawie) – polski pedagog, teoretyk i metodyk wychowania żydowskiego pochodzenia.
Życiorys.
Urodził się w rodzinie żydowskiej. W latach 1937–1939 i 1946-1979 pracował w Domu Sierot przy ulicy Krochmalnej 92 w Warszawie, w którym zetknął się z Januszem Korczakiem. Swoje relacje z tamtego okresu zawarł w wydanej w 1997 książce "Takim go zapamiętałem". Podczas i po zakończeniu II wojny światowej organizował placówki opiekuńcze dla dzieci-ofiar wojny, m.in. dom dla dzieci polskich w Monetnej na Uralu i Centralny Ośrodek Szkoleniowo-Wychowawczy im. Janusza Korczaka w Bartoszycach. Doświadczenia z tamtych lat zawarł w publikacji "Dom na Uralu. Losy dzieci polskich w Monetnej".
W latach 1946–1948 należał do ZMP, od 1948 roku należał do PZPR. W 1948 ukończył studia pedagogiczne na Uniwersytecie Warszawskim. W 1974 uzyskał tytuł profesora. Był wieloletnim pracownikiem naukowym Wyższej Szkoły Pedagogicznej Związku Nauczycielstwa Polskiego w Warszawie. Był autorem pierwszej w Polsce metodyki wychowania pojętej jako subdyscyplina pedagogiczna oraz metodologii powstawania mikrosystemów wychowawczych. Odegrał główną rolę, obok Bolesława Milewicza, w szkoleniu kadry Progresywnego Więzienia dla Młodocianych w Jaworznie – wzorowanego na łagrach zakładu karnego dla więźniów politycznych, którzy nie ukończyli 21 roku życia.
W 1955 został odznaczony Krzyżem Oficerskim Orderu Odrodzenia Polski. Był również odznaczony Medalem Komisji Edukacji Narodowej. Zmarł w Warszawie. Jest pochowany na cmentarzu żydowskim przy ulicy Okopowej (kwatera 8).
Dorobek naukowy.
Aleksander Lewin opublikował około 450 prac – artykułów, rozpraw i książek, m.in.:
Jego głównym zainteresowaniem był Janusz Korczak – jego życie, działalność i twórczość. Był redaktorem naukowym 4-tomowej edycji "Pism wybranych" Korczaka, czterech tomów "Studiów i źródeł" oraz dwóch tomów bibliografii prac Janusza Korczaka i o Januszu Korczaku. Był przewodniczącym Komitetu Redakcyjnego 16-tomowej edycji "Dzieł" wszystkich Korczaka, przewodniczącym Komisji Naukowej Międzynarodowego Stowarzyszenia im. Janusza Korczaka (1979-2002), współorganizatorem i opiekunem naukowym Korczakianum i Ośrodka Dokumentacji i Badań. Autor książki "Korczak znany i nieznany" (1999).

</doc>
<doc id="1679582" url="https://pl.wikipedia.org/wiki?curid=1679582" title="Cmentarz wojskowy nr 105">
Cmentarz wojskowy nr 105



</doc>
<doc id="1679584" url="https://pl.wikipedia.org/wiki?curid=1679584" title="Cmentarz wojskowy nr 106">
Cmentarz wojskowy nr 106



</doc>
<doc id="1679585" url="https://pl.wikipedia.org/wiki?curid=1679585" title="Cmentarz wojskowy nr 109">
Cmentarz wojskowy nr 109



</doc>
<doc id="1679587" url="https://pl.wikipedia.org/wiki?curid=1679587" title="Cmentarz wojskowy nr 110">
Cmentarz wojskowy nr 110



</doc>
<doc id="1679588" url="https://pl.wikipedia.org/wiki?curid=1679588" title="Franny Armstrong">
Franny Armstrong

Franny Armstrong (ur. 3 lutego 1972 w Londynie) - brytyjska dokumentalistka i producentka filmowa. Specjalizuje się w tematyce ekologicznej.

</doc>
<doc id="1679589" url="https://pl.wikipedia.org/wiki?curid=1679589" title="Cmentarz wojskowy nr 111">
Cmentarz wojskowy nr 111



</doc>
<doc id="1679590" url="https://pl.wikipedia.org/wiki?curid=1679590" title="Cmentarz wojskowy nr 15">
Cmentarz wojskowy nr 15



</doc>
<doc id="1679591" url="https://pl.wikipedia.org/wiki?curid=1679591" title="Hu Kai">
Hu Kai

Hu Kai (; ur. 4 sierpnia 1982 w Qingdao) – chiński lekkoatleta, sprinter.
Osiągnięcia.
W 2008 Kai reprezentował Chiny na igrzyskach olimpijskich w Pekinie. Indywidualnie odpadł w ćwierćfinałach na 100 metrów, zaś w sztafecie 4 × 100 metrów, razem z kolegami z chińskiej reprezentacji awansował do finału, gdzie jednak sztafeta gospodarzy została zdyskwalifikowana (sklasyfikowano ją ostatecznie na 8. pozycji).

</doc>
<doc id="1679593" url="https://pl.wikipedia.org/wiki?curid=1679593" title="Cmentarz wojskowy nr 25">
Cmentarz wojskowy nr 25



</doc>
<doc id="1679594" url="https://pl.wikipedia.org/wiki?curid=1679594" title="Cmentarz wojskowy nr 26">
Cmentarz wojskowy nr 26



</doc>
<doc id="1679596" url="https://pl.wikipedia.org/wiki?curid=1679596" title="Cmentarz wojskowy nr 29">
Cmentarz wojskowy nr 29



</doc>
<doc id="1679598" url="https://pl.wikipedia.org/wiki?curid=1679598" title="Nissan Almera Tino">
Nissan Almera Tino



</doc>
<doc id="1679603" url="https://pl.wikipedia.org/wiki?curid=1679603" title="Cmentarz wojskowy nr 29 - Siepienica-Bugaj">
Cmentarz wojskowy nr 29 - Siepienica-Bugaj



</doc>
<doc id="1679604" url="https://pl.wikipedia.org/wiki?curid=1679604" title="Dan Blocker">
Dan Blocker

Bobby Dan Davis Blocker (ur. 10 grudnia 1928 w DeKalb, stan Teksas, zm. 13 maja 1972 w Los Angeles, stan Kalifornia) – amerykański aktor telewizyjny i filmowy, znany z roli Erica „Hossa” Cartwrighta w serialu NBC "Bonanza" (1959–72). 
Blocker zmarł podczas prostego zabiegu chirurgicznego, doznawszy zatoru płucnego. Jego niespodziewana śmierć była jedną z głównych przyczyn zakończenia, po 14 latach, realizacji "Bonanzy".

</doc>
<doc id="1679607" url="https://pl.wikipedia.org/wiki?curid=1679607" title="Cmentarz wojskowy nr 30">
Cmentarz wojskowy nr 30



</doc>
<doc id="1679609" url="https://pl.wikipedia.org/wiki?curid=1679609" title="Cmentarz wojskowy nr 91">
Cmentarz wojskowy nr 91



</doc>
<doc id="1679610" url="https://pl.wikipedia.org/wiki?curid=1679610" title="Droga krajowa B246a (Niemcy)">
Droga krajowa B246a (Niemcy)

Droga krajowa 246a () – niemiecka droga krajowa przebiegająca przez teren Niemiec z zachodu na wschód od skrzyżowania z drogą B245 w Hakenstedt do skrzyżowania z drogą B1 w Burg w Saksonii-Anhalt. Droga okala od południa Magdeburg.

</doc>
<doc id="1679611" url="https://pl.wikipedia.org/wiki?curid=1679611" title="SMS Streiter">
SMS Streiter

SMS Streiter - austro-węgierski niszczyciel z początku XX wieku. Trzecia jednostka typu "Huszár". Okręt wyposażony w cztery opalane węglem kotły parowe typu Yarrow. Zatonął 16 kwietnia 1918 roku po zderzeniu z SS „Petka”.

</doc>
<doc id="1679612" url="https://pl.wikipedia.org/wiki?curid=1679612" title="Wanda Sikora">
Wanda Sikora

Wanda Sikora (ur. 16 stycznia 1938 w miejscowości Zaburze) – polska rolnik i polityk, posłanka na Sejm RP I kadencji.
Życiorys.
Ukończyła w 1953 profil ogólny rolniczy Technikum Rolniczego w Janowicach. Zajmowała się działalnością rolniczą. Od początku lat 80. związana z „Solidarnością” Rolników Indywidualnych.
W 1991 uzyskała mandat posłanki na Sejm I kadencji. Została wybrana z ogólnopolskiej listy kandydatów PSL – Porozumienia Ludowego, kandydując w okręgu toruńskim. Zasiadała w Komisji Polityki Społecznej, Komisji Zdrowia oraz Komisji nadzwyczajnej do rozpatrzenia projektu ustawy o ochronie prawnej dziecka poczętego. W 1993 bez powodzenia ubiegała się o reelekcję. W 2001 również bezskutecznie kandydowała do Sejmu z listy Ligi Polskich Rodzin.
Odznaczona Krzyżem Oficerskim Orderu Odrodzenia Polski (2021).

</doc>
<doc id="1679614" url="https://pl.wikipedia.org/wiki?curid=1679614" title="Eugeniusz Wachowiak">
Eugeniusz Wachowiak

Eugeniusz Wachowiak (ur. 24 grudnia 1929 w Lesznie) – polski poeta, autor prozy refleksyjnej i wspomnieniowej, tłumacz literatury niemieckiego kręgu językowego. Ojciec pisarza Sergiusza Sterny-Wachowiaka.
Życiorys.
Ukończył Wyższą Szkołę Ekonomiczną w Poznaniu. Debiutował jako poeta w 1954 r. na łamach „Gazety Poznańskiej”. Był członkiem grupy literackiej Wierzbak. W latach 1954-1984 pracował w przemyśle. W 1967 r. otrzymał Lubuską Nagrodę Kulturalną.
W 1999 r. wyróżniony statuetką "Dobosz Powstania Wielkopolskiego", przyznawaną przez Zarząd Główny Towarzystwa Pamięci Powstania Wielkopolskiego 1918/1919. 2 czerwca 2009 z rąk podsekretarza stanu w MKiDN Tomasza Merty odebrał Srebrny Medal „Zasłużony Kulturze Gloria Artis”.

</doc>
<doc id="1679615" url="https://pl.wikipedia.org/wiki?curid=1679615" title="Morze Diraca">
Morze Diraca

Morze Diraca – teoretyczny model próżni jako nieskończonego morza cząstek posiadających ujemną energię, pierwszy raz zaproponowany przez brytyjskiego fizyka Paula Diraca w roku 1930, aby wytłumaczyć istnienie stanów kwantowych o negatywnej energii przewidywanych przez równanie Diraca dla relatywistycznych elektronów. Początkowo dziurę w morzu elektronów utożsamiano z protonem. Dopiero później postulowano istnienie pozytonu, czyli odpowiednika elektronu dla antymaterii. Został on odkryty w roku 1932.
Problem ujemnej energii.
Równanie Diraca ma postać:
(w rzeczywistości Dirac zapisał je trochę inaczej).
Dla zadanej energii równanie to ma dwa rozwiązania: jedno z masą dodatnią, a drugie z ujemną. Jest to sytuacja podobna do tej w mechanice klasycznej, ale występuje tu istotna różnica.
W szczególnej teorii względności równanie, które wiąże energię, masę i pęd, ma postać:
gdzie:
Szczególny przypadek cząstki w spoczynku, dla pędu równego zero, redukuje się do formula_6 co zwykle formułowane jest w powszechnie znany sposób formula_7 Jednakże jest to uproszczenie, dla formula_8 podczas gdy inne rozwiązanie to formula_9 Tak więc poprawnym równaniem wiążącym energię i masę jest hamiltonian równania Diraca:
W fizyce klasycznej zakłada się, że tylko rozwiązanie o dodatniej energii występuje w naturze, natomiast rozwiązanie o ujemnej energii nie ma sensu. Jednak równanie Diraca postuluje istnienie procesów, w których ujemne rozwiązanie może powstać z „normalnych” dodatnich cząstek, wobec czego nie można go ignorować.
W istocie ujemne rozwiązanie opisuje antymaterię zaobserwowaną przez Carla Andersona pod postacią pozytonu. Interpretacja tego wyniku wymaga istnienia morza Diraca, co wykazuje, że równanie Diraca nie jest wyłącznie kombinacją szczególnej teorii względności oraz kwantowej teorii pola i sugeruje, że zasada zachowania nie obejmuje liczby cząstek.
Zakaz Pauliego.
Morze Diraca jest wnioskiem wypływającym z widma energii wyznaczonego z równania Diraca zaproponowanego przez tego fizyka w roku 1928 jako rozszerzenia równania Schrödingera, które jest spójne ze szczególną teorią względności. Równanie okazało się bardzo skutecznym narzędziem do opisywania zachowania elektronów, ale posiadało bardzo dziwną właściwość: dla każdego stanu kwantowego o dodatniej energii formula_3 istnieje odpowiadający mu stan o negatywnej energii formula_12 Właściwość ta nie stanowi problemu, jeżeli rozważamy elektron w izolacji, ponieważ jego energia podlega zasadzie zachowania, więc jeżeli nie wprowadzimy do obliczeń elektronu o negatywnej energii, tak pozostanie. Jednak problem pojawia się, kiedy elektron zaczyna oddziaływać z polem elektromagnetycznym, ponieważ wtedy cząstka wypromieniowuje energię w postaci fotonów, przechodząc do coraz niższych stanów energetycznych. W rzeczywistości elektrony tak się nie zachowują.
Rozwiązaniem Diraca dla tego paradoksu było odwołanie się do zakazu Pauliego. Elektron, jak każdy fermion, nie może zająć stanu kwantowego, który okupuje już inna cząstka. Zgodnie z rozumowaniem Diraca, jeżeli próżnię wypełnimy morzem elektronów o negatywnej energii, obserwowane elektrony nie będą mogły przechodzić w ujemne stany energetyczne, bo te stany są już zajęte. W ten sposób równanie Diraca będzie prowadziło do wyników zgodnych z obserwacjami.
Dziura.
Dirac zwrócił uwagę, że może się pojawić sytuacja, w której w morzu cząstek o negatywnej energii pojawi się dziura, które będzie się zachowywać jak elektron o pozytywnym ładunku (elektrony mają ujemny ładunek). Dirac zidentyfikował zaproponowaną przez siebie dziurę jako proton.
Oppenheimer zauważył, że elektron i dziura po zetknięciu ze sobą ulegną anihilacji, uwalniając energię rzędu masy spoczynkowej elektronu w postaci wysoko energetycznych fotonów. Gdyby atom był zbudowany z dziur jako protonów i elektronów, uległby natychmiastowej anihilacji, co nie jest zgodne z obserwowanym zachowaniem atomów. Z kolei Hermann Weyl zauważył, że dziura będzie się zachowywać, jakby miała masę elektronu, podczas kiedy masa protonu jest dwa tysiące razy większa. Kontrowersja została rozwiązana, kiedy Carl Anderson w roku 1932 eksperymentalnie zaobserwował pozytony, które różnią się od elektronów tylko znakiem ładunku elektrycznego. Dziura w morzu Diraca odpowiadała swoimi właściwościami pozytonom.
Zastrzeżenia.
Morze Diraca pozwoliło teoretycznie przewidzieć istnienie cząstki, którą potem rzeczywiście odkryto, więc można uznać je za potwierdzoną eksperymentalnie teorię, ale większość fizyków uważała taki opis kwantowej natury Wszechświata za niezbyt elegancki. Istnienie morza sugeruje, że cała próżnia wypełniona jest nieskończonym ujemnym ładunkiem elektronów. Aby zneutralizować ten ładunek, sama próżnia musi być dodatnio naładowana w ściśle określony sposób. Nie możemy zaobserwować absolutnego ładunku próżni poza skalą kosmologiczną, więc podczas eksperymentów w ziemskim laboratorium nieskończona gęstość energii nie stanowi problemu. Możemy obserwować tylko zamiany tej energii.
Landis zauważył, że mimo obowiązywania zasady Pauliego całkowicie wypełnione morze Diraca pozwala na pojawienie się nowych elektronów o negatywnej energii, zgodnie z paradoksem Hilberta.
Rozwój teorii pól kwantowych (QFT) w latach 30. pozwolił na sformułowanie równania Diraca w taki sposób, aby pozyton był rzeczywistą cząstką, a nie dziurą w nieskończonym morzu. W ten sposób uchwycono te same właściwości, jak anihilację elektronów i pozytonów, w bardziej elegancki sposób, jednak problem nieskończonej energii próżni nie został w ten sposób rozwiązany.
Współczesna interpretacja.
Interpretacja postulująca istnienie morza Diraca oraz interpretacje wypływające z QFT wiążą się ze sobą za pomocą przekształcenia Bogolubowa.
Morze Diraca jest poprawnym opisem zachowania elektronów w fizyce ciała stałego. Pasmo walencyjne w ciele stałym jest „morzem elektronów”. Dziury w tym morzu pojawiają się rzeczywiście i są bardzo ważne dla zrozumienia zjawisk zachodzących w półprzewodnikach, ale nigdy nie traktowano ich jako pozytonów. W przeciwieństwie do fizyki cząstek, ładunek elektronów jest neutralizowany przez rzeczywisty ładunek jąder atomowych związanych w sieci krystalicznej. Materiały stosowane w technice półprzewodnikowej są tak projektowane, aby dziury pojawiały się w nich naturalnie, co pozwala na konstruowanie tak podstawowych komponentów jak tranzystory i diody półprzewodnikowe.

</doc>
<doc id="1679616" url="https://pl.wikipedia.org/wiki?curid=1679616" title="Larson Touré">
Larson Touré



</doc>
<doc id="1679618" url="https://pl.wikipedia.org/wiki?curid=1679618" title="SMS Wildfang">
SMS Wildfang

SMS Wildfang - austro-węgierski niszczyciel z początku XX wieku. Czwarta jednostka typu "Huszár". Okręt wyposażony w cztery opalane węglem kotły parowe typu Yarrow. „Wildfang” zatonął na minie 4 czerwca 1917 roku.

</doc>
<doc id="1679622" url="https://pl.wikipedia.org/wiki?curid=1679622" title="Cmentarz wojskowy nr 251">
Cmentarz wojskowy nr 251



</doc>
<doc id="1679625" url="https://pl.wikipedia.org/wiki?curid=1679625" title="Cmentarz Wojskowy w Brzesku">
Cmentarz Wojskowy w Brzesku



</doc>
<doc id="1679627" url="https://pl.wikipedia.org/wiki?curid=1679627" title="Saturnina Wadecka">
Saturnina Wadecka

Saturnina Leokadia Wadecka (ur. 29 listopada 1922 w Skalmierzycach, zm. 25 grudnia 1998) – polska pisarka, autorka utworów dla dzieci i młodzieży.
Ukończyła studium dziennikarskie. Debiutowała jako pisarka w 1939 roku na łamach czasopisma „Wicie Jaroty”. W latach 1944–1947 była oficerem Ludowego Wojska Polskiego. W latach 1948–1968 była redaktorką czasopism wojskowych. W 1984 roku otrzymała nagrodę Prezesa Rady Ministrów za twórczość dla dzieci i młodzieży.

</doc>
<doc id="1679630" url="https://pl.wikipedia.org/wiki?curid=1679630" title="Mona Simpson">
Mona Simpson



</doc>
<doc id="1679631" url="https://pl.wikipedia.org/wiki?curid=1679631" title="Hokej na lodzie na siedząco na Zimowych Igrzyskach Paraolimpijskich 2010">
Hokej na lodzie na siedząco na Zimowych Igrzyskach Paraolimpijskich 2010

Hokej na lodzie na siedząco na Zimowych Igrzyskach Paraolimpijskich 2010 odbywał się w dniach 13-20 marca.
Klasyfikacja niepełnosprawności.
Zawodnicy, którzy poruszają się na wózkach inwalidzkich lub którzy nie mają możliwości grania na stojąco.

</doc>
<doc id="1679632" url="https://pl.wikipedia.org/wiki?curid=1679632" title="Jerzy Waleńczyk">
Jerzy Waleńczyk

Jerzy Waleńczyk (ur. 2 października 1927 w Łodzi, zm. 12 lipca 1994 w Łodzi) – polski poeta i prozaik. Ukończył filologię polską na Uniwersytecie Łódzkim. Potem był nauczycielem języka polskiego w Szkole Podstawowej nr 139 w Łodzi na Stokach, gdzie też mieszkał.
Poetycko debiutował w 1949 na łamach tygodnika "Kuźnica". W latach 1955-1957 był redaktorem dwutygodnika "Kronika". Później redagował też "Odgłosy".

</doc>
<doc id="1679634" url="https://pl.wikipedia.org/wiki?curid=1679634" title="Umierający jeniec">
Umierający jeniec

Umierający jeniec – marmurowa rzeźba Michała Anioła, wykonana ok. 1513 roku, znajdująca się obecnie w Luwrze.
Rzeźba, wraz z drugą figurą - Zbuntowanym jeńcem miała stanowić część nagrobka papieża Juliusza II, jednak rzeźby nigdy się tam nie znalazły. Michał Anioł podarował je Robertowi Strozziemu, a ten wywiózł je do Francji w 1555 roku. Dzieło przedstawia postać w pozie kontrapostu. Pierś i nadgarstki ściśnięte są przez bandaże symbolizujące więzy, czyniące z człowieka niewolnika (który z kolei, w symbolice neoplatońskiej, miał być obrazem walki człowieka o uwolnienie duszy z więzów materii).

</doc>
<doc id="1679635" url="https://pl.wikipedia.org/wiki?curid=1679635" title="Monsegur">
Monsegur



</doc>
<doc id="1679641" url="https://pl.wikipedia.org/wiki?curid=1679641" title="Sugdijona Dżyzak">
Sugdijona Dżyzak



</doc>
<doc id="1679642" url="https://pl.wikipedia.org/wiki?curid=1679642" title="Nawbahor Namangan">
Nawbahor Namangan



</doc>
<doc id="1679643" url="https://pl.wikipedia.org/wiki?curid=1679643" title="Neftczi Fergana">
Neftczi Fergana



</doc>
<doc id="1679644" url="https://pl.wikipedia.org/wiki?curid=1679644" title="Szurtan G'uzor">
Szurtan G'uzor



</doc>
<doc id="1679645" url="https://pl.wikipedia.org/wiki?curid=1679645" title="Mistrzostwa Świata w hokeju na lodzie na siedząco 2009">
Mistrzostwa Świata w hokeju na lodzie na siedząco 2009

Mistrzostwa świata w hokeju na lodzie na siedząco mężczyzn 2009 organizowane przez IPC odbyły się w Czechach. Miasto goszczące najlepsze drużyny świata to Ostrawa (Zimní stadion Ostrava-Poruba). Turniej elity odbywał się w dniach 5–16 maja, zaś Grupy B w Eindhoven w dniach 15-21 marca.
Mistrzostwa w 2009 roku są również podstawą do kwalifikacji do igrzysk paraolimpijskich 2010 w które odbędą się w Vancouver.
Mistrzem świata zostały Stany Zjednoczone.
Mistrzostwa Grupy B.
Faza finałowa.
O 3 miejsce
Finał

</doc>
<doc id="1679647" url="https://pl.wikipedia.org/wiki?curid=1679647" title="Zbuntowany jeniec">
Zbuntowany jeniec

Zbuntowany jeniec – marmurowa rzeźba Michała Anioła, wykonana ok. 1513 roku, znajdująca się obecnie w Luwrze.
Rzeźba, wraz z drugą figurą - Umierającym jeńcem miała stanowić część nagrobka papieża Juliusza II. Profil głowy przedstawionej postaci wzorowany jest na rzeźbie hellenistycznej i przypomina "Grupę Laokoona" - starożytne dzieło, przy którego odkryciu był obecny Michał Anioł podczas wykopalisk prowadzonych w 1506 roku w Domus Aurea.

</doc>
<doc id="1679649" url="https://pl.wikipedia.org/wiki?curid=1679649" title="Droga krajowa B247 (Niemcy)">
Droga krajowa B247 (Niemcy)

Droga krajowa 247 (Bundesstraße 247, B 247) – niemiecka droga krajowa przebiegająca przez teren Niemiec z zachodu na południowy wschód od skrzyżowania z drogą B241 w Kaltenburg w Dolnej Saksonii do skrzyżowania z drogą B88 w Ohrdruf w Turyngii.

</doc>
<doc id="1679650" url="https://pl.wikipedia.org/wiki?curid=1679650" title="Józef Henryk Wiśniewski">
Józef Henryk Wiśniewski

Józef Henryk Wiśniewski (ur. 9 stycznia 1931 w Łodzi, zm. 23 stycznia 2016, tamże) – polski poeta i prozaik.
Ukończył filologię polską na Uniwersytecie Łódzkim. Jako poeta debiutował w 1957 roku na łamach prasy. W latach 1956-1957 był redaktorem dziennika „Sztandar Młodych”, zaś w latach 1960-1961 był kierownikiem literackim teatrów łódzkich. Był też redaktorem „Ziemia Łęczycka”. W latach 60. był zatrudniony jako redaktor w „Dzienniku Łódzkim”, od 1966 był naczelnym redaktorem „Gazety Włókniarskiej” oraz pracował w redakcji literackiej Rozgłośni Polskiego Radia w Łodzi. 
Uhonorowany Złotą Odznaką TPD, odznaką Zasłużonego Działacza Kultury, oraz medalem „Solidarności Ziemi Łódzkiej” za Zasługi w Walce o Niepodległość Polski i Prawa Człowieka 13 XII 1981 – 4 VI 1989 (2001), Uhonorowany odznaką „Za Zasługi dla Miasta Łodzi” (2010). 
Syn Władysław Wiśniewski jest producentem muzycznym oraz realizatorem dźwięku.

</doc>
<doc id="1679651" url="https://pl.wikipedia.org/wiki?curid=1679651" title="Komturia piska">
Komturia piska

Komturia piska, komturstwo piskie - jednostka organizacyjna i terytorialna w państwie krzyżackim, z siedzibą w Piszu. 
W komturstwie piskim (późniejszej starostwo piskie) wsie zakładano w ramach kolonizacji Wielkiej Puszczy. Wcześniej był to obszar Galindii, wyludniony na skutek wojen. Brak ciągłości osadniczej spowodował, że wsie lokowano najczęściej „na surowym korzeniu”, na prawie magdeburskim, i osadzano głównie osadników z Mazowsza. Dlatego nazwy wsi mają źródłosłów mazowiecki (polski). W dokumentach nazwy te zapisywane były w wersji niemieckiej, w mniej lub bardziej zniekształconej wersji. Dopiero akcja germanizacyjna z końca XIX i początków XX w. wprowadziła wiele zmian w nazwach, nadając im wtórnie niemieckie brzmienie i znaczenie. Po 1945 r. część wsi uległo zniszczeniu i całkowitemu zanikowi (np. Dłutowo). 
W pierwszym okresie kolonizacji w prokuratorii piskiej, do roku 1465 (pod koniec wojny trzynastoletniej) powstało łącznie 77 osad, w tym jedno miasto (Pisz), 69 wsi służebnych, 6 wsi czynszowych, jedna osada młyńska (Ruda). Okres intensywnej kolonizacji został zatrzymany przez wojnę trzynastoletnią. Na skutek buntu przeciw dowódcom wojsk zaciężnych (okolice Pisza, potem także Giżycka i Ełku) i poniesionej klęsce powstańców pod Rynem (wzięło udział około 600 wolnych z Pisza i prokuratorii piskiej), wielu wolnych utraciło swoje dobra. W niektórych wsiach służebnych nastąpiła zmiana właścicieli, niekiedy wiązało się to ze zmianą nazwy.
W pierwszym etapie osadnictwa w prokuratorii piskiej (XV w.) niejednokrotnie osadnicy samowolnie i bez przywilejów własnościowych (lokacyjnych) zajmowali grunty. Później dopiero nadawane były akty własnościowe i potwierdzenia przez Krzyżaków.
Większość nazw pochodzi od imion i nazwisk pierwszych osadników, wiele wsi powiela nazwy wsi z Mazowsza. W tym czasie powstawały dopiero nazwiska, a drobna szlachta i tak zwani wolni nazwiska brali od wsi, których byli właścicielami lub w których mieli grunty. W XV i XVI w. czasami nazwy wsi zmieniały się wraz ze zmiana właściciela lub wraz z podziałem i komasacją dóbr ziemskich.

</doc>
<doc id="1679654" url="https://pl.wikipedia.org/wiki?curid=1679654" title="Delmas">
Delmas



</doc>
<doc id="1679656" url="https://pl.wikipedia.org/wiki?curid=1679656" title="Zhang Peimeng">
Zhang Peimeng

Zhang Peimeng (; ur. 13 marca 1987 w Pekinie) – chiński lekkoatleta, sprinter.
Osiągnięcia.
W 2008 Peimeng reprezentował Chiny na igrzyskach olimpijskich w Pekinie. Indywidualnie odpadł w eliminacjach na 200 metrów, zaś w sztafecie 4 x 100 metrów, razem z kolegami z chińskiej reprezentacji awansował do finału, gdzie jednak sztafeta gospodarzy została zdyskwalifikowana (sklasyfikowano ją ostatecznie na 8. pozycji). Podczas igrzysk olimpijskich w Rio de Janeiro w 2016 chińska sztafeta z zawodnikiem w składzie zajęła 4. miejsce w biegu finałowym.
Medalista mistrzostw kraju oraz Chińskiej Olimpiady Narodowej.
Rekordy życiowe.
Wielokrotny rekordzista kraju w sztafecie 4 x 100 metrów.

</doc>
<doc id="1679657" url="https://pl.wikipedia.org/wiki?curid=1679657" title="Xorazm Urgencz">
Xorazm Urgencz

Xorazm Urgencz (uzb. «Xorazm» (Urganch) futbol klubi, ros. Футбольный клуб «Хорезм» Ургенч, "Futbolnyj Kłub „Choriezm” Urgiencz") – uzbecki klub piłkarski z siedzibą w Urgenczu.
Historia.
Chronologia nazw:
Piłkarska drużyna Jayxun została założona w mieście Urgencz w 1989, chociaż wcześniej miasto reprezentowała drużyna Amudaryo Urgencz.
W 1989 klub zastąpił inny zespół z wilajetu chorezmijskiego Xonqi Xonqa i kontynuował występy w Drugiej Lidze, strefie 7.
W 1990 po kolejnej reorganizacji systemu lig ZSRR klub spadł do Drugiej Niższej Lidze, w której występował do 1991.
W 1994 już jako Quruvchi Urgencz debiutował w Pierwszej Lidze Uzbekistanu. W następnym sezonie 1995 zmienił nazwę na Dinamo Urgencz i zajął pierwsze miejsce co premiowało awansem do Wyższej Ligi.
W 1996 zajął przedostatnie 13 miejsce jednak obronił się przed spadkiem tak jak był jedynym przedstawicielem wilajetu w lidze. W sezonie 1997 przyjął nazwę Xorazm Urgencz.
W 2000 ponownie zajął przedostatnie 19 miejsce i spadł do Pierwszej Ligi. W latach 2003–2005 występował pod nazwą Xorazm-2003 Urgencz. W 2005 zajął drugie miejsce i ponownie awansował do Wyższej Ligi, jednak nie utrzymał się w niej (ostatnie 16 miejsce).
W sezonie 2008 zajął pierwsze miejsce i po raz trzeci awansował do Wyższej Ligi, w której występuje do dziś.

</doc>
<doc id="1679658" url="https://pl.wikipedia.org/wiki?curid=1679658" title="FK Jangiaryk">
FK Jangiaryk



</doc>
<doc id="1679660" url="https://pl.wikipedia.org/wiki?curid=1679660" title="Chanki Jangiaryk">
Chanki Jangiaryk



</doc>
<doc id="1679662" url="https://pl.wikipedia.org/wiki?curid=1679662" title="Chorezm Jangiaryk">
Chorezm Jangiaryk



</doc>
<doc id="1679664" url="https://pl.wikipedia.org/wiki?curid=1679664" title="Chorezm Chonka">
Chorezm Chonka



</doc>
<doc id="1679665" url="https://pl.wikipedia.org/wiki?curid=1679665" title="Chanki Chonka">
Chanki Chonka



</doc>
<doc id="1679666" url="https://pl.wikipedia.org/wiki?curid=1679666" title="Dżejchun Urgencz">
Dżejchun Urgencz



</doc>
<doc id="1679667" url="https://pl.wikipedia.org/wiki?curid=1679667" title="Kuruwczi Urgencz">
Kuruwczi Urgencz



</doc>
<doc id="1679668" url="https://pl.wikipedia.org/wiki?curid=1679668" title="Delmas (Południowa Afryka)">
Delmas (Południowa Afryka)

Delmas − miasto w Republice Południowej Afryki, w prowincji Mpumalanga. Założone w 1907 roku i zamieszkane przez 52 125 ludzi. Delmas ma charakter rolniczy, uprawia się tutaj kukurydzę, pszenicę i ziemniaki oraz prowadzi hodowlę kurczaków.

</doc>
<doc id="1679669" url="https://pl.wikipedia.org/wiki?curid=1679669" title="Dinamo Urgencz">
Dinamo Urgencz



</doc>
<doc id="1679670" url="https://pl.wikipedia.org/wiki?curid=1679670" title="Ararauna zwyczajna">
Ararauna zwyczajna



</doc>
<doc id="1679671" url="https://pl.wikipedia.org/wiki?curid=1679671" title="Chorezm-2003 Urgencz">
Chorezm-2003 Urgencz



</doc>
<doc id="1679675" url="https://pl.wikipedia.org/wiki?curid=1679675" title="Jerzy Wawrzak">
Jerzy Wawrzak

Jerzy Wawrzak (ur. 16 grudnia 1936 w Częstochowie, zm. 2 stycznia 2023 w Rokitnicy) – polski poeta, prozaik oraz autor sztuk scenicznych.
Życiorys.
Ukończył studia na Wydziale Metalurgicznym Politechniki Częstochowskiej. Był współzałożycielem i członkiem częstochowskiej Grupy Literackiej „Profile” (1959–1964). Debiutował na łamach prasy jako poeta w styczniu 1959 roku. Od 1972 roku mieszkał w Łodzi. W latach 1972-1982 był naczelnym redaktorem tygodnika „Odgłosy”. Od 1982 był redaktorem naczelnym oddziału Krajowej Agencji Wydawniczej w Łodzi. W 1973 roku otrzymał nagrodę Ministra Kultury i Sztuki za powieść "Linia", która została zekranizowana przez Kazimierza Kutza w 1974 roku.
Członek Związku Literatów Polskich, m.in.prezes Zarządu Oddziału Łódzkiego (1974-1980), członek Związku Młodzieży Polskiej (1950-1956), Związku Młodzieży Socjalistycznej (1957-1959) oraz PZPR (od 1960). Wieloletni członek Komitetu Wojewódzkiego PZPR w Łodzi.
Odszedł 2. stycznia 2023 w otoczeniu kochającej najbliższej rodziny. 

</doc>
<doc id="1679678" url="https://pl.wikipedia.org/wiki?curid=1679678" title="LZ 1">
LZ 1

LZ 1 ("Luftschiff Zeppelin") – pierwszy eksperymentalny sterowiec szkieletowy wybudowany w Niemczech przez wytwórnię "Gesellschaft zur Förderung der Luftschiffahrt" z Friedrichshafen nad Jeziorem Bodeńskim. Przy budowie sterowca brał udział Ludwig Dürr wkrótce główny konstruktor Zeppelinów.
Sterowiec pierwszy próbny lot wykonał 2 lipca 1900 o 20:03, startując z pływającego hangaru.
Budowa.
LZ 1 miał 128 m długości; 11,66 m średnicy i ważył 13 ton. Jego konstrukcja była pokryta materiałem bawełnianym. W środku znajdowało się 17 komór, które wypełniało 11 300 m³ wodoru.
Sterowiec był zaopatrzony w dwa silniki o mocy 15 KM każdy, które napędzały dwa śmigła. Pod sterowcem było zaczepione 130 kg obciążenie stabilizujące, które mogło być przemieszczane wzdłuż sterowca. Posiadał także 300 kg balastu. Pasażerowie i załoga byli umieszczeni w dwóch 6,2 m aluminiowych gondolach umieszczonych pod sterowcem w przedniej i tylnej jego części oddalonych od siebie o 55,1 m.
Historia lotów.
W czasie pierwszego lotu LZ 1 zabrał na pokład 5 pasażerów, osiągnął wysokość 400 m i przeleciał na odległość 6 km w ciągu 18 minut. Z powodu pogorszenia pogody i wzmagającego się wiatru musiał lądować na powierzchni Jeziora Bodeńskiego. Po dokonaniu niezbędnych napraw sterowiec odbył jeszcze dwa loty. Pobił rekord ustanowiony wcześniej przez sterowiec armii francuskiej "La France" o 50% do 33 km/h. Jednak z powodu braku zainteresowania przez potencjalnych inwestorów oraz środków finansowych na dalsze prace hr. Ferdinand von Zeppelin był zmuszony do rozebrania prototypu i sprzedania złomu oraz narzędzi oraz rozwiązania firmy.

</doc>
<doc id="1679680" url="https://pl.wikipedia.org/wiki?curid=1679680" title="Cullinan (Południowa Afryka)">
Cullinan (Południowa Afryka)

Cullinan – miasto w Republice Południowej Afryki, w prowincji Mpumalanga.
W założonym na początku XX wieku mieście żyje 8693 ludzi. 25 czerwca 1905 odkryto tu największy na świecie diament, nazwany Cullinan. Miasto jest związane z wydobyciem diamentów.

</doc>
<doc id="1679683" url="https://pl.wikipedia.org/wiki?curid=1679683" title="Pluvianellus">
Pluvianellus



</doc>
<doc id="1679684" url="https://pl.wikipedia.org/wiki?curid=1679684" title="Zamek w Suczawie">
Zamek w Suczawie

Zamek w Suczawie (zwana też twierdzą tronową, rum. "Cetatea de Scaun") – zamek pochodzący z końca XIV w., rozbudowany w XV w., zniszczony w XVII w., obecnie w ruinie, znajdujący się w Suczawie w północnej Rumunii, na Bukowinie. 
Zamek na wzgórzu panującym nad Suczawą wzniósł w końcu XIV w. hospodar mołdawski Piotr Muszat, który przeniósł tutaj siedzibę książęcą. Pierwotna budowla miała kształt czworoboku (który jest do dzisiaj rozpoznawalny w centrum założenia), obejmowała zabudowania mieszkalne oraz kaplicę. W drugiej połowie XV w. rozbudowy zamku dokonał Stefan Wielki, który wzniósł nowe potężne fortyfikacje, poszerzając obręb zamku. Powstała w ten sposób twierdza za życia Stefana skutecznie opierała się wszelkim najeźdźcom (m.in. dwukrotnie Turkom, a w 1497 bezskutecznie oblegali ją Polacy pod wodzą Jana Olbrachta), dopiero w 1538 r. została wydana przez bojarów wojskom Sulejmana Wspaniałego. 
Podczas walk wewnętrznych w połowie XVI w. zamek został spalony, jego odbudowy dokonał w pierwszej połowie XVII w. hospodar Bazyli Lupu. Już wkrótce jednak (w 1653 r.) ponownie została zniszczona podczas interwencji sąsiadów przeciwko Bazylemu, wskutek której został pozbawiony tronu (podczas obrony zamku zginął Tymofiej Chmielnicki). Ostatecznie dzieła zniszczenia dokonał wybuch w twierdzy w 1675 r. Odtąd zamek pozostaje w ruinie. W XX w. ruina zamku została częściowo odbudowana i poddana konserwacji.

</doc>
<doc id="1679685" url="https://pl.wikipedia.org/wiki?curid=1679685" title="Pluvianellidae">
Pluvianellidae



</doc>
<doc id="1679687" url="https://pl.wikipedia.org/wiki?curid=1679687" title="Cullinan (ujednoznacznienie)">
Cullinan (ujednoznacznienie)

Osoby"

</doc>
<doc id="1679689" url="https://pl.wikipedia.org/wiki?curid=1679689" title="Edward Kołowski">
Edward Kołowski

Edward Kołowski (ur. 16 czerwca 1925 w Sułkowie koło Włocławka, zm. 17 października 1990) – polski uczony, specjalista dydaktyki rolniczej, historyk rolnictwa i leśnictwa, profesor Akademii Rolniczej w Poznaniu.
Szkołę powszechną ukończył w Zgłowiączce, w przededniu wojny; w latach okupacji przebywał w kilku więzieniach i obozach hitlerowskich, m.in. w Poznaniu, Grudziądzu, Tczewie i Królewcu. U schyłku wojny walczył o wyzwolenie Gdańska i Gdyni. Po wojnie dokończył edukację w Państwowym Liceum Pedagogicznym w Wejherowie, po czym podjął studia w Łodzi. Dyplom magistra inżyniera nauk agrotechnicznych uzyskał w 1955 na Wydziale Rolniczym Uniwersytetu Poznańskiego.
Od 1963 pracował w Katedrze Pedagogiki Rolniczej na Wydziale Rolniczym Wyższej Szkoły Rolniczej w Poznaniu. W 1964 obronił rozprawę doktorską "Szkolnictwo leśne w Polsce – rys historyczny", w 1969, po przedstawieniu rozprawy "Rozwój mechanizacji rolnictwa i formy jej upowszechnienia w Wielkopolsce w latach 1919-1939", uzyskał stopień doktora habilitowanego. Odbył też szereg staży zagranicznych (Moskwa, Leningrad, Berlin, Bratysława, Nitra, Praga), co umożliwiło mu udaną współpracę z tymi ośrodkami naukowymi, w tym organizację międzynarodowych kongresów pedagogiki rolniczej. Współpracował także z placówkami krajowymi, m.in. w Olsztynie, Warszawie, Wrocławiu i Siedlcach. Od 1980 kierował Katedrą Pedagogiki Rolniczej, w listopadzie 1985 został profesorem nadzwyczajnym.
Zainteresowania naukowe Edwarda Kołowskiego obejmowały przede wszystkim dydaktykę rolniczą. Ogłosił kilkadziesiąt monografii i rozpraw oraz kilkanaście podręczników i skryptów, także kilkadziesiąt drobniejszych publikacji (komunikatów o postępach w gałęziach wiedzy, prac popularnonaukowych), m.in. "Poradnik dla nauczycieli szkół przysposobienia rolniczego" (1963), "Produkcja zwierzęca – poradnik metodyczny", "Metodyka produkcji rolniczej", "Wybrane zagadnienia z dydaktyki rolniczej", "Podstawy dydaktyki rolniczej", "Wstęp do metodologii pedagogiki rolniczej". Część publikacji ogłosił w periodykach zagranicznych. Pod kierunkiem Kołowskiego powstały trzy rozprawy doktorskie oraz niemal trzysta prac magisterskich.
Zmarł 17 października 1990.

</doc>
<doc id="1679690" url="https://pl.wikipedia.org/wiki?curid=1679690" title="Pedagogika opiekuńcza">
Pedagogika opiekuńcza

Pedagogika opiekuńcza – dział pedagogiki społecznej, zajmujący się takimi sytuacjami, które wymagają udzielenia pomocy dzieciom pozostającym w niekorzystnych warunkach bytowych, dotkniętych zdarzeniami losowymi, niemogących własnymi siłami dać sobie rady w życiu. Pedagogika opiekuńcza bada działalność instytucji opieki całkowitej i częściowej, a także organizacji społecznych organizujących różne formy pomocy dla dzieci i młodzieży. Jest jedną z dyscyplin w naukach pedagogicznych zajmująca się uwarunkowaniami, celami, treścią, organizacją i metodami działalności opiekuńczo-wychowawczych. Zawiera podstawowe pojęcia, modele teoretyczne i twierdzenia odnoszące się do rzeczywistości opiekuńczo-wychowawczej lub jej komponentów. Opisuje rzeczywistość, ukazuje zależności i prawidłowości, formułuje dyrektywy, które pozwalają sprawować właściwą opiekę nad dziećmi i dorosłymi. Ogólny charakter tej dyscypliny wywodzi się przede wszystkim z trzech podstawowych pojęć jakimi są: opieka, wychowanie przez opiekę oraz wychowanie opiekuńcze. Do jej przedstawicieli w Polsce należeli: Józef Babicki, Kazimierz Jeżewski i Janusz Korczak.
Heterogeniczność i jednolitość treści pedagogiki opiekuńczej.
Tak najogólniej określona pedagogika opiekuńcza zawiera więc w swym zakresie trzy podstawowe, wyodrębniające się a równocześnie wchodzące w strukturalno-funkcjonalne powiązania, części składowe. Możemy je podzielić na elementy treści poznawczych i elementy przedmiotu poznania.
Elementy treści poznawczych składają się z:
Elementy przedmiotu poznania dzielą się na:

</doc>
<doc id="1679691" url="https://pl.wikipedia.org/wiki?curid=1679691" title="AGMK Ałmałyk">
AGMK Ałmałyk



</doc>
<doc id="1679692" url="https://pl.wikipedia.org/wiki?curid=1679692" title="Katastrofa lotu SilkAir 185">
Katastrofa lotu SilkAir 185

Katastrofa lotu SilkAir 185 – wydarzyła się 19 grudnia 1997, Boeing 737-36N (9V-TRF), lecący z Dżakarty do Singapuru, spadł z wysokości 10600 m do rzeki. W katastrofie zginęły 104 osoby (97 osób i 7 członków załogi) – wszyscy na pokładzie.
Samolot.
Uczestniczący w wypadku samolot (Boeing 737-36N, nr rejestracyjny: 9V-TRF) do momentu katastrofy eksploatowano tylko przez jedenaście miesięcy. Miał 2238 godzin nalotu i 1306 cykli start-lądowanie. Maszynę napędzały dwa silniki typu CFMI CFM56-3B2.
Przebieg lotu i katastrofa.
Rejs o kodzie MI 185 kierował się na lotnisko Changi w Singapurze. O godzinie 15:37 odrzutowiec wystartował z pasa 25R lotnisk Soekarno-Hatta w Dżakarcie. Planowo lot miał trwać osiemdziesiąt minut. Kapitanem był Tsu Way Ming, drugim pilotem – Duncan Ward. Po starcie, zgodnie z instrukcjami kolejnych organów ruchu lotniczego, załoga wzniosła maszynę na pułap 10600 m i obrała kierunek na miasto Palembang, na północnych wybrzeżach Sumatry. O godzinie 15:53 piloci zgłosili nadzorującemu ich rejs kontrolerowi o dotarciu na pułap przelotowy, po czym uzyskali kolejne instrukcje, dotyczące dalszego pokonywania trasy.
Trzynaście minut później przestał funkcjonować rejestrator rozmów prowadzonych w kokpicie. To samo, o godzinie 16:11:27, spotkało rejestrator danych lotu.
O godzinie 16:12:18 samolot niespodziewanie wpadł w lot nurkowy, podczas którego przekroczył dopuszczalną dla tej konstrukcji prędkość. Doszło do rozpadu samolotu w powietrzu, jego szczątki spadły w taflę delty rzeki Musi.
Narodowość ofiar katastrofy.
Wśród ofiar znajdowała się singapurska pisarka Bonny Hicks.
Śledztwo.
Samolot uderzył w powierzchnię rzeki z ogromną prędkością (prawie prędkość dźwięku). Z powodu zalegającej na dnie rzeki grubej warstwy mułu, wydobycie ciał było niemożliwe, a wyłowienie większej ilości części rozbitej maszyny wymagało użycia pogłębiarek rzecznych. Po wydobyciu z dna rzeki i przeanalizowaniu czarnych skrzynek samolotu okazało się, że wiele poszlak wskazuje za samobójstwem kapitana i celowym rozbiciem samolotu.
Kapitan Tsu Way Ming przed służbą w lotnictwie cywilnym był niekwestionowanym asem w lotnictwie wojskowym. Jednakże, według wielu osób, wyniósł stamtąd pewne niedobre cechy dotyczące pilotowania samolotów. Był już wcześniej ukarany dyscyplinarnie za celowe wyłączenie rejestratorów rozmów w kokpicie przed wyjątkowo "niestandardowym" (jak na cywilne standardy) lądowaniem. Okazało się, że miał poważne problemy finansowe (był zadłużony na ponad milion dolarów u swojego maklera giełdowego), a kilka dni przed katastrofą zlikwidował polisę ubezpieczeniową na życie. Do tego doszły obciążające zapisy z rejestratora parametrów lotu, które wskazywały na to, że przed rozbiciem się, piloci nie wykonywali żadnych gwałtownych ruchów wolantem, w momencie zderzenia z taflą wody silniki pracowały na pełnej mocy. Wszystko wskazywało na to, że kapitan celowo skierował samolot prosto w dół.
Przeanalizowano również znane aspekty techniczne. Ponieważ znajdując się na wysokości przelotowej i lecąc bez najmniejszych zakłóceń, samolot nagle przechylił się ostro na bok, ze szczególną uwagą sprawdzono system PCU (ang. Power Control Unit). Jest to niewielki serwomechanizm sterujący rozpływem płynów hydraulicznych, w ogonowej części samolotu, odpowiedzialny za sterowanie wychyleniami steru kierunku (zobacz Incydent lotu Eastwind Airlines 517). Element został wysłany do USA, w celu przebadania przez specjalistów. Po kilku tygodniach serwomechanizm odesłano z adnotacją, że przeszedł wszystkie testy (włącznie z dodatkowymi, temperaturowymi, narzuconymi po cytowanym incydencie) i nie znaleziono żadnych wad w jego konstrukcji ani w sposobie działania.
Oficjalny raport lokalnego biura badania katastrof lotniczych stwierdzał, iż przyczyny katastrofy nie są znane, szybko rozeszła się plotka (podchwycona i rozpropagowana szeroko przez media), że samolot rozbił się, bo kapitan popełnił samobójstwo.
Wątpliwości odnośnie do takich domniemań podniosły rodziny ofiar katastrofy. Kapitan miał żonę i dzieci, a z rejestratora rozmów z okresu przed startem jawi się obraz człowieka pogodnego, uśmiechniętego, żartującego z innymi członkami załogi. Obroną nieżyjącego kapitana zajęła się amerykańska grupa prawników, śledczych i specjalistów z zakresu lotnictwa, niezależna od NTSB.
W pierwszej kolejności wytknięto, że nie ma żadnych dowodów na obezwładnienie przez kapitana drugiego pilota, ani na jego współudział w rozbiciu samolotu. Podważono również wątki prywatne z życia kapitana. Dług maklerski został faktycznie spłacony przez dochody ze sprzedaży dwóch nieruchomości, które rodzina posiadała. Argumentowano również, że likwidacja polisy na życie przed samobójstwem jest działaniem pozbawionym sensu jako, że rodzina w tym przypadku nie otrzymałaby żadnego odszkodowania. Nie otrzymałaby go również i bez likwidacji polisy, bo zdecydowana większość firm ubezpieczeniowych nie wypłaca należności z tytułu śmierci samobójczej lub o podłożu kryminalnym. Udowodniono też, że kapitan Tsu Way Ming przymierzał się wraz z rodziną do budowy nowego, dużego domu, a likwidacja polisy ubezpieczeniowej była w tym przypadku standardową procedurą realizowaną na zabezpieczenie kredytu zaciągniętego na ten cel.
Niezależna grupa ekspertów zbadała też aspekty natury technicznej. Dane z rejestratorów parametrów lotu wykorzystano do wygenerowania trójwymiarowej animacji zachowania się samolotu na chwilę przed katastrofą. Następnie nałożono tę animację na identyczne, wykonane na podstawie parametrów lotu samolotów biorących udział w katastrofach United Airlines 585 i USAir 427. Okazały się niemalże identyczne. To skierowało śledczych ponownie na trop systemu PCU. Ponieważ ów serwomechanizm wykonuje ruchy nie większe od grubości monety uznano, że niezbędne są badania elementu pod mikroskopem elektronowym. W takim badaniu na jego powierzchni znaleziono ścinki metalu o grubości ok. 30 mikronów. Udowodniono, że nawet tak niewielkie ścinki metalu, niewidoczne gołym okiem, mogły wpłynąć na zatarcie się mechanizmu.
Mimo iż samolot był całkiem nowy i dostarczono wraz z nim nowoczesne, półprzewodnikowe rejestratory rozmów i parametrów lotu, z niewyjaśnionych przyczyn, zainstalowano w maszynie bardzo stare, taśmowe rejestratory, które wcześniej wielokrotnie przerywały zapis, nawet na jedenaście minut. Argumentowano, że kapitan Tsu Way Ming mógł wcale nie wyłączać ich w trakcie feralnego lotu, tylko mogła ponownie nastąpić ich awaria mechaniczna. Dowiedziono również, że fakt, iż w momencie rozbicia silniki Boeinga pracowały na pełnych obrotach i były celowym działaniem załogi, wynikającym z dostarczonej im wcześniej oficjalnej procedury postępowania wydanej przez producenta, dla działań załogi w takich właśnie sytuacjach.
Niezależna grupa ekspertów wniosła oskarżenia względem producenta serwomechanizmu PCU. Po zapoznaniu się z ekspertyzami i wysłuchaniu ponad stu trzydziestu świadków, ława przysięgłych przyznała rację amerykańskiej grupie ekspertów. Za przyczynę katastrofy uznano awarię serwomechanizmu stanowiącego kluczowy element systemu PCU, a nie samobójstwo pilota i celowe rozbicie samolotu.
Członkowie NTSB, biorący udział w obu śledztwach nigdy nie uznali takiego werdyktu i uważali, że przyczyną katastrofy było intencjonalne działanie ze strony pilota.
Wrak samolotu został zezłomowany, a więc nie mógł być poddany ponownym badaniom. Jedyną ocalałą częścią, przechowaną w lokalnym biurze badania katastrof lotniczych, był ów budzący wątpliwości serwomechanizm PCU.
Odwołania.
Artykuł opracowano m.in. na podstawie odcinka "Silkair 185. Samobójstwo pilota?" serialu Katastrofa w przestworzach.

</doc>
<doc id="1679697" url="https://pl.wikipedia.org/wiki?curid=1679697" title="Patrick Cullinan">
Patrick Cullinan

Patrick Cullinan (ur. 21 maja 1932, zm. 14 kwietnia 2011 w Kapsztadzie) – południowoafrykański pisarz i poeta.
Urodził się w Pretorii w zamożnej rodzinie właścicieli kopalni diamentów, ukończył University of Oxford w Wielkiej Brytanii. Po studiach powrócił do kraju i został właścicielem tartaka w Transwalu. Razem z Lionelem Abrahamsem założył w 1980 roku pismo literackie "The Bloody Horse: Writings and the Arts". Był jednym z przeciwników apartheidu w RPA.
Bibliografia.
Poezja
Antologie
Biografie
Powieści

</doc>
<doc id="1679700" url="https://pl.wikipedia.org/wiki?curid=1679700" title="Waganci (zespół muzyczny)">
Waganci (zespół muzyczny)

Waganci – polski zespół big bitowy.
Historia.
Zespół powstał na początku 1969 w Zielonej Górze, utworzony przez grającego na instrumentach klawiszowych Jarosława Kukulskiego, gitarzystę Ryszarda Łomskiego, gitarzystę Henryka Luźnego, saksofonistę i grającego na instrumentach klawiszowych Zdzisława Judkowiaka, grającego na gitarze basowej i później instrumentach klawiszowych Leszka Raczyńskiego oraz perkusistę Ryszarda Januszkiewicza. Latem do grupy dołączyła wokalistka Anna Szmeterling. Od 1970 oprócz Kukulskiego i Szmeterling Wagantów tworzyli: basista Robert Jarmużek, gitarzysta Piotr Kuźniak, perkusista Przemysław Lisiecki, grający na trąbce Jan Rutkowski oraz Lech Raczyński na instrumentach klawiszowych. W 1971 zespół nagrał materiał, który ukazał się na EPce "Co ja w tobie widziałam", a także pojawił się w filmie Hieronima Przybyła "Milion za Laurę", gdzie wykonał piosenkę "Czujna straż". Rok później grupa przestała istnieć. Szmeterling pod przybranym pseudonimem Anna Jantar kontynuowała karierę solową, a Kukulski (który wówczas był już jej mężem) został kompozytorem jej największych przebojów.

</doc>
<doc id="1679703" url="https://pl.wikipedia.org/wiki?curid=1679703" title="Scary Kids Scaring Kids">
Scary Kids Scaring Kids

Scary Kids Scaring Kids – amerykański zespół grający post hardcore założony w Gilbert, w Arizonie w 2002. Nazwa zespołu pochodzi od piosenki z albumu "Analphabetapolothology" grupy Cap'n Jazz.

</doc>
<doc id="1679708" url="https://pl.wikipedia.org/wiki?curid=1679708" title="Cradock">
Cradock

Osoby

</doc>
<doc id="1679711" url="https://pl.wikipedia.org/wiki?curid=1679711" title="Cradock Channel">
Cradock Channel

Cradock Channel – środkowy z trzech kanałów łączących zatokę Hauraki z Oceanem Spokojnym. Leży na północny wschód od Auckland w Nowej Zelandii, pomiędzy wyspami Great Barrier Island od wschodu i Little Barrier od zachodu.
Dwa pozostałe kanały to Jellicoe Channel i Colville Channel.

</doc>
<doc id="1679712" url="https://pl.wikipedia.org/wiki?curid=1679712" title="Konwersja wewnętrzna">
Konwersja wewnętrzna

Konwersja wewnętrzna – proces jądrowy, w którym energia wzbudzenia jądra atomowego zostaje przekazana bezpośrednio jednemu z elektronów orbitalnych atomu (elektron konwersji). Następuje tym samym emisja (wyrzucenie) elektronu przez atom. Proces ten jest konkurencyjnym dla emisji promieniowania gamma i zachodzi głównie w atomach o dużych liczbach atomowych, przy stosunkowo małych energiach wzbudzenia jąder, rzędu 10–100 keV.
Podobne procesy.
Z uwagi na emisję elektronu do procesu konwersji wewnętrznej podobne są:
Mechanizm.
Z kwantowomechanicznego opisu atomu wynika, że elektrony orbitalne posiadają pewne skończone prawdopodobieństwo znalezienia się w obszarze zajmowanym przez jądro atomowe. Dzięki temu elektron może przejąć energię wzbudzenia jądra atomowego bezpośrednio, tj. bez uczestnictwa fotonu gamma unoszącego energię wzbudzenia i przekazującego ją temu elektronowi.
Z reguły większość elektronów konwersji pochodzi z powłoki K, gdyż elektrony na niej posiadają największe prawdopodobieństwo znalezienia ich w obszarze jądra.
Energia kinetyczna emitowanego elektronu jest równa różnicy energii wzbudzenia jądra i energii wiązania tego elektronu w atomie.
Współczynnik konwersji wewnętrznej.
Prawdopodobieństwo wystąpienia zjawiska konwersji wewnętrznej na określonym poziomie elektronowym (np. powłoce K) wyraża się za pomocą współczynnika konwersji wewnętrznej formula_1 W związku z tym, że proces ten jest procesem konkurującym z emisją promieniowania gamma przez wzbudzone jądro atomowe, definiuje się go jako stosunek liczby elektronów konwersji formula_2 (przykładowo z poziomu K) emitowanych w określonym przedziale czasu do liczby fotonów gamma formula_3 wyemitowanych w tym samym czasie:
Następstwa procesu.
Po emisji elektronu konwersji na danej powłoce elektronowej pozostaje dziura (brak elektronu, atom jest wzbudzony). Zostaje ona zapełniona przez elektron z dalszej powłoki, przy czym atom emituje wówczas foton charakterystycznego promieniowania rentgenowskiego. Odwzbudzanie odbywa się poprzez kaskadę takich przeskoków z emisją fotonów X lub elektronów Augera.
Pochodzenie nazwy.
Historycznie nazwa procesu konwersji wewnętrznej pochodzi od hipotez tłumaczących emisję elektronów tym, że foton gamma oddaje elektronowi orbitalnemu swą energię. Obecnie wiadomo, że energia wzbudzenia jądra przekazywana jest elektronowi bezpośrednio.

</doc>
<doc id="1679714" url="https://pl.wikipedia.org/wiki?curid=1679714" title="Rewolta Gainasa">
Rewolta Gainasa

Rewolta Gainasa – bunt żołnierzy bizantyjskich gockiego pochodzenia w latach 399–400.
W roku 399 we Frygii w Azji Mniejszej zbuntowali się żołnierze goccy, do których przyłączyli się też niewolnicy gockiego pochodzenia. Bezpośrednią przyczyną buntu było rzekome nieotrzymanie przez gockiego przywódcę, Tribigilda, podczas pobytu w Konstantynopolu żadnego daru od wszechwładnego eunucha cesarskiego Eutropiusza. Obawiając się, że buntownicy mogą spróbować przeprawić się do Europy, przez cieśniny, wyprawiono do ich obrony dwie armie. Jedną dowodził rodowity Got Gainas, a drugą Leon. Ludzie Tribigilda zawrócili na południe, rabując południowe krańce Azji Mniejszej.
Podążający za nimi Gainas i Leon nie ośmielali się wydawać im bitwy, ponieważ ich żołnierze, przeważnie Germanie, masowo przechodzili na stronę zbuntowanych. W efekcie mieszkańcy miast Pamfilii i Pizydii chwycili za broń, zadając buntownikom klęskę i spychając ich resztki ku wybrzeżu. Do ostatecznego rozprawienia się z nimi Gainas, wyprawił Leona, który jednak poniósł klęskę. Zwycięscy Goci zawrócili na północ, a Gainas wdał się z nimi w układy i powiadomił Konstantynopol, że jedynym sposobem pokojowego załatwienia sprawy jest usunięcie Eutropiusza, co się też i stało. Gainas doprowadził do ugody z Tribigildem, który został przyjęty formalnie do służby w armii cesarskiej, ale wcale nie zaniechał rabunków. W stolicy uznano, że Gainas jest w zmowie ze swym rodakiem i domagano się by został postawiony przed sądem jako zdrajca. Na wiadomości o tym wódz, stojący obozem pod Chalkedonem, zagroził, że ruszy na Konstantynopol, jeśli nie zostaną mu wydani jego najzaciętsi wrogowie. Cesarz Arkadiusz ustąpił i zaprzysiągł, że nie będzie działał podstępnie na szkodę Gainasa, który wkroczył ze swymi ludźmi do stolicy. 
Niebawem jej ludność i sami Germanie zaczęli nawzajem się siebie obawiać (podszepty o planowanych mordach, rabunkach itp). Dlatego Goci postanowili opuścić miasto z rodzinami i dobytkiem. Najpierw zrobił to Gainas, ale reszta jego ludzi została wybita przez strażników i ludność miasta. Po tym wydarzeniu Gainas, chciał przeprawić się z powrotem do Azji, czemu przeszkodziły wojska cesarskie. W takiej sytuacji wódz udał się za Dunaj, do dawnej Dacji, gdzie został zabity pod koniec 400 roku przez Hunów. Ich władca Uldin, chcąc zaskarbić sobie wdzięczność cesarza, odesłał głowę Gainasa do Konstantynopola (401), za co otrzymał dary i układ przyjaźni.
Następstwa.
Bezpośrednim następstwem rewolty Gainasa była zmiana polityki Konstantynopola względem żołnierzy barbarzyńskiego pochodzenia. Od ok. 400 roku zaczęto zmniejszać zaciąg kontyngentów germańskich, istniejące rozproszono, na ich czele stanęli rzymscy generałowie, a cesarze Leon I (457–474) i Zenon (474–475) na ich miejsce zaczęli powołać oddziały złożone z rekrutów mieszkających w granicach cesarstwa. Między innymi dzięki temu cesarstwo wschodniorzymskie przetrwało w przeciwieństwie do zachodniego, gdzie barbaryzacja armii w znacznym stopniu przyczyniła się do jego upadku.

</doc>
<doc id="1679715" url="https://pl.wikipedia.org/wiki?curid=1679715" title="Żarek rubinowy">
Żarek rubinowy

Żarek rubinowy, żarek ("Pyrocephalus rubinus") – gatunek małego ptaka z rodziny tyrankowatych (Tyrannidae). Występuje na znacznych obszarach obydwu Ameryk. Nie jest zagrożony wyginięciem.
Taksonomia.
Po raz pierwszy gatunek opisał Pieter Boddaert w 1783 na podstawie holotypu z Tefé (Amazonas, Brazylia). Nowemu gatunkowi nadał nazwę "Muscicapa rubinus". Obecnie (2021) Międzynarodowy Komitet Ornitologiczny (IOC) umieszcza żarka w rodzaju "Pyrocephalus", który został opisany przez Johna Goulda w 1839.
Klasyfikacja podgatunków jest sporna. Autorzy książkowego wydania "Handbook of the Birds of the World" (HBW) uznali rodzaj "Pyrocephalus" za monotypowy i do "P. rubinus" zaliczyli 12 podgatunków. IOC wyróżnia 4 gatunki w obrębie rodzaju "Pyrocephalus" – żarka rubinowego ("P. (r.) rubinus"), żarka zmiennego ("P. (r.) obscurus") z 9 podgatunkami, żarka galapagoskiego ("P. (r.) nanus") i wymarłego żarka małego ("P. (r.) dubius"). Na liście ptaków świata opracowywanej przy współpracy BirdLife International z autorami HBW (5. wersja online: grudzień 2020) wyróżniono 10 podgatunków, uznając żarki: galapagoskiego i małego za dwa odrębne gatunki. Są endemiczne dla wysp Galapagos; Carmi i współpracownicy (2016) także wyłączają te podgatunki z gatunku "P. rubinus", uznając je za co najmniej jeden, a najprawdopodobniej dwa odrębne od "P. rubinus" gatunki. Są mniejsze niż te z kontynentu, występuje też większa różnica w wyglądzie samic. Autorzy "Kompletnej listy ptaków świata" łączą żarki: galapagoskiego i małego w jeden gatunek. Opisany został również podgatunek "P. r. major", jednak jego odrębność nie jest pewna.
Podgatunki i zasięg występowania.
Podgatunki według listy ptaków świata opracowywanej przy współpracy BirdLife International z autorami HBW:
Morfologia.
Jest nieco mniejszy od wróbla domowego. Występuje bardzo wyraźny dymorfizm płciowy w kolorze upierzenia. Samiec ma cały wierzch głowy, gardło, pierś, brzuch i pokrywy podogonowe intensywnie czerwone („żarowe”). Skrzydła, ogon i kark są ciemnoszare, a przez oczy biegnie opaska w takim samym kolorze. Nogi, dziób i oczy intensywnie czarne. Samica ma wierzch ciała i skrzydła ubarwione jak u samca, jednakże brak jej „czapeczki” na głowie. Ma jasny brzuch, brązowo paskowany, a pokrywy podogonowe mają barwę jasnoczerwoną.
Ekologia i zachowanie.
Mało czasu spędza na ziemi. Tak jak inne tyrankowate, w pogoni za owadami robi nagłe „wypady” z eksponowanych miejsc. Brakuje informacji na temat snu i kąpieli słonecznych. Zarówno samiec, jak i samica często czyszczą pióra w ciągu dnia; zaobserwowano także, że czyszczą je dziobem po pożywianiu się.
Pożywienie.
Zjadają głównie owady i inne stawonogi, zbierane z ziemi, a także szarańczę, pszczoły miodne, chrząszcze. 94% żerowania odbywa się do 3 metrów na ziemią.
Lęgi.
Gniazdo jest luźną konstrukcją, zbudowaną z gałązek, traw, włókien i pustych kokonów, pokrytych puchem piór i włosia. Ma kształt płytkiego kielicha, umieszczone jest w rozwidleniu gałęzi. Samica uzupełnia je pajęczynami i porostami. Podczas pokazów godowych samiec stroszy czub, nadymając pierś i trzepocząc skrzydłami, po czym wzbija się na ok. 20 m w górę, a następnie opada.
Wyprowadza lęgi od połowy lutego do czerwca, dwa w ciągu tego sezonu. Samica składa 2–4 jaja w kolorze białym, z czystego do śmietanowego, lub brązowe, ciemno nakrapiane. Okres inkubacji trwa 13–15 dni. Samica rzadko i nie na długo opuszcza gniazdo, sama wysiaduje jaja. Pisklęta zaraz po wykluciu ważą niewiele ponad 1 gram. Otwierają oczy po czterech dniach. Rodzice karmią je ok. 3,5 razy na godzinę. Jedzą głównie mole i motyle. Po 14–16 dniach opuszczają gniazdo. Obie płci mogą się rozmnażać po dwóch latach.
Starzyki z rodziny kacykowatych, z rodzaju "Molothrus", mogą być pasożytami lęgowymi w gnieździe żarków. Pisklę starzyka wykluwa się wcześniej i wyrzuca młode oraz jaja gospodarzy, stając się jedynym odchowanym osobnikiem w lęgu.
Status.
IUCN, która stosuje ujęcie systematyczne według listy ptaków świata opracowywanej przy współpracy BirdLife International z autorami HBW, uznaje żarka rubinowego za gatunek najmniejszej troski (LC, "Least Concern"). W 2017 roku organizacja Partners in Flight szacowała liczebność światowej populacji lęgowej na około 15 milionów osobników. BirdLife International uznaje trend liczebności populacji za wzrostowy, gdyż wylesianie powoduje powstanie nowych, dogodnych dla tego gatunku siedlisk.

</doc>
<doc id="1679717" url="https://pl.wikipedia.org/wiki?curid=1679717" title="Vivian Chukwuemeka">
Vivian Chukwuemeka

Vivian Chukwuemeka (ur. 4 maja 1975 w Kwale) – nigeryjska lekkoatletka specjalizująca się w pchnięcie kulą, okazjonalnie występująca również w konkursach rzutu dyskiem oraz młotem.
Dwukrotnie wystąpiła w pchnięciu kulą na igrzyskach olimpijskich: w 2000 w Sydney i w 2008 w Pekinie, ale ani razu nie zakwalifikowała się do finału.
Kontrola antydopingowa przeprowadzona 24 lipca 2009 podczas mistrzostw Nigerii wykazała stosowanie przez zawodniczkę niedozwolonych środków, na Nigeryjkę nałożono karę dwuletniej dyskwalifikacji (24 lipca 2009 – 23 lipca 2011). W 2012 powróciła do startów, lecz ponownie przyłapano ją na dopingu, co skutkowało nałożeniem kary dożytowniej dyskwalifikacji.

</doc>
<doc id="1679718" url="https://pl.wikipedia.org/wiki?curid=1679718" title="Lilija Kopyłowa">
Lilija Kopyłowa

Lilija Andriejewna Kopyłowa (; ur. 18 czerwca 1978 w Moskwie) – rosyjska tancerka zawodowa, żona brytyjskiego tancerza Darrena Bennetta.
Zaczęła jeździć na łyżwach w wieku 4 lat, pięć lat później zdobyła pierwszy tytuł mistrzowski w tejże dziedzinie. W 1987 postanowiła być tancerką. Jej pierwszym partnerem do tańca był duński tancerz Michaił Botaszew. W 1990 r. wygrali zawody Danish Open w Kopenhadze oraz odnieśli sukces we Francji i Włoszech. W 1994 r. reprezentowała Rosję w międzynarodowych mistrzostwach tanecznych w Danii. W 1997 r. poznała Darrena Bennetta i pięć miesięcy później wygrali międzynarodowe i brytyjskie amatorskie mistrzostwa młodzieżowe (lipiec 1997). Para zaczęła występować zawodowo w 2003 r. Później zostali uznani za jedną z najlepszych latynoamerykańskich par tanecznych Wielkiej Brytanii. Ulubione tańce Lili Kopyłowej to rumba i fokstrot. W listopadzie 2005 Bennett i Kopyłowa wygrali brytyjskie mistrzostwa dla tancerzy profesjonalnych. W listopadzie 2006 z powodzeniem obronili ten tytuł, konkurując z Olgą Rodionową i Paulem Richardsonem.
Pięciokrotnie brała udział w programie "Strictly Come Dancing". W 2. edycji tańczyła z Aledem Jonesem (4. miejsce), w 3. edycji z Darrenem Goughem (1. miejsce), w 4. edycji z Mattem Dawsonem (2. miejsce), w 5. edycji z Dominiciem Littlewood (10. miejsce), a w 6. edycji z Donnem Warringtonem (12. miejsce).

</doc>
<doc id="1679721" url="https://pl.wikipedia.org/wiki?curid=1679721" title="Aleje Sułkowskiego w Bielsku-Białej">
Aleje Sułkowskiego w Bielsku-Białej

Aleje Sułkowskiego – południowo-wschodnia część Dolnego Przedmieścia, historycznej dzielnicy Bielska-Białej, położona w zakolu Białej. W jej obrębie znajduje się ulice: Bohaterów Warszawy, Grota-Roweckiego, Kołłątaja, Kunickiego i Wilsona. W 1489 r. został tu założony ogród zamkowy. W latach 1934–1937 ogród zlikwidowano, budując w ich miejscu modernistyczne osiedle mieszkaniowe. Obecnie, pomimo położenia w samym centrum miasta, jest to spokojna dzielnica mieszkaniowa. W jej obrębie znajduje się Centro Italiano di Cultura, III Liceum Ogólnokształcące oraz siedziba straży miejskiej.
Historia.
W 1489 r. mieszczanie bielscy od księcia Kazimierza II uzyskali potwierdzenie wszystkich dotychczasowych przywilejów oraz prawo wznoszenia zabudowań poza murami miasta. W zamian mieszczanie odstąpili mu "„po wsze czasy”" teren między zamkiem a rzeką Białą z przeznaczeniem na ogród zamkowy, który nigdy nie miał zostać zabudowany.
Pierwszy pomysł parcelacji ogrodu pojawił się na bielskim zamku w czasach księcia Józefa Marii Sułkowskiego, około roku 1893. Był to plan związany z ogólną reorganizacją otoczenia zamkowego, który został pozytywnie przyjęty przez miasto. W tym momencie zakończyło się jednak na wzniesieniu bazarów zamkowych. Pomysł zabudowy ogrodu wysunął ponownie Max Fabiani w wykonanym przez siebie planie regulacji urbanistycznej Bielska z 1899 r.
Plany ziściły się w 1934 roku gdy rodzina książęca została obciążona wysokimi podatkami. Wówczas, w ramach zobowiązań finansowych, Sułkowscy przekazali ten obszar państwu polskiemu, pozostawiając do własnej dyspozycji działkę. Wznieśli na niej modernistyczny budynek mieszkalny oraz nowoczesną stację obsługi samochodów autoryzowaną przez firmę Opel. 
W ciągu trzech lat powstała zwarta zabudowa dzisiejszych ulic: Bohaterów Warszawy, Grota-Roweckiego, Kunickiego, Wilsona i częściowo Kołłątaja, reprezentująca styl wczesnomodernistyczny. Ze względu na to, że każdy budynek był budowany oddzielnie, pozostało wiele pustych parceli. Część z nich wypełniono po II wojnie światowej plombami, spośród których nie wszystkie komponowały się z przedwojenną zabudową.
Ponadto w 1950 r. w centralnej części zespołu, przy skrzyżowaniu dzisiejszej ul. Bohaterów Warszawy i Wilsona oddano do użytku gmach szkolny, stanowiący siedzibę III Liceum Ogólnokształcącego, a dziś także szkoły podstawowej nr 22 i Gimnazjum dwujęzycznego nr 2. Dziesięć lat później w jego sąsiedztwie powstały cztery boiska: lekkoatletyczne, dwa do koszykówki i siatkarskie.
Do lat 70. XX wieku ulice wchodzące w skład osiedla należały do ważnych miejskich arterii, łączących okolice zamku i pl. Bolesława Chrobrego z prawobrzeżną częścią śródmieścia (ich znaczenie spadło po budowie ul. Stojałowskiego). W latach 50. istniał nawet plan budowy linii tramwajowej biegnącej przez Aleje Sułkowskiego.
W 1998 r. w nowym budynku przy skrzyżowaniu naprzeciw liceum powstało Centro Italiano di Cultura – instytut kultury włoskiej z Nauczycielskim Kolegium Języków Obcych oraz przedstawicielstwem konsularnym Włoch.
Architektura.
Zabudowa Alei Sułkowskiego tworzy jednorodny stylistycznie, wczesnomodernistyczny zespół budynków mieszkalnych. Wzdłuż linii kolejowej, pomiędzy ul. Bohaterów Warszawy a Białą oraz przy skrzyżowaniu ul. Bohaterów Warszawy i Grota-Roweckiego znajdują się skwery.
Autorami projektów architektonicznych byli: Alfred Wiedermann oraz firma Romana Jüttnera i Franciszka Bolka. W obiektach stosowano najczęściej układy symetryczne. Często stosowanym rozwiązaniem są osiowo, symetrycznie stosowane wykusze przejęte z architektury secesyjnej. Na tym tle wyjątkiem jest budynek przy ul. Bohaterów Warszawy 1 ze ścianą parawanową i bryłą składającą się z odcinka ściany aerodynamicznie owalnej, kontrastującej z jej dalszymi prostymi odcinkami.
Aleje Sułkowskiego od strony wschodniej zamyka kompleks pięciu siedmiokondygnacyjnych budynków mieszkalnych z 1937 r. zaprojektowanych przez Wiedermanna (a wybudowanych przez firmę „Karol Korn”), usytuowanych przy ul. Kunickiego, nad Białą. Stworzono układ pięciu budynków-członów w porządku ścisłej odśrodkowej, osiowej symetrii. Budynek środkowy tworzy oś centralną, flankowaną z lewej i prawej strony dwoma dalszymi w układzie przeciwstawnym, nieco niższymi, zakończonymi osiami okrągłych, „okrętowymi” okien. Kompleks ten zwany jest "„okrąglakiem”". Nazwa ta wywodzi się od zaokrąglonego kształtu budynków, idącego za linią brzegową rzeki. 
Modernistyczna zabudowa, choć złożona z indywidualnie zaprojektowanych budynków dla indywidualnych właścicieli, pomyślana była jako jedna całość. Kompozycja ta została zakłócona przez niektóre powojenne obiekty, jak np. ośmiopiętrowy blok z wielkiej płyty przy ul. Kołłątaja.
W okresie międzywojennym dzielnicę żartobliwie nazywano "Tel-Avivem", ze względu na podobieństwo architektoniczne budynków w stylu Bauhaus na Rothschild Boulevard w Tel-Avivie oraz fakt, że zdecydowaną większość inwestorów stanowili bielscy Żydzi.

</doc>
<doc id="1679723" url="https://pl.wikipedia.org/wiki?curid=1679723" title="Aleje Sułkowskiego">
Aleje Sułkowskiego



</doc>
<doc id="1679725" url="https://pl.wikipedia.org/wiki?curid=1679725" title="Óscar Serrano">
Óscar Serrano

Óscar Serrano Rodríguez (ur. 30 września 1981 w Gironie) – hiszpański piłkarz grający na pozycji lewego pomocnika.
Kariera klubowa.
Serrano pochodzi z Katalonii. Karierę piłkarską rozpoczął w amatorskim klubie CF Vilobí i w jego barwach grał do 2001 roku w Tercera División. W 2001 roku przeszedł do innego klubu z tej ligi, AD Guixols, dla którego zdobył 22 gole w sezonie 2001/2002. Skuteczna postawa w lidze zawocowała latem 2002 roku transferem do UE Figueres, występującym w Segunda División B. Tam grał przez dwa lata, by w 2004 roku zostać piłkarzem Espanyolu Barcelona. 28 sierpnia tamtego roku zadebiutował w Primera División w zremisowanym 1:1 domowym spotkaniu z Deportivo La Coruña. W Espanyolu grał przez rok.
Latem 2005 roku Serrano przeszedł na zasadzie wolnego transferu do Racingu Santander. W tym kantabryjskim zespole po raz pierwszy wystąpił 18 września 2005 przeciwko Celcie Vigo (1:0). Od początku sezonu 2005/2006 był podstawowym zawodnikiem Racingu. W sezonie 2007/2008 zajął z klubem z Santanderu 6. miejsce w lidze. Natomiast w sezonie 2008/2009 wystąpił z Racingiem w rozgrywkach Pucharu UEFA, jednak zespół ten odpadł z pucharu po fazie grupowej.
W 2012 roku Serrano przeszedł do Levante UD.

</doc>
<doc id="1679726" url="https://pl.wikipedia.org/wiki?curid=1679726" title="Oscar Serrano">
Oscar Serrano



</doc>
<doc id="1679729" url="https://pl.wikipedia.org/wiki?curid=1679729" title="Chorezm Urgencz">
Chorezm Urgencz



</doc>
<doc id="1679732" url="https://pl.wikipedia.org/wiki?curid=1679732" title="Stanisław Koprowicz">
Stanisław Koprowicz

Stanisław Koprowicz (ur. 4 maja 1872 w Jarosławiu, zm. 17 lutego 1918 w Łańcucie), nauczyciel polski, polonista, autor prac z historii literatury polskiej.
Ukończył gimnazjum w Jarosławiu, po czym odbył studia na Uniwersytecie Lwowskim i Jagiellońskim. Pracował jako nauczyciel języka polskiego, łaciny i propedeutyki filozofii w gimnazjach w Jaśle i Podgórzu. Od września 1898 występował oficjalnie jako zastępca nauczyciela, 18 maja 1899 złożył państwowy egzamin nauczycielski; mianowanie na nauczyciela rzeczywistego uzyskał 25 czerwca 1901. W roku szkolnym 1903/1904 uczył w IV Gimnazjum w Krakowie. Rok szkolny 1908/1909 spędził w większości na urlopie zdrowotnym, po czym objął funkcję dyrektora gimnazjum realnego w Łańcucie. Pozostawał dyrektorem tej szkoły do I wojny światowej, kiedy znalazł się w Wiedniu i był tamże organizatorem polskich szkół. W 1917 ponownie objął dyrekcję gimnazjum łańcuckiego.
Ogłosił kilka prac z dziejów literatury polskiej, m.in. "Rokosz Jerzego Lubomirskiego w poezji" (w sprawozdaniu gimnazjum w Jaśle za rok 1902) i "Wychowanie religijno-moralne w szkołach Komisji Edukacji Narodowej" (w sprawozdaniu IV Gimnazjum w Krakowie za rok 1905). Na 100-lecie urodzin Juliusza Słowackiego opublikował rozprawę "Matka i syn" (w sprawozdaniu IV Gimnazjum w Krakowie za lata 1908/1909 oraz w "Księdze pamiątkowej ku uczczeniu Słowackiego", tom I, Lwów 1909).
Zapamiętany został jako człowiek o eleganckim stylu bycia, cieszący się dużym autorytetem. Zmarł w Łańcucie 17 lutego 1918, kilka miesięcy po powrocie na stanowisko dyrektora miejscowego gimnazjum.

</doc>
<doc id="1679733" url="https://pl.wikipedia.org/wiki?curid=1679733" title="Józef Cukier">
Józef Cukier

Józef Cukier-Kozianiak lub Kozieniak (ur. 14 listopada 1889 w Zakopanem, zm. 22 kwietnia 1960 tamże) – jeden z przywódców Goralenvolk podczas II wojny światowej, niemiecki kolaborant.
Od 1919 r. zasiadał w Radzie Gminnej, a następnie Miejskiej, działając również we władzach Związku Górali, gdzie od roku 1925 pełnił funkcję wiceprezesa, a potem prezesa. Próbował razem z Wacławem Krzeptowskim utworzyć niezależne państwo etniczne, kolaborując z okupantem.
W utworzonym "Goralisches Komitee" – "Komitecie Góralskim" był – od 1942 r. – zastępcą Wacława Krzeptowskiego. Po wojnie aresztowany i w procesie przywódców „Goralenvolku” w 1946 r. skazany na 15 lat więzienia. Po tych wydarzeniach Józef Cukier i jego najbliższa rodzina zmienili nazwisko na Kozieniak, utracili także znaczną część swojego majątku. Pochowany na Nowym Cmentarzu w Zakopanem (kwatera K1-1-4).

</doc>
<doc id="1679735" url="https://pl.wikipedia.org/wiki?curid=1679735" title="Mitre Peak">
Mitre Peak

Mitre Peak (maor. "Rahotu") - wys. 1692 m. jest charakterystyczną górą, ikoną Zatoki Milforda, jednym z najbardziej fotografowanych miejsc Nowej Zelandii.
Nazwa pochodzi od mitry, której kształt przypomina, a została nadana przez załogę statku badawczego HMS Acheron.
Swoją popularność, góra ta zawdzięcza położeniu w turystycznie popularnej Zatoce Milforda, leżącej w obszarze Fiordland National Park, gdzie kończy się najpopularniejszy szlak turystyczny Nowej Zelandii Milford Track.

</doc>
<doc id="1679736" url="https://pl.wikipedia.org/wiki?curid=1679736" title="Darren Bennett">
Darren Bennett

Darren Lee Bennett (ur. 14 lutego 1977, w Sheffield, Wielka Brytania) – angielski tancerz zawodowy.
Ze swoją żoną, Lilią Kopylovą, zrobili karierę jako zawodowi wykonawcy tańców łacińskich, rywalizując na szczeblu krajowym, jak i na całym świecie. Ulubione tańce Darrena to samba i fokstrot. Uczył się na prywatnych lekcjach w ich własnym studiu w Sheffield, Anglia. . W listopadzie 2005 Bennett i Kopylova wygrali brytyjskie Mistrzostwa dla Profesjonalnych Tancerzy. W listopadzie 2006 z powodzeniem obronili ten tytuł w konfrontacji z parą Olga Rodionowa – Paul Richardson. Pomimo zawziętej rywalizacji na każdym etapie, Bennett i Kopylova ostatecznie zatryumfowali. 
Strictly Come Dancing.
Pięciokrotnie wystąpił w programie. W II edycji tańczył z Jill Halfpenny (1. miejsce), w III edycji z Glorią Hunniford (10. miejsce), w IV edycji z Emmą Bunton (3. miejsce), w V edycji z Letitią Dean (4. miejsce), w VI edycji z Jessie Wallace (13. miejsce).

</doc>
<doc id="1679744" url="https://pl.wikipedia.org/wiki?curid=1679744" title="Salvius Iulianus">
Salvius Iulianus

 #REDIRECTJulianus Salwiusz

</doc>
<doc id="1679747" url="https://pl.wikipedia.org/wiki?curid=1679747" title="Jhala Nath Khanal">
Jhala Nath Khanal

Jhala Nath Khanal (ur. 20 maja 1950) – nepalski polityk, sekretarz generalny Komunistycznej Partii Nepalu (Zjednoczenie Marksistowsko-Leninowskie) w latach 2008–2009 i przewodniczący od 2009. Premier Nepalu od 3 lutego 2011 do 29 sierpnia 2011.
Życiorys.
Jhala Nath Khanal urodził się w 1950 w Sakhejung w dystrykcie Ilam. Ukończył nauki polityczne i historię (studia licencjackie) na Uniwersytecie Tribhuvan. W latach 1967–1968 był przewodniczącym Związku Studentów Meći.
W 1965 rozpoczął działalność w Ruchu na rzecz Demokracji, podziemnej organizacji sprzeciwiającej się autokratycznym rządom w kraju. Z tego powodu był kilkakrotnie więziony. Po raz pierwszy w 1969, następnie na 14 miesięcy w 1973, na 6 miesięcy w 1976 oraz od listopada 1976 do kwietnia 1979. W latach 1971–1973 pracował jako nauczyciel w szkole średniej.
W 1968 wstąpił do Komunistycznej Partii Nepalu. W 1978 był jednym z założycieli Komunistycznej Partii Nepalu (Marksiści-Leniniści). W latach 1982–1990 zajmował stanowisko sekretarza generalnego tej partii, poprzedniczki KPN (ZM-L).
Po wprowadzeniu demokracji w Nepalu w 1990 został ministrem rolnictwa, leśnictwa i środowiska w rządzie premiera Krishny Prasad Bhattaraia. W 1991 został po raz pierwszy wybrany w skład parlamentu. W wyborach w 1994 oraz 1999 uzyskiwał reelekcję. W 1997 pełnił funkcję ministra informacji i komunikacji w rządzie premiera Lokendry Bahadur Chanda.
Po rozwiązaniu rządu przez króla Gyanendrę 1 lutego 2005 ponownie zaangażował się w podziemną działalność polityczną w ramach antymonarchistycznego Sojuszu 7 Partii. 3 lutego 2005 został p.o. sekretarza generalnego Komunistycznej Partii Nepalu (Zjednoczenie Marksistowsko-Leninowskie) (KPN (ZM-L)).
Po rezygnacji z funkcji sekretarza generalnego KPN (ZM-L) przez Madhava Kumar Nepala w kwietniu 2008 Khanal zastąpił go na tym stanowisku. 24 lutego 2009 został wybrany przewodniczącym partii.
Od końca czerwca 2010 do początku lutego 2011 Nepal pozostawał w stanie kryzysu politycznego z powodu przeciągającego się procesu wyboru nowego szefa rządu. W 16 turach głosowań parlament nie był w stanie dokonać rozstrzygnięcia. W tym czasie funkcję premiera sprawował dalej Madhav Kumar Nepal, mimo że 30 czerwca 2010 złożył swoją dymisję. Dopiero w 17. rundzie głosowania 3 lutego 2011, po wznowieniu procesu wyborczego, szefem rządu został wybrany Jhala Nath Khanal. Uzyskał 368 z 598 głosów deputowanych Zgromadzenia Konstytucyjnego. Jego wybór stał się możliwy dzięki poparciu Komunistycznej Partii Nepalu (Maoistycznej), która wycofała własnego kandydata, przewodniczącego partii Prachandę. Drugi w głosowaniu Ram Chandra Poudel z Kongresu Nepalskiego uzyskał 122 głosy. Premier Khanal za priorytety swojego gabinetu uznał finalizację procesu uchwalenia konstytucji i rozwiązanie kwestii 19 tys. byłych bojowników maoistowskich, którzy zgodnie z porozumieniem pokojowym z 2006 mieli zostać włączeni w szeregi armii lub rozbrojeni i przeniesieni do cywila.
Wbrew zapowiedziom nie był w stanie doprowadzić do porozumienia największych partii politycznych i sfinalizowania procesu pokojowego oraz uchwalenia ustawy zasadniczej. Wobec porażki na tym polu 14 sierpnia 2011 podał się do dymisji. Prezydent przyjął jego rezygnację. 29 sierpnia 2011 nowym premierem Nepalu został zaprzysiężony Baburam Bhattarai, wiceprzewodniczący partii maoistowskiej. Komunistyczna Partia Nepalu (Zjednoczenie Marksistowsko-Leninowskie) przeszła do opozycji.

</doc>
<doc id="1679751" url="https://pl.wikipedia.org/wiki?curid=1679751" title="Przestrzeń Wolności 2006">
Przestrzeń Wolności 2006

Przestrzeń Wolności – koncert Davida Gilmoura, gitarzysty zespołu Pink Floyd, który odbył się 26 sierpnia 2006 r. na terenie Stoczni Gdańskiej z okazji obchodów święta 26. rocznicy powstania Solidarności. Koncert zagrany został w ramach trasy promującej album On an Island.
Wraz z artystą i jego zespołem wystąpiła orkiestra Polskiej Filharmonii Bałtyckiej pod batutą Zbigniewa Preisnera oraz pianista jazzowy Leszek Możdżer. Koncert został wydany w 2008 roku jako wydawnictwo Live in Gdańsk zarówno w wersji audio, jak i na DVD.
Lista utworów.
Część pierwsza:
Część druga:
Bis:

</doc>
<doc id="1679754" url="https://pl.wikipedia.org/wiki?curid=1679754" title="Ochotnicze Pogotowie Ratunkowe">
Ochotnicze Pogotowie Ratunkowe



</doc>
<doc id="1679755" url="https://pl.wikipedia.org/wiki?curid=1679755" title="Éric Besson">
Éric Besson

Éric Besson (ur. 2 kwietnia 1958 w Marrakeszu) – francuski polityk, minister w rządach François Fillona.
Życiorys.
Urodził się na terytorium Maroka, jego matka pochodziła z Libanu. Studiował w "Montpellier Business School" w Montpellier oraz w Instytucie Nauk Politycznych w Paryżu.
Pracował m.in. w kompanii samochodowej Renault oraz w koncernie medialnym Vivendi. W 1993 wstąpił do francuskiej Partii Socjalistycznej. Od 1995 wybierany w kolejnych wyborach na urząd mera miasta Donzère w departamencie Drôme. Pełnił tę funkcję do 2020. W latach 1997–2007 przez dwie kadencje zasiadał w Zgromadzeniu Narodowym. Nie ubiegał się o reelekcję.
W 2007 opuścił socjalistów, krytykując program gospodarczy Ségolène Royal. Opowiedział się za kandydaturą Nicolasa Sarkozy’ego w wyborach prezydenckich. W maju tego samego roku objął stanowisko sekretarza stanu do spraw perspektyw i ocen polityki publicznej w centroprawicowym gabinecie François Fillona. We wrześniu 2007 założył własny socjaldemokratyczny ruch polityczny pod nazwą "Les Progressistes", stanowiący centrolewicowe zaplecze nowo wybranego prezydenta. Doprowadził do stowarzyszenia tej organizacji z Unią na rzecz Ruchu Ludowego, w której został zastępcą sekretarza generalnego.
W 2009 powołano go na urząd ministra imigracji, integracji, tożsamości narodowej i solidarnego rozwoju. W 2010 został ministrem ds. przemysłu, energii i gospodarki cyfrowej (podległym ministrowi gospodarki). Zakończył urzędowanie w 2012.

</doc>
<doc id="1679756" url="https://pl.wikipedia.org/wiki?curid=1679756" title="Eric Besson">
Eric Besson



</doc>
<doc id="1679757" url="https://pl.wikipedia.org/wiki?curid=1679757" title="Laskarysowie">
Laskarysowie

Laskarysowie (gr. "Λάσκαρις") – dynastia panująca w Cesarstwie Nicejskim w latach 1204–1261.

</doc>
<doc id="1679763" url="https://pl.wikipedia.org/wiki?curid=1679763" title="Dynastia Laskarysów">
Dynastia Laskarysów



</doc>
<doc id="1679764" url="https://pl.wikipedia.org/wiki?curid=1679764" title="Fabián Caballero">
Fabián Caballero

Fabián Caballero (ur. 31 stycznia 1978 w Misiones, Argentyna – argentyński piłkarz występujący na pozycji napastnika. Wychowanek paragwajskiego Cerro Porteño. Obecnie reprezentuje barwy greckiego Panachaiki GE. Wcześniej występował m.in. w Arsenalu Londyn i Dundee F.C.

</doc>
<doc id="1679765" url="https://pl.wikipedia.org/wiki?curid=1679765" title="Ochotnicze pogotowie ratunkowe">
Ochotnicze pogotowie ratunkowe

Ochotnicze pogotowia ratunkowe:

</doc>
<doc id="1679767" url="https://pl.wikipedia.org/wiki?curid=1679767" title="Stadion Warmii Olsztyn">
Stadion Warmii Olsztyn

Stadion Warmii Olsztyn – stadion piłkarski w Olsztynie. Znajduje się przy alei Sybiraków. Od 2015 roku obiekt jest własnością miasta, wcześniej należał do Polskich Kolei Państwowych.
Drugi co do wielkości stadion w Olsztynie, oddany do użytku 1 lipca 1953. Obecnie swoje mecze rozgrywa na nim Warmia Olsztyn, zespół występujący w klasie okręgowej. W sezonie 2007/08 z boiska korzystał także zespół Stomil Olsztyn.

</doc>
<doc id="1679770" url="https://pl.wikipedia.org/wiki?curid=1679770" title="Tony Benshoof">
Tony Benshoof

Antony Lee "Tony" Benshoof (ur. 7 lipca 1975 w Saint Paul) – amerykański saneczkarz, medalista mistrzostw świata.
W reprezentacji znajduje się od 1994 roku. Pierwszym międzynarodowym sukcesem były medale mistrzostw świata juniorów w 1995: srebrny w dwójkach w parze z Larry Dolanem oraz brązowy w jedynkach. Na igrzyskach olimpijskich zadebiutował w 2002 zajmując siedemnaste miejsce. Cztery lat później był o krok od medalu zajmując czwartą lokatę. Na mistrzostwach świata startuje od 2001 roku. Już w pierwszym starcie wywalczył brązowy medal w drużynie mieszanej. W 2004 i 2005 zdobywał z kolegami z drużyny srebrne medale. W Pucharze Świata występuje od sezonu 1998/1999. Największy sukces odniósł w sezonie 2005/2006 zajmując trzecie miejsce w klasyfikacji generalnej. Na swoim koncie ma 12 miejsc na podium.
16 października 2001 trafił do Księgi rekordów Guinnessa uzyskując na torze w Park City rekord prędkości przejazdu na sankach (139.4 km/h).

</doc>
<doc id="1679771" url="https://pl.wikipedia.org/wiki?curid=1679771" title="Dwór obronny w Betlanovcach">
Dwór obronny w Betlanovcach



</doc>
<doc id="1679772" url="https://pl.wikipedia.org/wiki?curid=1679772" title="Port morski Rotterdam">
Port morski Rotterdam

Port Rotterdam () – największy w Europie port morski położony nad Morzem Północnym, w delcie Renu i Mozy. Znajduje się w Rotterdamie, w prowincji Holandia Południowa, w Holandii. Powierzchnia portu wynosi 105 km² – co czyni Rotterdam jednym z największych portów na świecie, który może przyjmować największe jednostki oceaniczne. Port Rotterdam jest uniwersalnym portem handlowym, w którym przeładowuje się wszystkie rodzaje towarów. W 2008 roku całkowity przeładunek portu wynosił ponad 421 mln ton. Największy udział miał wyładunek ropy naftowej (23,76%), a także przeładunek 9,66 mln kontenerów o łącznej pojemności 16,07 mln TEU.
W latach 1962–1986 Rotterdam szczycił się tytułem najbardziej ruchliwego portu na świecie, następnie wyprzedziły go porty w Singapurze i Szanghaju.
Położenie.
Zespół portowy jest położony w delcie Renu i Mozy i ciągnie się od centrum Rotterdamu pomiędzy kanałami i ramionami ujściowymi w kierunku zachodnim do Morza Północnego i Massvlakte, która jest najnowszą wybudowaną częścią portu w Rotterdamie.
Całkowita powierzchnia zespołu portowego wynosi 10 500 ha. Port rozciąga się wzdłuż kanału Nieuwe Waterweg na czterdziestokilometrowym odcinku od miasta Rotterdam do Maasvlakte.
Przez port przebiega kilka głównych torów wodnych. Port składa się z kilkunastu kanałów i kilkudziesięciu basenów portowych. Można wyróżnić następujące części portu: historyczny port w centrum Rotterdamu, Delfshaven, zespół Maashaven/Rijnhaven/Feijenoord, porty Nieuw-Mathenesse; Waalhaven; Vondelingenplaat; Eemhaven; Botlek; Europoort.
Warunki nawigacyjne.
Maksymalna głębokość w porcie wynosi 24 m. Port Rotterdam ma możliwość przyjęcia największych statków świata – w tym celu pogłębiono tor wodny Eurogeul do głębokości 23 m i wydłużono do 57 km.
Nabrzeże EECV w Rotterdamie o głębokości 24 m jest jednym z dwóch na świecie (obok Terminal Marítimo de Ponta da Madeira w Brazylii), gdzie może wpłynąć największy na świecie masowiec MS Berge Stahl, który przy pełnym załadunku ma zanurzenie 23 m. Jednak ze względu na to, że pod stępką zostaje tylko jeden metr, masowiec ten może wpływać do portu tylko w określonych porach wyznaczonych przez pływy.
Działalność.
W porcie w Rotterdamie rozładowuje się, załadowuje się i rozprowadza wszystkie rodzaje ładunków z użyciem różnych rodzajów transportu. Port Rotterdam posiada infrastrukturę do przeładunku chemikaliów, rud metali, ładunków ciekłych i suchych, pojazdów, mrożonych ładunków, żywności i kontenerów. W porcie działają firmy specjalizujące się w przeładunkach określonych grup towarów.
Całkowite obroty ładunkowe portu w Rotterdamie w 2008 roku wynosiły 421.098 tys. ton, a przeładunek kontenerów wynosił 16.071.498 TEU.
Port wyładował 6.485.464 kontenerów, a załadował 3.174.167. W porcie załadowuje się prawie trzykrotnie więcej niż rozładowuje towarów – w 2008 roku załadowano 312.987 tys. ton, a rozładowano 108.111 tys. ton. Najwięcej, bo 100.068 tys. ton rozładowano ropy naftowej.
Port Rotterdam zajmuje się także przeładunkiem kontenerów ze statków oceanicznych na statki fiderowe, które płyną dalej do mniejszych portów europejskich. W 2009 r. przeładowano 1768 tys. kontenerów z/na fidery, a 4132 tys. kontenerów zostało przeładowanych na ląd i barki śródlądowe.
Port posiada stocznię Keppel Verolme, zajmującą się produkcją jednostek o nośności do 500.000 DWT, w trzech suchych dokach, z których największy ma wymiary 405 × 90 m. Stocznia produkuje także platformy wiertnicze, jednostki FPSO oraz inne duże konstrukcje pływające.
Drugą stocznią jest DSR Pernis, która zajmuje się konserwacją i naprawą jednostek o nośności do 160.000 DWT.
W 2008 roku port był wyposażony w 103 żurawie do przeładunku kontenerów, jako pierwszy port morski poza Azją.
Komunikacja.
Port jest położony w estuarium rzek Ren i Moza, dzięki czemu możliwe jest wykorzystanie dróg śródlądowych do centrum Europy. W roku 2007 otwarto bezpośrednie połączenie kolejowe do Niemiec zwane "Betuweroute", o długości 160 km. W 2009 roku z/na barki zostało przeładowanych 1371 tys. kontenerów. Statki fiderowe i mniejsze statki wodne łączą Rotterdam z 200 europejskimi portami. Port posiada bezpośrednie połączenie z głównymi obszarami przemysłowymi w północnej Europie. Biegnący z portu rurociąg jest wykorzystywany do przesyłu ropy naftowej, produktów naftowych i innych chemikaliów. Przez port przebiegają dwie autostrady (A4, A15), które łączą port z europejską siecią autostrad i dróg. W 2009 r. na pociągi towarowe zostało przeładowanych 452 tys. kontenerów, a 2309 tys. kontenerów było przeładowanych z/na samochody ciężarowe.

</doc>
<doc id="1679773" url="https://pl.wikipedia.org/wiki?curid=1679773" title="Horacio Granero">
Horacio Granero

Horacio Granero - piłkarz urugwajski, bramkarz.
Jako piłkarz klubu Central Montevideo wziął udział w turnieju Copa América 1939, gdzie Urugwaj został wicemistrzem Ameryki Południowej. Granero zagrał we wszystkich czterech meczach - z Ekwadorem, Chile (stracił 2 bramki), Paragwajem (stracił bramkę) i Peru (stracił 2 bramki).
Granero niechlubnie zapisał się w historii ligi argentyńskiej, gdzie w 1941 roku występował w barwach klubu Atlanta Buenos Aires. Został wyrzucony z klubu już po trzech fatalnych meczach - 0:5 z River Plate, 2:7 z Boca Juniors i 6:6 z Estudiantes La Plata. W trzech spotkaniach stracił aż 18 bramek - średnio 6 w jednym meczu.

</doc>
<doc id="1679774" url="https://pl.wikipedia.org/wiki?curid=1679774" title="Jakub Zysman">
Jakub Zysman

Jakub Zysman (ur. w lutym 1861, zm. 24 kwietnia 1926) – polski lekarz, społecznik.
Życiorys.
Pochodził z rodziny żydowskiej. Urodził się jako syn Gerszona Zysmana i Łai z Przysucherów w 1861 roku. Uczył się w gimnazjum w Płocku, a w 1887 ukończył studia na Wydziale Medycyny Cesarskiego Uniwersytetu Warszawskiego (dyplom otrzymał 8 grudnia 1887). W 1889 przeszedł w Warszawie na luteranizm.
Najpierw praktykował w Wisznicach, od 1890 w Warszawie, a w 1891 osiedlił się w Klimontowie. Zaangażował się w działalność społeczną – leczył za darmo biednych mieszkańców Klimontowa i okolic, organizował dla nich pomoc finansową. Przyczynił się też do powstania w tej miejscowości kasy oszczędnościowo-pożyczkowej, placówki pocztowej, a także telegrafu. Jeszcze za życia był określany mianem "Klimontowskiego Judyma".
Po wybuchu I wojny światowe w 1914, mimo poważnej choroby – gruźlicy kości – powołano go do rosyjskiego wojska i wraz z rodziną przeniesiono do Moskwy. Zysman służył jako lekarz wojskowy m.in. w szpitalu wojskowym w Jagotinie. Do Klimontowa powrócił w 1918, pracował i mieszkał w miejscowym szpitalu.
Zmarł w 1926 w Klimontowie. W ceremonii pogrzebowej, poza pastorem z Sielca Kazimierzem Szeferem, uczestniczyli rabin i biskup sandomierski.
Jakub Zysman był żonaty z polską szlachcianką, Eufemią z Modzelewskich. Mieli trójkę dzieci: Jerzego, Irenę oraz Wiktora, poetę futurystę, znanego pod pseudonimem Bruno Jasieński.
Jest patronem jednej z ulic w Klimontowie.

</doc>
<doc id="1679784" url="https://pl.wikipedia.org/wiki?curid=1679784" title="Kutulmisz">
Kutulmisz

Kutulmisz albo Kutlumysz, Kutlumusz, Kutlumisz (ur. ?, zm. 1064) – wódz z rodu Seldżukidów.
Był synem Arslana Isra'ila. Rywalizował z Togryl Begiem, współdziałając z innym wodzem, Ibrahimem Inalem. W latach 1048 oraz 1054 wspólnie poprowadzili oni wyprawy do Armenii. Walczył w Iraku z popierającym Fatymidów dawnym dowódcą gwardii Bujidów, Arslanem al-Basasirim, który 9 stycznia 1057 roku rozbił jego armię w rejonie Sindżaru, ok. 40 km od Mosulu. Kutulmisz uciekł wówczas do Dżibalu. Przy podziale seldżuckich zdobyczy przypadły mu Gorgan i Ghumes. Pod koniec panowania Togryl Bega wycofał się wraz z niektórymi Turkmenami w góry na południe od Morza Kaspijskiego. Po przejęciu władzy przez Alp Arslana otwarcie zbuntował się przeciwko niemu, odwołując się do starej tureckiej zasady, zgodnie z którą rządzić powinien najstarszy przedstawiciel rodu. Udało mu się zdobyć wielu stronników wśród wolnych Turkmenów i zamknąć w Reju wezyra Kondoriego, jednak opierająca się głównie na niewolnych gholamach armia Alp Arslana pod koniec 1063 pokonała go. Uciekł wtedy w góry i niedługo potem zginął w wyniku upadku z konia. Czterej synowie Kutulmisza uciekli do Anatolii, gdzie jeden z nich, Sulajman, dał początek własnej dynastii.

</doc>
<doc id="1679788" url="https://pl.wikipedia.org/wiki?curid=1679788" title="Alberto Mendez">
Alberto Mendez

Alberto Mendez Rodríguez (ur. 24 października 1974 w Norymberdze) – niemiecki piłkarz hiszpańskiego pochodzenia występujący na pozycji pomocnika. Obecnie występuje w klubie niemieckiej Bayernligi, SpVgg Weiden. Wcześniej reprezentował barwy m.in. Arsenalu i AEK Ateny.

</doc>
<doc id="1679789" url="https://pl.wikipedia.org/wiki?curid=1679789" title="Rafał Jacek Delekta">
Rafał Jacek Delekta



</doc>
<doc id="1679792" url="https://pl.wikipedia.org/wiki?curid=1679792" title="Bolesław Syrewicz">
Bolesław Syrewicz

Bolesław Syrewicz (ur. 12 maja 1835 w Warszawie, zm. 10 lutego 1899 w Warszawie) – artysta rzeźbiarz. 
Życiorys.
Początkowo kształcił się u malarza i rysownika Jana Feliksa Piwarskiego, w latach 1851–1857 studiował w warszawskiej Szkole Sztuk Pięknych, następnie podjął naukę w Berlinie, Monachium (w X 1859 r. zgłosił się do Akademii Sztuk Pięknych w Monachium - Bildhauerklasse).) i Rzymie. 
W 1867 objął pracownię na Zamku Królewskim w Warszawie, w której praktykowało wielu młodych rzeźbiarzy.
Syrewicz był twórcą płaskorzeźb, medalionów, popiersi wielu osobistości historycznych i współczesnych oraz pomników nagrobnych w Warszawie i w Lublinie. 
Wykonał nagrobki między innymi aktorów Marii Wisnowskiej i Jana Królikowskiego, a także Józefy Hermanowej, Stanisława Jachowicza, czy Gracjana Dąbrowskiego.
Syrewicz wykonał na cmentarzu Powązkowskim kilkadziesiąt prac. Był cenionym i poszukiwanym twórcą, wykonywał pomniki nagrobne dla artystów i intelektualnej elity Warszawy.
Na cmentarzu ewangelicko-augsburskim w Warszawie wykonał nagrobek działaczki filantropijnej Joanny Neybaur.
Po śmierci pochowany został w kwaterze 189 cmentarza Powązkowskiego w Warszawie (rząd 1, grób 18).
W 1999 ustawiono popiersie popiersie Fryderyka Chopina w Ogrodzie Luksemburskim, które zastąpiło zniszczone w czasie II wojny światowej popiersie autorstwa Georges Dubois.

</doc>
<doc id="1679793" url="https://pl.wikipedia.org/wiki?curid=1679793" title="Roman Novotný">
Roman Novotný

Roman Novotný (ur. 5 stycznia 1986) – czeski lekkoatleta specjalizujący się w skoku w dal.

</doc>
<doc id="1679794" url="https://pl.wikipedia.org/wiki?curid=1679794" title="Roman Novotny">
Roman Novotny



</doc>
<doc id="1679798" url="https://pl.wikipedia.org/wiki?curid=1679798" title="Karol Zodrow">
Karol Zodrow

Karol Paweł Zodrow (ur. 13 lipca 1916 w Mamliczu koło Barcina, zm. 12 października 1966 w Poznaniu), polski mikrobiolog i zoolog, profesor Wyższej Szkoły Rolniczej w Poznaniu.
Urodził się w rodzinie nauczycielskiej, był synem Pawła i Marii z Gapińskich. W 1934 zdał egzamin dojrzałości w gimnazjum imienia Kasprowicza w Inowrocławiu. Podjął z kolei studia przyrodnicze na Uniwersytecie Poznańskim, specjalizując się w zoologii i w marcu 1939 uzyskując dyplom magisterski; pracę dyplomową poświęcił pijawkom. Zaraz po studiach wyjechał do Jeny na przeszkolenie w dziedzinie aparatury optycznej. Po powrocie, dysponując stypendium Instytutu Higieny Morskiej i Tropikalnej, został zatrudniony w Zakładzie Zoologii Uniwersytetu Poznańskiego. W Poznaniu zastał go wybuch II wojny światowej, którą spędził w tym mieście, utrzymując się z pracy w ogrodach komunalnych, a potem w przedsiębiorstwie paliwowym.
W 1945 został starszym asystentem w Państwowym Zakładzie Higieny w Poznaniu, pełniąc w tej instytucji także funkcję zastępcy kierownika Oddziału Bakteriologicznego. Jednocześnie odbywał na Wydziale Lekarskim Uniwersytetu Poznańskiego studia medyczne, zakończone w 1949 absolutorium, oraz był asystentem w Zakładzie Mikrobiologii Lekarskiej. W 1951 przedstawił rozprawę "Badania nad stosunkami ilościowymi i jakościowymi organizmów nanno- i ultrasestonu w zbiornikach wodnych Gorzynia pod Międzychodem", na podstawie której uzyskał na Wydziale Biologii i Nauki o Ziemi Uniwersytetu Poznańskiego doktorat z zoologii. Rok później został adiunktem w Katedrze Mikrobiologii Rolniczej Wyższej Szkoły Rolniczej w Poznaniu, w 1955 uzyskał nominację na docenta, a po śmierci profesora Józefa Dudy w 1959 objął kierownictwo Katedry. Profesorem nadzwyczajnym został w 1965. W latach 1956-1959 pełnił funkcję prodziekana Wydziału Rolniczego poznańskiej uczelni rolniczej.
Przez kilkanaście lat prowadził wykłady zlecone z mikrobiologii w Wyższej Szkole Ekonomicznej w Poznaniu, także na Uniwersytecie Poznańskim. Od 1953 współpracował z Instytutem Przemysłu Włókien Łykowych w Poznaniu w charakterze doradcy naukowego. Był członkiem Komitetu Mikrobiologicznego Polskiej Akademii Nauk, Komisji Biologicznej Poznańskiego Towarzystwa Przyjaciół Nauk, Polskiego Towarzystwa Mikrobiologów. 
Specjalizował się w ekologii i fizjologii mikroorganizmów glebowych. Dostrzeżone w światowej literaturze naukowej zostały m.in. jego badania nad biosyntezą korynoidów przez mikroorganizmy. Łącznie był autorem lub współautorem kilkudziesięciu publikacji naukowych, w tym cenionego skryptu "Mikrobiologia rolnicza" (z Józefem Dudą).
Obok pracy naukowej i dydaktycznej zasłużył się dla Wyższej Szkoły Rolniczej w Poznaniu przy budowie nowych uczelnianych zakładów. Od 1955 sprawował opiekę nad Studenckim Towarzystwem Naukowym. Odznaczony był m.in. Srebrnym Krzyżem Zasługi i Medalem 10-lecia Polski Ludowej, w 1965 został laureatem nagrody ministra szkolnictwa wyższego.
Był żonaty z Haliną Bielicką, lekarzem mikrobiologiem; małżeństwo pozostało bezdzietne. Zmarł 12 października 1966 w Poznaniu. Pochowany na cmentarzu św. Jana Vianneya w Poznaniu (kw. św. Łazarza-rząd 6-grób 9).

</doc>
<doc id="1679800" url="https://pl.wikipedia.org/wiki?curid=1679800" title="Stary Trakt Kamiennogórski">
Stary Trakt Kamiennogórski

Stary Trakt Kamiennogórski – historyczna nazwa drogi jezdnej w Sudetach Zachodnich, w woj. dolnośląskim, łącząca Kotlinę Jeleniogórską z Kamienną Górą przez Rudawy Janowickie.
Przebieg Starego Traktu Kamiennogórskiego.
Stary Trakt zaczynał się w Kowarach na wysokości około 450 m n.p.m. W odcinku początkowym, z Kowar do Doliny Bystrej, mijał po drodze leśniczówkę Bukowa i łagodnie wzdłuż doliny podchodził w górę. Następnie prowadził południowo-zachodnim zboczem Skalnika, w kierunku Przełęczy pod Bobrzakiem. Na przełęczy droga osiągała najwyższy na trasie punkt 808 m n.p.m. Na odcinku tym, wynoszącym około 4200 m, droga pokonywała różnicę wysokości 358 m, następnie, przechodząc przez przełęcz opadała doliną potoku w kierunku miejscowości Czarnów i dalej doliną Czarnowskiego Potoku przez Pisarzowice, prowadziła w kierunku wschodnim, mijając od północy Góry Lisie. Następnie, przechodząc przez dolinę Bystrka, wchodziła do Kamiennej Góry na wysokości 450 m n.p.m.
Trakt obecnie.
Obecnie odcinkami dawnego Starego Traktu Kamiennogórskiego wiodą znakowane szlaki turystyczne, a część traktu służy jako leśna droga dojazdowa do Czarnowa.
Historia drogi.
W 1742 r. ziemie Kotliny Jeleniogórskiej oraz Kamiennogórskiej objęło we władanie państwo pruskie. Przejęte terytoria zarządzane były centralnie i państwo pruskie potrzebowało szybkich połączeń drogowych. Trakt został zbudowany w 1778 r., jako bity gościniec pocztowy. Przez trakt wiodła linia dyliżansów i omnibusów z Wrocławia do Jeleniej Góry i Cieplic Śląskich-Zdroju. Od momentu oddania Traktu codziennie przemierzały go dyliżanse z pocztą i pasażerami. Koniec komunikacyjnego znaczenia Traktu nastąpił w połowie XIX w., po zbudowaniu w latach 1855–1877 Drogi Głodu z Kowar na niższą Przełęcz Kowarską. Od tego momentu Trakt stał się leśną drogą dojazdową do Czarnowa.

</doc>
<doc id="1679801" url="https://pl.wikipedia.org/wiki?curid=1679801" title="Łuk dłoniowy głęboki">
Łuk dłoniowy głęboki

Łuk dłoniowy głęboki (łac. "arcus palmaris profundus") – tętnica ręki utworzona przez tętnicę promieniową oraz w mniejszym stopniu łokciową (odwrotnie niż w łuku dłoniowym powierzchownym).
Topografia.
Tętnica promieniowa w swoim końcowym odcinku oddaje gałąź dłoniową głęboką (łac. "ramus palmaris profundus arteriae radialis") która stanowi początek łuku głębokiego. Następnie przechodzi przez pierwszą (85%) lub drugą (15%) przestrzeń międzykostną i leżąc na kościach śródręcza oraz mięśniach międzykostnych kieruje się w stronę kłębka. Na całym odcinku przykryty jest ścięgnami zginaczy. Ostatecznie łuk zespala się z gałęzią od tętnicy łokciowej.
W badaniach obrazowych znajduje się średnio 4,5 cm od stawu promieniowo-nadgarstkowego.
Tętnicy wzdłuż całego przebiegu towarzyszy gałąź głęboka nerwu łokciowego, przy czym wzajemny stosunek topograficzny pomiędzy tymi strukturami jest bardzo zmienny.
Zmienność.
Lokalizację łuku można dość dokładnie określić dzięki stałemu położeniu względem punktów orientacyjnych (np. kości czy stawów ręki). Badanie 200 rąk na 100 zwłokach wykazało, że najczęstszy (60%) wariant łuku głębokiego to połączenie gałęzi głębokiej dłoniowej tętnicy promieniowej z gałęzią głęboką dolną tętnicy łokciowej. W 30% łuk łączy się z gałęzią górną, a w 10% z obiema gałęziami. Jeśli gałąź tętnicy promieniowej przechodzi przez II przestrzeń międzykostną, zespolenie z dwiema gałązkami tętnicy promieniowej jest jeszcze rzadsze.
Całkowity brak łuku należy do rzadkości.
Główne zaopatrzenie łuku w krew pochodzi od:
Gałęzie.
Łuk dłoniowy głęboki oddaje następujące gałęzie:

</doc>
<doc id="1679802" url="https://pl.wikipedia.org/wiki?curid=1679802" title="Ozdownia">
Ozdownia

Ozdownia (rzadziej "ozdnica") - staropolskie określenie suszarni słodu. Było to najczęściej pomieszczenie znajdujące się w słodowni lub obok słodowni. Czasami nazwa ta używana była na określenie całego pomieszczenia słodowni. W "Słowniku gwar polskich" J. Karłowicza występuje słowo "ozdować" w znaczeniu palić obfity płomień. Od pojęcia "ozdownia" powstały również "ozdowny piec" i "ozdownik" (słodownik).
Stąd pochodzi nazwa miejscowości Ozdów i nazwisko Ozdowski.

</doc>
