<doc id="1679804" url="https://pl.wikipedia.org/wiki?curid=1679804" title="Michał Zieliński (snookerzysta)">
Michał Zieliński (snookerzysta)

Michał Zieliński (ur. 6 lipca 1992) – były polski snookerzysta. Trzykrotny Mistrz Polski w Snookerze, medalista Drużynowych Mistrzostw Europy.
Do jego największych osiągnięć należą: trzykrotna wygrana w Mistrzostwach Polski Seniorów (2009, 2010, 2012), 8 tytułów Mistrza Polski w kategoriach juniorskich, 2 tytuły Mistrza Polski w snookerze na 6 czerwonych. Poza tytułami mistrzowskimi zdobył również kilkanaście innych medali Mistrzostw Polski w różnych kategoriach.
Na arenie międzynarodowej największym sukcesem Michała Zielińskiego jest brązowy medal Drużynowych Mistrzostw Europy, zdobyty wraz z Mateuszem Baranowskim i Grzegorzem Biernadskim w 2013 roku w Serbii. Oprócz tego był dwukrotnie ćwierćfinalistą Mistrzostw Europy (2010, 2012)
Najwyższy break turniejowy Zielińskiego to 139 punktów, a treningowy 147 (uzyskany 6 lipca 2010 roku). Jako ulubionego zawodnika wymienia Johna Higginsa.
25 czerwca 2010, w turnieju Players Tour Championship, Kurt Maflin wbił w meczu z Michałem Zielińskim breaka maksymalnego.
Oprócz snookera, Michał Zieliński był zawodnikiem pierwszoligowego klubu poolbilardowego Konsalnet Warszawa.

</doc>
<doc id="1679805" url="https://pl.wikipedia.org/wiki?curid=1679805" title="Paweł Eljanow">
Paweł Eljanow



</doc>
<doc id="1679806" url="https://pl.wikipedia.org/wiki?curid=1679806" title="Seth Godin">
Seth Godin

Seth Godin (ur. 10 lipca 1960 w Mount Vernon) – amerykański autor książek z zakresu marketingu, bloger, popularny mówca. Godin jest popularyzatorem pojęcia "permission marketing".
W 1979 ukończył Tufts University, uzyskując dyplom z informatyki i filozofii. Tytuł Master of Business Administration z marketingu uzyskał w Stanford Business School w 1984. W latach 1983–1986 pracował jako menedżer w Spinnaker Software. Po opuszczeniu Spinnaker Software w 1986 założył firmę zajmującą się pakowaniem książek, którą po kilku latach sprzedał, koncentrując się na firmie Yoyodyne, jednej z pierwszych firm marketingu internetowego, którą sprzedał w 1998 firmie Yahoo! za prawie 30 milionów dolarów. Po kupnie jego firmy został wiceprezesem do spraw marketingu bezpośredniego w Yahoo!. W 2005 założył Squidoo.com, witrynę internetową, na której użytkownicy mogli udostępniać linki i informacje o ważnych dla nich pomysłach lub tematach.
Blog prowadzony przez Setha Godina został wymieniony przez tygodnik "Time" wśród najlepszych blogów 2009 roku.

</doc>
<doc id="1679807" url="https://pl.wikipedia.org/wiki?curid=1679807" title="Ulica Tanowska w Policach">
Ulica Tanowska w Policach

Ulica Tanowska (do 1945 niem. "Falkenwalderstaße") - jedna z głównych ulic miasta Police o długości około 2 km. Jest to odcinek drogi wojewódzkiej nr 114. 
Opis.
Prowadzi z zachodniej części Starego Miasta w kierunku zachodnim, do Trzeszczyna i Tanowa. Kursują tu autobusy linii 102, 103, 109, 111, 524 i 526 - patrz: Komunikacja miejska w Policach.
Przy ul. Tanowskiej znajdują się m.in. Starostwo Powiatowe, Komenda Powiatowa Państwowej Straży Pożarnej, cmentarz komunalny i wiele zakładów usługowych (sklepy, stacje paliw i in.).
Po ulicy prowadzi szlak rowerowy Szlak „Puszcza Wkrzańska”, a na odcinku bliższym starówce - również pieszy Szlak Policki PTTK.

</doc>
<doc id="1679812" url="https://pl.wikipedia.org/wiki?curid=1679812" title="Finały NBA 1991">
Finały NBA 1991

Finały NBA w 1991 rozegrano w dniach 2-12 czerwca 1991 roku. Spotkali się w nich mistrzowie Konferencji Wschodniej – Chicago Bulls oraz Konferencji Zachodniej – Los Angeles Lakers.
W drodze do finału Bulls pokonali kolejno: New York Knicks 3-0, Philadelphię 76ers 4-1 i w finale Konferencji Detroit Pistons 4-0. Natomiast Lakers zwyciężyli: Houston Rockets 3-0, Golden State Warriors 4-1 i Portland Trail Blazers 4-2.
Mecze rozgrywano w formule 2-3-2. Przewagę własnej hali miała drużyna Bulls.
Tytuł mistrza NBA, po raz pierwszy w historii, zdobyła drużyna Chicago Bulls, zwyciężając Los Angeles Lakers 4-1 i rozpoczynając tym samym kilkuletnią dominację w lidze (6 tytułów w ciągu 8 lat).
Tytuł MVP Finałów zdobył po raz pierwszy w swojej karierze Michael Jordan, zdobywając przeciętnie w meczu 31,2 pkt., 11,4 ast. i 6,6 zb.
Finał ten był pierwszym finałem w karierze Jordana, a zarazem ostatnim w karierze Magica Johnsona.
Były to także ostatnie mecze finałowe, które drużyna Lakers rozgrywała w hali Great Western Forum, od 1999 siedzibą zespołu jest hala Staples Center.
Mecz 1..
2 czerwca 1991 r. w "Chicago Stadium" w Chicago.
Michael Jordan mocno rozpoczął swój pierwszy występ w finałach, zdobywając 15 pkt., mając 3 zbiórki i 5 asyst w pierwszej kwarcie, mimo to Bulls przegrywali. W następnych dwóch kwartach dzięki rzutom za 3 pkt. Magica Johnsona Lakers osiągnęli największą przewagę w meczu. Jordan wrócił do gry w 4. kwarcie, zaliczając 13 pkt., a rzuty wolne Scottiego Pippena dały Bullsom prowadzenie 91-89. Na 14 sekund przed końcem Sam Perkins rzutem z 3 pkt. przywrócił prowadzenie Lakersów 92-91, a kropkę nad "i" postawił Byron Scott, rzucając jeden rzut osobisty. Rzut rozpaczy Pippena chybił i gospodarze zeszli z boiska pokonani. Magic Johnson zaliczył w tym meczu swoje 29. w karierze triple-double w fazie playoff.
Mecz 2..
5 czerwca 1991 r. w "Chicago Stadium" w Chicago.
Phil Jackson zdecydował się na śmiały krok w tym meczu, wystawiając w obronie Scottiego Pippena przeciwko Magikowi Johnsonowi, zaś Michaela Jordana naprzeciwko Vlade Divaca. Spowodowało to, że Magic zaliczył tylko 14 pkt i 10 asyst. Bohaterem Bulls był Horace Grant, który w pierwszej połowie zdobył 14 pkt, przy zaledwie 2 Jordana w pierwszych 20 minutach! Jordan jednak trafił zaraz potem 13 kolejnych celnych rzutów, a Bulls zaliczyli 17 z 20 rzutów w trzeciej kwarcie, pomimo problemów z faulami Jordana, który siedział wtedy na ławce. Gdy Michael wrócił przewaga Byków wynosiła już 16 pkt., a po jego powrocie doszło kolejnych 11. Bulls skończyli mecz z rekordem finałów w skuteczności z gry – 61.7%, a Michael Jordan zabłysnął efektownym layupem nad Samem Perkinsem.
Mecz 3..
7 czerwca 1991 r. w "Great Western Forum" w Los Angeles.
W 3. spotkaniu Lakers zaprezentowali słabą grę na tablicach, mając najmniej zbiórek w finałach (zaledwie 29), mimo to dzięki wspaniałej passie w połowie meczu, 18-2, od porażki 49-52 doprowadzili do przewagi 67-54. Chicago odpowiedziało serią 20-7, doprowadzając do remisu 74-74 w 4. kwarcie. Layup Granta dał Bykom 3-punktowe prowadzenie na 1:07 przed końcem, jednak rzuty Perkinsa i Divaca z kolei odwróciły wynik dając 2-punktowe prowadzenie Jeziorowcom. Wyrównał Jordan, doprowadzając do dogrywki. W doliczonych 5 minutach Jordan zaliczył połowę z 12 punktów Byków, przy zaledwie 4 Lakersów, dając swojej drużynie prowadzenie w serii 2-1.
Mecz 4..
9 czerwca 1991 r. w "Great Western Forum" w Los Angeles.
Po wyrównanej 1. kwarcie Chicago na początku 2. miało serię 19-9, doprowadzając do wyniku 46-37. Michael Jordan zdobył 11 pkt w tej części gry, zaś Lakers trafili tylko 12 z 41 w ciągu 2. i 3. kwarty. W drugiej połowie Lakers ponieśli wielką stratę, gdy Worthy i Scott opuścili boisko (a być może cały finał) z kontuzjami stawu skokowego i ramienia. Wobec ich nieobecności Bulls wyszli na 16-punktową przewagę w 3. kwarcie, Lakers byli w stanie zmniejszyć deficyt tylko do 7 pkt w 4. kwarcie, ale doskonała gra Pippena i Jordan dała Bykom kolejną serię punktową 19-8 i prowadzenie 3-1 w serii.
Mecz 5..
12 czerwca 1991 r. w "Great Western Forum" w Los Angeles.
Lakers wystąpili osłabieni brakiem Worthy'ego i Scotta i nie byli w stanie przeciwstawić się Bykom. Magic Johnson zaliczył rekordowe 20 asyst w grze, ale sam nie mógł nic zdziałać. Wspomógł go tylko Elden Campbell, zaliczając 13 pkt w 1. kwarcie. Pozbawieni swoich gwiazd Lakers dzielnie walczyli i doprowadzili do stanu 93-90 w 4. kwarcie, ale wobec finalnej serii 9-0 Bulls musieli się poddać. W samej końcówce 10 pkt zdobył John Paxson, dając Chicago Bulls i Michaelowi Jordanowi pierwszy tytuł mistrzowski.

</doc>
<doc id="1679813" url="https://pl.wikipedia.org/wiki?curid=1679813" title="Śmierć Dantona">
Śmierć Dantona

Śmierć Dantona (oryg. niem. "Dantons Tod") – pierwsza sztuka Georga Büchnera z 1835, stanowiąca udramatyzowaną wersję wydarzeń związanych z aresztowaniem, procesem i śmiercią Dantona i jego zwolenników.
Treść.
Akt I.
Narasta konflikt między grupą skupioną wokół Robespierre'a, zwolennikami Dantona a ludem Paryża, który, cierpiąc nędzę, widzi coraz mniej sensu w kontynuowaniu rewolucji. Dantoniści głoszą program umiarkowany, Robespierre pragnie wprowadzać coraz bardziej radykalne środki. Dochodzi do spotkania między tymi dwoma przywódcami, które nie daje żadnych wyników. Robespierre, mimo dalszych wątpliwości, postanawia doprowadzić do procesu i śmierci Dantona na gilotynie.
Akt II.
Część przyjaciół Dantona namawia go do ucieczki za granicę lub podjęcia walki z rządem. Ten jednak nie wierzy w skuteczność swoich działań, jak również w to, że Konwent Narodowy mógłby aresztować człowieka powszechnie kojarzonego z powstaniem 10 sierpnia 1792. Wyznaje swojej żonie Julii, że czuje się winny za masakry wrześniowe. Wbrew jego oczekiwaniom pojawia się straż Konwentu, by go aresztować. Opinie posłów w związku z losem Dantona są podzielone, jednak mowy Robespierre'a i Saint-Justa przesądzają o zatwierdzeniu wyroku.
Akt III.
Więźniowie, wśród nich dantoniści, zastanawiają się nad istnieniem Boga. W tym czasie organizuje się Trybunał Rewolucyjny, a pierwsze przemówienie Dantona w czasie procesu robi ogromne wrażenie. Początkowo poparcie publiczności jest po jego stronie. W czasie drugiego posiedzenia sądowego sympatia odwraca się jednak od podsądnych, za sprawą plotek rozpuszczanych wśród widzów przez robespierrystów oraz wieści o wystawnym życiu prowadzonym przez Dantona przed aresztowaniem.
Akt IV.
Dantoniści zostali skazani na śmierć. Danton i Desmoulins po raz ostatni rozmawiają o życiu i śmierci. Julia Danton popełnia samobójstwo, przyjmując truciznę. Lucille Desmoulins woła "Niech żyje król!", by zginąć na gilotynie jak jej mąż.
Cechy utworu.
Büchner napisał "Śmierć Dantona" na podstawie zachowanych dokumentów, w tym stenogramu z procesu Dantona. Wiele wypowiedzi bohaterów stanowi dosłowne przytoczenie historycznych słów Robespierre'a i Dantona. Celem autora miała być refleksja nad klęską ideałów rewolucji francuskiej i jej przyczynami.
Przesłanie dzieła polemizuje z romantyczną wizją bohaterów aktywnych, zwłaszcza postaci z dramatów Schillera: Danton jest świadomy własnej bezradności w obliczu wielkich procesów społecznych, wie, że sam nie jest w stanie zmienić historii, o czym stale przekonany jest Robespierre. Dlatego nawet w obliczu śmierci jest hedonistą, prowadzi hulaszczy tryb życia, świadomie pogłębiając własną klęskę. Jego postawa jest silnie skontrastowana z postawą ludu paryskiego, nadal zainteresowanego rewolucją, zarówno w wymiarze bardziej ogólnym (rząd, los dantonistów), jak i dotykającym bezpośrednio życia obywateli (scena wybierania przez paryżan "rewolucyjnego" imienia dla dziecka). Danton paradoksalnie jednak zostaje przedstawiony jako człowiek lepiej rozumiejący historyczne procesy niż fanatyczny Robespierre, wierzący w skuteczność dalszej polityki terroru. Dramat zawierał silne akcenty ateistyczne.
Z przedstawioną w dramacie wizją rewolucji oraz interpretacją zachowania Robespierre'a i Dantona polemizowała w swoim utworze "Sprawa Dantona" Stanisława Przybyszewska.

</doc>
<doc id="1679814" url="https://pl.wikipedia.org/wiki?curid=1679814" title="Jungle Brothers">
Jungle Brothers

 The Jungle Brothers - amerykańska grupa hip-hopowa, która uważana jest za pioniera fuzji jazzu i hip-hopu, oraz pierwszy hip-hopowy skład współpracujący z producentem house'owym. Grupa rozpoczęła działalność w połowie lat 80., a pierwszy album zatytułowany "Straight Out the Jungle" wydała w roku 1988. Dzięki afrocentrycznym tekstom i innowacyjnym podkładom piosenek, Jungle Brothers szybko zdobyli uznanie wśród krytyków muzycznych. Razem z De La Soul i A Tribe Called Quest współtworzyli kolektyw Native Tongues.
W skład zespołu wchodzą:
Ostatni opuścił zespół zaraz po wydaniu czwartej płyty zatytułowanej "Raw Deluxe".

</doc>
<doc id="1679818" url="https://pl.wikipedia.org/wiki?curid=1679818" title="Franzo Grande Stevens">
Franzo Grande Stevens

Franzo Grande Stevens – (ur. 13 września 1928 w Avoli) – włoski menadżer.
W latach 2003-2006 pełnił funkcję Prezesa Zarządu włoskiego klubu piłkarskiego Juventus F.C. W roku 2006 na tym stanowisku zastąpił go Giovanni Cobolli Gigli.

</doc>
<doc id="1679820" url="https://pl.wikipedia.org/wiki?curid=1679820" title="Grzałka patronowa">
Grzałka patronowa

Grzałka patronowa (ang. "cartridge heaters", grzejny element patronowy) to specjalna konstrukcja, pozwalająca na uzyskiwanie bardzo wysokiej emisji ciepła ze stosunkowo niewielkiej powierzchni (nawet ponad 50 W/cm2).
Konstrukcja.
Na ceramicznym rdzeniu usytuowanym centrycznie w osi grzałki nawinięty jest drut oporowy ze stopu niklowo-chromowego. Całość umieszczona jest w rurze osłonowej wykonanej na ogół ze stali nierdzewnej. Przestrzeń między rurą a samym elementem grzejnym wypełnia natomiast sproszkowany, mocno zagęszczony materiał izolacyjny, którym jest tlenek magnezu (MgO). Odpowiednie zagęszczenie materiału izolacyjnego wpływa na zmniejszenie podatności dielektrycznej i jednocześnie polepsza odprowadzanie powstającego ciepła, przez co umożliwia szybkie nagrzewanie się ośrodka. Płaszcz metalowy, wykonany ze stali nierdzewnej jest precyzyjnie oszlifowany, co daje stały wymiar średnicy na całej długości grzałki, a tym samym zapewnia bardzo dobry kontakt z powierzchnią ogrzewaną i skuteczniejsze przekazywanie ciepła. 
Grzałki patronowe mogą też posiadać wbudowaną na stałe termoparę, dzięki której znajdują zastosowanie w konstrukcjach, w których z powodu ograniczonego miejsca nie może być zastosowany niezależny element pomiaru temperatury. Grzałki tego typu bardzo często pracują w dopasowanych metalowych gniazdach form lub stempli do wytłaczania, pieczętowania lub zgrzewania w maszynach pakujących.

</doc>
<doc id="1679821" url="https://pl.wikipedia.org/wiki?curid=1679821" title="Rummel">
Rummel

Rummel – dukat lokalny, którego emisję rozpoczęto w lutym 2009 przez Urząd Miasta w Miastku w ramach akcji promocyjnej miasta w kraju i zagranicą. Nazwa upamiętnia legendarnego zbójnika Rummela.
Do tej pory monetę wyemitowano w dwóch seriach:
1. 20 lutego 2009 – 30 maja 2009 jako:
2. 1 maja 2009 – 31 lipca 2009 jako:
Producentem dukatów jest Mennica Polska S.A. Zaprojektowała je Dominika Karpińska-Kopiec. Na awersie widnieją zwierzęta łowne ziemi miasteckiej. Na rewersie umieszczono nominał oraz herb miasta oraz wizerunek średniowiecznego miasteckiego zbója Rummela.
Moneta pojawiła się w obrocie po raz pierwszy 20 lutego 2009. Wraz z nimi wydane zostały ulotki informacyjne i plakaty z obwieszczeniem o akcji promocyjnej. Listę miejsc honorujących dukaty umieszczono w Punkcie Informacji Turystycznej oraz na stronie internetowej miasta, wymienione miejsca oznaczono również naklejkami "Tu honorujemy rummele".
Przewidziano wydanie całego cyklu monet ze zwierzyną miasteckich lasów. Oprócz dzika i lisa na dukatach pojawią się jeszcze: w 2010 rummele z kaczkami i sarnami, w 2011 z danielami i bażantami, natomiast w 2012 z borsukami i zającami.

</doc>
<doc id="1679822" url="https://pl.wikipedia.org/wiki?curid=1679822" title="Dyskografia Leszka Możdżera">
Dyskografia Leszka Możdżera

Dyskografia polskiego pianisty jazzowego Leszka Możdżera. Poniższa lista obejmuje wszystkie wydawnictwa które Możdżer zrealizował zarówno jako solista i członek zespołu. Ponadto lista zawiera występy gościnne.
Leszek Możdżer działalność artystyczną rozpoczął od występów w zespole klarnecisty Emila Kowalskiego, a następnie z grupą Miłość, z którą uzyskał pierwsze sukcesy artystyczne. Jest wieloletnim współpracownikiem kompozytorów filmowych Jana A.P. Kaczmarka i Zbigniewa Preisnera z którym nagrał m.in. płyty: "Głosy" (2001) i "Between Strangers" (2001). Wraz ze szwedzkim kontrabasistą Larsem Danielssonem i izraelskim perkusistą Zoharem Fresco współtworzy trio jazzowe. Solo, jako członek zespołu oraz sideman nagrał ponad osiemdziesiąt albumów oraz odbył szereg koncertów na całym świecie m.in. w Stanach Zjednoczonych, Brazylii, Argentynie, Kanadzie czy Polsce.
Możdżer współpracował ponadto z takimi wykonawcami i grupami muzycznymi jak: David Gilmour, Jacek Olter, Zbigniew Namysłowski, Lester Bowie, Adam Pierończyk, Kazik Staszewski, Michał Urbaniak, Tomasz Stańko, Lipali, Phil Manzanera, Anna Maria Jopek, Eldo, Jacek Bończyk, Zbigniew Krzywański, L.U.C., Janusz Radek, David Friesen, Olo Walicki, Andrzej Olejniczak, Adam Klocek, Tymon Tymański, Lars Danielsson, Myslovitz, Grammatik, Behemoth, O.S.T.R., Michał Czachowski, czy Deus Meus.

</doc>
<doc id="1679827" url="https://pl.wikipedia.org/wiki?curid=1679827" title="René Laennec">
René Laennec



</doc>
<doc id="1679837" url="https://pl.wikipedia.org/wiki?curid=1679837" title="László Bártfai Szabó">
László Bártfai Szabó

László Bártfai Szabó (ur. 3 stycznia 1880 w Gyöngyös, zm. 23 sierpnia 1964 w Budapeszcie) – węgierski historyk.

</doc>
<doc id="1679839" url="https://pl.wikipedia.org/wiki?curid=1679839" title="Przemysł Kujawski">
Przemysł Kujawski



</doc>
<doc id="1679840" url="https://pl.wikipedia.org/wiki?curid=1679840" title="Klauzula salwatoriańska">
Klauzula salwatoriańska



</doc>
<doc id="1679841" url="https://pl.wikipedia.org/wiki?curid=1679841" title="Despar Sirio Perugia">
Despar Sirio Perugia



</doc>
<doc id="1679842" url="https://pl.wikipedia.org/wiki?curid=1679842" title="Zespół nadlepkości">
Zespół nadlepkości

Zespół nadlepkości (ang. hyperviscosity syndrome) – zespół objawów spowodowanych zwiększeniem lepkości krwi. Nadmierna lepkość krwi objawiać się może krwawieniem z błon śluzowych, zaburzeniami wzroku spowodowanymi retinopatią, i objawami neurologicznymi, takimi jak bóle głowy, zawroty głowy, drgawki czy śpiączka. 
Lepkość krwi może podnieść zwiększona liczba komórek krwi lub białek osocza. W normie lepkość osocza wynosi od 1,4 do 1,8 centypuazów, objawy nadlepkości pojawiają się przy wartościach wyższych niż 5 centypuazów. 
Przyczyny zespołu nadlepkości:

</doc>
<doc id="1679843" url="https://pl.wikipedia.org/wiki?curid=1679843" title="Ozyrys (bóg)">
Ozyrys (bóg)



</doc>
<doc id="1679844" url="https://pl.wikipedia.org/wiki?curid=1679844" title="Baudouin (herb szlachecki)">
Baudouin (herb szlachecki)



</doc>
<doc id="1679849" url="https://pl.wikipedia.org/wiki?curid=1679849" title="Rak nadnercza">
Rak nadnercza

Rak nadnercza () – rzadki nowotwór złośliwy, wywodzący się z kory nadnerczy. 
Epidemiologia.
Zapadalność na raka nadnercza wynosi 1–2 przypadki na milion w ciągu roku i jest większa u kobiet. Występują dwa szczyty zachorowań: poniżej 6 roku życia i w 30–40 roku życia.
Etiologia.
Nieznane są główne czynniki etiologiczne raka nadnerczy. Statystycznie częściej występuje u nałogowych palaczy. Pacjenci z konstytucjonalnymi mutacjami w genie "TP53" i zespołem Li-Fraumeni mają podwyższone ryzyko zachorowania na ten typ nowotworu.
Objawy i przebieg.
Objawy zależą od czynności hormonalnej guza. Raki czynne hormonalne dają zazwyczaj objawy zespołu Cushinga i jednocześnie objawy androgenizacji. Występują też objawy ogólne choroby nowotworowej (wyniszczenie, gorączka) i przerzuty.
Nieprawidłowości w badaniach dodatkowych.
W obrazie tomografii komputerowej guz zwykle ma średnicę większą niż 4 cm, nieregularny kształt, jest nieostro odgraniczony. Struktura guza jest niehomogenna – widoczne ogniska martwicy. Gęstość wynosi ponad 10 j.H. w I fazie i ponad 40 j.H. w 30. minucie II fazy.
Klasyfikacja.
Klasyfikacja kliniczna raka kory nadnerczy według WHO wyróżnia cztery stopnie zaawansowania choroby:
Leczenie.
Metodą leczenia z wyboru jest chirurgiczne usunięcie guza z uzupełniającą farmakoterapią (mitotan, aminoglutetymid).
Rokowanie.
Rokowanie jest ogólnie złe. 5-letnie przeżycie wynosi 20–35%.

</doc>
<doc id="1679852" url="https://pl.wikipedia.org/wiki?curid=1679852" title="Rak nadnerczy">
Rak nadnerczy



</doc>
<doc id="1679853" url="https://pl.wikipedia.org/wiki?curid=1679853" title="Rak kory nadnerczy">
Rak kory nadnerczy



</doc>
<doc id="1679856" url="https://pl.wikipedia.org/wiki?curid=1679856" title="Thoré">
Thoré

Thoré – rzeka we Francji o długości 61,7 kilometrów, lewy dopływ Agout. Źródło rzeki znajduje się w okolicach miejscowości Rieussec.
Rzeka przepływa przez departamenty Hérault oraz Tarn. Łączna powierzchnia dorzecza wynosi 608 km².
Miasta, przez które przepływa rzeka.
Rzeka wpływa do Agout w okolicach miasta Navès. Średni roczny przepływ wynosi 15,9 m³/s.

</doc>
<doc id="1679861" url="https://pl.wikipedia.org/wiki?curid=1679861" title="Milan Jovanović Batut">
Milan Jovanović Batut

Milan Jovanović Batut (serbski: Милан Јовановић Батут, ur. 10 października 1847 w Sremskiej Mitrovicy, zm. 11 września 1940 w Belgradzie) – serbski lekarz. 
Był synem kupca Kosty Jovanovicia. Imieniem Milana Jovanovicia Batuta nazwano Instytut Zdrowia Publicznego Serbii. Był jednym z założycieli Wydziału Medycznego Uniwersytetu w Belgradzie.

</doc>
<doc id="1679865" url="https://pl.wikipedia.org/wiki?curid=1679865" title="Chojno-Wieś">
Chojno-Wieś

Chojno-Wieś – wieś w Polsce, położona w województwie wielkopolskim, w powiecie szamotulskim, w gminie Wronki, ok. 15 km na zachód od Wronek.
W latach 1975–1998 wieś należała administracyjnie do województwa pilskiego.
Położenie.
We wsi znajduje się przeprawa promowa przez rzekę Wartę.
Chojno to wieś znajdująca się w gminie Wronki, najbardziej wysunięta na zachód w tej gminie. Chojno leży na prawym brzegu rzeki Warty oraz na skraju Puszczy Noteckiej. Wieś podzielona jest na następujące części: Księże Pole, Wesołe Miasteczko, Zdrojek, Korbanie, Piaski, Kozi Rynek, Waliszewo, Cegielnia, Aplaga i Chojno Leśniczówka.
Wieś położona jest w okolicach wielu jezior oraz rzeki Warty, w bliskości lasów i wydm.
Wieś szlachecka Choino położona była w 1580 roku w powiecie poznańskim województwa poznańskiego. 
Infrastruktura.
Parafia chojeńska istnieje już od 19 marca 1917 r. i należy do parafii i znajdującego się 8 km dalej kościoła w Biezdrowie. W Chojnie znajdują się dwa cmentarze, jeden z nich to cmentarz ewangelicki, którego początki biorą się najprawdopodobniej od pierwszych osadników holenderskich, drugi z nich to cmentarz parafialny katolicki. W Chojnie znajduje się szkoła podstawowa, kształcenie w szkole obejmuje klasy I-VIII oraz zerówkę, dzieci z pobliskich miejscowości są również dowożone do tej szkoły. We wsi znajduje się Ochotnicza Straż Pożarna, biblioteka publiczna, dom kultury, poczta oraz boisko sportowe z amfiteatrem. Znajduje się tutaj również Dom Pomocy Społecznej dla mężczyzn niepełnosprawnych intelektualnie.
Nad Jeziorem Radziszewskim znajduje się ok. 500 domków letniskowych. We wsi znajduje się wiele pomników przyrody.
Kultura.
Wieś Chojno ma również swoje święto, nazwane jest ono „Dniami Chojna”, zaczynają się one 15 sierpnia. Chojno posiada również swój herb, zatwierdzony w 1998 r., wyłoniony w trakcie konkursu dla dzieci na zaprojektowanie herbu wsi.
W Chojnie znajduje się również mogiła resztek armii Napoleona, wracającej z "ataku na Moskwę". Mieszkańcy uczcili tę mogiłę w 1999 r. pamiątkową tablicą, która znajduje się na głazie w pobliżu szkoły. Również poległych w I wojnie światowej uczcili mieszkańcy podobną tabliczką.
Historia.
Na podstawie odkrycia w Chojnie cmentarzyska z młodszej epoki brązu (100–800 lat p.n.e.) stwierdzono, że pierwsze osady na tym terenie sięgają czasów słowiańskich. Według odkryć archeologów pierwsza osada słowiańska znajdowała się w pobliżu dzisiejszego młyna i jeziora o nazwie Chojno. W tym miejscu zlokalizowane było cmentarzysko. Miejsce to było sprzyjające, przy jeziorze i rzece, zapewniało ludności dostęp do wyżywienia pod postacią ryb i ptaków, bliskość lasów pozwalała na łowiectwo, a także na zbieractwo grzybów i jagód.
Z powodu wyjałowienia gleb oraz przełowienia zwierzyny i ryb osadnicy zaczęli się przenosić w nowe miejsce, nazwane później Pogorzeliskiem. Osada znajdowała się około kilometra od obecnej wsi.
Przeniesienie wsi w obecne miejsce było spowodowane przede wszystkim łatwym dostępem do zdrowej i czystej wody tzw. Zdrojku, zapewniło to mieszkańcom ochronę przed powodziami poprzez lokalizację na wysokim brzegu rzeki, stworzyło również dogodne warunki przeprawy przez rzekę do innych miejscowości, a także dało łatwiejszy dostęp do kościoła w Biezdrowie. Ważnym czynnikiem przychylającym się do lokalizacji na tym miejscu było coraz większe nastawienie mieszkańców na gospodarkę rolną i hodowlaną. Wieś położona w tym miejscu obfitowała w ryby i ptactwo. Ludność zajmowała się również zbieraniem owoców runa leśnego oraz pozyskiwaniem drewna i smoły drzewnej.
Chojnie po raz pierwszy było wzmiankowane w 1284 r. – w Kodeksie Dyplomatycznym Wielkopolski. Przemysł II zatwierdził dawne i nadał nowe zezwolenie immunitetowe dla dóbr Tomisława, kasztelana poznańskiego z Szamotuł, między innymi dla wsi Chojno i zezwalał lokować wsie na prawie niemieckim. Przez 250 lat Chojno było w posiadaniu rodziny Ostrorogów, następnie Potockich oraz Radziwiłłów, a następnie Sapiehów. W 1737 r. Marianna Sapieha sprzedała ostrorowczyznę wraz z Chojnem Kwileckim z Kwilcza. Pierwsi osadnicy holenderscy pojawili się w latach 1692–1737, po których zostały charakterystyczne cmentarze ewangelickie. Podczas I rozbioru Polski Chojno stało się wsią przygraniczną z Prusami. Po klęsce Napoleona w Rosji w 1812 r. przez Chojno przeszła część jego wojsk, czego dowodem pozostała mogiła zbiorowa. Wielu chojnian brało czynny udział w pierwszej i drugiej wojnie światowej.
W roku 1902 w Chojnie założono OSP. W 1928 zakończono budowę kościoła Chrystusa Króla.
Po zakończeniu II wojny światowej Chojno i jego okolica za sprawą mieszkańców zaczęły odradzać się.
W styczniu 1963 r. nastąpił podział sołectwa Chojno na trzy odrębne: Chojno-Wieś, Chojno-Młyn, Chojno-Błota, który obowiązuje do dnia dzisiejszego.
W latach 1996–2001 w Chojnie znajdował się urząd pocztowy z kodem 64-513. Po jego likwidacji we wsi pozostaje jedynie agencja pocztowa, a poczta znajduje się we Wronkach.

</doc>
<doc id="1679866" url="https://pl.wikipedia.org/wiki?curid=1679866" title="Francois Boieldieu">
Francois Boieldieu



</doc>
<doc id="1679867" url="https://pl.wikipedia.org/wiki?curid=1679867" title="Sébastien Ogier">
Sébastien Ogier

Sébastien Ogier (ur. 17 grudnia 1983 roku w Gap) – francuski kierowca rajdowy i wyścigowy, ośmiokrotny rajdowy mistrz świata. Od sezonu 2020 reprezentujący japoński zespół fabryczny Toyota GAZOO Racing WRT.
Debiutował w rajdach w 2005 roku, startując w programie francuskiej federacji (FFSA) dla młodych zawodników. W 2007 roku wygrał francuski puchar Peugeota 206. W 2008 roku zadebiutował w Rajdowych Mistrzostwach Świata startując w kategorii Junior WRC Citroënem C2 S1600, której został mistrzem z trzema wygranymi rajdami w tej kategorii.
Po zapewnieniu sobie tytułu mistrzowskiego Ogier dostał możliwość debiutu w Rajdzie Wielkiej Brytanii za kierownicą samochodu WRC – Citroëna C4 WRC. Debiut ten wypadł całkiem pomyślnie, Sébastien wygrał jeden odcinek specjalny i prowadził w rajdzie przez 3 oesy. Ostatecznie jednak zajął 26. miejsce.
W Intercontinental Rally Challenge w 2009 roku zwyciężył w Rajdzie Monte Carlo za kierownicą Peugeota 207 S2000.
W sezonie 2009 kontynuował starty za kierownicą Citroëna C4 WRC w drugim zespole Citroëna – Citroën Junior Team. Najlepszy wynik osiągnął w Rajdzie Grecji, w którym zajął 2. miejsce. Ostatecznie w klasyfikacji sezonu plasował się na 8. pozycji.
W 2010 roku, w dalszym ciągu startował w zespole Citroën Junior Team, a jego partnerem zespołowym był Kimi Räikkönen. Zaliczył też trzy starty w zespole Citroën Total World Rally Team. W sezonie tym odniósł dwa zwycięstwa: w Rajdzie Portugalii oraz Rajdzie Japonii. Ostatecznie w klasyfikacji generalnej mistrzostw zajął 4. miejsce.
W sezonie 2011 rozpoczął regularne starty w głównym zespole Citroëna – Citroën World Rally Team za kierownicą nowego auta – Citroëna DS3 WRC, a jego partnerem zespołowym był Sébastien Loeb. W sezonie odniósł pięć zwycięstw, w tym pierwsze na nawierzchni asfaltowej (Rajd Niemiec 2011). Kilka wypadków w sezonie pozbawiło go jednak większych zdobyczy punktowych i zajął trzecie miejsce w klasyfikacji generalnej. W trakcie sezonu jego relacje z Loebem uległy pogorszeniu z powodu poleceń zespołowych faworyzujących mistrza świata. Ogier nie był z tego zadowolony, czemu dał wyraz kilkukrotnie podczas wywiadów. Trzy dni po zakończeniu sezonu zespół ogłosił rozwiązanie obowiązującego jeszcze przez rok kontraktu z Ogierem. Krótko potem ogłoszono, że Ogier podpisał kontrakt z fabrycznym zespołem Volkswagena, który zadebiutuje w Rajdowych Mistrzostwach Świata w 2013 roku. W 2012 natomiast, współpracując przy przygotowaniach modelu Volkswagen Polo R WRC, jednocześnie startował Škodą Fabią S2000 zajmując 10. miejsce w klasyfikacji.
W sezonie 2013 już w drugiej rundzie, w Rajdzie Szwecji, odniósł pierwsze zwycięstwo dla nowego Volkswagena Polo R WRC. Tego samego roku wygrał dziewięć spośród trzynastu rund Rajdowych Mistrzostw Świata i zdobywając 290 punktów do klasyfikacji generalnej został po raz pierwszy Rajdowym Mistrzem Świata. Sukces ten powtórzył w latach 2014 - 2017.
28 listopada 2017 przedłużył o kolejny sezon swój kontrakt z M-Sport. 28 września 2018 poinformowano, że Ogier podpisze dwuletni kontrakt z zespołem Citroëna.
W 2019 roku przeszedł do Toyota GAZOO Racing WRT po niezbyt udanym sezonie w zespole Citroën Total World Rally Team, który odszedł z WRC. W 2020 oraz 2021 został dominującym Rajdowym Mistrzem Świata.

</doc>
<doc id="1679868" url="https://pl.wikipedia.org/wiki?curid=1679868" title="The Forward Gallery">
The Forward Gallery

The Forward Gallery - idea formy prezentacyjnej działań performatywnych. Na jednym z festiwali performance (Zone2 Performance Festival Timisoara, Rumunia, 1996) artyści przedstawiający się jako kuratorzy galerii Forward (Galeria Wperjod) zaprezentowali sposób na "odtwarzanie" performancu artysty bez jego obecności. Używając stworzonego scenariusza, ktoś krok po kroku powtarza czynności z pierwowzoru. Artyści zaprezentowali akcje, w której na kuratorskim stole leży stos scenariuszy, jeden z nich zostaje wylosowany i po odczytaniu na głos zostaje wykonany przez kuratorów reprezentujących performerów.
Inicjatorem akcji był Avdej Ter Oganjan.
Przypisy.
https://web.archive.org/web/20160304132929/http://www.zonafestival.ro/ro/cv/oganian.htm
http://imedia.asp.krakow.pl/wikka/wikka.php?wakka=BankTheForwardGallery

</doc>
<doc id="1679869" url="https://pl.wikipedia.org/wiki?curid=1679869" title="Jezioro Chojno">
Jezioro Chojno



</doc>
<doc id="1679870" url="https://pl.wikipedia.org/wiki?curid=1679870" title="Shōzō Shimamoto">
Shōzō Shimamoto

 − japoński artysta. 
Był jednym z członków grupy Gutai, założonej w 1950 roku. Jego prace znajdują się w kolekcjach takich muzeów jak Tate Britain, Tate Modern oraz Hyogo Prefectural Museum of Art w Kobe. 
Robert Smith, krytyk sztuki piszący na łamach The New York Times, określił Shimamoto jako jednego z tych niezależnych twórców epoki powojennej, który w latach 50. XX w. działał na międzynarodowej scenie sztuki. Dziś mówi się o nim jako o pionierze mail artu, był jednym z pierwszych artystów tworzących ten rodzaj sztuki.

</doc>
<doc id="1679871" url="https://pl.wikipedia.org/wiki?curid=1679871" title="Wenta">
Wenta

Nazwy geograficzne:
Osoby noszące to nazwisko:
Inne:

</doc>
<doc id="1679872" url="https://pl.wikipedia.org/wiki?curid=1679872" title="Vendita">
Vendita



</doc>
<doc id="1679873" url="https://pl.wikipedia.org/wiki?curid=1679873" title="Pedro Lago">
Pedro Lago

Pedro Lago - piłkarz urugwajski noszący przydomek "El Mulero", napastnik.
W 1931 roku grał w argentyńskim klubie River Plate. W 1932 roku razem z River Plate zdobył tytuł mistrza Argentyny.
Razem z klubem CA Peñarol trzy razy z rzędu zdobył mistrzostwo Urugwaju - w 1936, 1937 i 1938.
Jako piłkarz Peñarolu wziął udział w turnieju Copa América 1939, gdzie Urugwaj został wicemistrzem Ameryki Południowej. Lago zagrał we wszystkich czterech meczach - z Ekwadorem (zdobył 2 bramki), Chile (w 80 minucie zastąpił go Roberto Fager), Paragwajem (zdobył bramkę - w 85 minucie zmienił go Roberto Fager) i Peru.
Lago od 16 czerwca 1929 roku do 31 marca 1940 roku rozegrał w reprezentacji Urugwaju 9 meczów i zdobył 5 bramek. Jako jeden z pierwszych piłkarzy w dziejach futbolu potrafił nadawać piłce niebywałą rotację, czym budził przerażenie wśród bramkarzy. Z tego powodu zwano go "terror de los goleros".

</doc>
<doc id="1679874" url="https://pl.wikipedia.org/wiki?curid=1679874" title="10.000 BC">
10.000 BC



</doc>
<doc id="1679876" url="https://pl.wikipedia.org/wiki?curid=1679876" title="Łączące R">
Łączące R

Łączące R () – zjawisko fonetyczne istniejące w języku angielskim, polegające na wymowie głoski /r/ w kontekstach fonetycznych, w których zazwyczaj nie pojawia się, czyli mające charakter epentezy. Zgodnie z obecnymi zasadami wymowy są to pozycje na granicach wyrazów zakończonych samogłoską, w przypadku gdy następne słowo rozpoczyna się również od samogłoski (tzw. kontekst interwokaliczny). Łączące R może mieć charakter zarówno naturalny, jak i intruzyjny – tzn. pojawiać się w miejscach, gdzie naturalnie nie występuje i nie jest zaznaczone w pisowni. Łączące R pojawia się w większości dialektów, w których w sposób naturalny zanika w kontekście postwokalicznym. Zjawisko występuje głównie w tych dialektach, w których /r/ zanika w kontekście spółgłoskowym.
Wymowa R w języku angielskim.
Do XV w. /r/ wymawiane było we wszystkich kontekstach. Pierwsze przypadki opuszczania tej spółgłoski, tzw. derotyzacji, datują się na połowę XV w. Obecnie język angielski pod względem wymowy dzieli się na dwie grupy: z występującym rotyzmem i warianty nierotyzowane. Zjawisko zanikania R wygłosowego występowało i dalej występuje w większości dialektów brytyjskich. australijskich, nowozelandzkich, karaibskich, indyjskich, południowoafrykańskich i walijskich. W Stanach Zjednoczonych przeważa w dialektach północnych.
Miejsce i sposób artykulacji.
Wymowa łączącego i intruzyjnego R nie różni się niczym od standardowej wymowy tego dźwięku w języku angielskim charakterystycznej dla danego wariantu lub dialektu. W większości przypadków jest to spółgłoska półotwarta dziąsłowa, dźwięczna, zapisywana w międzynarodowym alfabecie fonetycznym jako /ɹ/. Miejscem artykulacji jest wał dziąsłowy lub jego tylny koniec, do którego przywiera język. Strumień powietrza przepływa przez szczelinę między językiem a wałem dziąsłowym. Powstaje wskutek obróbki egresywnego strumienia powietrza, czyli podczas wydechu.
R łączące.
Pojawia się w większości dialektów nierotystycznych w Anglii i innych częściach świata z wykluczeniem południa Stanów Zjednoczonych. Słowo, które kończy się na niewymawiane /ɹ/, odzyskuje ten dźwięk, kiedy następne słowo rozpoczyna się samogłoską. Regułę zapisuje się w taki sposób:
W przypadku, gdy następne słowo rozpoczyna się od spółgłoski, /ɹ/ nie jest wymawiane. Tak oto jest nieme w wyrażeniu "here we are" /hɪə wiː ɑː/, jednak wymawiane jest w "here I am" /hɪər aɪ æm/. Powodem występowania tego zjawiska jest uniknięcie powstania zbitki samogłosek niemającej natury dyftongu.
R intruzyjne.
Jest wariantem R łączącego, różniącym się kontekstowo. W niektórych dialektach, a także w standardowym języku angielskim (brytyjskim) istnieje zjawisko R intruzyjnego. Nazwa (ang. "intrusive R") wskazuje na nienaturalny, intruzyjny charakter zjawiska. Pojawia się ono na granicy wyrazów, z których poprzedzający kończy się jedną z samogłosek niezamkniętych: /ə ɔː ɑː/ a następujący rozpoczyna dowolną samogłoską, niezależnie, czy w zapisie ortograficznym pojawia się /r/ czy nie. Użyty w tym przypadku dźwięk /r/ działa na zasadzie interfiksu. Oto wzór zjawiska:
Przykładowo zwrot "the idea"[ɹ]" of it" zawiera intruzyjne R, mimo że nie jest ono – i historycznie nigdy nie było – elementem żadnego z wyrazów. Spółgłoska występuje w tym miejscu wyłącznie aby zapobiec rozziewowi. R intruzyjne występuje również przed niektórymi przedrostkami, np. "draw"[ɹ]"ing" or "withdraw"[ɹ]"al". Zjawisko zostało uznane za część Received Pronunciation, choć niezalecane dla posługujących się językiem angielskim jako obcym.
Podobne zjawiska epentetyczne.
Gdy samogłoska wygłosowa w wyrazie poprzedzającym jest przymknięta, w miejsce /r/ pojawia się półsamogłoska – najczęściej /j/ po /iː/, /i/ i /ɪ/ oraz /w/ po /uː/ lub /ʊ/
Innym możliwym wariantem jest użycie w miejsce intruzyjnego R zwarcia krtaniowego, np. "America'ʔand China".

</doc>
<doc id="1679878" url="https://pl.wikipedia.org/wiki?curid=1679878" title="Yamatotakada">
Yamatotakada

 – miasto w Japonii, na wyspie Honsiu, w prefekturze Nara.
Położenie.
Miasto leży w północno-zachodniej części prefektury, graniczy z miastami:
oraz miasteczko Kōryō.
Historia.
Miasto Yamatotakada powstało 1 stycznia 1948 roku.

</doc>
<doc id="1679880" url="https://pl.wikipedia.org/wiki?curid=1679880" title="Li'l Wally">
Li'l Wally



</doc>
<doc id="1679883" url="https://pl.wikipedia.org/wiki?curid=1679883" title="Chemorecepcja">
Chemorecepcja



</doc>
<doc id="1679884" url="https://pl.wikipedia.org/wiki?curid=1679884" title="Lil Wally">
Lil Wally



</doc>
<doc id="1679885" url="https://pl.wikipedia.org/wiki?curid=1679885" title="Nadciśnienie pierwotne">
Nadciśnienie pierwotne



</doc>
<doc id="1679888" url="https://pl.wikipedia.org/wiki?curid=1679888" title="Wilhelm Dusan Lambl">
Wilhelm Dusan Lambl



</doc>
<doc id="1679890" url="https://pl.wikipedia.org/wiki?curid=1679890" title="Rumień pełzający">
Rumień pełzający



</doc>
<doc id="1679891" url="https://pl.wikipedia.org/wiki?curid=1679891" title="Zespół Lityńskiego-Conna">
Zespół Lityńskiego-Conna



</doc>
<doc id="1679895" url="https://pl.wikipedia.org/wiki?curid=1679895" title="Walenty Szmalc">
Walenty Szmalc



</doc>
<doc id="1679896" url="https://pl.wikipedia.org/wiki?curid=1679896" title="Karłowatość hiposomatotropowa">
Karłowatość hiposomatotropowa



</doc>
<doc id="1679902" url="https://pl.wikipedia.org/wiki?curid=1679902" title="Formy polodowcowe">
Formy polodowcowe



</doc>
<doc id="1679904" url="https://pl.wikipedia.org/wiki?curid=1679904" title="Szczecin Music Fest">
Szczecin Music Fest

Szczecin Music Fest – festiwal muzyczny odbywający się w Szczecinie od roku 2004. Organizatorem imprezy jest agencja koncertowa "Impresariat Oprócz", natomiast sponsorem głównym festiwalu – operator sieci telefonii komórkowej Plus GSM Polkomtel S.A.

</doc>
<doc id="1679905" url="https://pl.wikipedia.org/wiki?curid=1679905" title="Zemsta faraona">
Zemsta faraona



</doc>
<doc id="1679907" url="https://pl.wikipedia.org/wiki?curid=1679907" title="PLOS Biology">
PLOS Biology

PLOS Biology (do 2012 r. PLoS Biology) – recenzowane czasopismo naukowe, publikujące na zasadach wolnej licencji prace naukowe z dziedziny biologii. Profil czasopisma obejmuje szeroko pojętą biologię, od poziomu biologii molekularnej po ekologię, z uwzględnieniem tematyki na pograniczu biologii, chemii, medycyny i matematyki. Publikowane artykuły indeksowane są m.in. w Google Scholar, Scopus, PubMed, MEDLINE, CAS, Web of Science. Główna siedziba redakcji czasopisma mieści się w Stanach Zjednoczonych, a czasopismo publikowane jest w języku angielskim.
Czasopismo było pierwszą inicjatywą wydawniczą organizacji non-profit Public Library of Science (PLOS), która zajmuje się publikacją treści naukowych na zasadzie otwartego dostępu. Wszystkie treści w czasopiśmie publikowane są na licencji Creative Commons w wersji 2.5 z uznaniem autorstwa (CC-BY-2.5), oznaczanej skrótowo na stronie czasopisma jako CCAL. By pokryć wydatki związane z utrzymaniem czasopisma, w większości przypadków pobiera się opłaty od autorów artykułów.
Według ISI w roku 2014 impact factor czasopisma wyniósł 9,343. Z kolei według punktacji polskiego Ministerstwa Nauki i Szkolnictwa Wyższego "PLOS Biology" ma najwyższą kategorię, tj. 40 punktów.

</doc>
<doc id="1679910" url="https://pl.wikipedia.org/wiki?curid=1679910" title="Tell Me That It Isn't True">
Tell Me That It Isn't True

Tell Me That It Isn't True – piosenka skomponowana przez Boba Dylana, nagrana przez niego w lutym 1969 i wydana na albumie "Nashville Skyline" w kwietniu 1969 r.
Historia i charakter utworu.
Utwór ten został nagrany na drugiej sesji do albumu 14 lutego 1969 r. Plonem tej sesji były także: "Peggy Day", "Country Pie" oraz "Lay Lady Lay" (powtórnie, po nieudanych próbach na sesji pierwszej).
Jest to prosta kompozycja o zdradzie – ten temat interesował Dylana w tym okresie najbardziej. Utwór ten utrzymany jest w konwencji piosenek Elvisa Presleya.
Piosenka ta wywołała spekulacje, czy jest to po prostu tylko utwór zamieszczony na płycie, czy jej treść ma także jakieś odniesienia do życia Dylana.
Wykonania piosenki przez Dylana.
Piosenka ta nie była wykonywana przez Dylana na koncertach przez ponad 30 lat.

</doc>
<doc id="1679912" url="https://pl.wikipedia.org/wiki?curid=1679912" title="Country Pie">
Country Pie

Country Pie – piosenka skomponowana przez Boba Dylana, nagrana przez niego w lutym 1969 i wydana na albumie "Nashville Skyline" w kwietniu 1969 r.
Historia i charakter utworu.
Utwór ten został nagrany na drugiej sesji do albumu 14 lutego 1969 r. Plonem tej sesji były także: „Peggy Day”, „Tell Me That It Isn't True” oraz „Lay Lady Lay” (powtórnie, po nieudanych próbach na sesji pierwszej).
Piosenka ta jest najpełniejszym wyrażeniem kreatywnego kryzysu Boba Dylana. Pytanie, jakie sobie zadawano po usłyszeniu tego utworu, było jedno; "Czy tę piosenkę napisał ten sam człowiek, który stworzył np. „Subterranean Homesick Blues”?" Niestety był to ten sam człowiek.
Różnie ten problem rozwiązywano. Ciekawą interpretację przedstawił Hubert Saal. Nazwał on tę kompozycję "deklaracją niepodległości" Dylana. Czyli po prostu artysta ten ma zupełne prawo do nagrania nawet tak słabego utworu. Swoją interpretację posuwa jeszcze dalej uważając, że tak naprawdę Dylan pisząc o jedzeniu ciasta pisze o tworzeniu piosenki.
Interpretacje niektórych zwrotów tej kompozycji szły dość daleko; niektórzy w „big white goose” (pol. wielkiej białej gęsi) dopatrywali się nawet symbolu heroiny.
Wykonania piosenki przez Dylana.
Piosenka ta nie była wykonywana przez Dylana na koncertach przez ponad 30 lat.

</doc>
<doc id="1679916" url="https://pl.wikipedia.org/wiki?curid=1679916" title="William Bryan">
William Bryan

William Jennings Bryan (ur. 19 marca 1860 w Salem, zm. 26 lipca 1925 w Dayton) – amerykański polityk, kandydat partii demokratycznej na prezydenta USA w latach 1896, 1900 i 1908, prawnik i 41. sekretarz stanu Stanów Zjednoczonych za prezydentury Woodrowa Wilsona. Jeden z najpopularniejszych mówców w historii politycznej Stanów Zjednoczonych, obdarzony głębokim, rozkazującym głosem. Bryan był członkiem Kościoła prezbiteriańskiego, zwolennikiem demokracji, krytykiem systemu bankowości i linii kolejowych, przywódcą ruchu silwerytów w latach dziewięćdziesiątych XIX wieku, jednym z przywódców partii demokratycznej, prohibicjonistą, przeciwnikiem darwinizmu i jednym z czołowych populistów na przełomie XIX i XX wieku. Ponieważ lansował wiarę w dobro i prawość zwykłych obywateli, nazwano go w Ameryce „The Great Commoner”.
W czasie ostrych walk o prezydenturę w latach 1896 i 1900 uległ Williamowi McKinleyowi, ale pozostał przywódcą demokratów.
Początki kariery.
Syn Silasa i Mary Elizabeth Bryan urodził się na południu stanu Illinois. Matka Bryana pochodziła z Anglii. Mary Bryan wstąpiła do Kościoła baptystów z Salem w roku 1872, wobec czego Bryan brał udział w nabożeństwach metodystów w niedziele rano, a po południu u baptystów. W pewnym momencie William zaczął spędzać niedzielne popołudnia w Cumberland Presbyterian Church. W wieku lat 14, a więc w 1874 roku, Bryan przyjął chrzest i wstąpił do Cumberland Presbyterian Church. Bryan mawiał później, że dzień chrztu był najważniejszym dniem w jego życiu, jakkolwiek w okresie, gdy miało to miejsce, niewiele się wokół niego zmieniło. Wkrótce opuścił Cumberland Presbyterian Church i wstąpił do większego Kościoła prezbiteriańskiego USA.
Jego ojciec Silas pochodził z mieszanej szkocko-irlandzko-angielskiej rodziny. Silas jako demokrata wygrał wybory do Senatu stanowego Illinois. W roku narodzin Bryana utracił mandat, ale na krótko został wybrany sędzią stanowego sądu okręgowego.
Rodzina przeprowadziła się na 210-hektarową farmę na północ od Salem w roku 1866, zajmując 10-izbowy dom, który budził zawiść w hrabstwie Marion.
Do dziesiątego roku życia Bryan uczył się w domu, znajdując w Biblii i w "„McGuffey Readers”" (elementarz amerykański) potwierdzenie swego widzenia hazardu i alkoholu jako zła i źródła grzechu. By mógł wstąpić do „Whipple Academy”, oddziału „Illinois College”, 14-letni Bryan został posłany do Jacksonville.
Po ukończeniu szkoły średniej studiował nauki humanistyczne w Illinois College, kończąc naukę z wyróżnieniem w roku 1881. Chcąc studiować prawo na Northwestern University, przeprowadził się do Chicago. W czasie przygotowań do aplikantury uczył w szkole, gdzie poznał swoją przyszłą żonę Mary Elizabeth Baird. Wzięli ślub w roku 1884 i osiedli w miasteczku Salem, w Illinois.
Mary została prawnikiem i współpracowała w przygotowywaniu wszystkich jego przemówień i pism. On sam miał praktykę prawną w Jacksonville (1883–1887), po czym przeprowadził się do Lincoln w stanie Nebraska.
W roku 1890, gdy demokraci wygrali z ogromną przewagą, Bryan został wybrany do Kongresu i ponownie 140 głosami w 1892. Ubiegał się o fotel w Senacie w 1894, ale przegrał z kretesem wobec wielkiej przewagi republikanów.
Pierwsza kampania prezydencka: 1896.
Bryan w latach 1894-1896 tak zażarcie walczył o wolne srebro, że zyskał sobie popularną opinię wytrwałego bojownika w tej sprawie. Podczas konwencji Partii Demokratycznej zaatakował posiadaczy ze Wschodniego Wybrzeża za popieranie parytetu złota, co odbywa się kosztem klasy robotniczej. 
Jego przemówienie, nazwane natychmiast "„Cross of Gold Speech”", uczyniło zeń przebojową nową twarz w szeregach demokratów. 
Bourbon Democrats, którzy popierali ciążącego ku konserwatyzmowi prezydenta Grovera Clevelanda, zostali pobici, a frakcje „rolna” i „srebrna” głosowały za Bryanem, dając mu nominację prezydencką partii. 36-letni wówczas Bryan pozostaje do dzisiaj najmłodszym kandydatem na urząd prezydenta wysuniętym przez jedną z głównych partii w historii Stanów Zjednoczonych.
W dodatku Bryan otrzymał formalną nominację Partii Populistycznej i Srebrnej Partii Republikańskiej. Tym sposobem, bez łamania dyscypliny partyjnej, wyborcy z tych partii mogli nań głosować. W rzeczywistości „populiści” i „silweryci” w latach 1900 i 1908 byli praktycznie nieaktywni, więc brał udział w wyborach wyłącznie z mandatu demokratów. W 1896 populiści odrzucili kandydaturę współkandydata Bryana, bankiera z Maine, Arthura Sewalla, a w jego miejsce wybrali kongresmena z Georgii Thomasa E. Watsona. Wyborcy mogli więc głosować na Bryana i Sewella lub na Bryana i Watsona.
Republikanie nominowali Williama McKinleya głoszącego hasła powszechnego dobrobytu w oparciu o rozwój przemysłu, wysokie cła i „sound money” (złoto). Jednocześnie ośmieszali Bryana, nazywając go populistą. Jednakże „Program reform Bryana był tak podobny do tego proponowanego przez populistów, że częstokroć był z nim utożsamiany, w rzeczywistości był on zawsze zagorzałym demokratą”.
Bryan domagał się, by wolne srebro w bimetalizmie były brane pod uwagę w stosunku 16:1. Większość demokratycznych gazet odrzuciła jego kandydaturę, ale on i tak wygrał w głosowaniu demokratów.
Republikanie zorientowali się w sierpniu, że Bryan był daleko przed nimi na południu i zachodzie USA, ale daleko w tyle na północnym wschodzie. Wyglądało na to, że prowadzi również na środkowym zachodzie, więc tam właśnie skoncentrowali swe wysiłki. Twierdzili, że Bryan był szaleńcem – fanatykiem religijnym otoczonym przez anarchistów, którzy dążą do zniszczenia gospodarki. Pod koniec września poczuli, że wygrywają na środkowym zachodzie i zaczęli głosić, że tylko McKinley zagwarantuje dobrobyt wszystkim Amerykanom. W rezultacie McKinley zdobył poparcie klasy średniej, robotników fabrycznych i kolejarzy, bogatych farmerów i większość Amerykanów pochodzenia niemieckiego, którzy byli przeciwnikami wolnego srebra. Bryan wygłosił pięćset przemówień w 27 stanach, ale ostatecznie wygrał William McKinley z przewagą 271 do 176 głosów kolegium Elektorów Stanów Zjednoczonych.
Wojna i pokój: 1898–1900.
Bryan zgłosił się ochotniczo do wojska celem wzięcia udziału w wojnie z Hiszpanią w roku 1898, twierdząc, że: "„Ogólnoświatowy pokój nie może zostać zaprowadzony bez sprawiedliwości na całym świecie. Bez prawa, które zatriumfuje wszędzie i bez miłości, która ostatecznie zagości we wszystkich sercach”". Bryan został mianowany dowódcą pułku milicji z Nebraski; całą wojnę spędził w punkcie zapasowym na Florydzie i nigdy nie uczestniczył w akcji zbrojnej. Po wojnie Bryan przeciwstawiał się aneksji Filipin (mimo że akceptował kończący tę wojnę traktat paryski z roku 1898). W roku 1900 Bryan wygłosił mowę na Konwencji Partii Demokratycznej. W mowie tej, zatytułowanej „Paraliżujący wpływ imperializmu” (ang. "The Paralyzing Influence of Imperialism"), przedstawił swój punkt widzenia aneksji Filipin, pytając, kto dał Stanom Zjednoczonym prawo podboju innego kraju, wyłącznie w celu założenia tam bazy wojskowej. Na samym początku przemówienia stwierdził, że USA nie powinny naśladować imperialistycznej Wielkiej Brytanii i innych europejskich mocarstw.
Kampania prezydencka 1900.
Wystartował z antyimperialistycznych pozycji, znalazłszy sprzymierzeńca w Andrew Carnegie i innych milionerach. Republikanie naigrawali się z Bryana jako niezdecydowanego, a nawet tchórza, podobnego do Tchórzliwego Lwa ze znanej książeczki dla dzieci "Czarnoksiężnik z Krainy Oz", opublikowanej wiosną 1900 roku.
Bryan w jednym ze swych antyimperialistycznych przemówień powiedział tak:
"Nasz kraj osiągnął już swój wiek i może robić, co mu się podoba; może pogardliwie odtrącić tradycję przeszłości, może nie uznać pryncypiów, na których sam został zbudowany; może sięgnąć po siły zbrojne wbrew rozsądkowi; może przemoc ustawić ponad prawem; może podbijać słabsze narody, wykorzystywać bogactwa ich ziem, zagarniać własności i zabijać ludzi; ale nie może zlikwidować praw moralnych, ani uciec przed karą za naruszanie praw obywatelskich. "
Średnio wygłaszał cztery godzinne przemowy, nie licząc licznych rozmów, co dawało łącznie około sześć godzin. Przyjmując, że wypowiadał 175 słów na minutę, dawało to 63 000 słów, wystarczająco dużo by zapełnić 52 kolumny gazetowe. W Wisconsin wygłosił pewnego razu 12 przemówień w ciągu 15 godzin. Nic to nie dało. Utrzymał wprawdzie pozycje na południu, ale stracił częściowo na zachodzie, gdy McKinley zdobył północny wschód i środkowy zachód, a republikański elektorat zaczął lawinowo narastać. W rezultacie McKinley zdobył 292 głosów elektorskich, podczas gdy Bryan 155. To znaczyło, że Bryan utracił więcej stanów, niż zdobył w roku 1896.
Kampania prezydencka 1908.
W wyborach roku 1908 Bryan podjął trzecią próbę zdobycia prezydentury. Demokraci wybrali Bryana z ogromną przewagą nad innymi kandydatami podczas konwencji partyjnej w Denver i zdecydowali, że John Kern, polityk z Indiany, będzie kandydował na wiceprezydenta. Bryan miał przeciw sobie kandydata republikanów, wskazanego przez prezydenta Roosevelta, Williama Tafta.
GOP opierała swą kampanię przedwyborczą na osiągnięciach administracji Roosevelta, zamiarze utworzenia państwowego systemu pocztowego, kontynuacji pieniądza opartego na złocie, nadaniu obywatelstwa mieszkańcom Puerto Rico, regulacji prawnych wielkiego biznesu, i wprowadzeniu protekcjonistycznych taryf celnych.
Bryan i demokraci ograniczyli się do wskazywania błędów republikańskich: Kongres wydał zbyt wiele pieniędzy; Roosevelt wyznaczył Tafta w niedemokratyczny sposób; republikanie chcieli centralizacji i popierali monopole. W odpowiedzi Bryan rozpowszechnił slogan „Czyż naród nie powinien rządzić?”, ale w czasach pokoju i dobrobytu oraz rozkwitu gospodarki w oparciu o popierane przez republikanów trusty, Bryan nie znalazł poparcia wśród wyborców. Głosowanie elektorskie przegrał stosunkiem 321 do 162, nie zdobywając nawet jednego stanu północnego wschodu. Była to jego najcięższa klęska.
Sekretarz stanu: 1913–1915.
Za wsparcie, jakiego udzielił Woodrowowi Wilsonowi podczas jego kampanii prezydenckiej w roku 1912, został wyznaczony sekretarzem stanu, jednak Wilson samodzielnie prowadził politykę zagraniczną i tylko formalnie „konsultował się” z Bryanem. Przed wybuchem I wojny światowej Bryan negocjował 28 koncyliacyjnych traktatów międzynarodowych zwanych "cooling-off treaty" które w większości ratyfikowano, ale żaden z nich nie dotyczył Niemiec. W czasie wojny domowej w Meksyku w roku 1914 Bryan popierał amerykańską interwencję wojskową (Bitwa o Veracruz (1914)).
Decyzja Wilsona o przystąpieniu do wojny w Europie doprowadziła do starcia z Bryanem i w konsekwencji do rezygnacji Bryana w czerwcu 1915 roku po ogłoszeniu przez Wilsona „wyciągania konsekwencji za wszelkie, zamierzone czy niezamierzone, naruszenia praw Amerykanów”.
Za prohibicją, przeciw teorii ewolucji: 1916–1925.
Niezależnie od sporów między nimi, Bryan – teraz już osoba prywatna – popierał starania Wilsona o reelekcję w 1916 roku. Kiedy USA zadeklarowały w kwietniu 1917 roku przystąpienie do wojny, napisał do Wilsona: „Uważając, że obywatelskim obowiązkiem jest wziąć udział w wojnie, niniejszym zgłaszam swą gotowość. Proszę pozwolić mi zaciągnąć się jako szeregowemu żołnierzowi i skierować mnie na odcinek, gdzie mógłbym być przydatny”. Wilson nie zamierzał pozwolić 57-latkowi wstąpić do armii i nie powierzył mu żadnego stanowiska.
Bryan brał udział w kampaniach popierających poprawki do konstytucji odnośnie do prohibicji i praw wyborczych dla kobiet. Chcąc uniknąć mieszkańców Nebraski, takich jak Amerykanie pochodzenia niemieckiego, którzy byli „wet” (przeciwnikami prohibicji) Bryan pojechał do Miami na Florydzie, gdzie otrzymał kilka lukratywnych propozycji, w tym występowania jako rzecznik George’a Merricka, planującego budowę nowego osiedla Coral Gables, za co otrzymywał ponad 100 000 USD rocznie. Działał także bardzo aktywnie w organizacjach chrześcijańskich. Uznając, że nie jest wystarczająco „dry” (zwolennikiem prohibicji), Bryan odmówił poparcia dla kandydata własnej partii Jamesa Coxa w roku 1920. Jak wyjaśniał jeden z jego biografów:
 „Bryan opisywał prohibicjonistę następująco: protestant i natywista, przeciwny korporacjom i złu miejskiej cywilizacji, wierzący w osobiste odrodzenie i wspólne modły, prawdziwie wierzący, że prohibicja poprawi zdrowie fizyczne i moralne jednostki, wspomoże rozwój społeczny i położy kres wynaturzeniom wynikających z dystrybucji alkoholu”.
Bryan pomógł Kongresowi przeprowadzić 18. poprawkę w 1918 roku, co doprowadziło do zamknięcia wszystkich lokali z wyszynkiem w roku 1920. Jednak gdy prohibicja zaczęła rzeczywiście działać, Bryan nie przyczynił się do jej egzekwowania. Przeciwstawił się kontrowersyjnej propozycji z roku 1924, by zdelegalizować Ku Klux Klan. Bryan nie był zwolennikiem KKK, ale nigdy publicznie klanu nie atakował.
Darwinizmowi sprzeciwiał się z dwóch powodów. Po pierwsze, materialistyczny punkt widzenia pochodzenia człowieka sprzeciwiał się Pismu Świętemu. Po drugie, widział darwinizm społeczny jako siłę zła, prowadzącą do światowych konfliktów, szczególnie do wojny światowej.
W swej sławnej mowie, znanej jako „The Prince of Peace”, Bryan ostrzegał, że teoria ewolucji może być niebezpieczna dla zasad moralności. Jednakże stwierdził ostatecznie, że „chociaż nie akceptuję teorii Darwina, nie będę walczył z jej założeniami”.
Jedna z książek, jakie Bryan przeczytał w tym czasie, przekonała go, że neodarwinizm (kładący nacisk na walkę ras) położył się cieniem na niemieckiej moralności. Bryan był wówczas pod silnym wpływem książki Vernona Kellogga z roku 1917, "„Headquarters Nights: A Record of Conversations and Experiences at the Headquarters of the German Army in Belgium and France”", gdzie autor podkreślał (na podstawie rozmowy z niemieckim oficerem rezerwy, niejakim profesorem von Flussenem), że niemieccy intelektualiści byli przekonanymi darwinistami.
Bryan przeczytał także "The Science of Power" (1918) brytyjskiego teoretyka socjalizmu Benjamina Kidda, którego zdaniem wpływ filozofii Nietzschego na gwałtowny rozrost niemieckiego nacjonalizmu, materializmu i militaryzmu wywodził się wprost z hipotez społecznego darwinizmu.
W roku 1920 Bryan powiedział na jednym ze zjazdów, że teoria ewolucji miała „najbardziej paraliżujący wpływ na cywilizację w ciągu ostatniego stulecia” i że Nietzsche, ubierając tę teorię w naukowe piórka, „propagował filozofię, która potępiała demokrację, odrzucała chrześcijaństwo, zaprzeczała istnieniu Boga, zmieniała pojęcia moralności... a wiarę w Jahwe zastępowała wiarą w supermana”.
W roku 1921 Bryan uznał darwinizm za główne zagrożenie dla Stanów Zjednoczonych. Pracą, która najwyraźniej przekonała Bryana do tego, była książka Jamesa H. Leuba’y "The Belief in God and Immortality, a Psychological, Anthropological and Statistical Study" (1916). W pracy tej Leuba wskazał, że podczas czteroletnich studiów na uniwersytetach znaczna liczba studentów przestała wierzyć w Boga. Bryan był zatrwożony, że następne pokolenie amerykańskich przywódców może przyjąć taką zdegenerowaną moralność, która jego zdaniem doprowadziła Niemcy do wywołania I wojny światowej. W rezultacie Bryan podjął kampanię antyewolucyjną.
Proces kompetencyjny i śmierć.
Bryan wziął udział w mocno nagłośnionym przez media tzw. „małpim procesie”, który stał się początkiem końca jego kariery. W trakcie rozprawy Bryan, jako świadek oskarżenia przeciw nauczycielowi nazwiskiem Scopes, został przepytany przez obrońcę, Clarence Darrowa, na okoliczność jego znajomości Pisma Świętego. Pytania dotyczyły m.in. jak pogodzić liczącą ponad 7 tysięcy lat historię chińskiej cywilizacji z obliczoną przez arcybiskupa Usshera na 4004 p.n.e. datą stworzenia świata oraz ryb morskich, które musiałyby utonąć podczas potopu (Biblia stwierdza bowiem, że "„i tak Bóg wygubił doszczętnie wszystko, co istniało na ziemi”"). Pytania zostały celowo przygotowane tak, by dowieść, że Bryan nie zna Pisma Świętego, lub że opacznie interpretuje poszczególne wersety. Biolog Stephen Jay Gould uważał, że antyewolucyjne poglądy Bryana wynikały z jego populistycznego idealizmu i że Bryan w rzeczywistości walczył z eugeniką. Zaprzeczali temu biografowie polityka, zwłaszcza Michael Kazin, który powoływał się na nieukończony tekst przemówienia Bryana.
Proces zakończył się werdyktem skazującym, co obrona natychmiast oprotestowała, podważając konstytucjonalność; stanowy sąd najwyższy dopatrzył się błędów proceduralnych i Scopes został uniewinniony.
Zaraz po procesie Bryan ruszył w trasę z kolejną serią przemówień, przemierzywszy setki mil w ciągu tygodnia. W niedzielę 26 lipca 1925 roku pojechał z Chattanooga na mszę do Dayton, zjadł obiad i zmarł w czasie popołudniowej drzemki. Spoczywa na Cmentarzu Narodowym w Arlington. Napis na nagrobku głosi: „He kept the Faith”.

</doc>
<doc id="1679917" url="https://pl.wikipedia.org/wiki?curid=1679917" title="Konstantin Szczerbakow (wojskowy)">
Konstantin Szczerbakow (wojskowy)

Konstantin Josifowicz Szczerbakow, (ur. w stanicy Naurskaja w Rosji, zm. 22 września 1983 w Richmond) – rosyjski wojskowy (pułkownik), emigracyjny działacz wojskowy, dowódca 3 sotni 1 kozackiego pułku kawalerii Rosyjskiego Korpusu Ochronnego podczas II wojny światowej, emigracyjny ataman wojskowy Kozaków terskich.
Ukończył korpus kadetów we Władykaukazie, a następnie nikołajewską szkołę wojskową. Uczestniczył w I wojnie światowej jako chorąży kizlarsko-grebieńskiej sotni zapasowej. W kwietniu 1915 r. objął dowództwo pododdziału łączności, a następnie 1 sotni 1 terskiego batalionu płastuńskiego (pieszego). 9 stycznia 1916 r. awansował do stopnia sotnika. 10 maja tego roku został odkomenderowany do sztabu 4 kubańskiej brygady płastuńskiej. 30 sierpnia awansował na podesauła. Pod koniec 1917 r. wstąpił do nowo formowanych wojsk białych. Został w stopniu esauła dowódcą sotni 1 terskiego pułku zapasowego, a w 1919 r. straży przybocznej dowodzącego wojskami Północnego Kaukazu. W sierpniu 1920 r. w stopniu starsziny wojskowego brał udział w nieudanym desancie na Kubaniu jako dowódca sotni gwardyjskiego dywizjonu kawalerii Kozaków terskich. W poł. listopada 1920 r. wraz z wojskami białych ewakuował się z Krymu na wyspę Lemnos. Zamieszkał w Bułgarii. Od 1922 r. dowodził formalnie 3 terską sotnią gwardyjską. Następnie przeniósł się do Jugosławii, gdzie formalnie był oficerem dywizjonu lejbgwardii sotni Kozaków kubańskich i terskich. Po zajęciu Jugosławii przez wojska niemieckie w kwietniu 1941 r., wstąpił do nowo formowanego Rosyjskiego Korpusu Ochronnego. Od 1944 r. w stopniu pułkownika dowodził 3 sotnią 1 kozackiego pułku kawalerii. Po zakończeniu wojny w 1946 r. zamieszkał w USA. W latach 1972–1975 pełnił formalną funkcję dowódcy dywizjonu carskiej straży przybocznej, zaś w latach 1973–1981 atamana wojskowego Kozaków terskich.

</doc>
<doc id="1679921" url="https://pl.wikipedia.org/wiki?curid=1679921" title="Maryn z Cezarei Palestyńskiej">
Maryn z Cezarei Palestyńskiej

Maryn z Cezarei Palestyńskiej (III w.) – święty katolicki, męczennik wczesnochrześcijański.
Żyjący w czasach cesarza Waleriana I legionista, który świadomie odmówił złożenia ofiary bogom za co poniósł męczeńską śmierć. Na temat Maryna z Cezarei istnieją zapiski sporządzone przez Euzebiusza z Cezarei. Jego ciało pochował senator Asteriusz, uznany później również za świętego i męczennika przez Rufina.
Ich wspomnienie obchodzone jest w Kościele katolickim 3 marca.

</doc>
<doc id="1679922" url="https://pl.wikipedia.org/wiki?curid=1679922" title="Yamato-Kōriyama">
Yamato-Kōriyama

 – miasto w Japonii, na wyspie Honsiu ("Honshū"), w prefekturze Nara.
Położenie.
Miasto leży w północnej części prefektury pomiędzy miastami Higashi-Ōsaka i Nara. Dwie rzeki, Saho i Tomio, przepływają przez miasto z północy na południe i łączą się z rzeką Yamato, która płynie na zachód w kierunku Osaki i wpada do zatoki Osaka. Obszar ten jest generalnie płaski z niewielkimi pofałdowaniami wzgórz Yata, które rozciągają się na zachód od rzeki Tomio. W mieście znajduje się wiele stawów, które były używane m.in. jako stawy ze złotymi rybkami.
Wioska (ob. dzielnica) Hieda po wschodniej stronie rzeki Saho zachowała wygląd średniowiecznej osady na wodzie.
Historia miasta.
Zamek Kōriyama został zbudowany przez daimyō prowincji Yamato, Junkeia Tsutsui (1549–1584), w 1580 roku jako prezentacja jego siły bojowej, ale mury tej fortecy są osobliwe. W pośpiechu przy budowie zamku wykorzystano wszelkie dostępne kamienie. Obejmowały one buddyjskie tabliczki, figurki Jizō, a nawet nagrobki. Zamek zachował znaczną część swojej pierwotnej fosy. Jednak jego główną atrakcją są ogrody i popularne miejsce do oglądania kwiatów wiśni (sakura). Był rezydencją rodów: Toyotomi, Mizuno, Matsudaira, Honda i Yanagisawa.
Złote rybki.
Koriyama Goldfish Museum.
W 1982 roku Masaji Shimada na własny koszt założył pierwsze w Japonii muzeum poświęcone złotym rybkom (Koriyama Goldfish Museum, "Kōriyama Kingyo Shiryōkan") jako „zbiór książek z obrazkami, w których rzeczywiście pływają złote rybki”. Znajduje się tam około 40 rodzajów złotych rybek, także cennych odmian, w tym tych, które uratowano przed wyginięciem dzięki wysiłkom stowarzyszeń miłośników złotych rybek w różnych częściach kraju.
Złote rybki ("kingyo") były pierwotnie cenione tylko przez klasy wyższe, ale około 1800 roku ich hodowla rozpowszechniła się po kraju. Rybki pojawiły się także na drzeworytach ukiyo-e, w literaturze, na ceramice i różnych wyrobach rzemieślniczych. Większość wystawionych w muzeum starych książek, rycin i drzeworytów, to cenne egzemplarze zebrane przez nieżyjącego już dr. Yoshiichi Matsui (1891–1976), „ojca złotej rybki”, badacza o międzynarodowej renomie. 
Według księgi „Yamato kotohajime” (z 1683 roku), która zawiera pierwszy artykuł o złotych rybkach w Japonii, przybyły one po raz pierwszy do Japonii z Chin w okresie Genna (1615–1624). W muzeum jest m.in. „Kingyo yashinaigusa”, pierwsza japońska książka o hodowli złotych rybek.
Historia.
Historia złotych rybek rozpoczęła się od czerwonych gatunków dzikiej "funy" (鮒, "Carassius spp."), znanej również jako karaś, w południowych Chinach około 2000 lat temu. Dzięki selektywnej hodowli na przestrzeni wieków otrzymano znaną dziś złotą rybkę.
Uważa się, że złote rybki zostały sprowadzone do Japonii z Chin w 1502 roku, w okresie Muromachi-Ashikaga (1336–1573). W tamtych czasach były one jednak trzymane wyłącznie przez arystokratów i ludzi bogatych jako rzadkie zwierzęta domowe. Dopiero w okresie Meiji (1868–1912) stały się popularne wśród zwykłych ludzi.
Historia hodowli złotych rybek w mieście Yamato-Kōriyama sięga 1724 roku, kiedy daimyō Yoshisato Yanagisawa (1687–1745) rozpoczął rządy domeną. Stopniowo hodowla złotych rybek stała się pracą poboczną dla członków klanów i samurajów, a po restauracji Meiji przekształciła się w prosperujący biznes dla bezrobotnych rōninów i rolników. 
Ze względu na szybki wzrost gospodarczy i postęp w metodach hodowli ryb w latach 60. i wczesnych 70. XX wieku, tempo produkcji złotych rybek corocznie wzrastało, co przyniosło ekspansję eksportową na kraje zachodnie i Azję Południowo-Wschodnią. Szkody środowiskowe, jak zanieczyszczenie wód spowodowane urbanizacją, zahamowały produkcję, ale Yamato-Kōriyama nadal ma prawie 60 gospodarstw złotych rybek o powierzchni około 90 ha, sprzedaje rocznie około 70 mln złotych rybek i 300 tys. kolorowych karpi (koi).
Co roku na początku kwietnia, kiedy nadchodzi sezon kwitnących wiśni (sakura), w chramie Yanagisawa odbywa się wystawa złotych rybek.

</doc>
<doc id="1679923" url="https://pl.wikipedia.org/wiki?curid=1679923" title="Tonight I’ll Be Staying Here with You">
Tonight I’ll Be Staying Here with You

Tonight I'll Be Staying Here with You – piosenka skomponowana przez Boba Dylana, nagrana przez niego w lutym 1969 i wydana na albumie "Nashville Skyline" w kwietniu 1969 r. Ukazała się także w październiku 1969 jako singel.
Historia i charakter utworu.
Utwór ten został nagrany na trzeciej sesji do albumu 17 lutego 1969 r. Plonem tej sesji były także: „Nashville Skyline Rag”. „One Too Many Mornings”. „I Still Miss Someone” i „Don’t Think Twice, It’s All Right.
Piosenka ta jest miłosną, a nawet erotyczną balladą. Dylan napisał ją prawdopodobnie w hotelu Ramada Inn, gdzie mieszkał w czasie nagrywania "Nashville Skyline".

</doc>
<doc id="1679927" url="https://pl.wikipedia.org/wiki?curid=1679927" title="Irena Homola-Dzikowska">
Irena Homola-Dzikowska



</doc>
<doc id="1679928" url="https://pl.wikipedia.org/wiki?curid=1679928" title="Irena Homola">
Irena Homola



</doc>
<doc id="1679937" url="https://pl.wikipedia.org/wiki?curid=1679937" title="Chram (syn Chlotara I)">
Chram (syn Chlotara I)

Chrám lub "Chramn" (fr: Chramn lub Chramne) (zm. 561) – syn Chlotara I i jego piątej małżonki (lub konkubiny) Chunsiny.
Chram był uczestnikiem buntu przeciw własnemu ojcu, królowi Franków. Po jednej z tych rebelii, uciekł z żoną Chaldą i dziećmi do Canao, władcy Bretanii. Chlotar walczył z Chanao i własnym synem, jego armia zwyciężyła, a książę Bretanii został zabity. 
Chram został pojmany podczas przygotowań do ucieczki drogą morską. Chlotar I rozkazał spalić syna na stosie, ale Chram i jego rodzina zostali uduszeni i spaleni we własnym domu. Chlotar I zmarł w tym samym roku.

</doc>
<doc id="1679948" url="https://pl.wikipedia.org/wiki?curid=1679948" title="Marcin Wodziński">
Marcin Wodziński

Marcin Wodziński (ur. 30 maja 1966 w Świdnicy) – polski historyk i filolog, specjalizujący się w tematyce żydowskiej.
W 1995 obronił pracę doktorską w Śląskoznawczym Studium Doktoranckim przy Instytucie Historycznym Uniwersytetu Wrocławskiego. W 2003 habilitował się na Uniwersytecie Wrocławskim. Od 2005 kierownik Zakładu Studiów Żydowskich Uniwersytetu Wrocławskiego. 1 kwietnia 2011 odebrał nominację profesorską z rąk prezydenta RP Bronisława Komorowskiego. W 2011 otrzymał Nagrodę Jana Karskiego i Poli Nireńskiej.
W 2022 został członkiem korespondentem Polskiej Akademii Nauk i członkiem Academia Europaea.

</doc>
<doc id="1679951" url="https://pl.wikipedia.org/wiki?curid=1679951" title="Astrobald">
Astrobald

Astrobald (inne wersje "Austrovald", "Austrevald") (zm. 607) – książę Akwitanii od 587.
Austrovald prawdopodobnie pochodził z Tuluzy, gdzie przebywał, nim został ogłoszony księciem Akwitanii przez króla Guntrama I. Tron Akwitanii zajmowali najpierw Chilperyk I, a potem uzurpator Guntram. Astrobald w 587 wysłał misję pacyfikacyjną do kraju Basków, ale to przedsięwzięcie było nieudane i przyniosło wielkie straty w ludziach (część z nich dostała się do niewoli). Bordeaux było główną rezydencją Astrobalda. Prawdopodobnie zmusił Basków do płacenia daniny, ale według ich praw.
W 589 pod jego dowództwem zgromadziły się wojska Périgueux, Agen, Saintes i Bordeaux, których pomocą najechał Septymanię. Dwukrotnie próbował wypraw łupieżczych na państwo Wizygotów, ale próby te skończyły się niepowodzeniem.
Następcą Astrobalda po krótkim panowaniu został Sereusz.

</doc>
<doc id="1679952" url="https://pl.wikipedia.org/wiki?curid=1679952" title="Marcin Wodzinski">
Marcin Wodzinski



</doc>
<doc id="1679957" url="https://pl.wikipedia.org/wiki?curid=1679957" title="Robert Wilson (reżyser)">
Robert Wilson (reżyser)

Robert Mims Wilson (ur. 4 października 1941 w Waco) – amerykański reżyser.
Uważany na świecie za czołową postać teatralnej awangardy XX wieku. Jego praca sceniczna zawiera szeroką gamę środków artystycznych, łączących ruch, taniec, malarstwo, reżyserię światła i dźwięku, estetykę umeblowania, rzeźbę, muzykę i tekst, przy czym elementy te zespalają się w doskonale jednolitą całość. Jego wizje posiadają wielką siłę estetyczną i emocjonalną zarazem, a dzieła spotykają się z entuzjastycznym przyjęciem krytyki i publiczności na całym świecie. Od niemal czterdziestu lat tworzy na całym świecie, nadając kierunki teatralnym poszukiwaniom i będąc inspiracją dla wielu współczesnych twórców.
Życiorys.
Robert Mims Wilson przyszedł na świat 4 października 1941 roku w miasteczku Waco w stanie Teksas.
W 1959 rozpoczął studia administracyjne na wydziale prawa na Uniwersytecie stanu Teksas w Austin. W tym czasie zaczął malować i po trzech latach rzucił studia i wyjechał do Paryża. Tam przez rok 1962 pod okiem George’a McNeila studiował malarstwo w American Center. Po powrocie do Stanów przeniósł się do Nowego Jorku i w wieku dwudziestu dwóch lat zaczął studiować projektowanie wnętrz w Pratt Institute na Brooklynie, na wydziale architektury i sztuk plastycznych (dyplom zdobył w 1965). Ponadto uczęszczał na wykłady Sibyl Moholy-Nagy (wdowie po artyście László Moholy-Nagy) oraz stacjonował u Paola Soleriego w Arizonie, studiując u niego architekturę. W tym czasie zaczął się też żywo interesować happeningiem i teatrem eksperymentalnym oraz sceną taneczną, prężnie się w tym czasie rozwijającą w Nowym Jorku. Największe wrażenie zrobiła na nim praca choreografa George’a Balanchine’a, a także Jerome’a Robbinsa, Marthy Graham oraz wspólnych projektów Merce’a Cunninghama i Johna Cage’a. W jego mieszkaniu na Manhattanie, które było również pracownią i warsztatem, regularnie gromadzili się członkowie założonej przez niego w 1965 komuny The Byrd Hoffman School of Byrds (nazwanej na cześć nauczycielki tańca i terapeutki, która pomogła mu w wieku młodzieńczym przezwyciężyć poważne trudności związane z jąkaniem i była, jak sam wspomina, pierwszą artystką jaką spotkał w życiu).
Wilson podjął pracę jako pomocnik i terapeuta, najpierw w Harlemie z dziećmi z problemami w uczeniu się, później w szpitalu na Brooklynie. Tam pracował z dziećmi z uszkodzeniem mózgu, cierpiącymi na nadpobudliwość, autystycznymi oraz z przewlekle chorymi dorosłymi. Na zajęciach, które tam z nimi prowadził, wspólnie rzeźbili, malowali, robili przedstawienia taneczne i teatralne. Wykorzystywał tu doświadczenia wyniesione z zajęć prowadzonych przez Bird Hoffman, jak i ze współpracy z artystami i naukowcami poznanymi w Nowym Jorku (m.in. Daniel Stern).
W 1969 miała miejsce premiera "The King of Spain", spektaklu powstałego we współpracy z Raymondem Andrewsem, 13-letnim, afroamerykańskim, głuchoniemym chłopcem, którego wcześniej Wilson zaadoptował i wziął pod opiekę. Przedstawienie ewoluowało do formy 12-godzinnego widowiska "The Life and Times of Sigmunt Freud" („Życie i czasy Zygmunta Freuda”). W 1971 w Paryżu miała miejsce premiera przełomowego dzieła Wilsona – "Deafman Glance" („Spojrzenie głuchego”) – siedmiogodzinny seans teatralny bez słów, wypełniony surrealistycznymi sekwencjami scenicznych obrazów. Przedstawienie odniosło niebywały sukces, a Wilsonowi przyniosło rozgłos i uznanie. Rok 1972 to realizacja w Sziraz (Iran) "KA MOUNTain and GUARDenia TERRACE" – widowiska trwającego nieprzerwanie 7 dni i 7 nocy podczas międzynarodowego festiwalu, który miał tam miejsce.
Przełomowym momentem dla Wilsona było spotkanie Christophera Knowlesa, autystycznego chłopaka, który zafascynował Wilsona tworzoną przez siebie poezją. Ich współpraca zaowocowała przedstawieniem "A Letter to Queen Victoria" („List do królowej Wiktorii”). Knowles odcisnął ogromne piętno na twórczości Wilsona i wielokrotnie współpracowali przy kolejnych projektach. W 1976 odbyła się światowa prapremiera przełomowego (tak dla historii teatru, jak i kariery samych jej twórców) dzieła "Einstein on the Beach" („Einstein na plaży”), przy powstawaniu której Wilson współpracował z kompozytorem Philipem Glassem.
Na początku lat 80. Wilson pracował nad widowiskiem, które miało zostać pokazane jako główne wydarzenie programu artystycznego towarzyszącego Letnim Igrzyskom Olimpijskim w Los Angeles w 1984. "" („Wojny domowe: drzewo najlepiej mierzyć, gdy jest ścięte”) – mające trwać dwanaście godzin epickie widowisko, z udziałem niemal pięciuset wykonawców, przygotowywane było na pięciu kontynentach świata, grane w dziewięciu językach, mieszczące w sobie różne estetyki i konwencje teatralne całego globu, opowiadające historię ludzkości. Niestety w ostatnim momencie realizacja została odwołana przez komitet olimpijski i przedsięwzięcie nigdy nie zostało pokazane w pełnym, zamierzonym kształcie. Warstwę muzyczną przygotowywali Philip Glass, David Byrne oraz Gavin Bryars.
Język.
Język i mowa są jednymi z najważniejszych elementów teatru Roberta Wilsona. Wilson postrzega język i jego składniki – słowa jako rodzaj „społecznego artefaktu”. Język ulega przemianom nie tylko w czasie, ale także zmienia się z daną osobą, kulturą. Używając swojego doświadczenia w pracy z umysłowo upośledzonymi dziećmi, lecz przede wszystkim pracując z autystycznym poetą Christopherem Knowlesem, Wilson zaatakował język od wielu stron, ukazując w ten sposób, jak jest trudny do uchwycenia i jak wiecznie się zmieniający może być język. Typograficzne ujmowanie słów jest kolejnym sposobem, w jaki Wilson ukazuje piękno języka. Niejednokrotnie jego projekty scenograficzne, plakaty, foldery są wypełnione i pokryte słowami jako graficznymi znakami. To pozwala odbiorcy widzieć raczej „język sam w sobie” niż „rzeczy i znaczenia, do których odsyła”.
Brak języka jest również esencjonalny w działalności Wilsona. Na podobnej zasadzie jak artysta, który używa zarówno pozytywu, jak i negatywu w swojej pracy, Wilson używa hałasu i ciszy. Pracując nad Królem Learem, Wilson mimochodem opisał swoją potrzebę ciszy:
Kładzenie nacisku na ciszę widać ewidentnie w niektórych jego produkcjach. "Deafman glance" („Spojrzenie głuchego”) jest sztuką bez słów, a jego adaptacja "Kwartetu" Heinera Müllera zawiera piętnastominutowy, milczący prolog. Inną techniką, jakiej używa Wilson, jest to, jak słowa mogą nabierać innego znaczenia w zależności od tego, kto je wypowiada. W spektaklu "I was sitting on my patio this guy appeared I thought I was hallucinating" gra dwójka aktorów, przy czym oboje wypowiadają jeden po drugim ten sam monolog będący strumieniem świadomości. Pierwsza postać miała grać powściągliwie i zimno, druga zaś zwariowanie i komediowo, ciepło i kolorowo. Wypowiedzenie dokładnie tego samego tekstu na dwa zupełnie różne sposoby sprawiało, że publiczność z trudem mogła uwierzyć, że słyszała dwa razy ten sam monolog. Wilson zamiast mówić publiczności, co słowa znaczą, otwiera je na interpretacje, przedstawiając ideę, która mówi, iż „znaczenia nie są uwiązane do słów jak koń uwiązany do słupa”.
Ruch.
Ruch i choreografia jest kolejnym kluczowym elementem w pracy Wilsona. Sam będąc tancerzem, widzi, jak ważny jest sposób, w jaki aktor się porusza, i jaką ma to wagę. Pracując nad „sztuką bez słów” "When we dead awaken" Ibsena, tak wypowiadał się Wilson:
Światło.
W teatrze Wilsona najważniejsze jest światło. Niezależnie czy pracuje nad spektaklem, aranżacją wystawy, instalacją czy wideo – przywiązuje ogromną wagę do tego elementu, poświęcając mu niezwykle dużo uwagi i czasu. Scenę, wraz z całą dekoracją i pozostałymi elementami, traktuje jak malarskie płótno, a światło jest dla niego farbą. Partytura światła w spektaklu zbudowana jest na zasadzie muzycznej kompozycji, która płynie w czasie, posiada swoją dramaturgię.
Rekwizyty.
Wilson jest również bardzo zaangażowany w powstawanie rekwizytów do spektaklu i swoich instalacji. Dogląda uważnie każdego etapu ich powstawania i potrafi wielokrotnie odsyłać do poprawki kolejne wersje danego przedmiotu, dopóki nie będzie w pełni usatysfakcjonowany. Każdy z nich traktuje jak niezależne dzieło sztuki, rzeźbę. Wielokrotnie takie przywiązanie uwagi do szczegółu i umiłowanie perfekcji prowadzi do powstawania bardzo drogich rekwizytów, które później trafiają do muzeów i na aukcje i sprzedawane są jako rzeźby, osiągając czasami ceny rzędu nawet kilkudziesięciu tysięcy dolarów.

</doc>
<doc id="1679958" url="https://pl.wikipedia.org/wiki?curid=1679958" title="Dubielewo">
Dubielewo

1 miejscowość w Polsce:
1 historyczna miejscowość:

</doc>
<doc id="1679959" url="https://pl.wikipedia.org/wiki?curid=1679959" title="Tiago Apolonia">
Tiago Apolonia



</doc>
<doc id="1679960" url="https://pl.wikipedia.org/wiki?curid=1679960" title="Ekstraklasa w piłce nożnej (2009/2010)">
Ekstraklasa w piłce nożnej (2009/2010)

Ekstraklasa w piłce nożnej 2009/10 – 76. edycja najwyższych w hierarchii rozgrywek ligowych polskiej klubowej piłki nożnej. Rozgrywki zostały zainaugurowane 31 lipca 2009 meczem Polonia Bytom – PGE GKS Bełchatów wygranym przez gospodarzy 1:0.
Nagrody.
Wyróżnienia przyznane 16 maja 2010 roku, na gali w Warszawie, podsumowującej sezon 2009/2010 polskiej Ekstraklasy:
Drużyny.
W Ekstraklasie 2009/2010 występowało 16 zespołów, które walczyły o tytuł Mistrza Polski w piłce nożnej 2010:
Uwagi
Rozgrywki.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Sędziowie.
Dane z wp.pl
Statystyki.
Najlepsi strzelcy.
Źródło: wp.pl
Najlepsi asystenci.
Źródło: wp.pl
Klasyfikacja medalowa mistrzostw Polski po sezonie.
"Tabela obejmuje wyłącznie kluby mistrzowskie."

</doc>
<doc id="1679961" url="https://pl.wikipedia.org/wiki?curid=1679961" title="Matylda I z Boulogne">
Matylda I z Boulogne

Matylda I lub "Maud" (ur. w 1105? w Boulogne, zm. 3 maja 1152) – hrabina Boulogne, żona Stefana z Blois, króla Anglii.
Życiorys.
Urodziła się w Boulogne we Francji jako córka Eustachego III, hrabiego Boulogne i jego żony Marii, córki króla Szkocji Malcolma III i Małgorzaty Szkockiej. Poprzez swą babkę Matylda była kuzynką zarówno swego męża Stefana, jak i jego przeciwniczki cesarzowej Matyldy.
W 1125 Matylda wyszła za Stefana, hrabiego Blois i Mortain, który posiadał wiele tytułów w Anglii. Gdy ojciec Matyldy abdykował i przeniósł się do klasztoru, Matylda i jej mąż zostali władcami połączonych hrabstw Blois i Boulogne, co w połączeniu z ziemiami Stefana w Anglii dawało ogromne latyfundium. Pierwszych dwoje dzieci urodziło się w czasie, gdy para hrabiowska gościła na dworze Henryka I w Anglii. Syn nazwany został Baldwinem na cześć stryja Matyldy, króla Baldwina I z Jerozolimy, zaś córkę nazwano po matce. Baldwin zmarł we wczesnym dzieciństwie, podobnie Matylda jest uważana za zmarłą przedwcześnie, choć niektórzy historycy sądzą, że żyła wystarczająco długo, by wyjść za hrabiego Mediolanu.
Gdy w 1135 zmarł król Anglii Henryk I, Stefan popłynął do Londynu korzystając z floty Boulogne i koronował się tam na króla, wbrew woli swej rywalki cesarzowej Matyldy. Matylda (żona Stefana) była wówczas w zaawansowanej ciąży i po przekroczeniu kanału La Manche urodziła syna Eustachego, który mając jeden dzień został hrabią Boulogne. Matylda została koronowana na królową na Wielkanoc 22 marca 1136.
W wojnie domowej, która się potem rozpętała, Matylda stanęła po stronie męża i była jego najgorętszą sojuszniczką. Gdy po roku został pojmany w bitwie pod Lincoln, prowadziła partyzantkę przeciwko cesarzowej z pomocą Wilhelma z Ypres. Gdy cesarzowa Matylda oblegała brata Stefana, Henryka z Blois, ona z kolei podjęła oblężenie wojsk cesarzowej w Winchesterze, podczas którego wzięła do niewoli Roberta, hrabiego Gloucester, przyrodniego brata i stronnika cesarzowej.
Około 1125 ojciec Matyldy zmarł, a ona została hrabiną Boulogne. Rządziła wraz z mężem do 1150, a potem samodzielnie do 1151, kiedy to hrabstwo przejął jej najstarszy żyjący syn Eustachy, następnie drugi syn Wilhelm, a później jej córka Maria.
Matylda zmarła na gorączkę na Hedingham Castle w Esseksie i jest pochowana w Faversham Abbey, opactwie założonym przez nią i jej męża.
Potomstwo.
Stefan i Matylda mieli trzech synów:
Mieli także dwie córki:

</doc>
<doc id="1679965" url="https://pl.wikipedia.org/wiki?curid=1679965" title="Bukszpanowce">
Bukszpanowce

Bukszpanowce ("Buxales" Takht. ex Reveal) – grupa roślin stanowiąca klad w obrębie roślin okrytonasiennych, określana pomocniczo rangą rzędu przez Angiosperm Phylogeny Website lub stanowiąca rząd w innych systemach klasyfikacyjnych (np. Jamesa Reveala z 2008 r.). Bukszpanowce są jedną z kilku starszych linii rozwojowych dwuliściennych właściwych. Wyodrębniano w obrębie tego rzędu do trzech rodzin ("Didymelaceae", "Haptanthaceae", "Buxaceae"), po 2016 (system APG IV) rząd uznawany jest za monotypowy z jedną rodziną – bukszpanowatymi "Buxaceae". Do rodziny tej należy 6 rodzajów z ok. 65 gatunkami.
Systematyka.
Bukszpanowce stanowią jeden z kladów bazalnych w obrębie dwuliściennych właściwych "eudicots" poprzedzony kolejno przez rzędy: jaskrowców "Ranunculales", srebrnikowców "Proteales" i trochodendronowców "Trochodendrales". Pozostałe dwuliścienne siostrzane względem bukszpanowców określane są jako "core eudicots".
W systemie Ruggiero i in. (2015) rząd bukszpanowców tworzy jeden z 18 nadrzędów okrytonasiennych – "Buxanae" i obejmuje rodzinę bukszpanowatych zgodnie z systemem APG III (2009).
W systemie APG IV z 2016 rząd jest monotypowy – obejmuje tylko rodzinę bukszpanowatych ("Buxaceae"). W pierwszej wersji systemu APG z 1998 w obrębie rzędu wyróżniano dwie siostrzane rodziny – "Didymelaceae" i bukszpanowate ("Buxaceae"). W systemie APG II (2003) opcjonalnie dopuszczano możliwość włączenia "Didymelaceae" do bukszpanowatych, jako grupy zagnieżdżonej. W systemie APG III "Didymeles" włączony został do "Buxaceae". Przez długi czas niejasna była pozycja gatunku "Haptanthus hazlettii", który w niektórych ujęciach podnoszony był do rangi rodziny "Haptanthaceae" i sytuowany jako klad bazalny w rzędzie. W 2011 analizy genomu plastydowego wykazały dobitnie, ze takson ten jest siostrzany dla rodzaju bukszpan ("Buxus") i za Angiosperm Phylogeny Website włączony został do bukszpanowatych.
W obrębie rzędu rośliny podzielone są na dwie rodziny:
W obrębie rzędu rośliny podzielone są na cztery rodziny:

</doc>
<doc id="1679966" url="https://pl.wikipedia.org/wiki?curid=1679966" title="Buxales">
Buxales



</doc>
<doc id="1679968" url="https://pl.wikipedia.org/wiki?curid=1679968" title="Nikołaj Protopopow">
Nikołaj Protopopow

Nikołaj Nikołajewicz Protopopow, ros. Николай Николаевич Протопопов (ur. 18 grudnia 1921 r. we wsi Gakovo w Królestwie SHS, zm. 7 stycznia 1997 r. w Santa Rosa) – młodszy oficer Rosyjskiego Korpusu Ochronnego podczas II wojny światowej, emigracyjny publicysta oraz działacz kombatancki, społeczny i religijny
Jego rodzina w 1920 r. zamieszkała w Królestwie SHS. Nikołaj N. Protopopow ukończył doński korpus kadetów imperatora Aleksandra III, zaś w 1940 r. rosyjsko-serbskie gimnazjum w Belgradzie. Następnie rozpoczął naukę w jugosłowiańskiej królewskiej akademii wojskowej, ale nie ukończył jej z powodu ataku wojsk niemieckich na Jugosławię w kwietniu 1941 r. Dostał się do niewoli z grupą junkrów i został osadzony w obozie jenieckim. W 1942 r. został wypuszczony na wolność, po czym wraz ze swoim ojcem i młodszym bratem (obaj potem zginęli) wstąpił do Rosyjskiego Korpusu Ochotniczego. Dostał stopień podporucznika. W lutym 1945 r. został odkomenderowany na szkolenie do oficerskiej szkoły ROA w Münsingen. Po zakończeniu wojny znalazł się w Czechosłowacji, skąd przedostał się do zachodnich Niemiec. Do 1947 r. mieszkał w Monachium, gdzie wykładał na wydziale leśnym międzynarodowego uniwersytetu. Współpracował też z UNRRA. Następnie wyjechał do Belgii, pracując krótko jako górnik. W 1948 r. wyemigrował do Argentyny, gdzie pracował kolejno w firmie budowlanej, finansowej i przetwórstwa rybnego. Od 1964 r. mieszkał w USA. Został nauczycielem języka i literatury rosyjskiej w Syracuse. W 1968 r. ukończył tamtejszy uniwersytet na wydziale literatury rosyjskiej. W 1970 r. zamieszkał w Monterrey, ucząc prywatnie. W 1976 r. objął funkcję wydawcy i redaktora głównego pisma "Наши вести", będącego organem prasowym Związku Żołnierzy Rosyjskiego Korpusu. Był aktywnym działaczem tej organizacji. Jednocześnie redagował pismo "Терский казак". Utworzył kolekcję emigracyjnych pism, gazet i książek rosyjskich, które przekazał bibliotece Monastyru Swiato-Troickiego w Jordanville. Był członkiem Stowarzyszenia Kadetów Rosyjskich Korpusów Kadetów, Rosyjskiej Cerkwi Prawosławnej za Granicą i szeregu organizacji kozackich. W 1981 r. objął funkcję atamana Kozaków terskich, od 1990 r. pod oficjalną nazwą atamana Wojska Terskiego za Granicą. Pod koniec życia próbował przenieść do Rosji działalność emigracyjnych organizacji kombatanckich. 
Po jego śmierci został opublikowany w 1999 r. II tom zbioru "Русский Корпус на Балканах во время Второй Великой войны 1941-1945 гг.", którego był współautorem.
Linki zewnętrzne.
Biografia Nikołaja N. Protopopowa (jęz. rosyjski)

</doc>
<doc id="1679969" url="https://pl.wikipedia.org/wiki?curid=1679969" title="Billu Barber">
Billu Barber



</doc>
<doc id="1679970" url="https://pl.wikipedia.org/wiki?curid=1679970" title="Billu">
Billu



</doc>
<doc id="1679971" url="https://pl.wikipedia.org/wiki?curid=1679971" title="Abdón Reyes (urugwajski piłkarz)">
Abdón Reyes (urugwajski piłkarz)

Abdón Reyes – piłkarz urugwajski grający na pozycji pomocnika.
Jako piłkarz klubu IA Sud América wziął udział w turnieju Copa América 1939, gdzie Urugwaj został wicemistrzem Ameryki Południowej. Reyes zagrał w dwóch meczach - z Ekwadorem (w 70. minucie zastąpił na boisku Generala Vianę) i Chile (w drugiej połowie zastąpił go Obdulio Varela).

</doc>
<doc id="1679972" url="https://pl.wikipedia.org/wiki?curid=1679972" title="Abdon Reyes">
Abdon Reyes



</doc>
<doc id="1679974" url="https://pl.wikipedia.org/wiki?curid=1679974" title="Mateusz I Alzacki">
Mateusz I Alzacki

 
Mateusz I Alzacki (ur. ok. 1137, zm. 25 lipca 1173) – drugi syn Thierry’ego, hrabiego Flandrii i Sibylli z Anjou. Poprzez małżeństwo z Marią z Boulogne został hrabią Boulogne w 1160. Rozwiedli się w 1170, ale tytuł hrabiego Boulogne nosił do śmierci .
Ich córkami były Ida, hrabina Boulogne i Matylda, żona Henryka I, księcia Brabancji.
Był zwolennikiem Henryka Młodego i otrzymał ziemie w Anglii. Zginął w walce podczas oblężenia Drincourt (obecnie Neufchâtel-en-Bray), w 1173-4 w czasie buntu synów Henryka II przeciw ojcu, pod przywództwem Filipa Alzackiego. Został śmiertelnie zraniony strzałą z kuszy.

</doc>
<doc id="1679975" url="https://pl.wikipedia.org/wiki?curid=1679975" title="Konwersja typu">
Konwersja typu

Konwersja typu, zmiana typu "(zmiennej w odwołaniu, wyrażenia)", rzutowanie typu, przekształcenie typu – konstrukcja programistyczna umożliwiająca traktowanie danej pewnego, konkretnego typu, jak daną innego typu, lub taką zmianę tej danej albo jej reprezentacji w pamięci operacyjnej, aby wartość tej danej, odpowiadała według przyjętych kryteriów odwzorowania, danej innego, wybranego typu. Pojęcie konwersji odnosi się także do sytuacji wyboru, rzutowania danych, które nie posiadają przypisanego typu, na wybrany, konkretny typ, celem interpretacji tych danych.
Zastosowanie konwersji typu.
W językach programowania wartości, dane (reprezentowane przez np. literał, wyrażenie, a w szczególności zmienną, parametry, itd.), mogą mieć przypisane różne atrybuty, w szczególności w większości języków programowania, typ danych. Fizyczną reprezentacją danych jest jednak ciąg bitów, a atrybuty przypisane danej, decydują między innymi o tym:
W programowaniu często istnieje konieczność wykonania wspólnej operacji na danych różnych typów i różnych innych atrybutów danej. Pojawia się również konieczność traktowania danej pewnego typu jak danej innego typu, oraz jak wyżej wspomniano nadanie interpretacji danym, które nie mają przypisanego typu. Realizacja wymienionych zagadnień wymaga stosowania konwersji typu.
Rodzaje konwersji.
Konwersje typu mogą być rozróżniane według różnych kryteriów podziału.
Języki programowania.
W językach programowania są stosowane różne rozwiązania:
Konstrukcje programistyczne.
Konstrukcje programistyczne dotyczące wykonania konwersji typu, są elementami występującymi w kodzie źródłowym, w konkretnym języku programowania. To jakie konstrukcje są dopuszczalne wynika z przyjętych przez autorów język bądź implementacji danego języka, rozwiązań w zakresie składni i jego realizacji.
Konwersje niejawne.
Konwersje niejawne są generowane przez translator. Programista kodując określony algorytm nie musi zajmować się zapisem takich konwersji; wystarczy, że jest świadomy sposobu ich wykonania przez środowisko programistyczne oraz efektów i skutków jakie wykonanie danej konwersji przyniesie. W kodzie źródłowym konwersja taka nie ma jakiegokolwiek odzwierciedlenia w tekście kodu.
Przykładem konwersji niejawnych-automatycznych, są konwersje – w językach C, C++, Python i innych – typów arytmetycznych dokonywane automatycznie i niejawnie w wyrażeniach. Jeżeli w wyrażeniu występują wartości o różnych typach arytmetycznych, stosuje się zasadę, że operandy typów o mniejszych rozmiarach są przekształcane do typów o większych rozmiarach. Pozwala to na używanie w jednym wyrażeniu danych typów, np. codice_1 itd..
Konwersje wymuszone.
Konwersja danej może zostać wymuszona przez programistę, przy zastosowaniu istniejącego w języku lub implementacji mechanizmu automatycznej konwersji. Przykładem wymuszenia konwersji w języku JavaScript jest umieszczenie w kodzie zapisu: codice_2. Użycie łańcucha pustego w operacji konkatenacji nie zmienia wartości łańcucha wynikowego, ale ponieważ dana reprezentowana przez literał liczbowy 3 reprezentuje całkowity typ danych, następuje wymuszone przekształcenie tej liczby na łańcuch.
Operatory konwersji.
Operator umożliwia jawny zapis konwersji w kodzie źródłowym zgodnie z zasadami składni danego języka. Operatory konwersji dostępne są między innymi w takich językach jak:
Podprogramy.
Największe możliwości w zakresie konwersji dają podprogramy, w których można definiować wiele różnych odwzorowań, nawet dla dwóch wybranych, tych samych typów. W wielu językach istnieją podprogramy wbudowane dla podstawowych konwersji. Także wiele bibliotek programistycznych oferuje podprogramy standardowe w tym zakresie. Ale największą zaletą tej metody jest możliwość definiowania własnych odwzorowań przez programistę.
Podprogramy wbudowane dostępne są m.in. w
Referencja.
Mechanizm ten oparty jest o wskazania tego samego obszaru pamięci przez różne zmienne wskaźnikowe, oparte na różnych typach bazowych.
Inne, odrębne konstrukcje.
W niektórych językach operacja konwersji jest odrębną kategorią jednostek składniowych, nie zaliczaną ani do operatorów, ani podprogramów, ani innych typowych konstrukcji. Tak jest np. w Turbo/Borland Pascalu, mimo że sam literalny zapis konwersji w kodzie źródłowym może mieć postać identyczną jak operator konwersji znany z języka C, tj.
 typ(zmienna)
 typ(wyrażenie)
np.
integer(znak)
Inne, analogiczne konstrukcje.
Znaczącą analogię do konwersji typu, jako zmiany interpretacji danej bez zmiany jej reprezentacji, można dostrzec w odniesieniu do nakładania zmiennych. Mamy tu do czynienia z interpretacją danej zawartej w pewnym obszarze przynależnym do wielu zmiennych nałożonych na ten obszar pamięci, według różnych typów przypisanych do poszczególnych zmiennych.
Przykład w języku Turbo Pascal:
var znak:char;
 kod:byte absolute znak;
Inną, podobną analogię można dostrzec w odniesieniu do pól unii i pól pojedynczego wariantu w rekordzie z wariantami.
Porównanie konstrukcji.
Poniżej pokazany jest trywialny przykład konwersji danej znakowej na daną liczbową w języku Pascal, dla środowiska Turbo Pascal.

</doc>
<doc id="1679977" url="https://pl.wikipedia.org/wiki?curid=1679977" title="Michelle Carter">
Michelle Carter

Michelle Denee Carter (ur. 12 października 1985 w San Jose) – amerykańska lekkoatletka specjalizująca się w pchnięciu kulą. Córka kulomiota i futbolisty Michaela Cartera.
W 2001 zdobyła srebrny medal mistrzostw świata juniorów młodszych. Trzy lata później sięgnęła po złoto mistrzostw świata juniorów. Wicemistrzyni strefy NACAC w gronie młodzieżowców z Santo Domingo (2006). W 2008 reprezentowała USA podczas igrzysk olimpijskich w Pekinie, gdzie zajęła 15. miejsce w finałowym konkursie pchnięcia kulą. Szósta zawodniczka mistrzostw świata (Berlin 2009). Brązowa medalistka igrzysk panamerykańskich (2011) i halowych mistrzostw świata (2012). Zajęła 5. miejsce w finale igrzysk olimpijskich w Londynie w 2012 roku. W 2013 była czwarta na mistrzostwach świata w Moskwie. W 2015 zdobyła brązowy medal na mistrzostwach świata w Pekinie. Halowa mistrzyni świata z Portland (2016). Mistrzyni olimpijska z Rio de Janeiro (2016) i trzecia kulomiotka z mistrzostw świata z Londynu (2017).

</doc>
<doc id="1679982" url="https://pl.wikipedia.org/wiki?curid=1679982" title="Hombark">
Hombark



</doc>
<doc id="1679984" url="https://pl.wikipedia.org/wiki?curid=1679984" title="Hombark Niedzicki">
Hombark Niedzicki

Hombark (743 m n.p.m.), dla odróżnienia nazywany Hombarkiem Niedzickim, na mapie Geoportalu Humbarg – kopulasty szczyt w Pieninach Spiskich. Nie znajduje się w ich grani głównej, lecz stanowi południowe ramię Cisówki. Jest całkowicie porośnięty lasem i nie prowadzi przez niego żaden szlak turystyczny, ale na północ od niego przez Cisówkę przebiega czerwony szlak grzbietem Pienin Spiskich. Hombark z trzech stron otoczony jest polami uprawnymi Niedzicy, jego podnóża przebiegają wzdłuż poziomicy 580 m. Odwadniające go potoki (od zachodu Dopustny Potok, od wschodu potok bez nazwy) uchodzą do Niedziczanki.
W okolicach Pienin liczne jest nazewnictwo niemieckie, według Józefa Nyki nazwa Hombark też nadana została najprawdopodobniej przez dawnych osadników niemieckich. W języku niemieckim "Hom" oznacza kopę, "Berg" szczyt lub brzeg. Stanisław Figiel nieco inaczej jednak tłumaczy tę nazwę. Według niego pochodzi ona od słowiańskiego słowa "hełm" i niemieckiego "Berg". W południowo-wschodniej części Pienin Spiskich znajduje się jeszcze drugi szczyt o tej samej nazwie, Hombarkami miejscowa ludność nazywała też dawniej całe Pieniny Spiskie.

</doc>
<doc id="1679985" url="https://pl.wikipedia.org/wiki?curid=1679985" title="Piotr z Cava dei Tirreni">
Piotr z Cava dei Tirreni

Piotr z Cava dei Tirreni, "święty Piotr Pappacarbone", "święty Piotr Passacarbone" (ur. 1038 w Cava de’ Tirreni, zm. 4 marca 1123) – święty Kościoła katolickiego, biskup i opat.
Pochodził z rodu Pappacarbone. Wstąpił do zakonu benedyktynów La Trinità della Cava, a następnie został pustelnikiem na Górze św Eliasza. Pięć lat spędził w szkole św. Hugona w Cluny. W 1070 wybrany został na biskupa Policastro, a w 1079 roku, po śmierci św. Leona I został opatem klasztoru w Cava. Wprowadził reformę kluniacką, a dzięki reorganizacji życia monastycznego doprowadził do rozwoju kongregacji mnichów. Wyświęcił ponad 3 tysiące zakonników.
Kanonizowany przez papieża Leona XIII w 1893 roku.
Jest Patronem Salerno i Policastro Bussentino. Jego wspomnienie obchodzone jest w Kościele katolickim w dzienną rocznicę śmierci (4 marca).

</doc>
<doc id="1679988" url="https://pl.wikipedia.org/wiki?curid=1679988" title="Félix Fernández (piłkarz)">
Félix Fernández (piłkarz)

Félix de Jesús Fernández Christileb (ur. 11 stycznia 1967 w Meksyku) – meksykański piłkarz grający na pozycji bramkarza. Uczestnik Mundialu 1994.

</doc>
<doc id="1679989" url="https://pl.wikipedia.org/wiki?curid=1679989" title="Felix Fernandez">
Felix Fernandez



</doc>
<doc id="1679990" url="https://pl.wikipedia.org/wiki?curid=1679990" title="Mario Tadini">
Mario Tadini

Mario Tadini (ur. w 1905 r., zm. w 1983) – przedsiębiorca z Bolonii, kierowca wyścigowy-amator. Współzałożyciel i do 1932 udziałowiec Scuderia Ferrari. Ma na swoim koncie szereg zwycięstw m.in. Coppa Ciano 1935 (na P3) i GP di Lucca 1935 i 36 (na 8C-35). Obok Hansa Stucka czołowy specjalista swoich czasów w wyścigach górskich; wygrał m.in. 4 razy Col di Stevio w latach 1933 (na 8C 2600 Monza) do 1936 (na 8C 2900A), Grossglockner 1935 (na P3), w 1937 r. Parma – Poggio di Berceto (na 12C-36) i Susa-Moncenisio. 1949 krótka próba wznowienia startów na Ferrari w Formule 2.

</doc>
<doc id="1679992" url="https://pl.wikipedia.org/wiki?curid=1679992" title="Zaleskie Łęgi">
Zaleskie Łęgi

Zaleskie Łęgi – największa wyspa na obszarze Międzyodrza.
Położenie.
Administracyjnie leży w Szczecinie w obrębie dzielnicy Śródmieście i Zaleskie Łęgi od wschodu opływa Regalica i Brynecki Nurt, od południa Kanał Odyńca (Kanał Leśny), od zachodu Regaliczka i Kanał Rybny, a od północy Parnica. W zachodniej części wyspy znajduje się Jezioro Portowe, a we wschodniej Zatoka Brynecka. Ponadto wyspa jest poprzecinana wieloma niewielkimi ciekami wodnymi (np. Szeroki Rów, Francuski Rów).
Gospodarka.
Północna część wyspy jest silnie przekształcona przez przemysł. W północno-wschodniej części wyspy znajduje się główna część portu morskiego Szczecin, Basen Górniczy. Składa się on z 6 basenów i 16 nabrzeży. Przez Przekop Mieleński Basen Górniczy ma połączenie z torem wodnym Świnoujście–Szczecin. Basen Górniczy jest wykorzystywany do przeładunku paliw, węgla, rud i fosfatów. Terminal węglowy w Szczecinie posiada wywrotnicę wagonową o zdolności przeładunkowej 1 000 t/h, żurawie o udźwigu do 16 t oraz powierzchnię składową z możliwością składowania 200 tys. ton.
Nad Regalicą zlokalizowane jest nabrzeże przystosowane do przeładunku drewna oraz skład piasków i żwirów. Na Zaleskich Łęgach działa Elektrownia Szczecin i Stocznia Pomerania.
Transport.
Z racji swojego położenia Zaleskie Łęgi są naturalnym łącznikiem między Szczecinem a resztą kraju. Spowodowało to powstanie znacznej liczby mostów. Są to
Ponadto na Zaleskich Łęgach znajduje się Estakada Pomorska.
Przez wyspę biegnie odcinek drogi krajowej nr 10 łączący Szczecin z Bydgoszczą, Toruniem i Warszawą. Znajduje się on w ciągu ul. Gdańskiej. W południowej części wyspy, nad Kanałem Leśnym biegnie ul. Floriana Krygiera (DK31). W związku z rosnącym natężeniem ruchu planowane jest jej poszerzenie i dostosowanie do wymogów drogi ekspresowej. W dalszej przyszłości przez Zaleskie Łęgi ma przebiegać trzeci ciąg komunikacyjny łączący prawobrzeżny i lewobrzeżny Szczecin (ul. Nowogdańska). W północno-zachodniej części wyspy ul. Gdańska rozgałęzia się na ul. Energetyków oraz Trasę Zamkową im. P. Zaremby (DW115), które są głównymi arteriami wlotowymi i wylotowymi do centrum Szczecina. We wschodniej części wyspy ul. Gdańska rozgałęzia się na ul. Przestrzenną i ul. Eskadrową, które prowadzą do prawobrzeżnego Szczecina.
Ulicą Gdańską jeżdżą tramwaje linii nr 2, 7 i 8. W pobliżu Basenu Górniczego zlokalizowana jest pętla tramwajowa i autobusowa. Linia tramwajowa ma zostać zastąpiona przez linię szybkiego tramwaju, który połączy dzielnice Zachód, Śródmieście i Prawobrzeże.
Przez Zaleskie Łęgi prowadzą linie kolejowe do Szczecina Głównego, Niemiec, Wrocławia, Stargardu i Goleniowa. Istnieją także linie kolejowe prowadzące na Łasztownię i do wszystkich części portu morskiego Szczecin. W zachodniej części wyspy zbudowano duży dworzec osobowo-towarowy Szczecin Port Centralny, który jest głównym dworcem towarowym obsługującym Port Szczecin.
Na wyspie wybudowano także stację postojową składów pasażerskich "Szczecin-Zaleskie Łęgi".
Przyroda.
W południowo-wschodniej części wyspy znajduje się zespół przyrodniczo-krajobrazowy „Zaleskie Łęgi”.

</doc>
<doc id="1679993" url="https://pl.wikipedia.org/wiki?curid=1679993" title="Nataniel Mateusz Wolf">
Nataniel Mateusz Wolf

Nataniel Mateusz Wolf, niem. "Nathanael Matthäus von Wolf" (ur. 28 stycznia 1724 w Chojnicach, zm. 15 grudnia 1784 w Gdańsku) – lekarz, przyrodnik i astronom związany z Gdańskiem. Członek Towarzystwa Przyrodniczego w Gdańsku i Royal Society w Londynie.
Życiorys.
Studiował w Jenie, Lipsku, Weimarze, Halle i Erfurcie. Zanim przybył do Gdańska, był nadwornym lekarzem marszałka wielkiego koronnego Stanisława Lubomirskiego oraz generalnego starosty ziem podolskich Adama Kazimierza Czartoryskiego. Leczył również króla Stanisława Augusta Poniatowskiego.
Po I rozbiorze Polski zamieszkał w Gdańsku. Od 1775 był gdańskim lekarzem, związał się z tamtejszym towarzystwem naukowym. Był prekursorem stosowania surowicy w celu szczepienia przeciwko ospie, co jest wzmiankowane w "Gdańskich wspomnieniach młodości" Joanny Schopenhauer, której rodzina była poddawana tej nowatorskiej metodzie zapobiegania chorobie. Zbudował obserwatorium astronomiczne na Biskupiej Górce w Gdańsku, z funduszy własnych i ofiarowanych przez Adama Kazimierza Czartoryskiego i Stanisława Lubomirskiego, które wyposażył w nowoczesny sprzęt produkcji angielskiej. Niektóre swoje prace drukował w "Philosophical Transactions". Był członkiem Royal Society (od 1777). 
Jego grób został odnaleziony w 2019 roku na terenie użytkowanego przez policję bastionu Ostroróg na Biskupiej Górce.

</doc>
<doc id="1679994" url="https://pl.wikipedia.org/wiki?curid=1679994" title="Mokre Małopolskie">
Mokre Małopolskie

Mokre Małopolskie - przystanek kolejowy w Mokrem, w województwie podkarpackim, w Polsce, na linii Zagórz - Medzilaborce. Znajduje się tu 1 peron. Przystanek jest obsługiwany wyłącznie sezonowo przez pociągi osobowe Przewozów Regionalnych.
W roku 2017 przystanek obsługiwał 0–9 pasażerów na dobę.

</doc>
<doc id="1679995" url="https://pl.wikipedia.org/wiki?curid=1679995" title="Nathanael Matthäus von Wolf">
Nathanael Matthäus von Wolf



</doc>
<doc id="1679997" url="https://pl.wikipedia.org/wiki?curid=1679997" title="Kosmologia teoretyczna">
Kosmologia teoretyczna

Kosmologia teoretyczna zajmuje się badaniem struktury i ewolucji Wszechświata jako systemu, konstruując teorie i porównując ich przewidywania z obserwacjami, stanowiąc naturalne uzupełnienie kosmologii obserwacyjnej. W szczególności, przedmiotem badań kosmologii teoretycznej są statystyczne przewidywania dotyczące struktury Wszechświata, w tym modelowanie rozwoju pierwotnych zaburzeń, prowadzących do powstania galaktyk, a także modelowanie najwcześniejszych etapów ewolucji Wszechświata (teoria inflacji, teorie ciemnej energii i kosmologia strunowa, tj. kosmologia oparta o teorię strun).
Za początek kosmologii teoretycznej przyjmuje się rok 1917, kiedy Einstein użył nowo powstałej ogólnej teorii względności do skonstruowania pierwszego, cylindrycznego modelu kosmologicznego. Kosmologię teoretyczną można więc uznać za starszą od kosmologii obserwacyjnej.

</doc>
<doc id="1679998" url="https://pl.wikipedia.org/wiki?curid=1679998" title="Transfer promieniowanie">
Transfer promieniowanie



</doc>
<doc id="1680000" url="https://pl.wikipedia.org/wiki?curid=1680000" title="Port lotniczy Nijala">
Port lotniczy Nijala

Port lotniczy Nijala (IATA: UYL, ICAO: HSNN) – port lotniczy położony 7 km na wschód od Nijali, w stanie Darfur Południowy, w Sudanie.

</doc>
<doc id="1680009" url="https://pl.wikipedia.org/wiki?curid=1680009" title="Sobór Zaśnięcia Matki Bożej w Jarosławiu">
Sobór Zaśnięcia Matki Bożej w Jarosławiu

Sobór Zaśnięcia Matki Bożej – sobór w Jarosławiu, wzniesiony w 1219, pełniący od 1788 do zniszczenia w 1937 funkcję katedry eparchii jarosławskiej i rostowskiej. Gmach był położony w pobliżu tzw. „Strzałki” – ujścia Kotorosli do Wołgi. 
Obecny obiekt zbudowano w nowej formie po 2004. Od poprzedniego różnią go między innymi rozmiary. Pełni rolę katedry eparchii jarosławskiej.
Historia.
Budowa soboru rozpoczęła się w 1215 z polecenie księcia rostowskiego Jarosława Wsiewołodowicza. Była to pierwsza murowana cerkiew w Jarosławiu. W 1219 ukończony gmach poświęcił Cyryl, biskup Rostowa. W soborze zostali pochowani książęta jarosławscy Wasilij Wsiewołodowicz i Konstantin Wsiewołodowicz. 
W 1501 sobór ucierpiał wskutek pożaru. Generalna przebudowa ruin została zakończona w 1516, obiekt w swojej formie naśladował kremlowski Sobór Zwiastowania, choć był od niego znacznie mniejszy. W 1612, w czasie wielkiej smuty metropolita jarosławski Cyryl (Zawidow) pobłogosławił udającego się z wojskiem na Moskwę Dymitra Pożarskiego. W 1642 pojawiły się plany zburzenia budynku i wzniesienia nowej, jeszcze okazalszej cerkwi. Ostatecznie jednak w 1646 dokonano jedynie rozbudowy już istniejącego soboru, a w jego bezpośrednim sąsiedztwie wzniesiono barokową dzwonnicę o wysokości 55 metrów. Kolejna rozbudowa miała miejsce w 1659, w jej czasie powstała również zupełnie nowa dzwonnica. Już w 11 lat później cerkiew silnie ucierpiała na skutek pożaru, przez kolejne lata odbywała się redekoracja jej wnętrza oraz odbudowa pięciu kopuł. Przebudowa budynku, z przerwami, trwała do 1788, kiedy sobór został katedrą eparchii jarosławskiej i rostowskiej. 
W latach 1832–1833 obok głównej cerkwi powstała mniejsza pod wezwaniem Świętych Książąt Konstantina i Wasilija, zaś do 1836, według projektu Awrama Melnikowa, wzniesiono drugą dzwonnicę obok już istniejącej. W końcu stulecia kopuły soboru zostały całkowicie pozłocone. 
W 1918 w okolicach soboru toczyły się walki w czasie powstania antybolszewickiego. Częściowy remont został przeprowadzony do 1924, chociaż już dwa lata wcześniej władze odebrały obiekt Cerkwi prawosławnej i zamieniły na magazyn. Funkcję tę budynek pełnił do 1937, kiedy został 26 sierpnia wysadzony w powietrze. Na miejscu po cerkwi urządzony został park kultury.
Architektura.
Nieistniejący już obecnie sobór reprezentował formę typową dla wznoszoną w tym okresie budynków sakralnych regionu jarosławskiego. Był wykonany z cegły, z kwadratową nawą zwieńczoną pięcioma kopułami. W odróżnieniu jednak od wielu innych cerkwi Rusi, nie został pokryty białym wapieniem z płaskorzeźbami, ale udekorowany z zewnątrz płytkami majolikowymi w różnych kolorach, natomiast jego drzwi pozłocono.
Cerkiew z 2004 r..
W 2004 zapadła decyzja o budowie nowej większej cerkwi pod tym samym wezwaniem na miejscu zniszczonego soboru. W konkursie na jej projekt zwyciężyła nawiązująca do tradycyjnej architektury praca architekta Aleksieja Denisowa, zaś głównym sponsorem prac został moskiewski biznesmen Wiktor Tyryszkin. Wznoszony obiekt nie jest kopią soboru zniszczonego przez władze stalinowskie, lecz jest znacznie większy – w założeniach wykonawców równocześnie w nabożeństwie będzie mogło brać w nim udział 4 tysiące wiernych. Wysokość budynku wynosi 50 metrów, zaś wysokość wolnostojącej dzwonnicy – 70 m. Cały kompleks zawiera nie tylko pomieszczenia przeznaczone dla kultu religijnego, ale i muzeum historii soboru. Zasadniczą część prac budowlanych zakończono w 2010 z okazji tysiąclecia istnienia Jarosławia. 
Równolegle z pracami budowlanymi prowadzone były badania archeologiczne, mające na celu znalezienie fundamentów wysadzonego w powietrze soboru. Nie zakończyły się one jednak powodzeniem.

</doc>
<doc id="1680011" url="https://pl.wikipedia.org/wiki?curid=1680011" title="Podwieczorek przy mikrofonie">
Podwieczorek przy mikrofonie

Podwieczorek przy mikrofonie – audycja radiowa istniejąca od 1936, nadawana regularnie w Programie I Polskiego Radia w latach 1958–1989. Twórcami "Podwieczorku" byli poeta Roman Sadowski i satyryk Jerzy Baranowski.
Obecnie (2019) wybrane skecze i fragmenty audycji emitowane są w niedzielne przedpołudnia, w ramach programu „Czas Pogody” Zbigniewa Krajewskiego w Programie I oraz w „Powtórce z Rozrywki” Programu III Polskiego Radia.
Historia.
Początki "Podwieczorku" przypadają na rok 1936. Był to w założeniach program estradowy przystosowany do specyfiki radiowej. Wśród występujących w audycji byli soliści Witold Conti i Wilhelm Korabiowski.
Stałymi konferansjerami byli Zenon Wiktorczyk i Mieczysław Pawlikowski. Zenon Wiktorczyk był także reżyserem, autorem wielu tekstów i wykonawcą. Prowadzili ten program w różnych okresach także: Jan Pietrzak, Tadeusz Ross, Lucjan Kydryński i Eryk Lipiński, a przed wojną Kazimierz Rudzki. Oprawę muzyczną zapewniał Janusz Sent. Przy fortepianie sygnał audycji grał w latach 60. Marian Radzik, a później Czesław Majewski.
Pierwsza powojenna transmisja miała miejsce w lokalu "Cafe Fogg" w marcu 1945. Pomysłodawcą odnowienia przedwojennej audycji był Andrzej Rumian, który z Janem Zelnikiem byli twórcami powojennej koncepcji programu. Andrzej Rumian był również autorem stałego segmentu pt. „Wiadomości z kraju i ze Świata” Andrzeja Rumiana. Rodzaj parodii oficjalnej PRL-owskiej propagandy. Jan Zelnik był pierwszym reżyserem całości. Audycja nagrywana była w warszawskich kawiarniach, najczęściej w "Stolicy" i utrzymywana w konwencji kabaretu "variete" – rozrywkowej mieszanki słowno-muzycznej. Filary programu stanowili wygłaszający satyryczne monologi Marian Załucki oraz postacie: "Dziunia Pietrusińska" (Hanka Bielicka), "sołtys Kierdziołek" (Jerzy Ofierski), "kierownik Florczak" (Wacław Jankowski i Jerzy Bielenia), urzędnik "Malinowski" (Kazimierz Brusikiewicz), "Proszę Koleżeństwa, Luśka" (Janina Jaroszyńska). Popularną pozycją były parodie, w których specjalizowali się Andrzej Dyszak, Tadeusz Ross i Waldemar Ochnia. Stałym punktem programu był także skecz oparty na dynamice "nauczyciel – uczennica", zatytułowany "Rolska do tablicy", w różnych wariantach, np. "Marszelówna do tablicy" lub "Brusikiewicz do tablicy" – w roli profesora występował prowadzący program. Mile widzianym elementem była domieszka piosenek nawiązujących do "warszawskiego folkloru" w wykonaniu Stanisława Grzesiuka, czy Jaremy Stępowskiego lub parodii wiejskiej mentalności w interpretacji Kazimierza Grześkowiaka. Dla kontrastu włączano także piosenki z repertuaru operetkowego.
Audycja w Radiu Wolna Europa.
Alternatywna wersja "Podwieczorku przy mikrofonie", tworzona przez Wiktora Budzyńskiego i Jana Markowskiego, nadawana była z Monachium, na antenie Rozgłośni Polskiej Radia Wolna Europa. Występowali tam między innymi Wacław Modrzeński, Józef Winawer, Janina Katelbach-Starzyńska, Irena Broniecka-Radwańska, Karol Dorwski i Teresa Nowakowska. Audycje emitowane w latach 1955–1956 miały po 40 min. i rozpoczynały się fragmentem piosenki "Trzymajmy się, nie dajmy się".

</doc>
<doc id="1680012" url="https://pl.wikipedia.org/wiki?curid=1680012" title="Pudel średni">
Pudel średni

Pudel średni – rasa psa, należąca do grupy psów do towarzystwa, zaklasyfikowana do sekcji pudli. Zgodnie z klasyfikacją amerykańską, należy do grupy psów użytkowych.
Rys historyczny.
Pudle należą do grupy psów pochodzących od psa pierwotnego Canis familiaris intermedius. Był to pies średniej wielkości, którego szczątki pochodzące z epoki brązu (ok. 1600 lat p.n.e.) odnaleziono w Szwajcarii, Austrii i Czechach. W Europie pudle (ang. poodle, barbette) są znane od kilkuset lat. Ich nazwa pochodzi od starogermańskiego słowa "puddeln", co oznacza pluskać się w wodzie. W XV wieku powstawały pierwsze wizerunki pudli w sztuce, głównie malarstwie, stąd wniosek, że musiały być już w tym okresie znane jako typ psa. Pudle początkowo były wyspecjalizowanymi psami myśliwskimi do polowań wodnych.
Duży wpływ na rozpowszechnienie i popularyzację pudli w Europie Zachodniej miał styl życia władców i arystokracji, przemarsze wojsk, kontakty handlowe i dyplomatyczne. W Polsce znanym psem tej rasy był Bielik - pudel królewicza Zygmunta (późniejszego Zygmunta Starego). Bielik był na tyle znany, że Jan Matejko umieścił go na obrazie "Podniesienie dzwonu Zygmunta", pomimo tego, że pudel nie był już świadkiem tego wydarzenia. 
Na przełomie XVIII i XIX wieku zapoczątkowano sport kynologiczny, polegający na pokazie użytkowania, wystawie psów rasowych, podczas których oceniano zgodność z wzorcem i piękno pokroju rasy. W dodatku okres ten zainicjował zakładanie wielkich hodowli, systematyzacje ras. Od samego początku pudle występowały jako uformowana rasa w trzech odmianach wielkości. W 1886 r. w Anglii powstał Pierwszy Klub Pudli. Kolejne otwarto m.in. w Niemczech (1893 r.) i Francji (1922). Cesarsko-Galicyjskie Towarzystwo Gospodarcze zapoczątkowało sport wystawienniczy i tworzenie organizacji kynologicznych w Polsce dopiero po II połowie XIX w. 
Po I wojnie światowej i odzyskaniu niepodległości powstały zrzeszenia kynologiczne. Hodowcy i miłośnicy rasy pudel zrzeszeni byli w Polskim Związku Hodowców Psów Rasowych w Warszawie. W literaturze i czasopismach kynologicznych tamtego okresu uznawano pudle za rasę zasiedziałą, zadomowioną i tak powszechną, że nikt tego stanu specjalnie nie akcentował. II wojna światowa przerwała działalność polskiej kynologii, a po wojnie, choć sytuacja polityczna i gospodarcza kraju była trudna, kilka osób powoli zaczęło reaktywować związek kynologiczny. W 1948 roku powstały pierwsze oddziały Związku w Warszawie, Poznaniu, Wrocławiu, Inowrocławiu, Katowicach i Bydgoszczy oraz ukazał się pierwszy numer "Psa". Zaczęto pudla popularyzować jako psa domowego do towarzystwa, łatwego w hodowli i wychowaniu. W 1954 roku w Warszawie powstała sekcja "pudla i chow-chow", której celem było skupienie miłośników ras. Udzielano wtedy wskazówek dotyczących żywienia, wychowania, pielęgnacji. Ponadto organizowano pokazy rasy i kursy strzyżenia psa. Dwa lata później (1956 r.) po raz pierwszy wydano bezpłatnie rozdawane broszurki pt. Pudel – wzorzec i pielęgnacja. Pierwsza po wojnie Specjalna Wystawa Pudli odbyła się 20 listopada 1960 roku. 
Szata i umaszczenie.
Szata pudli jest gęsta, wełnista, kędzierzawa tworząca po rozczesaniu runo jednolite na całym ciele. Umaszczenie pudli powinno być jednolite, bez łat czy plam. Można wyróżnić pięć rodzajów umaszczenia pudli:
Użytkowość.
Początkowa użytkowością pudli była praca w wodzie (pies dowodny). Aby ułatwić mu pracę w tym środowisku psy strzyżono we fryzurę, w której włosy chroniły tylko najważniejsze części ciała (płuca, stawy, nerki, głowę oraz pozostawiono „kitkę” na ogonie, aby pies był widoczny gdy nurkuje). Obecnie są to typowe psy do towarzystwa.
Zachowanie i charakter.
W rankingu psów pod kątem inteligencji użytkowej i posłuszeństwa wśród 79 ras pudel jest na drugim miejscu po Border Collie.
Zdrowie i pielęgnacja.
Pudle nie linieją. Wymagają regularnej pielęgnacji w czesaniu i strzyżeniu, która uzależniona jest od wielu czynników m.in. rodzaju szaty, długości włosa, wieku psa oraz pogody.
Popularność.
Najpopularniejszymi miłośnikami i właścicielami pudli byli: Karol Wielki, Beethoven, Maria Callas czy Anneliese Rothenberger.

</doc>
<doc id="1680014" url="https://pl.wikipedia.org/wiki?curid=1680014" title="President Airlines">
President Airlines

President Airlines - kambodżańska linia lotnicza z siedzibą w Phnom Penh. Była prywatną linią lotniczą obsługującą połączenia międzynarodowe i krajowe. Głównym węzłem był Port lotniczy Phnom Penh. Przestała istnieć w 2007.
Flota składała się z 1 Antonov An-24. Z końcem istnienia, kierunki były do: Phmon Penh, Rotanah Kiri, Siem Reap i do Bangkoku.

</doc>
<doc id="1680018" url="https://pl.wikipedia.org/wiki?curid=1680018" title="Siem de Jong">
Siem de Jong

Siem de Jong (wym. ; ur. 28 stycznia 1989 w Aigle) – holenderski piłkarz, występujący na pozycji pomocnika w holenderskim klubie sc Heerenveen. Starszy brat – Luuka.
Kariera klubowa.
Siem de Jong jest wychowankiem amatorskiego klubu DZC '68. W wieku dwunastu lat trafił do drużyny De Graafschap, od 2006 trenował w zespole Jong Ajax, a zawodową karierę rozpoczynał w 2007 roku w Ajaksie Amsterdam. Pierwszy mecz w jego barwach rozegrał przeciwko Dinamo Zagrzeb w rozgrywkach Pucharu UEFA. W Eredivisie zadebiutował 7 października podczas spotkania ze Spartą Rotterdam, kiedy to w 83. minucie zmienił Luisa Suáreza, a w 90. minucie ustalił wynik meczu na 2:2. Drugiego gola dla Ajaksu holenderski pomocnik strzelił w De Klassieker, czyli meczu amsterdamskiej drużyny z Feyenoordem, który również zakończył się remisem 2:2. W sezonie 2007/2008 de Jong rozegrał łącznie 21 ligowych pojedynków, a w trakcie rozgrywek przedłużył swój kontrakt z Ajaksem do 2013 roku. "Godenzonen" zajęli w tabeli Eredivisie drugie miejsce, jednak w barażach o awans do Ligi Mistrzów przegrali z FC Twente.
Przed rozpoczęciem rozgrywek 2008/2009 de Jong zmienił numer na koszulce na 22, wcześniej grał z numerem 38. Wystąpił w siedmiu sparingowych meczach przygotowujących do sezonu i strzelił jednego gola (w wygranym 7:0 meczu przeciwko drużynie Germanicus). Pierwsze spotkanie podczas ligowych rozgrywek rozegrał 28 września, kiedy to Marco van Basten wystawił go do składu na mecz z SBV Vitesse. 1 listopada de Jong zdobył bramkę w wygranym 2:0 pojedynku z Twente Enschede. Razem z Ajaksem Holender rywalizował również w Pucharze UEFA, z którego razem ze swoim zespołem został wyeliminowany w 1/8 finału przez Olympique Marsylia.
1 lipca 2014 został zawodnikiem Newcastle United. Z klubem z Tyneside pomocnik podpisał 6-letni kontrakt. W 2016 został wypożyczony do PSV Eindhoven.
Kariera reprezentacyjna.
De Jong ma za sobą występy w młodzieżowych reprezentacjach Holandii. Rozegrał sześć spotkań i strzelił dwa gole dla drużyny do lat 19, z którą brał udział między innymi w eliminacjach do Mistrzostw Europy 2008. 12 listopada 2007 roku Foppe de Haan po raz pierwszy powołał de Jonga do reprezentacji do lat 21. Holenderski zawodnik zadebiutował w niej 16 listopada podczas pojedynku z Macedonią, jednak nie został powoływany do kadry na kolejny mecz. 5 lutego 2008 roku Foppe de Haan poinformował jednak, że chciałby zabrać de Jonga na Igrzyska Olimpijskie w Pekinie i wkrótce gracz Ajaksu wystąpił w towarzyskim pojedynku z Włochami. Następnie doznał jednak kontuzji, która wykluczyła go z gry w meczu przeciwko Gruzji, a Foppe de Haan w jego miejsce powołał do reprezentacji Jonathana de Guzmána. Po wyleczeniu kontuzji de Jong powrócił do drużyny, jednak nie znalazł uznania w oczach trenera i nie wziął udziału w igrzyskach.

</doc>
<doc id="1680025" url="https://pl.wikipedia.org/wiki?curid=1680025" title="Troika">
Troika



</doc>
<doc id="1680026" url="https://pl.wikipedia.org/wiki?curid=1680026" title="Plácido Rodríguez">
Plácido Rodríguez

Plácido Rodríguez - piłkarz urugwajski, napastnik.
Jako piłkarz Rampla Juniors wziął udział w turnieju Copa América 1939, gdzie Urugwaj został wicemistrzem Ameryki Południowej. Rodríguez zagrał tylko w jednym meczu - przegranym 1:2 boju z Peru, który decydował o tytule mistrza kontynentu.
Po zakończonym turnieju przeniósł się do Argentyny, gdzie już w 1939 roku wziął udział w rozgrywkach ligi argentyńskiej w barwach klubu CA Huracán. W Huracánie występował do 1944 roku - rozegrał 131 meczów i zdobył 34 bramki.

</doc>
<doc id="1680029" url="https://pl.wikipedia.org/wiki?curid=1680029" title="Partnachplatz">
Partnachplatz

Partnachplatz - stacja metra w Monachium, na linii U6. Stacja została otwarta 16 kwietnia 1983.

</doc>
<doc id="1680030" url="https://pl.wikipedia.org/wiki?curid=1680030" title="Westpark">
Westpark

Westpark – stacja metra w Monachium, na linii U6. Stacja została otwarta 16 kwietnia 1983.

</doc>
<doc id="1680032" url="https://pl.wikipedia.org/wiki?curid=1680032" title="Placido Rodriguez">
Placido Rodriguez



</doc>
<doc id="1680034" url="https://pl.wikipedia.org/wiki?curid=1680034" title="SMS Scharfschütze">
SMS Scharfschütze

SMS Scharfschütze – austro-węgierski niszczyciel z początku XX wieku. Piąta jednostka typu "Huszár". Okręt wyposażony w cztery opalane węglem kotły parowe typu Yarrow.
Dowódcą niszczyciela od lipca 1914 do 1917 roku był Polak, Bogumił Nowotny. 
18 października 1914. r. okręt uczestniczył w wypadzie czterech austrowęgierskich kontrtorpedowców przeciwko Antivari (obecnie Bar). W wyniku ostrzału zostały zniszczone wagony kolejowe oraz magazyny. 
24 maja 1915 r. okręt wziął udział w rajdzie na Porto Corsini, który za zadanie miał zniszczyć znajdujące się w porcie okręty wojenne oraz składy i urządzenia portowe. Ze względu na brak możliwości zawrócenia w szerokim tylko na 60 m kanale prowadzącym do portu, „Scharfschütze” wpłynął do tego kanału rufą. Podczas forsowania rufą tego liczącego 1200 m długości kanału, niszczyciel był ostrzeliwany przez okopaną piechotę oraz artylerię nadbrzeżną i polową. Niestety, w porcie nie było żadnych okrętów wojennych, a tylko dwa stare żaglowce, które zostały zatopione ogniem dział niszczyciela. Po wykonaniu zadania „Scharfschütze” wycofał się z portu bez strat w ludziach. 
26 lipca 1915 r. okręt razem z małymi krążownikami "Novarsa" i "Spaun", niszczycielem "Uskoke" i torpedowacami nr 76, 79 i 75 oraz 6 łodziami latającymi wziął udział w akcji przeciwko włoskiemu wybrzeżu. W tej akcji „Scharfschütze” ostrzelał most kolejowy oraz magazyny, które stanęły w płomieniach. 
Największą akcją bojową okrętu był udział w I bitwie w Cieśninie Otranto. 22 grudnia 1916 roku o godzinie 21:30 razem z SMS „Dinara”, „Réka” i „Velebit” zaatakowały trawlery blokujące sieciami cieśninę Otranto. Austro-węgierskim niszczycielom udało się zmusić je do porzucenia sieci. Jak się później okazało, ocaliły w ten sposób zaplątany w nich okręt podwodny U-38. Po ataku na trawlery „Scharfschütze” skierował się ku kolejnej grupie okrętów zbliżających się do miejsca starcia. Były to francuskie niszczyciele „Protet”, „Commandant Bory”, „Dehorter” i „Boutefeu”, do których dołączyły wkrótce „Casque” oraz „Commandant Rivière”. Ten zespół okrętów należących do Marine nationale zmusił okręty austro-węgierskie do odwrotu do bazy. Wycofujący się „Scharfschütze” trafił o 21:48 (według danych francuskich 21:52) dwoma pociskami francuski okręt „Commandant Riviere”.
Okręt przetrwał I wojnę światową i po jej zakończeniu został przekazany Włochom. Złomowany w 1920 roku.

</doc>
<doc id="1680035" url="https://pl.wikipedia.org/wiki?curid=1680035" title="SMS Uskoke">
SMS Uskoke

SMS Uskoke - austro-węgierski niszczyciel z początku XX wieku. Szósta jednostka typu "Huszár". Okręt wyposażony w cztery opalane węglem kotły parowe typu Yarrow. Okręt przetrwał I wojnę światową i po jej zakończeniu został przekazany Włochom. Złomowany w 1920 roku.

</doc>
<doc id="1680036" url="https://pl.wikipedia.org/wiki?curid=1680036" title="Paul Hildgartner">
Paul Hildgartner

Paul Hildgartner (ur. 8 czerwca 1952 w Chienes) – włoski saneczkarz, trzykrotny medalista olimpijski, wielokrotny medalista mistrzostw świata i Europy, trzykrotny zwycięzca Pucharu Świata.
Kariera.
Pierwszy sukces w karierze osiągnął w styczniu 1971 roku, kiedy zdobył złoty medal w dwójkach podczas mistrzostw Europy w Imst. Parę tygodni później, także w parze z Walterem Plaiknerem zdobył złoty medal na mistrzostwach świata w Olang. W 1972 roku wystartował na igrzyskach olimpijskich w Sapporo, zdobywając złoty medal w dwójkach. Był to pierwszy w historii złoty medal dla Włoch w tej konkurencji; Włosi zajęli pierwsze miejsce ex aequo z reprezentantami NRD: Horstem Hörnleinem i Reinhardem Bredow. Następnie zdobył brąz w dwójkach na mistrzostwach świata w Oberhofie w 1973 roku i złoty indywidualnie na rozgrywanych pięć lat później mistrzostwach świata w Imst. W międzyczasie wystąpił na igrzyskach w Innsbrucku, gdzie w dwójkach był jedenasty, a rywalizacji w jedynkach nie ukończył. W 1979 roku był trzeci w jedynkach podczas mistrzostw świata w Königssee, przegrywając tylko z Dettlefem Güntherem z NRD i Włochem Karl Brunnerem. Kolejny medal przywiózł z igrzysk olimpijskich w Lake Placid w 1980 roku, zajmując drugie miejsce w jedynkach. W zawodach tych rozdzielił na podium Bernharda Glassa z NRD i Antona Winklera z RFN. Ponadto w 1983 roku był indywidualnie trzeci na mistrzostwach świata w Lake Placid, a rok później zwyciężył w tej samej konkurencji na igrzyskach w Sarajewie. Ostatni sukces osiągnął w 1988 roku, zdobywając brązowy medal w konkurencji drużynowej podczas mistrzostw Europy w Königssee. W tym samym roku wystąpił także na igrzyskach olimpijskich w Calgary, zajmując dziesiąte miejsce w jedynkach.
W 1980 zdobył srebro w jedynkach, a w 1984 złoto. Na mistrzostwach świata zdobył pięć medali. W 1971 został mistrzem świata w dwójkach, a w 1978 w dwójkach. Na swoim koncie ma również trzy medale brązowe wywalczone w 1973 w dwójkach oraz w 1979 i 1983 w jedynkach. Na mistrzostwach Europy wywalczył sześć medali z czego cztery złote (po dwa w jedynkach i dwójkach). Raz był drugi, a raz był trzeci.
W Pucharze Świata sześciokrotnie zajmował miejsce na podium klasyfikacji generalnej, zdobywając Kryształową Kulę w sezonach 1978/1979, 1980/1981 oraz 1982/1983.
W 2004 roku znalazł się w pierwszej trójce zawodników, razem z Klausem Bonsackem oraz Margit Schumann, którzy trafili do Hali Sław Światowej Federacji Saneczkarstwa.
Od igrzysk olimpijskich w Turynie imię Hildgartnera nosi 17 zakręt toru w Cesanie, na którym swoje zawody rozgrywają saneczkarze, bobsleiści i skeletoniści.

</doc>
<doc id="1680038" url="https://pl.wikipedia.org/wiki?curid=1680038" title="Ikoma">
Ikoma

 – miasto w Japonii, na wyspie Honsiu, w prefekturze Nara.
Położenie.
Miasto leży w północnej części prefektury, graniczy z miastami:
Historia.
Ikoma otrzymała status miejski szczebla "-shi" (市) w dniu 1 listopada 1971 roku.

</doc>
<doc id="1680039" url="https://pl.wikipedia.org/wiki?curid=1680039" title="Dinamo Kirovbad">
Dinamo Kirovbad



</doc>
<doc id="1680040" url="https://pl.wikipedia.org/wiki?curid=1680040" title="SMS Turul">
SMS Turul

SMS Turul – austro-węgierski niszczyciel z początku XX wieku. Siódma jednostka typu "Huszár". Okręt wyposażony w cztery opalane węglem kotły parowe typu Yarrow. Okręt przetrwał I wojnę światową i po jej zakończeniu został przekazany Włochom. Złomowany w 1920 roku.

</doc>
<doc id="1680041" url="https://pl.wikipedia.org/wiki?curid=1680041" title="OpenUsability">
OpenUsability

OpenUsability – inicjatywa mający na celu promowanie oraz wspieranie rozwoju interfejsów użytkownika w otwartych projektach. Pomysł projektu narodził się na konferencji programistów KDE, która odbyła się w 2003 roku. Rok później powstała organizacja OpenUsability e.V.

</doc>
<doc id="1680042" url="https://pl.wikipedia.org/wiki?curid=1680042" title="Dinamo Kirowabad">
Dinamo Kirowabad



</doc>
<doc id="1680045" url="https://pl.wikipedia.org/wiki?curid=1680045" title="Tekstilşçik Kirovbad">
Tekstilşçik Kirovbad



</doc>
<doc id="1680049" url="https://pl.wikipedia.org/wiki?curid=1680049" title="Progres Kirovbad">
Progres Kirovbad



</doc>
<doc id="1680051" url="https://pl.wikipedia.org/wiki?curid=1680051" title="Kəpəz Kirovbad">
Kəpəz Kirovbad



</doc>
<doc id="1680053" url="https://pl.wikipedia.org/wiki?curid=1680053" title="Hugo Benioff">
Hugo Benioff

Hugo Benioff (ur. 1899, zm. 1968) – amerykański sejsmolog i astronom, odkrywca położonych w sąsiedztwie rowów oceanicznych stref częstego występowania głębokich trzęsień ziemi (tzw. Strefa Benioffa).

</doc>
<doc id="1680054" url="https://pl.wikipedia.org/wiki?curid=1680054" title="Dinamo Gəncə">
Dinamo Gəncə



</doc>
<doc id="1680056" url="https://pl.wikipedia.org/wiki?curid=1680056" title="Gwiazdy typu RV Tauri">
Gwiazdy typu RV Tauri

Gwiazdy zmienne typu RV Tauri – olbrzymy i nadolbrzymy z przedziału typów widmowych F–K, o okresach zawierających się w przedziale od 30 do 150 dni. Charakterystyczną cechą ich krzywych blasku jest występowanie po sobie na przemian głębszych i płytszych minimów, choć z czasem minima płytsze mogą stawać się głębsze i na odwrót. 
RV Tauri są naturalnym przedłużeniem ciągu gwiazd pulsujących typu cefeidy II populacji do dłuższych okresów. Ewolucyjnie gwiazdy te należą do grupy gwiazd, które zakończyły już ewolucję na gałęzi czerwonych olbrzymów, i na diagramie Hertzsprunga-Russella znajdują się w obszarze pasa niestabilności dopuszczającego pulsacje gwiazd.

</doc>
<doc id="1680057" url="https://pl.wikipedia.org/wiki?curid=1680057" title="Exposure at default">
Exposure at default

Exposure at default (EAD) jest jednym z parametrów ryzyka, wykorzystywanym w kalkulacji kapitału ekonomicznego lub kapitału regulacyjnego na potrzeby banków w związku z Nową Umową Kapitałową (Basel II). Oznacza wartość ekspozycji kredytowej w momencie niewykonania zobowiązania (default).
Modele kalkulacji EAD.
Do kalkulacji EAD wykorzystywane są dwa główne podejścia:
Wykorzystanie EAD.
Wagi ryzyka uzyskane w modelu IRB są transformowane w aktywa ważone ryzykiem poprzez przyporządkowanie tych wag do wielkości ekspozycji. Wartość EAD określana jest jako suma pożyczek uwzględnionych i nieuwzględnionych w bilansie, inwestycji i działań na rynku pieniężnym z uwzględnieniem oszacowanej części środków udzielonych kredytobiorcy, lecz jeszcze przez niego niewykorzystanych.

</doc>
<doc id="1680061" url="https://pl.wikipedia.org/wiki?curid=1680061" title="SMS Pandúr">
SMS Pandúr

SMS Pandúr - austro-węgierski niszczyciel z początku XX wieku. Siódma jednostka typu "Huszár". Okręt wyposażony w cztery opalane węglem kotły parowe typu Yarrow. Okręt przetrwał I wojnę światową i po jej zakończeniu został przekazany Francji. Złomowany w 1920 roku.

</doc>
<doc id="1680065" url="https://pl.wikipedia.org/wiki?curid=1680065" title="SMS Csikós">
SMS Csikós

SMS Csikós - austro-węgierski niszczyciel z początku XX wieku. Dziewiąta jednostka typu "Huszár". Okręt wyposażony w cztery opalane węglem kotły parowe typu Yarrow. Okręt przetrwał I wojnę światową i po jej zakończeniu został przekazany Włochom. Złomowany w 1920 roku.

</doc>
<doc id="1680069" url="https://pl.wikipedia.org/wiki?curid=1680069" title="SMS Réka">
SMS Réka

SMS Réka - austro-węgierski niszczyciel z początku XX wieku. Dziesiąta jednostka typu "Huszár". Okręt wyposażony w cztery opalane węglem kotły parowe typu Yarrow.
„Réka” wziął udział w I bitwie w Cieśninie Otranto. 22 grudnia 1916 roku o godzinie 21:30 razem z SMS „Scharfschütze”, „Dinara” i „Velebit” zaatakowała trawlery blokujące sieciami cieśninę Otranto. Austro-węgierskim niszczycielom udało się zmusić je do porzucenia sieci. Jak się później okazało, ocaliły w ten sposób zaplątany w nich okręt podwodny U-38.
Niszczyciel „Réka” przetrwał I wojnę światową i po jej zakończeniu został przekazany Francji. Złomowany w 1920 roku.

</doc>
<doc id="1680070" url="https://pl.wikipedia.org/wiki?curid=1680070" title="Milton Keynes Central">
Milton Keynes Central

Milton Keynes Central – stacja kolejowa w Milton Keynes, w hrabstwie Buckinghamshire, w Anglii (Wielka Brytania). Stacja znajduje się w centrum miasta, na West Coast Main Line, gdzie obsługiwana jest przez Virgin Trains i przez London Midland. Znajdują się tu 3 perony. W 2008 z usług stacji skorzystało 4,690 mln pasażerów.
Ta stacja jest jedną z pięciu stacji obsługujących Milton Keynes. Pozostałe to Wolverton (północ Milton Keynes), Bletchley (południe Milton Keynes), Fenny Stratford (także południe Milton Keynes) i Bow Brickhill (południowy wschód Milton Keynes). Ponadto stacja Woburn Sands jest położona poza granicami Milton Keynes i służy do obsługi południowo-wschodniej części gminy.

</doc>
<doc id="1680073" url="https://pl.wikipedia.org/wiki?curid=1680073" title="SMS Dinara">
SMS Dinara

SMS Dinara – austro-węgierski niszczyciel z początku XX wieku. Jedenasta jednostka typu "Huszár". Okręt wyposażony w cztery opalane węglem kotły parowe typu Yarrow.
„Dinara” wzięła udział w I bitwie w Cieśninie Otranto. 22 grudnia 1916 roku o godzinie 21:30 razem z SMS „Scharfschütze”, „Réka” i „Velebit” zaatakowały trawlery blokujące sieciami cieśninę Otranto. Austro-węgierskim niszczycielom udało się zmusić je do porzucenia sieci. Jak się później okazało, ocaliły w ten sposób zaplątany w nich okręt podwodny U-38. W trakcie późniejszego starcia z zespołem niszczycieli Marine nationale, składającym się z niszczycieli „Protet”, „Commandant Bory”, „Dehorter” i „Boutefeu”, do których dołączyły wkrótce „Casque” oraz „Commandant Rivière”, „Dinara” wykonała nieudany atak torpedowy na niszczyciel „Commandant Rivière”.
Niszczyciel „Dinara” przetrwał I wojnę światową i po jej zakończeniu został przekazany Włochom. Złomowany w 1920 roku.

</doc>
<doc id="1680078" url="https://pl.wikipedia.org/wiki?curid=1680078" title="SMS Velebit">
SMS Velebit

SMS Velebit - austro-węgierski niszczyciel z początku XX wieku. Dwunasta jednostka typu "Huszár". Okręt wyposażony w cztery opalane węglem kotły parowe typu Yarrow.
„Velebit” wziął udział w I bitwie w Cieśninie Otranto. 22 grudnia 1916 roku o godzinie 21:30 razem z SMS „Scharfschütze”, „Dinara” i „Réka” zaatakował trawlery blokujące sieciami cieśninę Otranto. Austro-węgierskim niszczycielom udało się zmusić je do porzucenia sieci. Jak się później okazało, ocaliły w ten sposób zaplątany w sieci okręt podwodny U-38.
Niszczyciel SMS „Velebit” przetrwał I wojnę światową i po jej zakończeniu został przekazany Włochom. Złomowany w 1920 roku.

</doc>
<doc id="1680098" url="https://pl.wikipedia.org/wiki?curid=1680098" title="SMS Huszár (1910)">
SMS Huszár (1910)

SMS Huszár - austro-węgierski niszczyciel z początku XX wieku. Trzynasta jednostka typu "Huszár". Okręt wyposażony w cztery opalane węglem kotły parowe typu Yarrow. Okręt ten zbudowano, ponieważ pierwszy niszczyciel tego typu, także noszący nazwę „Huszár”, zatonął 3 grudnia 1908 roku po wejściu na mieliznę. Druga jednostka o tej nazwie przetrwała I wojnę światową i po jej zakończeniu została przekazana Włochom. Niszczyciel złomowano w 1920 roku.

</doc>
<doc id="1680114" url="https://pl.wikipedia.org/wiki?curid=1680114" title="Subkarpaty Wschodnie">
Subkarpaty Wschodnie

Subkarpaty Wschodnie (526) – region fizycznogeograficzny w Zewnętrznych Karpatach Wschodnich we wschodniej Rumunii (Mołdawia i Wołoszczyzna). 
Subkarpaty Wschodnie rozciągają się długim i stosunkowo wąskim pasem na zewnątrz Łuku Karpat, przylegając do Karpat Mołdawsko-Munteńskich na odcinku od doliny Mołdawy do doliny Dâmboviţy. Ich kontynuacją w Karpatach Południowych jest analogiczny łańcuch Subkarpat Południowych. Subkarpaty Wschodnie stanowią pośredni stopień między właściwymi Karpatami a obniżeniami zewnątrzkarpackimi. O ich odrębności decyduje pochodzenie geologiczne – Subkarpaty Wschodnie są w przeważającej części zbudowane z utworów neogeńskich, mniej odpornych na erozję od skał właściwych Karpat. W efekcie są od nich oddzielone wyraźnym stopniem, a same są silnie pocięte dolinami rzek spływających na zewnątrz Łuku Karpat. Charakterystyczną cechą ukształtowania terenu Subkarpat Wschodnich jest występowanie licznych podłużnych kotlin. Wysokość pasm Subkarpat Wschodnich wynosi 500–800 m n.p.m. w części północnej i 700–1000 m n.p.m. w części południowej. 
Subkarpaty Wschodnie dzieli się na: 

</doc>
<doc id="1680119" url="https://pl.wikipedia.org/wiki?curid=1680119" title="Lernajin Arcach Stepanakert">
Lernajin Arcach Stepanakert

Lernajin Arcach Stepanakert (orm. „Լեռնային Արցախ“ Ֆուտբոլային Ակումբ Ստեփանակերտ, ""Lernajin Arcach" Futbolajin Akumby Stepanakert") - ormiański klub piłkarski z siedzibą w miejscowości Stepanakert.
Historia.
Chronologia nazw: 
Klub "Dinamo" został założony w mieście Stepanakert w 1927 roku. W 1950 zespół startował w rozgrywkach Pucharu ZSRR. W 1960 zmienił nazwę na "Karabach Stepanakert", a w 1969 debiutował w Klasie B, strefie zakaukaskiej Mistrzostw ZSRR. W 1970 po kolejnej reorganizacji systemu lig ZSRR klub spadł do Klasy B, rosyjskiej strefy 2, podgrupy 2. Następnie na rok pożegnał się z rozgrywkami profesjonalnymi. W 1972 ponownie występował w Drugiej Lidze, strefie 4, w której zajął ostatnie 19 miejsce i spadł do rozgrywek amatorskich. Dopiero w 1978 klub ponownie startował w Drugiej Lidze, strefie 4, w której występował do 1989. W 1989 przyjął nazwę "Arcach Stepanakert". Ostatnie dwa sezony Mistrzostw ZSRR (1990-1991) grał w Drugiej Niższej Lidze.
Następnie, kiedy w grudniu 1991 na terenie Górskiego Karabachu rozpoczął się konflikt zbrojny pomiędzy Ormianami i Azerami, piłkarskie rozgrywki przestały istnieć.
W 1995 w Erywaniu został założony klub o nazwie "Karabach Erywań", który kontynuował tradycje Arcachu Stepanakert w najwyższej lidze Armenii. W 2000 klub występował w Aradżin chumb po czym w 2001 powrócił do Bardsragujn chumb. W 2002 zmienił nazwę na "Lernajin Arcach Erywań", a w 2003 z przyczyn finansowych nie uczestniczył w rozgrywkach. W 2004 klub na krótki okres powrócił do Stepanakertu, jednak potem grał Aradżin chumb w na stadionie w Erywaniu. W latach 2005-2006 ponownie występował w najwyższej lidze. Potem zawiesił działalność, a dopiero w 2008 ponownie przeniósł się do Stepanakertu, i od sezonu 2009 jako "Lernajin Arcach Stepanakert" występował w mistrzostwach Górskiego Karabachu.

</doc>
<doc id="1680129" url="https://pl.wikipedia.org/wiki?curid=1680129" title="Mołdawa (rzeka)">
Mołdawa (rzeka)

Mołdawa (rum. "Moldova") – rzeka w północno-wschodniej Rumunii (Mołdawia), prawy dopływ Seretu w zlewisku Morza Czarnego. Jej długość wynosi 213 km, powierzchnia zlewni – 4299 km², średni przepływ – 32 m³/s.
Źródła położone są pod szczytem Lucina w górach Obcina Mestecăniș, następnie rzeka płynie na wschód przez Obcinele Bucovinei wąską i głęboką doliną. W okolicy miejscowości Gura Humorului zmienia kierunek na południowo-wschodni i wypływa na Wyżynę Mołdawską. Uchodzi do Seretu koło miasta Roman. Większość dopływów przyjmuje z prawej strony – z Karpat. Nieżeglowna, ale spławna. Zamarza na 2–3 miesiące w roku.

</doc>
<doc id="1680130" url="https://pl.wikipedia.org/wiki?curid=1680130" title="Yaritagua">
Yaritagua

Yaritagua – miasto w Wenezueli, w stanie Yaracuy, siedziba gminy Peña.
Według danych szacunkowych na rok 2009 liczy 118 589 mieszkańców..

</doc>
<doc id="1680132" url="https://pl.wikipedia.org/wiki?curid=1680132" title="Static Tensions">
Static Tensions

Static Tensions to czwarty album długogrający zespołu Kylesa, wydany 17 marca 2009, przez Prosthetic Records.
Lista utworów.
Wszystkie utwory napisane przez Phillipa Copea, Carla McGinelya i Laure Pleasants, jeżeli nie zaznaczono inaczej.

</doc>
<doc id="1680133" url="https://pl.wikipedia.org/wiki?curid=1680133" title="Tinaquillo">
Tinaquillo

Tinaquillo – miasto w Wenezueli, w stanie Cojedes, siedziba gminy Falcón.
Według danych szacunkowych na rok 2009 liczy 115 369 mieszkańców..

</doc>
<doc id="1680135" url="https://pl.wikipedia.org/wiki?curid=1680135" title="SMS Warasdiner">
SMS Warasdiner

SMS Warasdiner - austro-węgierski niszczyciel z początku XX wieku. Okręt ten został zamówiony przez Chiny. Według planów miał być pierwszą, prototypową jednostką typu liczącego 12 niszczycieli i nosić nazwę „Long Tuan” (龍湍). Niszczyciel miał być uzbrojony w dwie armaty okrętowe kalibru 76 mm L/50 firmy Armstrong, cztery armaty 47 mm L/50 tej samej firmy i dwie wyrzutnie torped kalibru 450 mm. Po wybuchu I wojny światowej z budowy następnych okrętów tego typu zrezygnowano, a prototypowa jednostka po przezbrojeniu w typowe dla Kaiserliche und Königliche Kriegsmarine działa została do niej wcielona 28 sierpnia 1914 roku. Okręt przetrwał wojnę. Po jej zakończeniu został przekazany Włochom. Okręt zezłomowano w 1920 roku.

</doc>
<doc id="1680136" url="https://pl.wikipedia.org/wiki?curid=1680136" title="Vademecum">
Vademecum

Vademecum, wademekum ( – „pójdź ze mną”; wymowa: "wademekum") – książka zawierająca zbiór podstawowych informacji z danej dziedziny, najczęściej o charakterze praktycznym, wydany w formie drukowanej.
Kompendium, podręcznik, przewodnik.

</doc>
<doc id="1680138" url="https://pl.wikipedia.org/wiki?curid=1680138" title="Guasdualito">
Guasdualito

Guasdualito – miasto w Wenezueli, w stanie Apure, siedziba gminy Páez.
Według danych szacunkowych na rok 2009 liczy 37 044 mieszkańców..

</doc>
<doc id="1680140" url="https://pl.wikipedia.org/wiki?curid=1680140" title="Aleksandr Lektorski">
Aleksandr Lektorski

Aleksandr Michajłowicz Lektorski, ros. Александр Михайлович Лекторский (ur. 27 października 1896 w stanicy Nowo-Titarowskaja w Rosji, zm. 19 września 1986 w San Francisco) – rosyjski wojskowy (pułkownik), emigracyjny działacz wojskowy, dowódca plutonu konnego przy sztabie 1 kozackiego pułku kawalerii Rosyjskiego Korpusu Ochronnego podczas II wojny światowej.
Ukończył gimnazjum w Jekaterynburgu, zaś w 1915 r. szkołę kawaleryjską w Jelizawietgradzie. Brał udział w I wojnie światowej jako porucznik czerkieskiego pułku konnego. Pod koniec 1917 r. wstąpił do nowo formowanych wojsk białych. Uczestniczył w tzw. 1 Kubańskim Marszu Lodowym w szeregach gwardyjskiego dywizjonu Kozaków kubańskich. W 1919 r. awansował do stopnia esauła. W poł. listopada 1920 r. wraz z wojskami białych ewakuował się z Krymu na wyspę Lemnos. Zamieszkał w Królestwie SHS. Był formalnie starsziną wojskowym dywizjonu lejbgwardii sotni Kozaków kubańskich i terskich. Po zajęciu Jugosławii przez wojska niemieckie w kwietniu 1941, wstąpił do nowo formowanego Rosyjskiego Korpusu Ochronnego. Od 1943 w stopniu pułkownika dowodził plutonem konnym przy sztabie 1 kozackiej dywizji kawalerii. Po zakończeniu wojny zamieszkał w USA. Od 1975 r. pełnił formalnie funkcję dowódcy dywizjonu carskiej straży przybocznej.Od 7 kwietnia 1976 aż do śmierci stał na czele Związku Żołnierzy Rosyjskiego Korpusu.
Linki zewnętrzne.
Biografia płk. Aleksandra M. Lektorskiego (jęz. rosyjski)

</doc>
<doc id="1680145" url="https://pl.wikipedia.org/wiki?curid=1680145" title="Most Ładodzki">
Most Ładodzki

Most Ładodzki (ros: "Ладожский мост") – najwyższy most na rzece Newa.
Znajduje się w obwodzie leningradzkim, w pobliżu Kirowska. Jest częścią drogi do Murmańska (droga federalna R21). Most został otwarty w 1981 i ma długość 655 metrów.

</doc>
<doc id="1680146" url="https://pl.wikipedia.org/wiki?curid=1680146" title="Skrill">
Skrill

Skrill (dawniej Moneybookers) – przedsiębiorstwo umożliwiające płatności online i transfer pieniędzy przez Internet, będących elektroniczną alternatywą dla tradycyjnych papierowych metod, takich jak czeki i polecenia zapłaty. Skrill umożliwia obsługę płatności dla stron internetowych, serwisów aukcji online i pozostałych podobnych serwisów.
W marcu 2007 Moneybookers został zakupiony przez Investcorp za 105 milionów euro. 9 marca 2009 został wystawiony na sprzedaż przez właścicieli Investcorp za ponad 400 mln euro.
Podobnie jak w przypadku innych serwisów tego typu (np. PayPal), Skrill wymaga weryfikacji identyfikacji użytkownika przed użyciem serwisu w celu minimalizacji oszustw i zapobieżeniu praniu brudnych pieniędzy. Dodatkowe etapy weryfikacji podnoszą limit transakcji do 20 000 euro lub odpowiednika w innej walucie na okres 90 dni. Skrill nie podejmuje dyskusji ze sprzedawcą, więc możliwość zwrotu funduszy z kart kredytowych jest ograniczona.
W 2011 Moneybookers powiadomił o zmianie nazwy na Skrill. Rebranding zakończony został w trzecim kwartale 2013.
Historia.
Domena moneybookers.com została utworzona 18 czerwca 2001, a serwis został uruchomiony dnia 1 kwietnia 2002 zgodnie z informacjami centrum prasowego Moneybookers.
Niemal 2 miliony użytkowników zarejestrowało się w Moneybookers w ciągu pierwszych 18 miesięcy funkcjonowania serwisu.
Od 2 września 2008 Moneybookers zadeklarował działanie we wszystkich krajach i obsługę ponad 5,5 milionów kont. W sierpniu 2013 roku Skrill Moneybookers posiadał ponad 36 milionów użytkowników.
Obecnie.
Skrill obsługuje 40 walut z całego świata i oferuje lokalne płatności w ponad 200 krajach. Skrill nie pozwala jednak użytkownikom z USA na przyjmowanie pieniędzy, a zagraniczni użytkownicy nie mogą wysyłać funduszy z użyciem kart lub kont zlokalizowanych w USA. Skrill umożliwia usługi płatności escrow (dla handlu online), bramki SMS i wysyłania faksów.
Skrill.com rezerwuje sobie prawo do blokowania dowolnego konta w dowolnym czasie w przypadku podejrzeń o naruszenie bezpieczeństwa konta, jak np. nieautoryzowany dostęp. Ponadto rezerwuje prawo do naliczania opłat na każde konto, w dowolnym czasie, gdy użytkownik złamie warunki umowy, na jakie zgodził się podczas rejestracji.
Status bankowy.
Skrill zarejestrowany jest w Wielkiej Brytanii i posiada licencję na działanie na terenie UE. Działalność Skrill jest regulowana przez Financial Services Authority Wielkiej Brytanii.

</doc>
<doc id="1680147" url="https://pl.wikipedia.org/wiki?curid=1680147" title="Michael Dingsdag">
Michael Dingsdag

Michael Dingsdag (ur. 18 października 1982 w Amsterdamie) – holenderski piłkarz występujący na pozycji środkowego obrońcy lub defensywnego pomocnika.
Kariera klubowa.
Michael Dingsdag zawodową karierę rozpoczął w 2001 w Vitesse Arnhem. W Eredivisie zadebiutował 14 października podczas przegranego 0:1 meczu z NEC Nijmegen. W sezonie 2001/2002 rozegrał łącznie trzy ligowe spotkania, razem ze swoją drużyną zajął piąte miejsce w tabeli Eredivisie i wywalczył awans do Pucharu UEFA. W pierwszej rundzie Vitesse wyeliminowało Rapid Bukareszt wygrywając z nim w dwumeczu 2:1. W drugiej rundzie holenderski klub zwyciężył z Werderem Brema, z którym najpierw wygrał 2:1, a następnie zremisował 3:3. Vitesse z rozgrywek Pucharu UEFA zostało wyeliminowane w trzeciej rundzie przez Liverpool, z którym dwukrotnie przegrało 0:1. Podczas sezonów 2002/2003 i 2003/2004 Dingsdag pełnił w swojej drużynie rolę rezerwowego. Miejsce w podstawowym składzie wywalczył sobie w sezonie 2004/2005, kiedy to wystąpił w 30 ligowych pojedynkach. Łącznie przez pięć lat spędzonych w Arnhem Dingsdag rozegrał 90 spotkań w Eredivisie i strzelił trzy bramki.
Latem 2006 Dingsdag podpisał kontrakt z Heerenveen. Ligowy debiut w barwach nowego klubu zanotował 19 sierpnia podczas zwycięskiego 3:2 pojedynku z ADO Den Haag. W sezonie 2006/2007 Holender wystąpił we wszystkich 34 meczach ligowych w wyjściowym składzie i razem ze swoim zespołem zajął w końcowej tabeli piąte miejsce. 24 listopada 2007 Dingsdag strzelił swojego pierwszego gola dla Heerenveen w przegranym 2:3 spotkaniu z De Graafschap, a "Duma Fryzji" w Eredivisie ponownie uplasowała się na piątej lokacie. Od początku rozgrywek 2008/2009 holenderski gracz w linii obrony swojego sezonu występował najczęściej z takimi zawodnikami jak Kristian Bak Nielsen, Michel Breuer, Goran Popow oraz Calvin Jong-a-Pin.
W letnim okienku transferowym 2010 Dingsdag przeszedł do szwajcarskiego Sionu. W 2013 roku trafił do Grasshoppers Zurych. W 2015 przeszedł do NAC Breda. W 2016 roku zakończył tam karierę.

</doc>
<doc id="1680149" url="https://pl.wikipedia.org/wiki?curid=1680149" title="Barinitas">
Barinitas

Barinitas − miasto w Wenezueli, w stanie Barinas, siedziba gminy Bolívar. Według danych szacunkowych na rok 2009 liczy 42 421 mieszkańców.

</doc>
<doc id="1680153" url="https://pl.wikipedia.org/wiki?curid=1680153" title="Walter Plaikner">
Walter Plaikner

Walter Plaikner (ur. 24 października 1951 w Chienes) – włoski saneczkarz startujący w dwójkach, mistrz olimpijski, medalista mistrzostw świata i Europy.
Kariera.
Pierwszy sukces w karierze osiągnął w 1971 roku, kiedy w parze z Paulem Hildgartnerem zdobył złoty medal w dwójkach podczas mistrzostw Europy w Imst. W tym samym składzie zdobyli też złote medale na mistrzostwach świata w Olang (1971) i mistrzostwach Europy w Olang (1974) oraz brąz podczas mistrzostw świata w Oberhofie. W 1972 roku wywalczył złoto na igrzyskach olimpijskich w Sapporo, ex aequo z parą Horst Hörnlein/Reinhard Bredow z NRD. Brał też udział w igrzyskach w Innsbrucku w 1976 roku, zajmując jedenaste miejsce.

</doc>
<doc id="1680154" url="https://pl.wikipedia.org/wiki?curid=1680154" title="Li`l Wally">
Li`l Wally



</doc>
<doc id="1680157" url="https://pl.wikipedia.org/wiki?curid=1680157" title="Magnus I">
Magnus I



</doc>
<doc id="1680158" url="https://pl.wikipedia.org/wiki?curid=1680158" title="Magnus I (Saksonia-Lauenburg)">
Magnus I (Saksonia-Lauenburg)

Magnus I (ur. 1470, zm. 1 sierpnia 1543) – książę saski na Lauenburgu 1507–1543.
Był synem Jana V, księcia saskiego na Lauenburgu, i jego żony Doroty Hohenzollern.
W listopadzie 1509 w Wolfenbüttel poślubił Katarzynę, księżniczkę brunszwicką. Z tego małżeństwa pochodzili:

</doc>
<doc id="1680159" url="https://pl.wikipedia.org/wiki?curid=1680159" title="Bużora">
Bużora



</doc>
<doc id="1680161" url="https://pl.wikipedia.org/wiki?curid=1680161" title="SMS Csikos">
SMS Csikos



</doc>
<doc id="1680162" url="https://pl.wikipedia.org/wiki?curid=1680162" title="SMS Huszar (1905)">
SMS Huszar (1905)



</doc>
<doc id="1680163" url="https://pl.wikipedia.org/wiki?curid=1680163" title="SMS Huszar (1910)">
SMS Huszar (1910)



</doc>
<doc id="1680164" url="https://pl.wikipedia.org/wiki?curid=1680164" title="SMS Pandur">
SMS Pandur



</doc>
<doc id="1680165" url="https://pl.wikipedia.org/wiki?curid=1680165" title="SMS Reka">
SMS Reka



</doc>
<doc id="1680166" url="https://pl.wikipedia.org/wiki?curid=1680166" title="SMS Scharfschutze">
SMS Scharfschutze



</doc>
<doc id="1680169" url="https://pl.wikipedia.org/wiki?curid=1680169" title="Franciszek I saski">
Franciszek I saski

Franciszek I (ur. 1510, zm. 19 marca 1581) – książę saski na Lauenburgu.
Był synem Magnusa I, księcia saskiego na Lauenburgu, i Katarzyny brunszwickiej. 8 lutego 1540 w Dreźnie poślubił Sybillę, córkę Henryka, księcia Saksonii. Z tego małżeństwa pochodzili:

</doc>
<doc id="1680172" url="https://pl.wikipedia.org/wiki?curid=1680172" title="Klad różowych">
Klad różowych



</doc>
<doc id="1680174" url="https://pl.wikipedia.org/wiki?curid=1680174" title="Koherencyjna tomografia optyczna">
Koherencyjna tomografia optyczna

Koherencyjna tomografia optyczna, optyczna tomografia koherencyjna, OCT (od ang. "optical coherence tomography") – tomografia optyczna z użyciem światła częściowo spójnego (koherentnego), będąca techniką interferometryczną z zastosowaniem głównie światła o długości fali bliskiej falom podczerwonym. Jest to metoda odbioru i przetwarzania sygnału optycznego polegająca na przechwytywaniu, z rozdzielczością rzędu mikrometrów, trójwymiarowych obrazów uzyskiwanych z ośrodków rozpraszających optycznie (np. tkanek biologicznych).
W zależności od właściwości źródła światła (użyte mogą być diody superluminescencyjne, ultrakrótkie lasery pulsacyjne i lasery superciągłe), OCT może osiągnąć submikrometryczną rozdzielczość przy szerokopasmowych źródłach emitujących fale o długości ponad 100 nm.
Koherencyjna tomografia optyczna jest jedną z wielu technik tomografii optycznej. Komercyjnie dostępne urządzenia mają różnorodne zastosowania, między innymi w procesie restauracji architektury czy diagnostyce medycznej, szczególnie w okulistyce do nieinwazyjnego badania oczu i uzyskiwania szczegółowych obrazów wnętrza siatkówki. Ostatnio koherencyjna tomografia optyczna zaczęła również być stosowana w kardiologii interwencyjnej jako sposób diagnozy choroby niedokrwiennej serca. Wdrożenie koherentnych tomografów optycznych w domenie częstotliwości umożliwiło uzyskanie wyższego stosunku sygnału do szumu, pozwalając na szybszy odbiór sygnału.
Wstęp.
Wielu naukowców podejmowało próby badania struktur oka "in vivo" metodą interferometrii. Pierwsze dwuwymiarowe odwzorowanie dna ludzkiego oka, uzyskane metodą interferometrii światła białego, zostało zaprezentowane na konferencji ICO-15 SAT w 1990. Dzięki pracy Naohiro Tanno, późniejszego profesora na Yamagata University, metoda OCT dająca mikrometryczną rozdzielczość oraz obraz przekroju poprzecznego tkanki stała się wiodącą wśród innych biomedycznych technik obrazowania tkanek. Szczególnie nadaje się do zastosowań okulistycznych oraz obrazowania innych tkanek, gdzie wymagana jest wysoka rozdzielczość i milimetrowa głębokość obrazowania.
Pierwsze obrazy OCT "in vivo" – pokazujące struktury siatkówki – zostały opublikowane w 1993. OCT używane było też w różnych projektach konserwacji i restauracji dzieł sztuki m.in. do badania i analizy kolejnych warstw obrazów. OCT ma wiele zalet nad innymi technikami medycznego obrazowania.
Ultrasonografia, badanie rezonansem magnetycznym, mikroskopia konfokalna i OCT są różnie przystosowane do morfologicznego obrazowania tkanek: pierwsze dwie techniki mogą odwzorowywać całe ciało, ale w niskiej rozdzielczości obrazu (zwykle ułamek milimetra), trzecia daje obrazy o rozdzielczości dużo mniejszej niż 1 mikrometr, do 100 mikrometrów w głąb, czwarta bada już do głębokości 500 mikrometrów, lecz w niższej rozdzielczości (od 10 do 20 mikrometrów).
OCT opiera się na interferometrii niskokoherentnej. W konwencjonalnej interferometrii o długiej koherencji (laserowej) interferencja światła występuje na dystansie metrów. W OCT interferencja ta jest skrócona do odległości rzędu mikrometrów dzięki użyciu szerokopasmowych źródeł światła (źródeł, które mogą emitować światło w szerokim zakresie częstotliwości). Światło o szerokich pasmach może być generowane przez użycie diod superluminescencyjnych lub laserów o bardzo krótkich impulsach. Białe światło także może być źródłem szerokopasmowym o niższej mocy.
Światło w układach OCT jest rozłamywane na dwie wiązki: wiązkę próbki (zawierającą część pochodzącą od przedmiotu badanego) oraz wiązkę referencyjną (zwykle od lustra). Połączenie światła odbitego od próbki oraz światła odniesienia od części referencyjnej tworzy obraz interferencji, ale tylko jeśli światło z obu wiązek przebyło tę samą drogę optyczną (to znaczy, że ich różnica była mniejsza niż długość koherencji). Poprzez skanowanie lustra w wiązce referencyjnej można otrzymać charakterystykę odbijania światła przez próbkę. Części próbki odbijające dużo światła będą interferować bardziej niż te odbijające go mniej. Światło znajdujące się poza długością koherencji nie będzie interferować. Ta charakterystyka odbijania, tak zwany skan A, zawiera informacje o przestrzennych wymiarach i położeniu struktur obiektu badanego. Tomogram przekrojowy (skan B) można uzyskać przez połączenie szeregu skanów A.
Proste wyjaśnienie.
Koherencyjna tomografia optyczna jest metodą diagnostyczną pozwalającą na otrzymywanie podpowierzchniowych obrazów materiałów pół- i nieprzezroczystych (nieprzepuszczających światła) w bardzo dobrej rozdzielczości, zbliżonej nawet do rozdzielczości mikroskopu o niskiej mocy optycznej. Jest ona używana do uzyskiwania obrazów biologicznych tkanek i ich przekrojów.
OCT wzbudza duże zainteresowanie w środowisku medycznym, ponieważ pozwala na badania morfologii tkanek z dużo wyższą rozdzielczością (wyższą od 10 μm) niż przy innych sposobach obrazowania, jak rezonans magnetyczny czy metoda ultradźwiękowa.
Głównymi zaletami OCT są:
OCT pozwala na uzyskanie wysokiej rozdzielczości obrazu, gdyż opiera się na działaniu fal świetlnych, a nie radiowych czy dźwiękowych o dużo mniejszych częstotliwościach. Wiązka optyczna kierowana jest na tkankę, a mała jej część, która odbija się od elementów pod powierzchnią, jest na powrót rejestrowana. Niemniej większość światła nie odbija się, lecz jest rozpraszana pod dużymi kątami. W konwencjonalnych metodach obrazowania to szeroko rozpraszane światło zaciemnia obraz, jednak OCT wykorzystuje interferometrię, aby zarejestrować długość drogi przebytej przez fotony i odrzucić większość tych, które uległy już rozproszeniu kilka razy przed dotarciem do odbiornika. Dzięki temu OCT pozwala utworzyć szczegółowe trójwymiarowe obrazy nawet grubych próbek poprzez odrzucenie sygnału tła, który zaburzałby odbiór światła odbitego bezpośrednio od powierzchni próbki.
Pośród nieinwazyjnych metod trójwymiarowego obrazowania OCT wykazuje podobieństwo do obrazowania ultradźwiękowego, które także korzysta ze zjawiska echa. Inne metody obrazowania używane w diagnostyce medycznej (np. rezonans magnetyczny) nie opierają się na echolokacji.
Technika ta ogranicza się do obrazowania jedynie 1–2 mm w głąb pod powierzchnią tkanki biologicznej, ponieważ głębiej światło ulega większemu rozproszeniu i ilość światła odbitego bez rozproszenia jest zbyt mała, by mogła zostać zarejestrowana.
Przy używaniu metody OCT nie jest wymagane wcześniejsze przygotowanie próbki, a obrazy mogą zostać otrzymane bez dotykania jej, a nawet przez warstwę przezroczystej błony czy okna. Zaletą jest też użycie fal o długości zbliżonej do fal podczerwonych – są one bezpieczne dla oka i nie powodują uszkodzenia tkanek.
Teoria.
OCT działa na zasadzie interferometrii światła białego lub niskokoherentnej. Układ optyczny zazwyczaj składa się z interferometru (zwykle Michelsona) z niskokoherentnym, szerokopasmowym źródłem światła (rys. 1). Światło jest rozdzielane na wiązkę referencyjną i wiązkę próbki, a następnie ponownie łączone.
Domena czasu OCT.
W domenie czasu OCT droga przebyta przez falę w wiązce referencyjnej jest przesunięta podłużnie w czasie.
Właściwością niskokoherentnej interferometrii jest obecność interferencji (np. w postaci czarnych i białych pierścieni) jedynie pod warunkiem niskiej różnicy przebytych dróg (w obszarze długości koherencji źródła światła). Taka interferencja nazywa się autokorelacją dla symetrycznego interferometru (kiedy oba ramiona mają ten sam współczynnik odbicia) lub przekrojową korelacją w najczęstszym przypadki. Obwiednia modulacji zmienia się wraz ze zmianą długości przebytej drogi, gdzie szczyt obwiedni odpowiada dopasowaniu tej długości.
Interferencja dwóch częściowo spójnych wiązek światła może być przedstawiona jako natężenie źródła, formula_1
gdzie formula_3 oznacza stosunek rozdzielania wiązek interferometru, a formula_4 jest zespolonym stopniem spójności, natomiast formula_5 to opóźnienie czasowe. Zespolony stopień spójności może zostać przedstawiony jako funkcja Gaussa:
gdzie formula_7 oznacza szerokość widmową źródła w optycznej domenie częstotliwości, a formula_8 jest środkową częstotliwością optyczną źródła. We wzorze (2), obwiednia Gaussa jest modulowana amplitudowo przez nośnik optyczny. Szczyt obwiedni reprezentuje położenie badanej próbki, gdzie amplituda zależy od charakterystyki odbijania powierzchni. Przekaz optyczny zgodnie z prawem Dopplera jest wynikiem skanowania interferometrycznego, a częstotliwość tej modulacji kontrolowana jest przez szybkość skanowania. Dlatego przesunięcie jednego ramienia interferometru ma dwie funkcje: skanowanie w głąb oraz dopplerowską zmianę na nośniku optycznym (uzyskiwaną przez zmiany długości przebytej drogi). W OCT nośnik ten ma częstotliwość wyrażaną wzorem:
gdzie formula_8 jest środkową częstotliwością optyczną źródła, formula_11 jest prędkością skanowania zmian długości przebytej drogi, a formula_12 jest prędkością światła.
Osiowe i boczne rozdzielczości OCT nie są z sobą sprzężone; pierwsza odpowiada długości koherencji źródła światła, natomiast druga jest funkcją optyki. Osiowa rozdzielczość OCT może być określona wzorem:
Domena częstotliwości (FD-OCT).
W domenie częstotliwości OCT szerokopasmowa interferencja otrzymywana jest przez użycie spektralnie rozdzielonych detektorów (przez kodowanie częstotliwości optycznych w czasie za pomocą skanującego widmowo źródła albo przez rozpraszający detektor, na przykład siatkę dyfrakcyjną i układ liniowych detektorów). Dzięki zależności między autokorelacją oraz widmową gęstością mocy, można natychmiastowo obliczyć głębokość skanu za pomocą transformacji Fouriera, korzystając z uzyskanych widm, bez potrzeby poruszania ramieniem referencyjnym. Ta właściwość znacząco poprawia szybkość obrazowania, podczas gdy straty stosunku sygnału do szumu także są zminimalizowane, a SNR jest proporcjonalny do liczby odbieranych przez detektor elementów. Równoległy odbiór wielu różnych długości fali ogranicza zakres skanowania, podczas gdy pełna szerokość widmowa ustanawia rozdzielczość osiową.
Przestrzennie kodowana domena częstotliwości OCT (domena spektralna z zastosowaniem transformacji Fouriera).
SEFD-OCT uzyskuje informacje o widmie poprzez rozdzielenie różnych częstotliwości optycznych na prążkowym detektorze (układ CCD lub CMOS) przez rozpraszający obiekt (rys. 4). Dzięki temu informacja o całym skanie w głąb może zostać otrzymana po jednorazowym naświetleniu. Niemniej jednak, wysoki stosunek sygnału do szumu charakterystyczny dla FD-OCT jest zmniejszony z powodu niższego zakresu dynamicznego prążkowych detektorów, co daje SNR rzędu ok. 10 dB dla dużych szybkości skanowania. Nie jest to jednak problemem dla pracy na długościach fali zbliżonych do 1300 nm, ponieważ zakres dynamiczny nie jest tak ważny w tym zakresie długości fali.
Czasowo kodowana domena częstotliwości OCT (laser strojony OCT).
TEFD-OCT jest kombinacją zalet standardowego TD oraz SEFD-OCT. W tym przypadku, widmowe składowe nie są kodowane przez przestrzenne oddzielenie, ale są zakodowane w czasie. Przefiltrowane (lub wytworzone w serii kolejnych krótkich sygnałów częstotliwości) widmo jest odtwarzane przed transformacją Fouriera. Przez dostosowanie źródła światła do częstotliwości, układ optyczny (rys. 5) staje się prostszy od SEFD, ale sam proces skanowania przenosi się z ramienia odniesienia TD-OCT do źródła światła TEFD-OCT. Zaletą takiego rozwiązania jest wysoki wskaźnik wykrywania stosunku sygnału do szumu SNR, podczas gdy laser strojony osiąga bardzo małą szerokość pasma przy wysokich częstotliwościach (20–200 kHz). Wadami są nielinearności w długości fali (szczególnie dla wysokich częstotliwości), poszerzanie się szerokości pasma dla dużych częstotliwości oraz wysoka czułość na ruch próbki (poniżej zakresu nanometrów).
Metody skanowania.
Skupianie wiązki światła w punkcie na powierzchni badanego obiektu i ponowne połączenie odbitego światła z wiązką referencyjną, daje w wyniku interferogram z informacją o obiekcie odpowiadającą pojedynczemu skanowi A (tylko oś Z). Skanowanie obiektu może być dokonane przez zarówno skanowanie światła na obiekcie, jak i poruszanie badanym obiektem. Skan liniowy da w wyniku dwuwymiarowy zbiór danych odpowiadających przekrojowi (skan osi X-Z), podczas gdy skan powierzchniowy daje trójwymiarowy zbiór danych odpowiadających obrazowi przestrzennemu (skan osi X-Y-Z), zwany pełnopolowym OCT.
Konfokalne OCT.
Systemy oparte o konfokalne (jednopunktowe) OCT skanują obiekt w dwóch bocznych wymiarach i rekonstruują trójwymiarowy obraz, używając informacji o głębokości uzyskanej z badania koherencji światła poprzez skanującą osiowo wiązkę referencyjną (rys. 2). Dwuwymiarowe skanowanie poprzeczne jest wdrożone elektromechanicznie poprzez poruszanie obiektem z użyciem stolika przesuwnego oraz nowatorskiego skanera mikroelektromechanicznego.
Równoległe (pełnopolowe) OCT.
Równoległe OCT z użyciem kamery z matrycą CCD używane jest w przypadku gdy cała próbka jest oświetlona i zwrócona przodem do CCD (eliminuje się skan boczny). Poprzez przesuwanie lustra referencyjnego i otrzymywanie kolejnych obrazów "en face", tworzy się obraz trójwymiarowy.
Układ inteligentnych detektorów dla równoległego TD-OCT.
Dwuwymiarowy układ inteligentnych detektorów stworzonych za pomocą 2 µm technologii układów scalonych użyty był dla demonstracji pełnopolowego OCT. Składał się z prostego układu optycznego, gdzie każdy piksel z układu detektorów 58x58 zachowywał się jak pojedyncza fotodioda i zawierał własny obwód elektryczny do demodulacji.
Dodatkowe zastosowania.
Koherencyjna tomografia optyczna jest uznaną metodą obrazowania medycznego. Jest powszechnie używana do otrzymywania wysokiej jakości obrazów przednich części oka i siatkówki, co jest szybką metodą natychmiastowej diagnozy i oceny degeneracji aksonów u pacjenta ze stwardnieniem rozsianym czy zwyrodnieniem plamki żółtej. Badania wykazały, że OCT sprawdza się jako narzędzie do obserwowania postępowania jaskry. Badacze zajmują się też sposobem używania dziedziny częstotliwości OCT do obrazowania tętnic wieńcowych w celu wczesnego wykrycia chorób układu krwionośnego. Badacze używali także OCT aby uzyskać szczegółowe obrazy mózgów myszy za pomocą przejrzystego „okna” zrobionego z ditlenku cyrkonu wczepionego w czaszkę.
Koherencyjna tomografia optyczna jest coraz częściej używana do nieinwazyjnych pomiarów grubości materiałów, zwłaszcza cienkich płytek krzemowych i złożonych płytek półprzewodnikowych, chropowatości powierzchni, obrazowania powierzchni i przekroju, a także badania ubytku objętości. Metoda OCT przydaje się w zastosowaniach inżynieryjnych i przemysłowych tam, gdzie należy zbadać trudno dostępne obszary i poznać ich wewnętrzną budowę, szczególnie gdy środowisko nie sprzyja wykorzystaniu innych metod – na przykład jest radioaktywne, zbyt zimne lub gorące.

</doc>
<doc id="1680175" url="https://pl.wikipedia.org/wiki?curid=1680175" title="Lil' Wally">
Lil' Wally



</doc>
<doc id="1680177" url="https://pl.wikipedia.org/wiki?curid=1680177" title="FK Guliston">
FK Guliston

FK Guliston (uzb. «Guliston» futbol klubi, ros. Футбольный клуб «Гулистан», "Futbolnyj Kłub "Gulistan"") – uzbecki klub piłkarski, mający siedzibę w mieście Guliston na zachodzie kraju. Założony w roku 1962.
W latach 1993, 1994, 2000, 2003 i 2013 występował w Oʻzbekiston PFL.
Historia.
Chronologia nazw:
Piłkarska drużyna Paxtachi została założona w miejscowości Guliston w 1962 roku. W 1969 zespół debiutował w Klasie B, strefie średnio-azjatyckiej Mistrzostw ZSRR. W 1981 zajął środkowe 11. miejsce w Drugiej Ligi, strefy 6, ale w następnym sezonie już nie występował w rozgrywkach profesjonalnych. Dopiero w 1991 jako Gulistonchi Guliston ponownie przystąpił do rozgrywek profesjonalnych, gdzie zajął 21. miejsce (z 26 drużyn) w Drugiej Niższej Lidze, strefie 9.
W 1992 przyjął nazwę Shifokor Guliston i debiutował w Pierwszej Lidze Uzbekistanu. Zajął pierwsze miejsce i awansował do Wyższej Ligi Uzbekistanu, w której występował przez dwa sezony. W 1994 zmienił nazwę na FK Guliston, ale zajął ostatnie 16 miejsce i spadł do Pierwszej Ligi. W 1999 klub nawet występował w Drugiej Lidze Uzbekistanu. 
Aby powrócić do Wyższej Ligi, przed rozpoczęciem sezonu 2000 klub połączył się z FK Yangiyer, który miał kłopoty finansowe, oraz zajął jego miejsce w Wyższej Lidze. Jednak taka fuzja też nie pomogła utrzymać w lidze - klub ulokował się na 18 pozycji (z 20 drużyn) i spadł do Pierwszej Ligi. W 2001 nastąpiła zmiana nazwy klubu na Sirdaryo Guliston, a w 2002 klub zdobył mistrzostwo Pierwszej Ligi i wrócił do Wyższej Ligi. Powrót był nieudany, tak jak zajął ostatnie 16 miejsce i wrócił do Pierwszej Ligi. W latach 2007-2009 przez 3 sezony ponownie grał w Drugiej Lidze. W 2008 wrócił do poprzedniej nazwy.
Od 2010 występuje w Pierwszej Lidze, z wyjątkiem 2013, kiedy to po raz kolejny "na rok wskoczył" do Wyższej Ligi. 
Sukcesy.
Trofea międzynarodowe.
Nie uczestniczył w rozgrywkach azjatyckich (stan na 31-05-2015).
Stadion.
Klub rozgrywa swoje mecze domowe na stadionie Metalurg w Guliston, który może pomieścić 12,400 widzów.
Piłkarze.
Znani piłkarze:

</doc>
<doc id="1680178" url="https://pl.wikipedia.org/wiki?curid=1680178" title="Garo">
Garo

Garo – lud zamieszkujący stan Meghalaya w Indiach oraz przygraniczne obszary Bangladeszu. Nazywają sami siebie "Achik-Mande" (w języku garo: "achik" „wzgórze”, "mande" „lud”). Są drugim liczbowo ludem w Meghalaya i stanowią około jednej trzeciej populacji stanu. Ocenia się, że w sumie w Indiach i Bangladeszu mieszkają 2 miliony Garo (2001).
Garo wyznawali tradycyjną animistyczną religię Songsarek, obecnie jednak większość jest chrześcijanami, z przewagą baptyzmu.

</doc>
<doc id="1680183" url="https://pl.wikipedia.org/wiki?curid=1680183" title="Manuel Sanguinetti">
Manuel Sanguinetti

Manuel Sanguinetti - piłkarz urugwajski, obrońca.
Jako piłkarz River Plate Montevideo wziął udział w turnieju Copa América 1939, gdzie Urugwaj został wicemistrzem Ameryki Południowej. Sanguinetti zagrał we wszystkich czterech meczach - z Ekwadorem, Chile, Paragwajem (w 85 zmienił go Félix Zaccour) i Peru (w 84 zmienił go Félix Zaccour).
Po mistrzostwach kontynentalnych Sanguinetti przeniósł się do Argentyny, gdzie w latach 1939-1944 grał w klubie CA Independiente. Razem z Independiente w 1939 roku zdobył tytuł mistrza Argentyny. Łącznie rozegrał w tym klubie 82 mecze.
Od 12 października 1938 roku do 12 lutego 1939 roku Sanguinetti rozegrał w reprezentacji Urugwaju 5 mrczów i nie zdobył żadnej bramki.

</doc>
<doc id="1680185" url="https://pl.wikipedia.org/wiki?curid=1680185" title="Aniela Dziewulska-Łosiowa">
Aniela Dziewulska-Łosiowa

Aniela Dziewulska-Łosiowa (ur. 20 czerwca 1916 w Krakowie, zm. 10 stycznia 2004 w Warszawie) – astronom, geofizyk, stworzyła unikalne pomiary ozonu atmosferycznego, kronikarz zesłanców syberyjskich.
Życiorys.
Wczesne lata.
W młodości mieszkała w Wilnie. Była córką profesora Władysława Dziewulskiego, który był rektorem Uniwersytetu Stefana Batorego oraz dyrektorem Obserwatorium Astronomicznego. Studiowała astronomię na wydziale matematyczno-przyrodniczym Uniwersytecie Stefana Batorego w Wilnie uzyskując we wrześniu 1938 stopień magistra astronomii — było to ostatnie przed wojną magisterium z astronomii w Polsce. Była żoną Leona Łosia.
Działalność w konspiracji.
Podczas wojny uczestniczyła w tajnym nauczaniu, a od jesieni 1942 r. jako żołnierz Armii Krajowej (pseudonim "Krystyna") włączyła się w działalność konspiracyjną w okręgu wileńskim. Aresztowana 17 września 1944 r. przez NKWD, została w 1945 r. skazana na 10-letnie zesłanie na Syberię. Była więźniem obozu pracy w Prawieniszkach. Napisała wspomnienia w dwóch książkach, które m.in. opisują losy kobiet zesłanych na Syberię. Za swoją działalność w konspiracji została odznaczona m.in. Krzyżem Walecznych, Srebrnym Krzyżem Zasługi z Mieczami, Krzyżem Armii Krajowej oraz Medalem Wojska.
Kariera naukowa.
1 października 1938 r. objęła stanowisko asystenta przy katedrze astronomii Uniwersytetu Wileńskiego, na którym pracowała aż do zamknięcia Uniwersytetu i Obserwatorium przez okupacyjne władze litewskie. Uzyskała doktorat w 1967 roku w Instytucie Geofizyki Uniwersytetu Warszawskiego i docenturę w 1974 roku. W 1955 roku po powrocie z zesłania podjęła działalność naukową, początkowo w Obserwatorium Astronomicznym w Piwnicach k. Torunia, a następnie w Warszawie, w Państwowym Instytucie Hydrologiczno-Meteorologicznym. Następnie od roku 1959 pracowała w Instytucie Geofizyki Polskiej Akademii Nauk, gdzie od 1974 r. do emerytury w 1981 roku była kierownikiem Zakładu Fizyki Atmosfery Instytutu Geofizyki PAN. Pracowała tam do września 1990 roku.
Jej największym dorobkiem naukowym jest stworzenie w Obserwatorium Geofizycznym w Belsku stacji pomiarów ozonu atmosferycznego, działającej od 1963 r. do chwili obecnej, co jest ewenementem w skali światowej. Jest też m.in. autorką książki "Ozon w atmosferze"

</doc>
<doc id="1680195" url="https://pl.wikipedia.org/wiki?curid=1680195" title="Eugen Fraenkel">
Eugen Fraenkel

Eugen Fraenkel (ur. 28 września 1853 w Prudniku, zm. 20 grudnia 1925 w Hamburgu) – niemiecki lekarz patolog i bakteriolog. Pracując w Eppendorfer Krankenhaus, odkrył pałeczki wywołujące zgorzel gazową ("Clostridium perfringens", dawniej nazywane "Bacillus Fraenkeli").
Życiorys.
Eugen Fraenkel pochodził z rodziny żydowskiej. Jego ojcem był doktor medycyny Wolff Wilhelm Fraenkel (1826–1901), a matką Johanna Haase (1833–1908). W 1880 poślubił Marie Deutsch (1861–1944). Marie była córką Marcusa Deutscha i Cäcilie Fränkel (córka Samuela Fränkla). Mieli troje dzieci: Maxa (1882–1938), Hansa (1888–1971) i Margarete (1884–1944). Po zawarciu małżeństwa przeprowadzili się do Hamburga i przeszli na protestantyzm.
W 1892 Eugen Fraenkel jako pierwszy wykrył przyczynę szerzącej się w Hamburgu cholery. W tym samym roku we współpracy z Williamem Welchem odkrył laseczkę zgorzeli gazowej, zwanej również bakterią Welcha-Fraenkla.
Podczas I wojny światowej służył jako lekarz frontowy w Armii Cesarstwa Niemieckiego.
Marie zginęła w obozie koncentracyjnym Theresienstadt. Max, lekarz w Hamburgu, popełnił samobójstwo pod presją antysemickich szykan. Hans pracował jako ekonomista i publicysta w Szwajcarii; jego potomkowie mieszkają w Szwajcarii i we Włoszech. Margarete (po mężu Kuttner) przeniosła się do Berlina; zginęła w komorze gazowej w Auschwitz-Birkenau w listopadzie 1944 roku.

</doc>
<doc id="1680197" url="https://pl.wikipedia.org/wiki?curid=1680197" title="Stanisław Kossecki (1739–1820)">
Stanisław Kossecki (1739–1820)

Stanisław Kossecki herbu Rawicz (ur. 1739, zm. 21 lipca 1820).
Pisarz, poseł na sejm, wojski większy, chorąży Kawalerii Narodowej. Komornik graniczny buski 1771. Komornik graniczny latyczowski 1776-1784. Miecznik podolski 1785. Cześnik podolski 1791. Był posłem na Sejm Czteroletni od 1790 roku z województwa podolskiego. Przystąpił do konfederacji targowickiej.
Kawaler Orderu Świętego Stanisława. Sędzia Sądów Marszałkowskich. 
Ojciec wicereferendarza stanu Aleksandra, pułkownika Księstwa Warszawskiego Michała, marszałka powiatu latyczewskiego Władysława, generała Królestwa Polskiego Franciszka Ksawerego, a także Pelagii, żony Floriana Wydżgi h. Jastrzębiec.

</doc>
<doc id="1680199" url="https://pl.wikipedia.org/wiki?curid=1680199" title="Deuteria">
Deuteria

Deuteria – królowa Franków (od 533 do 536) przez drugie małżeństwo z Teodebertem I, królem Austrazji i Reims.
Życiorys.
Galo-Rzymianka z Prowansji. Pochodząca prawdopodobnie z możnej rodziny z Owerni, Deuteria byłaprawdopodobnie związana z Sydoniuszem Apolinarym, świętym Awitusem z Vienne i cesarzem Awitusem. Przed ślubem z Teodebertem żyła w Septymanii (obecnie w przybliżeniu odpowiada regionowi Langwedocja-Roussillon we Francji) która była wówczas w posiadaniu Wizygotów. Miała męża i córkę Adię.
Królowa Franków.
W celu zdobycia regionu Septymania, Teodebert I poprowadził kampanię wojskową w 533. Zajął najpierw miasto Die, później Lodève i Béziers, a następnie wysłał do zarządcy Cabrières żądanie kapitulacji ludności. Aby uniknąć niepotrzebnego rozlewu krwi Deoteria wysłała list którego treść przytacza Grzegorz z Tours: „"Bardzo dobry panie, nikt nie może ci się oprzeć. Oddajemy ci nasze miasto i nas samych jako poddanych"”.
Teodebert I musiał jednak opuścić Septymanię, gdyż w Austrazji umierał jego ojciec Teuderyk I (rok 534), i to on miał objąć po nim następstwo, jego rywalami byli stryj Chlotar I i Childebert I. Po uzyskaniu tytułu króla, wziął Deuterię za żonę. Byli małżeństwem w latach 533–534, choć planowano małżeństwo Teodeberta z Wizygardą (Wisigardis), córką króla Longobardów Wacho.
Deuteria urodziła syna Teudebalda. Małżeństwo miało też córkę Bertoare.
Uwagi.
Tożsamość matki Teudebalda jest często kwestionowana, wiele źródeł twierdzi, że jego matką była Deuteria, a kilka innych że Wizygarda (druga żona Teodeberta I).
To, że jego matką była Deuteria, jest o wiele bardziej prawdopodobne, gdyż Teudebald urodził się prawdopodobnie w latach 534–535 (żoną Teodeberta I była wtedy właśnie Deuteria), została ona oddalona po zabójstwie córki w 536 i dopiero wtedy król wziął za żonę Wizygardę (w 540).
Dzieciobójstwo.
W 536 roku, myśląc, że jej wówczas nastoletnia córka Adia stanie się jej rywalką, Deuteria zabiła swą córkę. Prawdopodobnie obawiała się, że jej mąż Teodebert I zwróci uwagę na jej rozkwitającą urodę.
Morderstwo miało miejsce w pobliżu Verdun. Deuteria wsadziła córkę do powozu ciągniętego przez dzikie woły. Adia jeździła powozem w pustym zbiorniku obok mostu nad rzeką Moza. W pewnym momencie jej matka dała znak, żeby spuścić wodę do zbiornika i Adia utopiła się w rzece.
Odrzucenie.
Arystokracja Austrazji niechętna obcej królowej zmusiła Teodeberta I do jej oddalenia i poślubienia Wizygardy.
Po tym morderstwie status Deuterii jako królowej Franków i ulubionej żony króla Teodeberta uległ zmianie. Pod naciskiem arystokracji wzięli rozwód i Deoteria została wydalona z dworu męża zostawiając tam nieletniego syna Teudebalda. Król zmarł kilka lat później, ale nikt nie odważył się wezwać matki następcy tronu z powrotem do pałacu.

</doc>
<doc id="1680206" url="https://pl.wikipedia.org/wiki?curid=1680206" title="Piro Malaveci">
Piro Malaveci

Piro Malaveci (ur. 22 listopada 1945 w Tiranie) – albański aktor. 
Życiorys.
W 1972 ukończył studia aktorskie w Instytucie Sztuk w Tiranie i rozpoczął pracę w Teatrze Ludowym (alb. Teatri Popullor). 
W filmie albańskim zadebiutował w 1978 rolą drugoplanową w telewizyjnej produkcji "Kur hidheshin themelet". Zagrał jeszcze w 6 filmach fabularnych.

</doc>
<doc id="1680207" url="https://pl.wikipedia.org/wiki?curid=1680207" title="Petrit Malaj">
Petrit Malaj

Petrit Malaj (ur. 12 grudnia 1961 we Wlorze) – albański aktor i polityk.
Życiorys.
W 1985 ukończył studia aktorskie w Instytucie Sztuk w Tiranie i rozpoczął pracę pedagoga w Instytucie. W latach 1995–1996 kształcił się w Akademii Teatralnej w Paryżu, a także w hiszpańskim Teatrze Murcja, staż aktorski odbył we włoskim Bari. Od 1998 kierował Wydziałem Sztuki Scenicznej w Akademii Sztuk w Tiranie, uzyskując w 2004 tytuł profesora. W 2008 został wybrany rektorem Akademii Sztuk. W latach 1998–2002 wydał dwa podręczniki z zakresu sztuki aktorskiej.
Na dużym ekranie zadebiutował w 1981 epizodyczną rolą w filmie "Qortimet e vjeshtes". Zagrał w 11 filmach fabularnych. W 1986 otrzymał nagrodę dla najlepszego aktora za rolę w filmie Rikarda Ljarji "Kur hapen dyert e jetes". W 1979 za swoją działalność artystyczną został wyróżniony Orderem Naima Frasheriego.
Jest członkiem Socjalistycznej Partii Albanii. Od 2007 zasiada w radzie miejskiej Tirany, jako przedstawiciel dzielnicy Lapraka.
Żonaty od 1987 (żona Aneta), ma dwóch synów (Erion i Darti).

</doc>
<doc id="1680208" url="https://pl.wikipedia.org/wiki?curid=1680208" title="Puchar Polski w piłce nożnej (1976/1977)">
Puchar Polski w piłce nożnej (1976/1977)

Puchar Polski w piłce nożnej mężczyzn w sezonie 1976/1977 – 23. edycja rozgrywek, mających na celu wyłonienie zdobywcy Pucharu Polski, który uzyska tym samym prawo gry w Pucharze Zdobywców Pucharów w sezonie 1977/78. Zwycięzcą rozgrywek zostało Zagłębie Sosnowiec, dla którego był to trzeci Puchar Polski w historii klubu. 
Mecz finałowy odbył się 21 lipca 1977 na Stadionie Śląskim w Chorzowie.
I runda.
 
1/16 finału.
Do rywalizacji dołączyły zespoły z I ligi.
Finał.
Spotkanie finałowe odbyło się 21 lipca 1977 na Stadionie Śląskim w Chorzowie. Frekwencja na stadionie wyniosła 30 000 widzów. Mecz sędziował Marian Kustoń z Poznania. Mecz zakończył się zwycięstwem Zagłębia 1:0 po bramce Zbigniewa Sączka w 56. minucie. 

</doc>
<doc id="1680210" url="https://pl.wikipedia.org/wiki?curid=1680210" title="Awangarda Czerwonej Młodzieży">
Awangarda Czerwonej Młodzieży

Awangarda Czerwonej Młodzieży () – nielegalna, aktywnie działająca w Rosji młodzieżowa organizacja komunistyczna, powstała 4 maja 1999 roku. AKM wydaje pismo „Wystrzał kontrolowany” (Контрольный Выстрел). Wchodzi w skład opozycyjnej koalicji Inna Rosja. Liderem ugrupowania jest Siergiej Udalcow, ugrupowanie jest częścią Frontu Lewicy.

</doc>
<doc id="1680211" url="https://pl.wikipedia.org/wiki?curid=1680211" title="Santa Gertrudes">
Santa Gertrudes

Santa Gertrudes − miasto w Brazylii, w stanie São Paulo. W 2008 liczyło 20 568 mieszkańców.

</doc>
<doc id="1680223" url="https://pl.wikipedia.org/wiki?curid=1680223" title="Historia Bydgoszczy do 1346 roku">
Historia Bydgoszczy do 1346 roku

Okres przedhistoryczny i starożytny.
Pierwsze ślady działalności ludzkiej w Bydgoszczy i okolicy pochodzą sprzed ok. 9000 lat p.n.e., kiedy pojawili się tu wędrowni myśliwi, przedstawiciele kultury świderskiej.
Znaczne nasycenie obiektami archeologicznymi przyniosła epoka brązu. Na obecnym terytorium Bydgoszczy znaleziono 14 cmentarzysk popielnicowych, 7 osad oraz 4 skarby wyrobów brązowych. Osady lokowano na krawędziach wysoczyzn, posiadających rozległą ekspozycję krajobrazową, zaś cmentarzyska w dolinach w sąsiedztwie rzek.
Wielkie cmentarzysko liczące kilkaset grobów popielnicowych odkryto w 1929-31 r. na Bielawach podczas budowy szpitala przy ul. Jurasza, poza tym dwie nekropolie w Brdyujściu liczące po kilkadziesiąt grobów.
Duże skupiska osad z cmentarzyskami odkryto na krawędziach wysoczyzn w Brdyujściu, Czersku, Osowej Górze, Czarnówku, Myślęcinku oraz Zamczysku. W rejonie Zamczyska zarejestrowano bardzo bogaty zespół składający się z osady obronnej (grodu), cmentarzyska i mniejszych osad towarzyszących.
Stosunkowo dużo zarejestrowano w Bydgoszczy stanowisk archeologicznych reprezentujących kulturę wschodniopomorską. Wśród stanowisk z tego okresu wyróżniają się liczne cmentarzyska grobów skrzynkowych odkrytych na terenie miasta, Osowej Góry i skarby z Bydgoszczy i Czerska Polskiego. We wsi Niecponie k. Fordonu odkryto w 1881 r. cmentarzysko całopalne z pozostałościami urn oraz przetopionych przedmiotów brązowych.
W latach 125 p.n.e. – 375 n.e., daje się zaobserwować znaczny rozwój osadnictwa, który był związany z żywymi kontaktami handlowymi z Cesarstwem rzymskim. Dogodne położenie osady i łatwa przeprawa przez Brdę wykorzystane zostały w okresie rzymskim przez kupców podróżujących traktem bursztynowym, prowadzącym znad Adriatyku do wybrzeży Morza Bałtyckiego.
Osadnictwo to utożsamiane jest z goco-gepidzkim Askaukalis umieszczonym przez Ptolemeusza z Aleksandrii na mapie "Magna Germania" ok. 150 n.e.
W czasach bezpośrednio poprzedzających powstanie państwa polskiego (VI-IX w.), w rejonie dzisiejszej aglomeracji Bydgoszczy znajdowały się trzy ufortyfikowane grody wczesnośredniowieczne, z których najistotniejsze były dwa: w Zamczysku i Strzelcach.
Okres 1030-1238 - Kształtowanie grodu.
Z początkiem państwowości polskiej należy wiązać pewne zmiany w osadnictwie okolic Bydgoszczy. W latach 30. XI w. założono gród na jednej z nieistniejących dziś wysp, utworzonej podczas zmiany głównego nurtu Brdy, którego zasięg wyznaczają dziś ulice: Grodzka, Bernardyńska, Przy Zamczysku. Drugi element tego zespołu stanowiło podgrodzie, osada wczesnomiejska (obecna Babia Wieś) z licznymi warsztatami rzemieślniczymi, która znajdowała się na wschód od grodu za systemem umocnień i fos. Trzeci człon stanowiło cmentarzysko, które było zlokalizowane po drugiej stronie Brdy. 
Według badań dendrochronologicznych wydobyte szczątki wału grodu bydgoskiego pochodzą z czasów panowania Kazimierza Odnowiciela (ok. 1030 r.) W tym właśnie miejscu znajdował się ważny bród na dawnym szlaku bursztynowym (później średniowiecznym szlaku śląsko-pomorskim). Od początku funkcje strażnicze grodu uzupełniały się z funkcjami gospodarczymi – ściąganiem ceł i danin.
Jeszcze za czasów Odnowiciela Bydgoszcz została zajęta przez Pomorzan i późniejsze wyprawy Władysława Hermana nie przyniosły zmiany tego stanu. Dopiero wojenny kunszt Bolesława Krzywoustego przywróciły Bydgoszcz w orbitę państwa polskiego. Z tym wydarzeniem wiąże się pierwsza wzmianka o ziemi bydgoskiej (wyszogrodzkiej) w kronice Galla Anonima, który nazwał ją „"pograniczem Pomorza, gdzie niejeden inny książę nawet z dużym wojskiem by się zawahał"”. Kronikarz szczegółowo opisał zdobycie sąsiedniego dla Bydgoszczy grodu Wyszogród, położonego na urwisku wiślanym. 
W nowej organizacji terytorialnej, jaką zaprowadził Krzywousty, dwa ośrodki: najpierw Wyszogród, a później także Bydgoszcz stały się centrami lokalnych władz administracyjnych oraz dużymi skupiskami osadniczymi i siedzibami dwu kasztelanii pomorsko-kujawskich.
Pierwsza wzmianka rękopiśmienna o Bydgoszczy pojawiła się w 1122 r., nie jest to jednak zupełnie pewne. Natomiast całkowicie pewna wiadomość źródłowa pochodzi z 28 czerwca 1238 r., kiedy Bydgoszcz wymieniono już jako gród kasztelański z urzędującym tu Sędzisławem wzgl. Sulisławem (Suzzlaus castellanus de Budegac) – urzędnikiem księcia Kujaw Kazimierza Konradowica.
Okres 1238-1346 - Okres przedlokacyjny.
Przejście Bydgoszczy do dzielnicy kujawskiej w 1238 r. było przyczyną awansu administracyjnego i gospodarczego grodu. Ufortyfikowana warownia była ważnym bastionem w północnym systemie obronnym Kujaw. Na miejscu rezydował kasztelan, do którego obowiązków należała przede wszystkim władza wojskowa (dowództwo, organizacja obrony), funkcje gospodarcze (ściąganie danin, przechowywanie zapasów) oraz sądownicze. Książę Kazimierz Kujawski do połowy wieku XIII zbudował w Bydgoszczy stały most przez Brdę, gdzie pobierano cło od towarów przewożonych na Pomorze Gdańskie, a także pierwszą świątynię pw. św. Idziego (architektonicznie z elementami romańskimi, zburzona przez Niemców w 1879 r.). 
W XIII w. obok sąsiedniego Wyszogrodu stała się Bydgoszcz z czasem jednym z głównych polskich portów rzecznych Kujaw, dokąd kierowano towary spławiane Wisłą na Pomorze Gdańskie. Stało się to szczególnie istotne w kontekście wojny celnej z zakonem krzyżackim, kiedy książę Kujaw zakazał kontaktów handlowych z Toruniem.
Losy Bydgoszczy w XIII wieku wiążą się z rządami linii kujawskiej Piastów. Po śmierci Kazimierza Konradowica w 1267 r., znalazła się Bydgoszcz w obrębie dzielnicy księcia Siemomysła. W 1268 r. doszło w Bydgoszczy do buntu ludowego przeciw polityce księcia (kluczowy udział bydgoskiego kasztelana Teodoryka), w efekcie którego wezwany na pomoc książę Wielkopolski Bolesław Pobożny opanował na okres 17 lat kasztelanie: bydgoską, kruszwicką i radziejowską.
Księstwo bydgosko-wyszogrodzkie.
Na początku XIV wieku, w następstwie podziałów dzielnicowych na Kujawach, powstało księstwo bydgosko-wyszogrodzkie. Była to najbardziej wysunięta na północ dzielnica Kujaw, której obszar w przyszłości stał się podstawą do wyodrębnienia staropolskiego powiatu bydgoskiego (Kujawy Północne). Siedzibą księcia i większości urzędników był prawdopodobnie Wyszogród, natomiast w Bydgoszczy rezydował kasztelan (z podporządkowaną również kasztelanią wyszogrodzką). 
Księstwem rządził Przemysł Kujawski, używając tytulatury „"Książę Kujaw Pan Wyszogrodu i Bydgoszczy"”. 
Nowa jednostka terytorialna istniała od 1314 do 1327 roku. Od 1323 r. dzielnica bydgosko-wyszogrodzka została połączona z inowrocławską, gdyż panujący nad nią książę Leszek przekazał władzę bratu. 
Powstało wówczas szereg średnich i niższych bydgoskich urzędów ziemskich (m.in. sędzia, podkomorzy, podczaszy, podkoni, podstoli), z których kilka zachowało się w okresach późniejszych. Kasztelan bydgoski zwany był na początku XIV w. podwojewodą (vicepalatinus) kujawskim.
Zniszczenia podczas pierwszej wielkiej wojny z Zakonem Krzyżackim.
Dotkliwe zniszczenia dotknęły Bydgoszczy podczas wojny Władysława Łokietka z zakonem Krzyżackim (tzw pierwsza wielka wojna polsko-krzyżacka (1327–1332)). W maju 1330 r. podczas specjalnie zorganizowanej wyprawy doszczętnie zniszczony został sąsiedni Wyszogród nad Wisłą, natomiast w lipcu 1330 r. taki sam los spotkał gród bydgoski. 
W październiku 1330 r. Władysław Łokietek w wyniku zawartego rozejmu odzyskał Bydgoszcz i Wyszogród, jednak 22 lipca 1331 r. Krzyżacy ponownie najechali i spalili gród bydgoski. 
Okupacja krzyżacka trwała siedem lat. Wiosną 1337 r. Kujawy zostały zwrócone Królestwu Polskiemu, co zostało usankcjonowane 8 lipca 1343 r., kiedy na podstawie pokoju w Kaliszu, Polsce ostatecznie oddano zagarnięte Kujawy z Bydgoszczą i Ziemią Dobrzyńską.
Bibliografia.
Wydawnictwa cykliczne:

</doc>
<doc id="1680224" url="https://pl.wikipedia.org/wiki?curid=1680224" title="Edezjusz z Aleksandrii">
Edezjusz z Aleksandrii

Edezjusz z Aleksandrii (zm. 306) – męczennik chrześcijański, święty Kościoła katolickiego.
Edezjusz pochodził z Aleksandrii, brat św. Apphianosa. Za publiczne wystąpienie przeciwko sędziemu, w czasach cesarza Maksymiana, został aresztowany, poddany torturom, utopiony w zimnej wodzie, a następnie jego ciało wrzucono do morza.
Jego wspomnienie liturgiczne w Kościele katolickim obchodzone jest 8 kwietnia, we Włoszech 9 kwietnia.

</doc>
<doc id="1680225" url="https://pl.wikipedia.org/wiki?curid=1680225" title="St. Charles (Missouri)">
St. Charles (Missouri)

St. Charles – miasto w Stanach Zjednoczonych, w stanie Missouri, w hrabstwie St. Charles. Jest częścią obszaru metropolitalnego Saint Louis. W 2019 roku liczy 
71 tys. mieszkańców i jest dziewiątym co do wielkości miastem w stanie.

</doc>
<doc id="1680227" url="https://pl.wikipedia.org/wiki?curid=1680227" title="Lil'Wally">
Lil'Wally



</doc>
<doc id="1680228" url="https://pl.wikipedia.org/wiki?curid=1680228" title="Paul Pfotenhauer">
Paul Pfotenhauer

Paul Pfotenhauer - autor publikacji poświęconych rycerstwu i szlachcie śląskiej w średniowieczu i epoce nowożytnej.

</doc>
<doc id="1680229" url="https://pl.wikipedia.org/wiki?curid=1680229" title="Historia Bydgoszczy (1346–1466)">
Historia Bydgoszczy (1346–1466)

Warownia Królestwa Polskiego.
Wzrost znaczenia Bydgoszczy przypadł na czasy Kazimierza Wielkiego.
Natychmiast po odzyskaniu ziemi bydgoskiej od Krzyżaków w 1337 r. król rozpoczął proces umacniania militarnego i gospodarczego tej ziemi, którą uznawał za kluczowy obszar pograniczny z zakonem krzyżackim.
Prawdopodobnie już w 1337 r. rozpoczęła się budowa zamku z cegły (w miejscu drewniano-ziemnego grodu).
W 1346 r., kiedy nastąpiła lokacja miasta, zamek – określony „castrum”, w którym rezydował burgrabia był już częściowo użytkowany.
Lokacja miasta przez Kazimierza Wielkiego.
19 kwietnia 1346 r., Kazimierz Wielki przebywając podczas Wielkanocy w rodzinnym Brześciu Kujawskim, wystawił miejski akt lokacyjny na prawie magdeburskim dla Bydgoszczy. Miasto miało powstać na opuszczonej równinie obok zamku. Bydgoszcz miała być z jednej strony ośrodkiem handlowym, będącym przeciwwagą dla znajdujących się pod władzą krzyżacką miast pomorskich, a z drugiej – warownią, strzegącą granicy państwa z zakonem. Zasadźcami byli: Jan Kiesselhuth i jego wspólnik Konrad (zobacz fragment aktu lokacyjnego w Wikicytatach). Miasto pełniło ważną funkcję obronną. Obszar nowo lokowanego miasta obejmował tereny po obu stronach Brdy. Na północ granice patrymonium miejskiego sięgały do dóbr cystersów koronowskich (Myślęcinek), na południe zaś dochodziły do Jeziora Jezuickiego (Pełeczno, Pełczyn) i wzdłuż rzeki Noteć. Granicę wschodnią zakreślono od Jeziora Jezuickiego przez obszar leśny do późniejszych Glinek i Żup, a stąd przez wieś Grodztwo, przez dzisiejsze Bielawy aż do Zamczyska na północy.
Można stwierdzić, że:
Król Kazimierz Wielki przebywał w Bydgoszczy kilkukrotnie (m.in. w 1345, 1347, 1349, 1370 r.) Przyjęło się sądzić, że monarcha lubił to miasto, któremu nadał również pewne znaczenie administracyjne (poszerzenie kasztelanii, starostwo od 1358 r.). W 1370 r. król nadał starostwo bydgoskie wraz z ziemią dobrzyńską i innymi obszarami swemu wnukowi Kaźkowi Słupskiemu, w którym upatrywał swego następcy, niezależnie od układów zawartych wcześniej z Ludwikiem Węgierskim.
Bydgoszcz lennem Królestwa Polskiego.
Ostatecznie, po śmierci króla Kaźko musiał zadowolić się jedynie pozycją lennika Korony. Otrzymał jako lenno ziemię dobrzyńską i zamki: bydgoski, wielatowski i wałecki. Główną rezydencją Kaźka był zamek bydgoski, który sobie szczególnie upodobał; tutaj wydawał liczne dokumenty, tutaj znajdował się także jego dwór. Wypełniając obowiązki lennika, wziął udział w wyprawie na zamek w Złotorii nad Drwęcą, podczas której został ciężko ranny. Zmarł na zamku bydgoskim w styczniu 1377 r. Podczas siedmiu lat swego panowania w Bydgoszczy książę zachodniopomorski utwierdził urząd starosty bydgoskiego (Janusz 1375 r.) oraz innych urzędów ziemskich, odtąd związanych z ziemią bydgoską: podczaszych (1372), podsędziów (1373), chorążych (1376) i innych.
Po śmierci Kaźka Słupskiego Bydgoszcz wróciła pod władzę króla polskiego, mimo pretensji zgłaszanych przez przyrodnich braci Kaźka: książąt zachodniopomorskich Warcisława VII, Bogusława VIII i Barnima.
W 1378 r. ziemię bydgoską, inowrocławską i dobrzyńską król Ludwik Węgierski przekazał w lenno księciu Władysławowi Opolczykowi w zamian za rezygnację z namiestnictwa na Rusi. Ostatecznie ziemia bydgoska wróciła pod panowanie polskie w 1392 r. wskutek zabiegów króla Władysława Jagiełły. Sprytnemu manewrowi politycznemu posłużył monarsze mariaż córki Opolczyka z bratem Jagiełły Wiguntem.
Królowa Jadwiga Andegaweńska w Bydgoszczy.
Wiosną 1397 r. w Bydgoszczy gościła królowa Jadwiga Węgierska. Jej pobyt łączy się według tradycji z lokalizacją w Bydgoszczy w tym czasie konwentu karmelitów (trzecia lokacja w Polsce po Gdańsku i Krakowie). Na początku XV wieku, z bydgoskiego konwentu wyszedł błogosławiony kościoła katolickiego: Stanisław Bydgosta. Jeszcze wcześniej – w końcu wieku XIV, biegły w sztuce karmelita w Bydgoszczy wyrzeźbił Pietę, która po ok. 200-letnim pobycie w ołtarzu głównym bydgoskiego kościoła karmelitów trafiła do Obór (do nowo zakładanego konwentu, ok. 1605 r.), gdzie wsławiona cudami jest obecnie nazywana patronką ziemi dobrzyńskiej.
Rola Bydgoszczy w wielkiej wojnie z Zakonem Krzyżackim.
Dość istotna jest rola Bydgoszczy w "wielkiej wojnie" z Zakonem Krzyżackim (1409–1410 r.). W roku 1409, kiedy wybuchło powstanie na Żmudzi, a król Władysław Jagiełło zadeklarował pomoc Litwinom, Krzyżacy wypowiedzieli wojnę Polsce i zaatakowali Kujawy, Krajnę i ziemię dobrzyńską zajmując przy tym Bydgoszcz (30 sierpnia 1409 r.). Dzień wcześniej załoga bydgoskiego zamku wykonała udany wypad pod Świecie, biorąc do niewoli miejscowego komtura Henryka von Plauen. Niestety akcja nie udała się, gdyż powracając polscy rycerze natknęli się na armię krzyżacką, która odbiła komtura, zamordowała komendanta bydgoskiego zamku i wzięła do niewoli znaczną część jego rycerzy.
Henryk von Plauen w późniejszym toku wojny ocalił zakon przed całkowitym zniszczeniem, gdy po bitwie pod Grunwaldem zorganizował obronę Malborka. Tak więc incydent pod Bydgoszczą miał duże znaczenie dla późniejszych wydarzeń. Pozostali obrońcy, nie widząc możliwości obrony, oddali bez walki zamek w ręce wojsk zakonnych.
Tymczasem Władysław Jagiełło zorganizował pospolite ruszenie pod Łęczycą i 23 września 1409 r. ruszył pod Bydgoszcz w celu odbicia warowni. Oblężenie zamku w Bydgoszczy rozpoczęto 29 września 1409 r. i po ośmiu dniach ostrzału artyleryjskiego zdobyto go, co było pierwszym sukcesem Jagiełły w tej wojnie.
Zdobycie zamku miało skutki polityczne. Wielki mistrz krzyżacki Ulryk von Jungingen natychmiast zawarł w Bydgoszczy rozejm, który miał obowiązywać do „świętego Jana” 24 czerwca 1410 r. W umowie pośredniczyli książęta śląscy przysłani przez króla czeskiego Wacława IV: wrocławski, świdnicki i oleśnicki.
W roku następnym, po wygaśnięciu tego rozejmu armia Jagiełły i księcia Witolda rozegrały słynną kampanię, w której złamały potęgę militarną państwa zakonnego pod Grunwaldem. Po bitwie grunwaldzkiej, kolejna ważna bitwa rozegrała się na polach pod Koronowem (25 km od Bydgoszczy) 10 października 1410 r., gdzie rozgromiono posiłki Zakonu przybyłe z Nowej Marchii i zmierzające w kierunku Prus. Po zwycięstwie rycerstwo polskie i zaciężne czeskie ruszyło do Bydgoszczy, gdzie przebywało trzy dni świętując zwycięstwo. Kolumna podwód z rannymi i jeńcami liczyła 60 wozów…
W okresie 1411–1454 r., kiedy toczyły się kolejne wojny polsko-krzyżackie, Bydgoszcz była wielokrotnie oblegana przez siły krzyżackie (1422, 1431 r.) Kierowano także stąd polskie działania zaczepne. Starosta bydgoski Dobiesław Puchała wzorem swego poprzednika Jana z Brzozogłów urządzał rajdy na ziemie krzyżackie, a w jednej z wypraw dotarł aż do Bałtyku, wracając z bogatymi łupami.
Rola Bydgoszczy w wojnie trzynastoletniej.
W latach 1454–1466 toczyła się wojna polsko-krzyżacka (tzw. trzynastoletnia), w trakcie której król Kazimierz Jagiellończyk wielokrotnie przebywał w Bydgoszczy, zakładając tutaj jedną ze swoich głównych kwater wojennych. W 1454 r. dotarł tutaj uciekając po przegranej bitwie pod Chojnicami, w 1457 r. dokonywał wykupów twierdz krzyżackich oraz przeprowadzał koncentracje armii, w 1461 r. zbierał i przeglądał wojska oraz odbywał rokowania z przedstawicielami miast pruskich. Wreszcie w 1466 r. – zawarł w Bydgoszczy decydujący dla wyniku wojny sojusz z Erykiem Słupskim. Kazimierz Jagiellończyk na bydgoskim zamku dowiedział się o śmierci matki Zofii Holszańskiej (wrzesień 1461 r.) Tutaj też w kwietniu 1457 r. dokonał wykupu z rąk zaciężnych krzyżackich m.in. twierdzy w Malborku – stolicy Zakonu, która nigdy nie została zdobyta militarnie.
Król Kazimierz Jagiellończyk przyczynił się do rozwoju Bydgoszczy – miasta które doskonale znał on sam i jego dwór. Wydał dla Bydgoszczy przywileje, m.in. prawo swobodnego uprawiania handlu na Wiśle, prawa do trzech jarmarków, ufundował wspólnie ze starostą bydgoskim Janem Kościeleckim piękny wizerunek maryjny do ołtarza głównego kościoła farnego (czczony do dzisiaj jako Matka Boska Pięknej Miłości – patronka miasta i diecezji, obraz ukoronowany przez prymasa S. Wyszyńskiego w 1966 r. i papieża Jana Pawła II w 1999 r., nazywany przez historyków sztuki najpiękniejszym średniowiecznym wizerunkiem maryjnym w Polsce), ufundował także klasztor bernardynów w Bydgoszczy (trzeci konwent w Polsce po Krakowie i Warszawie).
Rozwój miasta w XIV-XV wieku.
W okresie do 1466 r. Bydgoszcz znacznie się rozbudowała. Rozpoczęto budowę miejskich fortyfikacji, spiętrzono rzekę Brdę zasilając miejską fosę, w tym przede wszystkim murów miejskich, zbudowano jaz i śluzę. Urządzenia hydrotechniczne miały z jednej strony służyć wykorzystaniu siły napędowej rzeki dla młynów i innych urządzeń (folusze, tartak), a z drugiej – umożliwiać spław drewna i zboża z górnej Brdy. W mieście powstał gotycki miejski kościół farny (zachowany do dzisiaj), pierwszy ratusz na rynku, klasztor i kościół mariacki karmelitów, oraz kościół szpitalny św. Ducha.
W 1408 r. dziedziczne bydgoskie wójtostwo wykupił król Władysław Jagiełło, a dochody przeznaczył na uposażenie miejscowego starostwa. W ten sposób samorząd miejski został pozbawiony dochodów, które w przyszłości skutkowały niezbyt imponującą skalą architektoniczną budowli miejskich i sakralnych (nie dotyczy wszystkich obiektów).
Wskutek rozwoju koniunktury handlowej związanej z rozwojem demograficznym Europy Zachodniej (handel bałtycki), pojawiła się możliwość rozwoju gospodarczego – wykorzystania czołowego atutu Bydgoszczy, jaką była spławna rzeka w węźle dolnej Wisły. Towary masowe, jak zboże, drewno coraz częściej transportowano z Kujaw i Wielkopolski podwodami do Bydgoszczy, skąd miejscy szyprowie spławiali je do portu gdańskiego. Bydgoszcz była również znanym ośrodkiem piwowarstwa, które spławiano masowo do Gdańska i rozprowadzano po kraju. Specjalne piwnice serwujące wyłącznie piwo bydgoskie powstały m.in. w Toruniu, Poznaniu i Inowrocławiu.
Bibliografia.
Wydawnictwa cykliczne:

</doc>
<doc id="1680230" url="https://pl.wikipedia.org/wiki?curid=1680230" title="SMS Tátra">
SMS Tátra

SMS Tátra - austro-węgierski niszczyciel z początku XX wieku. Pierwsza jednostka typu "Tátra". Okręt przetrwał I wojnę światową i po jej zakończeniu został przekazany Włochom; wcielony do Regia Marina pod nazwą Fasana. Skreślony z listy floty w 1923 roku.
„Tátra” wyposażona była w cztery kotły parowe opalane ropą i dwa opalane węglem. Współpracowały one z dwoma turbinami parowymi AEG-Curtis. Okręt uzbrojony był w dwie pojedyncze armaty kalibru 100 mm L/50, sześć pojedynczych armat 66 mm L/45, oraz dwie podwójne wyrzutnie torped kalibru 450 mm.

</doc>
<doc id="1680231" url="https://pl.wikipedia.org/wiki?curid=1680231" title="Historia Bydgoszczy (1466–1655)">
Historia Bydgoszczy (1466–1655)

Historia Bydgoszczy 1466-1655 – obejmuje historię Bydgoszczy w latach 1466–1655.
Staropolskie miasto handlowe.
Szczególny okres rozwoju miasta Bydgoszczy przypada na II połowę XV i cały XVI wiek. Rozwój ten wynikał przede wszystkim ze wzrostu roli handlu w życiu gospodarczym, a zwłaszcza handlu spławnego, do czego miasto miało wyśmienite położenie nad Brdą i Wisłą.
Rozwój handlu spławnego.
Pod względem handlowym Bydgoszcz po wojnie trzynastoletniej stała się faktorią portu gdańskiego. Żywe były kontakty między kupiectwem obu miast. Kupców gdańskich często można było spotkać w Bydgoszczy, gdzie posiadali własne spichlerze. Ożywioną wymianę korespondencji prowadziły rady miejskie obu ośrodków.
Począwszy od XV wieku Bydgoszcz stała się centrum handlu zbożowego dla północnej Wielkopolski. Tamtejsi kupcy, jeszcze w początku XV w. utrzymujący bezpośrednie kontakty z Gdańskiem drogami lądowymi przez Nakło, Tucholę, i Świecie, coraz rzadziej pojawiali się w Gdańsku, za to częściej w Bydgoszczy, gdyż bardziej opłacalne dla nich było sprzedawanie zboża szyprom rzecznym, niż transportowanie go błotnistymi drogami daleko do Gdańska.
W 1487 r. powstał w Bydgoszczy rzadki w kraju cech szyprów, który zrzeszał żeglarzy zajmujących się transportem rzecznym na Brdzie i Wiśle. Był to jeden z najważniejszych bydgoskich cechów zawodowych, bardzo rzadko spotykany w miastach poza Prusami Królewskimi. Później powstał jeszcze bliźniaczy cech sterników i pomagrów, niezależnie od wielu cechów rzemieślniczych spotkanych również w innych miastach.
Władze miejskie w okresie XV, XVI i XVII wieku podejmowały nieprzerwanie starania o przywileje królewskie związane ze spławem i zachowaniem wolności żeglugi na Wiśle, rozumiejąc wagę tego procederu dla egzystencji miasta. W kronice burmistrza Bydgoszczy Wojciecha Łochowskiego z XVII w. zachował się memoriał władz miejskich, w których stwierdza się, że ze względu na położenie na gorszych gruntach i słabe zasiedlenie okolicy (porośniętej lasami) Bydgoszcz nie mogłaby opierać swej gospodarki na rolnictwie, targach i jarmarkach.
Przywilejów królewskich dla Bydgoszczy z czasem uzbierało się sporo w zakresie nie ustępującym np. miastom kupieckim Prus Królewskich.
Przywileje dotyczące handlu spławnego uzyskane przez mieszczan bydgoskich:
Rola Bydgoszczy w ostatniej wojnie z zakonem krzyżackim.
Okres po 1466 r., gdy złamana została potęga zakonu krzyżackiego był spokojniejszy dla Bydgoszczy pod względem politycznym.
W latach 1510 i 1511 odbyły się w Bydgoszczy dwa Sejmy, w których uczestniczył król Zygmunt Stary. Kolejny sejm walny obradował w kole obozowym pod Bydgoszczą w listopadzie 1520 r. podczas ostatniej wojny z zakonem krzyżackim.
Zebrane pod miastem pospolite ruszenie, zanim wyruszyło do walki wymogło na królu wysłuchanie jego postulatów. Król został zmuszony pozostać w Bydgoszczy ponad miesiąc i wysłuchać żądań szlachty. Ostatecznie 7 grudnia 1520 r. Sejm uchwalił pogłówne na cele wojenne, a król zobowiązał się do przeprowadzenia reformy państwa.
Na Sejmie tym sklasyfikowano m.in. dla celów podatkowych najludniejsze i najbogatsze miasta Rzeczypospolitej. Na sejmowej liście Bydgoszcz zajmowała pierwsze miejsce na macierzystych Kujawach i piąte w rozległym regionie obejmującym Wielkopolskę, Mazowsze, Ziemie: Dobrzyńską, Sieradzką, i Wieluńską. Liczba mieszkańców Bydgoszczy wynosiła wtedy ok. 3 tysięcy.
Wyróżniono również piwo bydgoskie, które uznano za jedno z sześciu piw krajowych, które można było eksportować za granicę.
Król Zygmunt Stary zapisał się w historii Bydgoszczy m.in. wydaniem zgody na budowę wodociągów miejskich (1523 r.), które przetrwały aż do XIX w. oraz nakazem stawiania budynków murowanych (1546 r.), co spowodowało, że na początku XVII w. kronikarze bernardyńscy stwierdzili, że „"całe miasto jest murowane i dachówkami ceramicznymi pokryte"”.
Reformacja w Bydgoszczy.
Za panowania króla Zygmunta Augusta pomyślnie rozwijała się w Bydgoszczy reformacja, jednakże miasto nigdy nie utraciło swego generalnie katolickiego oblicza. W okresie 1550-1575 powstały dwa zbory innowiercze: kalwiński i braci czeskich. Kontrreformacja dała znać o sobie już ok. 1575 r. Król Stefan Batory, a po nim Zygmunt Waza kierowali do Bydgoszczy nakazy „strzeżenia miasta przed heretykami”. Do 1582 r. zamknięto zbór kalwiński, a w 1625 r. został zamknięty na żądanie jezuitów zbór czesko-braterski na Miedzyniu Wielkim. Wtedy właśnie (1627 r.) zaczął obowiązywać zakaz sprowadzania innowierców do miasta, który wydał król Zygmunt III Waza. Odtąd wyznawcy protestantyzmu w Bydgoszczy stanowili margines życia religijnego, a ci którzy przetrwali – kult odprawiali prywatnie w domach.
W 1555 r. Zygmunt August wydał nadto dekret nakazujący opuszczenie Bydgoszczy przez Żydów. Był on w konsekwencji przyczyną powstania dużej gminy żydowskiej w sąsiednim Fordonie, który z czasem nabrał wręcz charakteru miasteczka żydowskiego (XVII–XVIII w.).
Wizyty królów.
Zimę 1577 r. spędził na bydgoskim zamku król Stefan Batory, który prowadził pertraktacje ze zbuntowanym Gdańskiem. W tym czasie wydał on szereg przywilejów dla miasta.
Kolejną wizytę królewską przeżyła Bydgoszcz w 1623 r., kiedy odwiedził ją Zygmunt III Waza ze swym synem Władysławem.
Bydgoszcz w XVI–XVII w..
Rok 1620 uznaje się na ogół za punkt kulminacyjny rozwoju Bydgoszczy przedrozbiorowej. Liczyła ona wtedy ok. 5 tys. mieszkańców wraz z przedmieściami i była jednym z ruchliwszych miast handlowych w Koronie. Bydgoskie starostwo, doskonale uposażone m.in. w liczne młyny napędzane prądem rzeki, było uznawane za stosunkowo bogate. W związku z tym uzyskiwali je czasem faworyci królewscy. Najsłynniejszym bydgoskim starostą był kanclerz wielki koronny Jerzy Ossoliński (na starostwie w latach 1633–1650). Ufundował on m.in. kolegum i kościół jezuitów w Bydgoszczy, odnowił zamek i otoczył go bastionami, uzyskał od Władysława IV kolejne przywileje handlowe dla miasta, zorganizował policję miejską.
Miasto otoczone było od południa murem obronnym z czterema basztami, a z pozostałych stron ciekami wodnymi. W murze osadzone były trzy główne bramy miejskie: Kujawska (1523 r.), Poznańska i Gdańska oraz tzw. Bramka wiodąca na zamek. Miasto lokacyjne otaczały cztery przedmieścia: Kujawskie, Poznańskie, Gdańskie oraz Okole. W obrębie murów miejskich znajdowały się trzy świątynie: miejska fara (1346 r.) oraz kościoły klasztorne: karmelitów (1397 r.) i jezuitów (1617 r.) Na przedmieściach znajdowały się kolejne kościoły klasztorne: bernardynów (1480 r.) i klarysek (1615 r.), kościoły filialne: św. Idziego (XIII w.), św. Trójcy (1576 r.) oraz kościoły szpitalne: św. Ducha (1448 r.), św. Stanisława (1529 r.) i św. Krzyża (1550 r.).
W 1515 r. wystawiono na rynku okazały renesansowy ratusz z wysoką wieżą – dominantą miasta. Kolejnym reprezentacyjnym obiektem był zbudowany w latach 1620–1648 kościół jezuitów z dwoma 40-metrowymi wieżami. Większość tych obiektów nie istnieje, gdyż nie przetrwały wyburzeń pruskich z XIX wieku, powiększonych jeszcze przez hitlerowców w 1940 r.
W ludności Bydgoszczy zdecydowanie przeważali Polacy, ale istniała też kolonia niemiecka, szkocka, a także pojedyncze rodziny włoskie. Co kilkadziesiąt lat trapiły miasto zarazy (1585, 1602), po których jednak miasto odradzało się demograficznie.
Patrycjat bydgoski tworzyli w większości bogaci kupcy zbożowi, którzy przez szereg nieraz kadencji piastowali obowiązki burmistrzów, rajców, czy ławników. Posiadali oni niejednokrotnie wielkie dobra ziemskie (wsie), np. rodziny Łochowskich czy Myślęckich.
Rola handlu w Bydgoszczy.
Na szczególną uwagę zasługuje rola handlowa Bydgoszczy w tranzycie towarów do Gdańska.
Od XV do połowy XVII wieku Bydgoszcz była jednym z największych miejskich ośrodków handlu zbożowego w Polsce wyprzedzając znacznie inne miasta kujawskie, pomorskie, mazowieckie, małopolskie, a nawet pruskie. W latach 1564–1573, dla których zachowały się dokładne dane, z Bydgoszczy spławiano średnio rocznie 2030 łasztów zboża i mąki. Według liczby statków zarejestrowanych w komorze wiślanej w Białej Górze nad Nogatem wynika, że w 1579 r. 15% (co szósty) statek zdążający do Gdańska miał port macierzysty w Bydgoszczy.
Natomiast dane z 1588 r. mówią o 187 statkach bydgoskich, co dawało udział ok. 9% (co jedenasty) w całkowitej liczbie jednostek na dolnej Wiśle. W drodze powrotnej przywożono luksusowe towary zamorskie nabywane w Gdańsku, które w Bydgoszczy z kolei nabywała szlachta, zjeżdżająca tu nawet z dalszych okolic.
Dochody ze spławu czerpał co dziesiąty mieszkaniec miasta, a najbogatsi kupcy zbożowi piastowali najważniejsze stanowiska w samorządzie miejskim.
W mieście pobudowano liczne spichlerze do magazynowania zboża. Nie wszystkie należały do mieszczan, lecz również do szlachty, gdańszczan, czy też biskupstwa. Spław prowadzony Brdą został zmonopolizowany przez mieszczan dopiero po 1637 r., kiedy uzyskano przywilej od króla Władysława IV.
Według danych zebranych z lat 1588–1670, najwięcej zboża przywożono do Bydgoszczy z północnych i zachodnich Kujaw (powiat bydgoski i część inowrocławskiego), południowego skraju Pomorza Gdańskiego oraz sporej części Wielkopolski: całej Krajny, Pałuk, powiatu kcyńskiego i gnieźnieńskiego, oraz powiatów: wałeckiego i wschodnich rejonów powiatów pyzdrskiego i poznańskiego.
W XVI i XVII wieku prowadzono także w Bydgoszczy handel lądowy z Gdańskiem. Towarami były przede wszystkim zwierzęta hodowlane: bydło, wieprze, owce, a także wełna, sukno i chmiel. Bydgoszcz leżała na jednej z głównych „dróg wołowych”, którą pędzono bydło z Małopolski, Rusi i Ukrainy do Gdańska. Ożywione „lądowe” kontakty handlowe miała także Bydgoszcz z Toruniem (handel piwem, gorzałką, miodem, solą, skórami, wełną, wyrobami metalowymi), Poznaniem i Krakowem. Rozwojowi handlu sprzyjało tranzytowe położenie Bydgoszczy na szlaku śląsko-pomorskim (z Wrocławia do Gdańska)
W XVII wieku rozgorzała walka handlowa między szlachtą a mieszczaniami o „wolny brzeg”. Szlachta wielkopolska usiłowała uniknąć pośrednictwa kupców bydgoskich i próbowała sama wysyłać zboże do Gdańska magazynując je we własnych spichlerzach we wsiach szlacheckich nad Brdą i Wisłą (Bartodzieje, Siersko). Gdy te starania nie przynosiły rezultatu, wojewoda poznański podjął próby założenia u boku Bydgoszczy miasta szlacheckiego Grudzieniec. Nawet to posunięcie nie zakończyło się jednak sukcesem.
Mimo wielu prób naruszania praw handlowych Bydgoszczy przez różnych konkurentów (Toruń, szlachta wielkopolska, spory z mieszczaństwem gdańskim), bydgoszczanie przez stulecia potrafili wykorzystywać posiadane uprawnienia i bronić swej pozycji w handlu i żegludze wiślanej. Dopiero potop szwedzki poważnie podciął kontakty handlowe bydgosko-gdańskie.
Rola rzemiosła w Bydgoszczy.
Charakter bydgoskiej gospodarki oparty był bardzo wyraźnie na handlu. Rola rzemiosła była mniejsza niż w wielkich polskich miastach.
Jednakże w końcu XVI w. liczba cechów rzemieślniczych sięgała 21 (jednocześnie maksymalnie 15), a w mieście i na przedmieściach uprawiano jednocześnie ok. 80 zawodów.
Jednym z ważniejszych i najstarszych był cech zdunów-garncarzy (1466 r.) opierający swą egzystencję na bogatych pokładach glinki w okolicy podbydgoskiej. Produkcja garncarska była rozwinięta w Bydgoszczy na wielką skalę. Bydgoskie wyroby były znane i cenione na terenie Rzeczypospolitej, a nawet eksportowane za granicę z portu gdańskiego.
Sebastian Klonowic w poemacie "Flis", w którym notował wrażenia z żeglugi Wisłą do Gdańska (w 1595 r.) tak opisał Brdyujście:
„"(...) Brda sobą Wisłę wspiera ku północy,"
"już w ksieńcu będąc, czuje się na mocy."
"Dogadza matka, ciocia starsza corze"
"W bystrym uporze."
"Tamże też uściem ujźrzysz, ano góry"
"Haniebne z garnców niosą wodne fóry,"
"Które prowadzą z Bydgości zdunowie,"
"Jak olbrzymowie"”
"Gdy całkiem nieśli z gruntu wyważone"
"Skały tesalskie, które ułożone,"
"Jedna na drugą do niebieskich progów,"
"Sięgały bogów (...)."”
Oprócz spławu i rzemiosła, miasto żyło z handlu lądowego uprawianego przez kupców-detalistów (na cotygodniowych targach oraz jarmarkach organizowanych w Bydgoszczy trzy, a od XVII w. pięć razy do roku) oraz z działalności zakładów o walorach manufaktur.
Należały do nich: skład solny (1520 r.), warzelnia soli wielickiej i bocheńskiej (1579–1612), mennica (1594–1688), a w połowie XVII w. papiernia na przedmieściu Czyżkówko.
Na szczególną uwagę zasługuje powstała w 1594 r. mennica, początkowo prywatna, później państwowa wraz z wielkim zespołem zabudowań. Monety bito w niej z przerwami w latach 1594–1688. Już na początku XVII wieku bydgoski zakład był co najmniej równy mennicom w Poznaniu i Wschowie, a nawet być może największą tego typu manufakturą w kraju. Od 1627 r. po 1644 r. mennica bydgoska była jedynym tego typu zakładem czynnym na terenie Korony, a najlepszy okres działalności przeżywała w latach 1613–1632. Bito wtedy najróżniejsze odmiany pieniędzy: od drobnych monet po największe okazy, nawet dla miasta Florencji we Włoszech. W 1621 roku wybito w Bydgoszczy jedne z największych do dzisiaj złotych monet w Europie – słynne 100 dukatów Zygmunta III Wazy – nagroda za bohaterstwo w bitwie z Turkami pod Chocimiem. Bydgoska studukatówka sprzedana na aukcji CNG w styczniu 2018 za 2,16 mln dolarów jest najdroższą monetą polską w historii. Z kolei w latach 1663–1668 wybijano masowo podwartościowe monety srebrne – tymfy.
Oświata, kultura i nauka.
W Bydgoszczy istniała szkoła parafialna oraz szkoły klasztorne: karmelitów, klarysek i bernardyńskie studium filozoficzne.
Charakter szkoły średniej posiadało gimnazjum (kwestia sporna, 1599-1650) oraz kolegium jezuickie.
W zakresie kultury szczególnie wyróżniali się bernardyni, którzy byli podstawą do stworzenia w Bydgoszczy środowiska o większych ambicjach intelektualnych. Przez lata stworzyli ono bogatą bibliotekę, która częściowo przetrwała do dzisiaj (ok. 1600 dzieł).
Najwybitniejszym bernardynem był rodowity bydgoszczanin Stanisław, po wstąpieniu do zakonu zwany Bartłomiejem z Bydgoszczy (1475-1548). Był studentem Uniwersytetu Jagiellońskiego, który ukończył w 1505 r. Jego najwybitniejszą pracą był pierwszy słownik łacińsko-polski (1532 r.), w którym zawarł tłumaczenia blisko 5 tys. haseł.
Kolejne środowisko kulturotwórcze stworzyli w Bydgoszczy jezuici (od 1617 r.) Stworzyli oni teatr szkolny, bursę muzyczną i kapelę.
W budynku kolegium znajdowała się sala teatralna ze sceną sukcesywną, która mogła pomieścić ok. 300 widzów.
Bibliografia.
Wydawnictwa cykliczne:

</doc>
<doc id="1680232" url="https://pl.wikipedia.org/wiki?curid=1680232" title="Historia Bydgoszczy (1655–1772)">
Historia Bydgoszczy (1655–1772)

W dobie wojen i upadku.
Katastrofę w egzystencji Bydgoszczy przyniósł potop szwedzki (1655-1660).
Miasto zostało wybrane przez Szwedów na wojenną bazę operacyjną, w związku z czym było w toku wojny zaciekle bronione i kilkukrotnie przechodziło z rąk do rąk. Zniszczenia były tak poważne, że na długo zahamowały rozwój miasta.
Bydgoszcz podczas potopu szwedzkiego.
Po raz pierwszy Szwedzi zdobyli Bydgoszcz w sierpniu 1655 r., atakując od strony wzgórz południowych. Najeźdźcy spustoszyli miasto i nałożyli kontrybucję. 20 września 1655 r. do miasta dotarł gen. Henryk Horn – wsławiony sukcesami wojennymi z okresu wojny trzydziestoletniej w Niemczech. Zdecydował on o założeniu w Bydgoszczy szwedzkiego obozu wojskowego. Z tym wiąże się nazwa Szwederowo dzielnicy położonej ponad Starym Miastem. Szwedzi wywozili zbiory biblioteczne, plądrowali świątynie, konfiskowali towary handlowe. Tymczasem jesienią 1655 r. wybuchło powstanie przeciw Szwedom, które na Kujawy i do Wielkopolski dotarło wiosną 1656 r.
22 kwietnia 1656 r. wybuchło w Bydgoszczy, w uzgodnieniu ze Stefanem Czarnieckim zbrojne powstanie antyszwedzkie. Mieszczanie otoczyli zamek, otworzyli bramy i wpuścili wojsko polskie. Jednak na wiadomość o zdobyciu Bydgoszczy, ku miastu pociągnęła armia szwedzka pod wodzą brata króla Szwecji Jana Adolfa. 26 maja 1656 r. szwedzki generał Wrangel opanował miasto. Nieliczna polska załoga poddała się. Odtąd, aż do połowy października trwała ponownie okupacja szwedzka.
31 maja 1656 r. wkroczył do Bydgoszczy król Szwecji Karol X Gustaw, który po odbytej naradzie wojennej zaskoczył wojska Czarnieckiego, rozbijając je pod Kcynią. Kolejna bitwa o Bydgoszcz rozegrała się w październiku 1656 r. Tym razem walki były jeszcze bardziej zacięte. Zupełnemu zniszczeniu uległ zamek, wysadzony w powietrze ładunkami wybuchowymi. Szwedzi byli zmuszeni opuścić miasto, ale już w czerwcu 1657 r. wkroczyli tu ponownie. Tym razem król szwedzki Karol Gustaw wraz z bratem Janem Adolfem gromadził wojska na wyprawę wojenną przeciwko Danii. Z tego czasu pochodzi słynny sztych Erika Dahlberga, na którym nadworny artysta przedstawił panoramę Bydgoszczy ze wzgórz Szwederowa.
Ostatni atak szwedzki przeżyła Bydgoszcz 16 maja 1658 roku. Podczas gdy większość mieszkańców bawiła się na hucznym weselu, do miasta wkroczyła z zaskoczenia załoga szwedzka z Torunia i złupiła je.
Traktaty welawsko-bydgoskie.
Wyjątkowo ważne wydarzenia w skali historii Polski, a nawet całej Europy, rozegrały się 6 listopada 1657 roku na Starym Rynku. Król Jan Kazimierz i elektor Prus Książęcych Fryderyk Wilhelm Hohenzollern podpisali i zaprzysiężyli wtedy słynne traktaty welawsko-bydgoskie, które unieważniały postanowienia traktatu krakowskiego z 1525 r. Na ich mocy, w zamian za doraźny sojusz polityczny przeciw Szwedom Prusy Książęce (dotychczas lenno polskie) uzyskały suwerenność, zrywając dotychczasową zależność od Polski. Nowy podmiot polityczny z czasem coraz bardziej zagrażał Polsce.
Okres stabilizacji w II połowie XVII wieku.
Po szwedzkim potopie, Bydgoszcz przedstawiała o wiele gorszy wygląd, niż 5 lat wstecz. Domy były w większości spalone, świątynie zdewastowane, zamek, ratusz i mennica w ruinie, ulice zniszczone. Wioski podmiejskie (np. Bartodzieje) były całkowicie wyludnione. Wskutek zarazy przywleczonej przez wojska zginęła połowa mieszkańców miasta.
Nowy okres stabilizacji, a nawet pewnego rozwoju Bydgoszczy nastąpił w II połowie XVII wieku, kiedy w okolicy panował względny spokój.
Bydgoszcz ponownie nabrała wyglądu sporego miasta, utrzymującego się z wiślanego handlu, rzemiosła i piwowarstwa, aczkolwiek nie była w stanie uzupełnić strat demograficznych. Wskutek załamywania się handlu zbożowego w Gdańsku, stopniowemu ograniczeniu ulegał handel spławny. Mieszczanie nie dopuścili jednak do konkurencji handlowej szlachty („walka o wolny brzeg”) oraz wystarali się u króla Michała Korybuta Wiśniowieckiego o nowe przywileje handlowe, m.in. dotyczące zwolnienia z cła od „piwa i garnków” na komorze celnej w Fordonie, pobierania opłat na naprawę dróg i mostów od tranzytu podwodami, prawa do dodatkowych jarmarków.
Nowe przywileje i ulgi umożliwiły wzbogacenie mieszczan i częściową odbudowę miasta, aczkolwiek na wydźwignięcie z ruin najważniejszych budowli (np. ratusza) wciąż brakowało pieniędzy. Okres rozwoju przeżywało kolegium jezuickie oraz mennica, która szczególnie w latach 1662-1668 wybijała popularne polskie monety (m.in. tymfy).
W okresie panowania Jana III Sobieskiego ukończono rozbudowę kolegium jezuitów, zbudowano nową wieżę i kaplicę przy kościele bernardynów, ukończono budowę dwóch wież kościoła jezuickiego. Król Jan III przebywał w Bydgoszczy w 1677 r. wraz z żoną Marią i synami, podczas postoju w drodze Wisłą do Gdańska. Tradycja wiąże jego pobyt z kamienicą nr 22 przy ul. Długiej.
Starostwo bydgoskie uzyskał wówczas przyjaciel króla Jana III – Franciszek Zygmunt Gałecki, który zapoczątkował ostatnią dynastię starostów bydgoskich, sprawującą władzę do 1772 r.
Katastrofa miasta w okresie wojny północnej.
Okres względnej stabilizacji i prób odbudowy Bydgoszczy przerwała kolejna klęska wojenna w Rzeczypospolitej – III wojna północna (1700-1721). Konflikt ten przyniósł zagładę Bydgoszczy jako liczącego się miasta na początku XVIII wieku.
Aż do połowy wieku Bydgoszcz była permanentnie wielkim obozem wojskowym, w którym zmieniały się narodowości żołnierzy, a na stałe pozostawały czynione przez nich spustoszenia.
Pierwsze kontrybucje nałożyły na miasto „sprzymierzone” wojska saskie w 1702 r. Później okupowały Bydgoszcz wojska szwedzkie (1703, 1706 r.), sapieżyńskie (1704 r.), rosyjskie i szwedzkie (1707 r.), saskie i rosyjskie (1710-1714 r.) Armie zawlekły do miasta zarazę, która zdziesiątkowała ludność. W 1708 r. spalił się ratusz i część zabudowy miasta. W tym czasie w mieście przetrwało zaledwie 40 żywych osób, a okoliczne wsie były całkowicie wyludnione.
Stagnacja w I połowie XVIII w..
Przemarsze wojsk (Sasi, Rosjanie), okupacje, epidemie, pożary trapiły Bydgoszcz aż do ok. 1760 r. Na domiar złego, pojawiły się klęski głodu oraz choroby bydła i ludzi (zarazy).
Po największym upadku demograficznym w latach 1710-1720, liczba mieszkańców powoli rosła, aby od połowy XVIII w. kształtować się na poziomie 500-1000.
Bydgoszcz przestała liczyć się jako ważny ośrodek gospodarczy. Nadal jednym z ważniejszych zajęć pozostał spław Brdą i Wisłą. W handlu spławnym Bydgoszcz nadal wyróżniała się – przynajmniej wśród miast Kujaw i ziemi dobrzyńskiej.
Przedmiotem handlu z Bydgoszczy w połowie XVIII wieku były prawie wyłącznie towary leśne: drewno, popiół, potaż, smoła.
Zmniejszyła się znacznie liczba cechów rzemieślniczych (5-6), a w ruinę popadały zamek, miejskie budowle, mieszczańskie domy i spichlerze – opuszczone, gdyż zamarł handel zbożem.
W 1765 r. przestała istnieć w Bydgoszczy mennica. Nieużywane 77 lat obiekty popadły w ruinę, a ich pozostałości Sejmowa Komisja Skarbu nakazała przewieźć do Warszawy.
Do pozytywnych aspektów egzystencji miasta w XVIII w. można zaliczyć zakładanie nowych młynów, cegielni, papierni oraz rozwój podmiejskich folwarków (13) i wsi zakładanych na prawie „olęderskim” (ok. 40).
Tereny nadwiślańskie (m.in. Makowiska, Łęgnowo, Otorowo, Fordonek, Strzelce, Wielka i Mała Kępa) skolonizowali „olędrzy”, którzy zbudowali system wałów przeciwpowodziowych i rozpoczęli meliorację terenów.
Zdolność do pewnej ekspansji religijnej i kulturalnej w mieście zachowało kolegium jezuickie, podczas gdy wśród pozostałych zakonów dawały znać o sobie rozprzężenie i upadek dyscypliny.
W 1728 r. przy klasztorze bernardynów założono studium retoryki w zamian za przeniesione do Torunia studium filozoficzne.
U schyłku przynależności do Rzeczypospolitej.
Ponowny wzrost znaczenia Bydgoszczy nastąpił po wstąpieniu na tron Stanisława Augusta Poniatowskiego (1764 r.). Co prawda daleko było jeszcze Bydgoszczy do wizerunku dużego ośrodka miejskiego, ale zaczęto tworzyć podwaliny podczas nowej świetności.
Właśnie wtedy powstał polski projekt kanału bydgoskiego (1766 r.), a prestiżu dodał wybór Bydgoszczy na siedzibę (na zmianę z Poznaniem) na 4 lata sądowniczego Trybunału Wielkopolskiego, po tym, jak ulokowaniu tego urzędu w Toruniu sprzeciwiły się tamtejsze władze, uznając to za łamanie autonomii Torunia wobec organów Rzeczypospolitej..
W 1765 r. Bydgoszcz posiadała 95 zamieszkanych kamienic, a więc mniej więcej tyle samo ile po potopie szwedzkim. Zamarło natomiast osadnictwo na przedmieściach. Przekrój narodowościowy był prawie jednolicie polski. W mieście znajdowały się zaledwie 2 rodziny niemieckie, 11 Żydów.
W 1765 r. Bydgoszcz w wyniku porozumienia biskupów: włocławskiego Antoniego Kazimierza Ostrowskiego i gnieźnieńskiego Władysława Łubieńskiego znalazła się w archidiecezji gnieźnieńskiej, co spowodowało okresową degradację w systemie administracji kościelnej (likwidacja dekanatu i oficjalatu foralnego).
Podczas konfederacji barskiej (1768-1772 r.) Bydgoszcz była wielokrotnie świadkiem przemarszu i koncentracji wojsk konfederackich. W 1768 r. powstańcy rozpędzili urzędujący w Bydgoszczy Trybunał Wielkopolski, a 4 stycznia 1769 r. doszło pod miastem do potyczki, zakończonej zwycięstwem Polaków.
Z czasami schyłku Rzeczypospolitej w Bydgoszczy, wiążą się losy znanego patrioty, autora hymnu narodowego Józefa Wybickiego. Odbywał on praktykę sądowniczą i aplikaturę w Bydgoszczy (1770 r.), tutaj też poznał swoją pierwszą żonę Kunegundę Drwęską.
Aneksja Bydgoszczy przez Prusy.
W 1770 r. do Kujaw i Wielkopolski wkroczyły wojska pruskie, rozpoczynając aneksję tych terenów, usankcjonowaną zawartym traktatem rozbiorowym 5 sierpnia 1772 r. W czerwcu 1772 r. gościł w Bydgoszczy król Prus Fryderyk II, każąc rekwirować spławiane na Brdzie drewno.
Na wcielonym do Prus obszarze Bydgoszcz wydawała się władcy miejscem dogodnym do ustanowienia siedziby obwodu administracyjnego, tym bardziej, że król Prus zamierzał zbudować kanał łączący Brdę z Notecią (Wisła-Odra), co w przyszłości miało skutkować rozwojem gospodarczym miasta.
Ostatecznie Bydgoszcz została włączona do prowincji Prusy Zachodnie (jak nazwano obszar wcielony do Prus w I rozbiorze) i ustanowiona stolicą Obwodu Nadnoteckiego.
Bibliografia.
Wydawnictwa cykliczne:

</doc>
<doc id="1680233" url="https://pl.wikipedia.org/wiki?curid=1680233" title="SMS Tatra">
SMS Tatra



</doc>
<doc id="1680234" url="https://pl.wikipedia.org/wiki?curid=1680234" title="Tátra">
Tátra



</doc>
<doc id="1680235" url="https://pl.wikipedia.org/wiki?curid=1680235" title="Historia Bydgoszczy (1772–1806)">
Historia Bydgoszczy (1772–1806)

Awans administracyjny.
W wyniku podpisanego traktatu rozbiorowego część Wielkopolski i Kujaw, w tym ziemie nad Notecią i Brdą z Bydgoszczą włącznie – wcielono w skład Królestwa Pruskiego. Nowe władze zlikwidowały dotychczasową administrację państwową oraz samorząd miejski, wprowadzając ustrój oparty na prawie pruskim. Król Fryderyk II z nowych nabytków terytorialnych utworzył prowincję Prusy Zachodnie, w której najwyższą władzą była Kamera Domenalna w Kwidzynie. Tereny położone nad Notecią i Brdą zostały włączone do Obwodu Nadnoteckiego (Netzedistrikt) z siedzibą władz tego regionu w Bydgoszczy. Obwód obejmował cztery powiaty: bydgoski, inowrocławski, kamieński i notecki. W ten sposób Bydgoszcz zyskała regionalne znaczenie administracyjne, a obwód nadnotecki stał się pierwowzorem dla kolejnych jednostek (departament bydgoski, rejencja bydgoska), które przetrwały do końca okresu pruskiego. Pierwszym urzędem pruskiej administracji, jaki powstał w Bydgoszczy było Kolegium Finansowe (1773 r.), a następnie Kamera Wojenno-Domenalna (1774 r.) i wreszcie Królewska Zachodniopruska Deputacja Kamery Wojenno-Domenalnej na Obwód Nadnotecki (od 29 czerwca 1775 r.) Jednostka ta podległa była bezpośrednio nadprezydentowi w Królewcu i otrzymała w zasadzie analogiczne kompetencje jak kamera kwidzyńska (ściąganie podatków, nadzór nad sądownictwem, aprowizacją, stowarzyszeniami zawodowymi i społecznymi komunikacją, policją itp.).
Dla potrzeb nowych urzędów administracyjnych, w latach 1775-1778 w południowej pierzei Starego Rynku wzniesiono nowy budynek, który obecnie mieści Miejską i Wojewódzką Bibliotekę Publiczną.
Oprócz tego w 1777 r. Bydgoszcz stała się również siedzibą urzędu landrata (powiatu), a w 1781 r. sądu nadwornego tj. będącego sądem apelacyjnym dla Obwodu Nadnoteckiego oraz miejscem stacjonowania garnizonu wojskowego.
Awans administracyjny spowodował rozwój miasta, zmiany w architekturze. Władze pruskie rozpoczęły od budowy mostów na Brdzie, bulwaru nad rzeką oraz koszar dla garnizonu. Do budowy użyto materiałów z rozbiórki zamku bydgoskiego. Wybrukowano drogi, remontowano mury i bramy miejskie, oświetlono ulice i budynki publiczne przez latarnie olejne.
Kanał Bydgoski.
Jeszcze ważniejszym wydarzeniem w historii Bydgoszczy tego okresu była budowa kanału łączącego Noteć z Brdą, a pośrednio Odrę z Wisłą.
Pierwsze koncepcje budowy kanału sięgają XVII wieku, kiedy dyskutowano je podczas rokowań Zygmunta III Wazy z elektorem brandenburskim, a później podobne pomysły wysuwał król Władysław IV. Bardziej szczegółową formę uzyskał projekt kanału bydgoskiego 9 lipca 1766 r. na posiedzeniu Komisji Skarbu Koronnego w Warszawie, kiedy to kapitan Franciszek Czaki przedstawił jego koncepcję. Chociaż z powodu rozbioru Polski do realizacji nie doszło, to na korzyść z przekopania kanału zwrócili uwagę Prusacy. 
Nowa droga wodna doskonale wpisywała się w interesy państwa pruskiego, które dążyło do integracji nowych ziem z Brandenburgią oraz ograniczenia handlu gdańskiego poprzez budowę alternatywnego szlaku handlowego do Europy Zachodniej. 
Fryderyk II zatwierdził budowę kanału już w marcu 1772 r. Budowa trwała błyskawicznie na owe czasy: zaledwie dwa lata (1773-74) przy pomocy sprowadzonych 10 tys. robotników. W ten sposób Kanał Bydgoski jest najstarszą sztuczną drogą wodną wybudowaną na ziemiach polskich.
Kanał wywarł poważny wpływ na życie Bydgoszczy. Budowa przyczyniła się do rozwoju handlu, przemysłu i rzemiosła. Nowy szlak wodny na zachód - do Szczecina i Berlina zastąpił staropolski szlak wiślany do Gdańska, który dawniej stanowił o pomyślności handlowej miasta. Napływ personelu technicznego i robotników narodowości niemieckiej przyczynił się natomiast do wzrostu tempa germanizacji.
Rozwój gospodarczy i urbanistyczny.
W końcu XVIII wieku w Bydgoszczy powstało szereg przedsiębiorstw państwowych: młyny, rafineria cukru przerabiająca zachodnioindyjską trzcinę cukrową, manufaktury sukiennicze, papiernia, cegielnia, farbiarnia, garbarnia i szereg innych. Zbudowano też gmachy o przeznaczeniu gospodarczym np. wielki zespół ryglowych spichlerzy (spalone w 1945 r.), spichlerze przy ul. Grodzkiej (dwa spalone w 1960 r., trzy zachowane). 
Dzięki budowie ⁣⁣kanału⁣⁣ Bydgoszcz ponownie stała się znacznym ośrodkiem handlowym. W mieście utworzono komorę celną o zasięgu ogólnokrajowym, Radę Handlową i kompanię kupiecką. W końcu XVIII w. kanałem bydgoskim przepływało ok. 1000 łodzi i tratew rocznie, a był to dopiero początek kariery tego szlaku wodnego, gdyż np. w połowie XIX w. ruch na kanale wzrósł ośmiokrotnie.
Po 1772 r. znacznie rozbudowały się przedmieścia Bydgoszczy: Poznańskie, Toruńskie, Gdańskie oraz Okole, Grodztwo i Babia Wieś. W 1806 r. zamieszkiwało Bydgoszcz ok. 4 tys. mieszkańców, w tym wielu osadników narodowości niemieckiej. W 1787 r. zbudowano w rejonie dawnej fosy zamkowej pierwszą w mieście świątynię ewangelicką.
Insurekcja kościuszkowska.
W marcu 1794 roku wybuchło powstanie kościuszkowskie. Kilka miesięcy później do walczących przyłączyli się mieszkańcy Wielkopolski organizując własne powstanie. Wtedy Kościuszko zdecydował wysłać żołnierzy pod dowództwem Jana H. Dąbrowskiego. Przybył on do Bydgoszczy 2 października i po krótkim oblężeniu zdobył miasto, (tzw. bitwa pod Bydgoszczą) wziął do niewoli 400 jeńców, zdobył kasy pruskie, amunicję oraz zapasy garnizonu pruskiego. Józef Wybicki jako pełnomocnik Rady Najwyższej Narodowej zorganizował polskie władze cywilne. Polski epizod skończył się po dwóch tygodniach, gdyż po klęsce powstania, Dąbrowski wycofał się z Bydgoszczy. 
Pobyt generała upamiętnia obecna nazwa wzgórza, u którego podnóża leży Plac Poznański.
Trzeci rozbiór Polski w 1795 r. wpłynął na osłabienie pozycji Bydgoszczy w ramach państwa pruskiego. Bydgoszcz była już tylko jednym z bardzo wielu miast polskich pod władzą pruską i dlatego nie mogła liczyć na żadne szczególne względy.
Bibliografia.
Wydawnictwa cykliczne:

</doc>
<doc id="1680237" url="https://pl.wikipedia.org/wiki?curid=1680237" title="Historia Bydgoszczy (1806–1815)">
Historia Bydgoszczy (1806–1815)

Kalendarium.
Militarna klęska Prus w 1806 r. w walce z Napoleonem oraz wydarzenia polityczne z lat 1806-1807 spowodowały, że Bydgoszcz zmieniła swoją przynależność państwową, a jej samorząd został zreorganizowany.
Departament bydgoski.
9 lipca 1806 r. z części ziem dawnej Rzeczypospolitej, które wcielono do Prus, utworzono Księstwo Warszawskie poddając je władzy króla saskiego Fryderyka Augusta.
Do Bydgoszczy wojska francuskie wkroczyły 12–16 listopada 1806 roku. Pruska Deputacja Kameralna została wtedy przekształcona na francuską Cammer Commision i za sprawą Franciszka Skórzewskiego – uniezależniona od kamery kwidzyńskiej.
Podział administracyjny Księstwa został przeprowadzony na wzór francuski. Na bazie dotychczasowych jednostek terytorialnych powstały departamenty. Na stolicę jednego z nich Komisja Rządząca 14 stycznia 1807 r. wyznaczyła Bydgoszcz.
Departament bydgoski miał początkowo obejmować tereny dawnych Prus Zachodnich włącznie z powiatem chojnickim i wałeckim, ale po decyzjach traktatu w Tylży, które odłączyły od Księstwa tereny Pomorza Gdańskiego – objął on ostatecznie dziesięć powiatów: 4 z dawnego Obwodu Nadnoteckiego, 3 kujawskie i 3 z ziemi chełmińskiej, włącznie z miastem Toruniem.
Od września do grudnia 1807 r. mieszczanie z Torunia podejmowali działania, które miały na celu uniezależnienie tego miasta od departamentu bydgoskiego, ale nie przyniosły one pozytywnych rezultatów.
Na czele departamentu bydgoskiego (od 1808 r.) stał prefekt Antoni Gliszczyński – czynny polityk z okresu Sejmu Wielkiego, uczestnik insurekcji kościuszkowskiej, zdolny organizator.
Fakt stołeczności administracyjnej miał niewątpliwy wpływ na dalszy rozwój miasta, gdyż Bydgoszcz stała się siedzibą wielu departamentowych organów administracyjnych, skarbowych, policyjnych i sądowych. Nastąpiło ożywienie społeczno-gospodarcze oraz rozwój życia umysłowego.
Bydgoszcz w dobie napoleońskiej.
W 1807 r. Bydgoszcz liczyła blisko 5 tys. mieszkańców.
Największym zakładem przemysłowym w mieście była rafineria cukru trzcinowego. Istniały liczne zakłady sukiennicze (departament bydgoski zajmował drugie miejsce po poznańskim pod względem wyrobu sukna), garbarnie, farbiarnie, 12 gorzelni, 8 browarów, liczne młyny i wiele zakładów rzemieślniczych.
W czasach Księstwa rozbudowano Kanał Bydgoski. Zbudowano jedenastą śluzę w Bielawach oraz jaz w Dębinku.
Przez kanał odbywał się eksport do Prus i innych państw niemieckich. Wywożono głównie zboże, a także bydło, drewno, wełnę, sukno, cegłę i inne towary.
W 1806 r. powstała pierwsza w Bydgoszczy drukarnia (Grunauera), w której od lipca 1808 r. wydawano polską gazetę urzędową: „Dziennik Doniesień Rządowych i Prywatnych Departamentu Bydgoskiego”, a następnie „Gazetę Bydgoską”.
W 1808 r. w gmachu byłego kolegium jezuickiego została otwarta Szkoła Główna Departamentowa.
Na rynku odbywały się patriotyczne uroczystości, m.in. 5 stycznia 1814 roku uroczystość żałobna ku czci ks. Józefa Poniatowskiego, który zginął w bitwie pod Lipskiem.
Nieudany przebieg kampanii rosyjskiej Napoleona spowodował, że od stycznia 1813 r. miasto znalazło się pod okupacją wojsk rosyjskich.
O dalszych losach Bydgoszczy przesądziły decyzje kongresu wiedeńskiego, na podstawie których została ponownie wcielona do Prus.
Bibliografia.
Wydawnictwa cykliczne:

</doc>
<doc id="1680238" url="https://pl.wikipedia.org/wiki?curid=1680238" title="Jurij Sierbin">
Jurij Sierbin

Jurij Władimirowicz Sierbin, (ur. w 1888 r. w guberni wołyńskiej w Rosji, zm. 10 marca 1964 r. w Buenos Aires) – rosyjski wojskowy (pułkownik), oficer Rosyjskiego Korpusu Ochronnego podczas II wojny światowej, emigracyjny publicysta.
Ukończył 1 korpus kadetów w Moskwie, zaś w 1908 r. konstantynowską szkołę artyleryjską. Służył w 23 baterii artylerii konnej, a następnie konno-górskim dywizjonie w kaukaskiej dywizji kawalerii. Brał udział w I wojnie światowej. W listopadzie 1914 r. został odznaczony Orderem Św. Jerzego za bitwę pod Łodzią. Na początku 1917 r. przeszedł kurs 1 stopnia przy nikołajewskiej akademii wojskowej, po czym w stopniu sztabskapitana został odkomenderowany do sztabu generalnego armii rosyjskiej. Następnie został pełniącym obowiązki szefa sztabu 5 kaukaskiej dywizji kawalerii. Na pocz. 1918 r. przyjechał do Jekaterynodaru, gdzie wstąpił do nowo formowanych wojsk białych. Uczestniczył w tzw. 1 Kubańskim Marszu Zimowym w szeregach byłego 1 Ochotniczego Oddziału Kubańskiego płk. Wiktora L. Pokrowskiego. Podczas tzw. 2 Kubańskiego Pochodu Zimowego zajmował funkcję szefa sztabu 1 brygady, a następnie dywizji kawalerii gen. W. L. Pokrowskiego. Od listopada 1919 r. pełnił funkcję generała dla specjalnych poruczeń przy sztabie Ochotniczej Armii Kaukaskiej. W 1920 r. na Krymie był szefem sztabu dywizji kawalerii Kozaków kubańskich gen. Nikołaja G. Babijewa. 30 września tego roku został ranny w ostrzale artyleryjskim, w wyniku którego zginął gen. N. G. Babijew. Po wyleczeniu zajmował funkcję szefa sztabu grupy konnej gen. Wiaczesława G. Naumienki. W poł. listopada 1920 r. wraz z wojskami białych ewakuował się na wyspę Lemnos. W 1921 r. zamieszkał w Królestwie SHS. Pracował w jugosłowiańskim dowództwie wojskowym w Sarajewie. Po zajęciu Jugosławii przez wojska niemieckie w kwietniu 1941 r., wstąpił do nowo formowanego Rosyjskiego Korpusu Ochronnego. Po zakończeniu wojny zamieszkał w Austrii, a następnie wyjechał do Argentyny. Współpracował z czasopismem wojskowym „Czasowoj”, w którym opublikował szereg artykułów historyczno-wojskowych.

</doc>
<doc id="1680239" url="https://pl.wikipedia.org/wiki?curid=1680239" title="Historia Bydgoszczy (1815–1920)">
Historia Bydgoszczy (1815–1920)

Kalendarium.
Wiek XIX przyniósł szybki rozwój miasta, bez precedensu w dziejach miasta.
Rejencja bydgoska.
Po Kongresie Wiedeńskim Bydgoszcz weszła w skład pruskiego Wielkiego Księstwa Poznańskiego (od 1848 r. Prowincji Poznańskiej, które nominalnie miało zachować polską autonomię.
Według nowych zarządzeń dawne departamenty przekształcono w obwody regencyjne (Regierungsbezirk). 
Jednakże z dawnego departamentu bydgoskiego wyłączono powiaty Ziemi Chełmińskiej, które wcielono do prowincji Prusy Zachodnie oraz powiaty wschodniokujawskie, które znalazły się w Królestwie Kongresowym.
Do pozostałej części obszaru, który pokrywał się z grubsza z dawnym Obwodem Nadnoteckim dołączono kilka powiatów z Wielkopolski (m.in. gnieźnieński, wągrowiecki)
Podobnie, jak w czasach Księstwa Warszawskiego, obecność urzędu terytorialnego była czynnikiem miastotwórczym, przyczyną kolonizacji urzędniczej oraz zlokalizowania w Bydgoszczy kolejnych jednostek: m.in. głównego urzędu celnego i podatkowego, królewskiego urzędu prowiantowego, naddyrekcji poczty oraz sądu ziemskiego.
Rozbiórki staropolskich obiektów.
Wraz z upływem czasu miasto zaczęło tracić dawne oblicze. 
Stare zabytkowe budowle z czasów polskich, władze pruskie przeznaczały na rozbiórkę i sprzedawały osobom prywatnym jako materiał budowlany.
Władze pruskie skasowały wszystkie klasztory:
W kolejnych latach rozbierano m.in.:
Kolej czynnikiem miastotwórczym.
Bydgoszcz w pruskich planach kolejowych pojawiła się w 1842 r., gdy rozważano połączenie Berlina z Królewcem. Decyzja o budowie węzła bydgoskiego zapadła ostatecznie w 1848 r. po ostrej debacie ze zwolennikami budowy wschodniopruskiej linii kolejowej przez Chojnice i Gdańsk.
Budowa kolei wschodniopruskiej Bydgoszcz - Krzyż w 1851 r. przypominała nieco budowę kanału bydgoskiego. Uczestniczyło w niej jednorazowo ok. 12 tys. robotników sprowadzonych z Berlina. Otwarcie linii 26 lipca 1851 r. odbyło się w obecności króla pruskiego Wilhelma IV.
Od 1849 r. znalazła się w Bydgoszczy pierwsza państwowa dyrekcja kolejowa w królestwie Prus, w Europie i na świecie: Królewska Dyrekcja Kolei Wschodniej, która przejęła nadzór nad wszystkimi zagadnieniami dotyczącymi rozbudowy i eksploatacji kolei we wschodnich prowincjach Prus: od Berlina po Kłajpedę.
Wpływ kolei jako czynnika miastotwórczego dla Bydgoszczy był bardzo duży. Lokalizacja dworca na terenie folwarku podmiejskiego Bocianowo zapoczątkował rozwój urbanistyczny Nowej Bydgoszczy - obecnego Śródmieścia.
W 1851 r. powstały Warsztaty Naprawy Kolei na Bocianowie – do dziś jedno z największych przedsiębiorstw w mieście (PESA) oraz kolejowa dzielnica mieszkaniowa, która stanowi obecne zachodnie Śródmieście (na zachód od ul. Pomorskiej).
Linie kolejowe z Bydgoszczy rozwijały się następująco:
W latach 1851-1872 Bydgoszcz była jednym z ważniejszych węzłów kolejowych na wschód od Berlina i nie miała w okolicy konkurencji (poza Poznaniem i Gdańskiem). W związku z tym miasto stało się dużym centrum tranzytu towarów, a rola ta wzmacniana była dodatkowo przez dogodne położenie w sieci dróg wodnych.
Rozwój Bydgoskiego Węzła Wodnego.
Do połowy XIX wieku transport wodny kanałem bydgoskim i Wisłą, miał zasadnicze znaczenie, gdyż nie istniały jeszcze linie kolejowe.
Po 1850 r., sytuacja się zmieniła, ale równocześnie ruch na Kanale Bydgoskim nabrał nowego charakteru dzięki zastosowaniu napędu parowego do poruszania barek. W 1855 r. uruchomiono pierwszy statek parowy kursujący między Bydgoszczą a Toruniem. ()
Industrializacja.
Początkowo odcięcie ziem zaboru pruskiego od Królestwa Polskiego spowodowało trudności gospodarcze. Zamknięto m.in. rafinerię cukru. Lepiej wiodło się młynom bydgoskim, które rozbudowano i zainstalowano pierwsze maszyny parowe (w 1846 r.). Istniały niewielkie browary, gorzelnie, cegielnie, tartaki, pierwsze zakłady maszyn rolniczych. W handlu bydgoskim szczególną rolę odgrywał obrót zbożem z wykorzystaniem kanału bydgoskiego.
Powstawały liczne fabryki i zakłady, m.in.: budowy maszyn i urządzeń (obecnie Zakładów Budowy Maszyn „Zremb-Makrum”) i produkcji sygnałów kolejowych (Obecnie Bydgoskie Zakłady Elektromechaniczne „Belma”). Utworzenie Zakładu Oczyszczania Ulic i Latryn, uruchomienie przez Ottona Pfefferkorna produkcji mebli wyściełanych. Najpierw na ulicach pojawił się tramwaj konny, a po wybudowaniu elektrowni – elektryczny.
Rozwój demograficzny.
Mimo awansu administracyjnego, początkowo Bydgoszcz rozwijała się powoli. W 1817 r. liczyła blisko 7 tys. osób wobec 9 tys. w Toruniu, 18 tys. w Elblągu i 53 tys. w Gdańsku. W 1837 r. w Bydgoszczy mieszkało 9,5 tys. osób.
Wyraźne przyspieszenie wzrostu ludnościowego nastąpiło w trzyleciu 1837-1840 (o 15%) i w latach 1843-1846 (o 11%). Przyczyną wzrostu była obok przyrostu naturalnego wyraźna imigracja do miasta. Wiązało się to z początkami industrializacji.
Jednak dość istotnym czynnikiem hamującym napływ ludności do miasta było pobieranie opłat za osiedlanie się w mieście (do 1867 r.). Ludność najemna (głównie polska) napływała więc na przedmieścia otaczające miasto m.in. Bocianowo, Okole, Wilczak, Szwederowo, Rupienica, Czyżkówko.
Druga połowa XIX wieku i początki XX w. charakteryzują się dynamicznym wzrostem liczebnym ludności Bydgoszczy, jak i całej kształtującej się aglomeracji miejskiej. W niektórych okresach imigracja do miasta znacznie przekraczała przyrost naturalny.
Bydgoszcz liczyła:
Osady wokół miasta, które nie wchodziły w jego granice administracyjne rozwijały się jeszcze szybciej. W latach 1851-1871 ludność Bydgoszczy wzrosła o 80%, a Szwederowa, Wilczaka i Okola o 125%.
I tak Bydgoszcz jako aglomeracja razem z osiedlami podmiejskimi (Szwederowo, Okole, Wilczak, Czyżkówko, Bielawy, Rupienica, Bartodzieje Małe, Skrzetusko, Jachcice, Bielice, Bartodzieje Wielkie i Kapuściska Małe) liczyła:
W 1910 r. wobec 93 tys. aglomeracji Bydgoszczy inne ówczesne aglomeracje liczyły: 
Na początku XX w. ok. 75% mieszkańców było ewangelikami, a 25% katolikami, co przybliżeniu można wiązać z narodowością mieszkańców (dotyczy to miasta w granicach administracyjnych bez przemieść, które posiadały polski charakter narodowościowy). 
Jednak już w kilka lat po odzyskaniu niepodległości, po włączeniu przedmieść proporcje te uległy zasadniczej zmianie. W 1937 r. katolicy stanowili już 92% mieszkańców.
Rozwój urbanistyczny.
Do połowy XIX wieku Bydgoszcz nie rozszerzała swych granic. W 1816 r. miasto zakupiło teren na wschód od traktu gdańskiego, a w latach 20. XIX w. wytyczono równolegle do zarzuconego w latach 1835-50 dawnego traktu (ul. Pomorskiej) ulicę Gdańską. 
W 1838 r. wytyczono Nowy Rynek na południe od murów miejskich, zaś na północ od Brdy powstał gmach administracyjny regencji. Odtąd rozpoczął się systematyczny proces zabudowy obszaru Grodztwa, aby pod koniec XIX w. zakończyć się jego przekształceniem na nowe miejskie centrum administracyjno-oświatowe.
Zasadniczy przełom w rozwoju urbanistycznym Bydgoszczy nastąpił w 1851 r., kiedy na Bocianowie zlokalizowano główny dworzec kolejowy dla Bydgoszczy. Teren między dworcem a starym miastem włączono w obszar administracyjny Bydgoszczy i rozpoczęto jego zabudowę. 
W 1853 r. zostały rozplanowane dwie nowe dzielnice mieszkaniowe nazwane na cześć ówczesnego króla pruskiego Fryderyka Wilhelma (IV i jego małżonki): 
Dwie dzielnice miały wspólny plac targowy (Plac Piastowski) oraz plac sakralny (Plac Zbawiciela). 
Ok. 1870 r. obszar podzielono na parcele, a zabudowa - głównie kamienicami czynszowymi trwała od 1870 do 1900 r.
Do końca okresu pruskiego do miasta przyłączano kolejne przedmieścia, w sumie obszar ok. 670 ha. Nie stanowiło to wiele. Bydgoszcz charakteryzowała się dobrym zagospodarowaniem swojego obszaru administracyjnego, natomiast otaczał je wianuszek silnie zaludnionych (głównie napływową ludnością polską) i chaotycznie zabudowanych przedmieść, które doczekały się włączenia do miasta dopiero w 1920 r. 
Spośród przedmieść, regularnej zabudowy czynszowej doczekały się Wilczak i Okole, które otrzymały połączenie z dworcem kolejowym przez ceglany most nad Brdą już w 1851 r. Natomiast na Bielawach w latach 1903-1906 zbudowano regularne osiedle 65 willi z ogrodami dla urzędników pruskich.
Od lat 70. XIX wieku rozpoczęła się na dobre budowa kompleksów koszar dla jednostek garnizonu stacjonującego w Bydgoszczy. Z czasem w północnej części Śródmieścia powstała „dzielnica koszarowa”, której symbolem obecnie jest zabudowa „Londynka” (1876-78). Inny obszar zabudowany koszarami zlokalizowano na obecnym Błoniu. Kolejny etap budowy koszar trwał w latach 1910-1914, kiedy powstał m.in. potężny gmach Szkoły Wojennej (ob. sztab POW).
Około 1900 r., kiedy z grubsza zabudowano kamienicami zachodnie Śródmieście, władze miasta rozpoczęły urbanizację terenów położonych na wschód od ul. Gdańskiej. Tym razem usiłowano nawiązać do najnowocześniejszych trendów w urbanistyce projektując wschodnią część miasta w duchu miasta-ogrodu.
W latach 1900-1914 zabudowano pierwszy kwartał (tzw Hempelscher Felde, między ul. Gdańską, Krasińskiego, Chodkiewicza i Al. Ossolińskich). Powstały generalnie w stylu berlińskiej secesji i modernizmu zwarte ciągi zabudowy czynszowej uzupełnione willami mieszkalnymi oraz gmachami dla oświaty i administracji.
Ulice: Powstańców Wielkopolskich, Al. Mickiewicza i Al. Ossolińskich zostały zaplanowane jako szerokie, dwupasmowe arterie z pasami zieleni pośrodku, obsadzone szpalerami drzew. Na zamknięciu osi kompozycyjnej Al. Mickiewicza, którą w międzyczasie zabudowano wielkomiejskimi kamienicami zaplanowano kompleks budynków pierwszej wyższej uczelni w Bydgoszczy – Kaiser Wilhelm Institut ar Landwirtschaft (1906).
Następnym osiedlem w stylu miasta-ogrodu, którego plan opracował osobiście międzynarodowej klasy urbanista Hermann Stubben (1912 r.) była Sielanka. Chociaż do 1920 r. zbudowano zaledwie pięć budynków, to w okresie międzywojennym konsekwentnie realizowano założenia Stübbena i osiedle to doczekało się realizacji.
Do 1915 r. Hermann Stubben zdążył jeszcze zaprojektować dla Bydgoszczy koncepcję urbanistyczną dla nowej dzielnicy Szreterów, która tylko w części został zrealizowana po 1920 r.
Niezależnie od zabudowy nowych terenów, w latach 1895-1914 nastąpiła znaczna intensyfikacja i wymiana zabudowy w Śródmieściu, które nabierało wyglądu wielkomiejskiego.
Proces ten przebiegał zwłaszcza wzdłuż ul. Gdańskiej, która stała się w tym czasie główną, reprezentacyjną ulicą miasta, spajającą zarazem dawne tereny mieszkaniowe z nowymi. Powstały przy niej zarówno wielkomiejskie kamienice czynszowe, jak i wille bydgoskich urzędników i przemysłowców, głównie eklektyczne i historyczne.
W procesie wymiany starej zabudowy z połowy XIX wieku na wysoką wielkomiejską, powstało szereg kamienic nie tylko przy Gdańskiej, ale również przy Focha, Mostowej, Dworcowej, Śniadeckich i innych ulicach. 
W latach 1895-1904 zabudowano w sposób „wzorcowy” ul. Cieszkowskiego, która stała się w ten sposób wizytówką bydgoskich i berlińskich architektów.
W tym czasie powstawały nowe świątynie, pomniki, rzeźby, fontanny, szpitale, przytułki i szereg szkół ludowych (14), specjalnych, średnich i wyższych (Instytut Rolniczy i Szkoła Rzemiosł i Przemysłu Artystycznego), domy towarowe, kina i szereg innych gmachów.
Oprócz Śródmieścia, gruntowna przebudowa dotyczyła również starego miasta lokacyjnego, południowej i południowo-zachodniej części miasta. Wzdłuż skarpy szwederowskiej powstały nowe obiekty administracyjne (m.in. gmach sądu), szpitale, szkoły (m.in. gmach katolickiego seminarium nauczycielskiego), gmachy komunalne (wieża ciśnień).
Rozwój oświaty i kultury.
W 1817 r. otwarta została pierwsza szkoła powszechna.
Po okresie Księstwa Warszawskiego pozostała w mieście czteroletnia szkoła wydziałowa w kolegium jezuickim. W 1816 r. podniesiono ją do rangi gimnazjum. W mieście istniało również ewangelickie seminarium nauczycielskie, wyższa szkoła dla dziewcząt oraz szkoły prywatne i elementarne.
„Mały Berlin”.
Druga połowa XIX i początek XX wieku były czasem intensywnego rozkwitu Bydgoszczy, kiedy zarówno przyrost demograficzny, rozwój przestrzenny i urbanistyczny, jak i przemiany w obrazie architektonicznym nie miały sobie równych w dotychczasowych dziejach miasta.
W przeddzień I wojny światowej Bydgoszcz była dobrze utrzymanym, czystym i słynącym z zieleni miastem. W wielu zakątkach utworzono parki i skwery skwapliwie utrzymywane przez służby miejskie.
Nowe centrum Bydgoszczy z reprezentacyjnymi budynkami publicznymi przywodziło na myśl europejskie miasto – Berlin (stąd przydomek "Klein Berlin") do którego Bydgoszcz chętnie porównywano z uwagi na charakter zabudowy, zwłaszcza architektury oficjalnej.
Spora cześć mieszkańców mogła korzystać z najnowszych technicznych udogodnień, takich jak: bieżąca woda, kanalizacja, energia elektryczna, telefon, tramwaj. Do ich dyspozycji były municypalne placówki oświatowe, mające siedziby w specjalnie na te potrzeby zaprojektowanych nowoczesnych budynkach, miejskie szpitale, miejski teatr i małe teatry prywatne, a także kina. Bogata była sieć szkół różnych stopni, w tym nawet uczelni wyższych.
Na początku XX w. charakterystyczna była jednak nierównomierność rozwoju Śródmieścia i przedmieść. Wobec niechęci bydgoskiego ratusza do ich inkorporacji, rozwijały się one niezależnie, nie dotrzymując kroku centrum miasta w unowocześnianiu się i urbanizowaniu.
Bibliografia.
Wydawnictwa cykliczne:

</doc>
<doc id="1680241" url="https://pl.wikipedia.org/wiki?curid=1680241" title="Historia Bydgoszczy (1920–1939)">
Historia Bydgoszczy (1920–1939)

Podczas powstania wielkopolskiego ofensywa powstańcza zatrzymała się na przedpolach miasta. Powstańcy realnie ocenili, że z uwagi na wyjątkowo duży odsetek ludności niemieckiej w mieście nie ma szans na zajęcie Bydgoszczy i woleli odłożyć walkę o nią do czasu negocjacji międzynarodowych. Ostatecznie przynależność Bydgoszczy do Polski została potwierdzona postanowieniami konferencji pokojowej w Wersalu. 19 stycznia 1920 r. pierwszy w odrodzonej Rzeczypospolitej prezydent Bydgoszczy Jan Maciaszek przejął władze w mieście od burmistrza Hugo Wolffa.
Pamiątką po związkach Bydgoszczy z powstaniem wielkopolskim 1918 roku i – szerzej – z całą Wielkopolską – jest Grób Nieznanego Powstańca Wielkopolskiego oraz późniejszy Pomnik Nieznanego Powstańca Wielkopolskiego usytuowany na skwerze przy ul. Bernardyńskiej, przed budynkiem UTP.
Bibliografia.
Wydawnictwa cykliczne:

</doc>
<doc id="1680243" url="https://pl.wikipedia.org/wiki?curid=1680243" title="Zonk">
Zonk



</doc>
<doc id="1680246" url="https://pl.wikipedia.org/wiki?curid=1680246" title="Reprezentacja Polski w skokach narciarskich 2009/2010">
Reprezentacja Polski w skokach narciarskich 2009/2010

Skład reprezentacji Polski w skokach narciarskich na sezon 2009/2010 został zatwierdzony 16 kwietnia 2009 podczas posiedzenia zarządu PZN. W porównaniu z poprzednim sezonem, do kadry A Łukasza Kruczka dołączył jeden zawodnik - Rafał Śliż. Osobisty sztab szkoleniowy przydzielono Adamowi Małyszowi, którego indywidualnym trenerem był Hannu Lepistö.
Sezon letni.
Letnie Grand Prix.
Miejsca w klasyfikacji generalnej.
Źródło: "FIS"
Letni Puchar Kontynentalny 2009.
Miejsca w klasyfikacji generalnej.
Źródło: "skokinarciarskie.pl"
Sezon zimowy.
Puchar Świata.
Miejsca w klasyfikacji generalnej Pucharu Świata.
Źródło: "FIS"
Miejsca w klasyfikacji generalnej Turnieju Czterech Skoczni.
Źródło: "FIS"
Miejsca w klasyfikacji generalnej Pucharu Świata w lotach.
Źródło: "FIS"
Igrzyska olimpijskie.
Konkurs indywidualny na skoczni HS 106.
Data: "13.02.2010"
Konkurs indywidualny na skoczni HS 140.
Data: "20.02.2010"
Konkurs drużynowy na skoczni HS 140.
Data: "22.02.2010"
Wyniki: "FIS"
Mistrzostwa świata w lotach narciarskich.
Konkurs indywidualny na skoczni HS 215.
Data: "19.03 - 20.03.2010"
Konkurs drużynowy na skoczni HS 215.
Data: "21.03.2010"
Wyniki: "FIS"
Puchar Kontynentalny.
Miejsca w klasyfikacji generalnej Pucharu Kontynentalnego.
Źródło: "FIS"

</doc>
<doc id="1680248" url="https://pl.wikipedia.org/wiki?curid=1680248" title="SMS Balaton">
SMS Balaton

SMS Balaton – austro-węgierski niszczyciel z początku XX wieku. Druga jednostka typu "Tátra".
„Balaton” wyposażony był w cztery kotły parowe opalane ropą i dwa opalane węglem. Współpracowały one z dwoma turbinami parowymi AEG-Curtis. Okręt uzbrojony był w dwie pojedyncze armaty kalibru 100 mm L/50 (po jednej na dziobie i rufie), sześć pojedynczych armat 66 mm L/45 (po trzy na każdej burcie), oraz dwie podwójne wyrzutnie torped kalibru 450 mm.
Niszczyciel brał udział w II bitwie w Cieśninie Otranto. W jej pierwszej fazie, nad ranem, 15 maja 1917 roku „Balaton” wraz z bliźniaczymi SMS „Csepel” zaatakował konwój składający się ze statków SS „Carroccio”, SS „Verita”, SS „Bersagliere” oraz eskortującego ich kontrtorpedowca „Borea”. Podczas gdy „Csepel” zaatakował i zatopił włoski niszczyciel, „Balaton” zatopił parowce „Carroccio” i „Verita” oraz uszkodził „Bersagliere”. W trakcie późniejszego starcia z grupą włoskich okrętów, składającą się z niszczycieli „Giovanni Acerbi” „Simone Schiaffino”, „Rosolino Pilo”, „Antonio Mosto” i „Aquila”, „Balaton” nie odniósł już żadnych sukcesów.
„Balaton” przetrwał I wojnę światową i po jej zakończeniu został przekazany Włochom. Wcielony do Regia Marina pod nazwą „Zenson”. Skreślony z listy floty w 1923 roku.

</doc>
<doc id="1680251" url="https://pl.wikipedia.org/wiki?curid=1680251" title="Opona miękka mózgowia">
Opona miękka mózgowia



</doc>
<doc id="1680252" url="https://pl.wikipedia.org/wiki?curid=1680252" title="Rajd Dakar 2002">
Rajd Dakar 2002

Rajd Dakar 2002 (Rajd Paryż - Dakar 2002) – dwudziesta czwarta edycja terenowego Rajdu Dakar, która odbyła się na trasie Arras – Madryt – Dakar. Rajd rozpoczęto 28 grudnia 2001, a zakończono 13 stycznia 2002. W kategorii samochodów tryumfował Japończyk Hiroshi Masuoka, w kategorii motocykli - Włoch Fabrizio Meoni, zaś w kategorii ciężarówek - Rosjanin Władimir Czagin. W tej edycji rajdu wystąpiła także Martyna Wojciechowska z pilotem Jarosławem Kazberukiem – zajmując ostatecznie 44. pozycję w kategorii samochodów.

</doc>
<doc id="1680255" url="https://pl.wikipedia.org/wiki?curid=1680255" title="SMS Csepel">
SMS Csepel

SMS Csepel - austro-węgierski niszczyciel z początku XX wieku. Trzecia jednostka typu "Tátra".
„Csepel” wyposażony był w cztery kotły parowe opalane ropą i dwa opalane węglem. Współpracowały one z dwoma turbinami parowymi AEG-Curtis. Okręt uzbrojony był w dwie pojedyncze armaty kalibru 100 mm L/50 (po jednej na dziobie i rufie), sześć pojedynczych armat 66 mm L/45 (po trzy na każdej burcie), oraz dwie podwójne wyrzutnie torped kalibru 450 mm.
„Csepel” brał udział w II bitwie w Cieśninie Otranto. W jej pierwszej fazie, nad ranem, 15 maja 1917 roku „Csepel” wraz z bliźniaczymi SMS „Balaton” zaatakował konwój składający się ze statków SS „Carroccio”, SS „Verita”, SS „Bersagliere” oraz eskortującego ich kontrtorpedowca „Borea”. Podczas gdy „Balaton” atakował parowce, „Csepel” związał walką włoski niszczyciel. W rezultacie starcia „Csepel” nie odniósł żadnych szkód, a kilkakrotnie trafiony włoski okręt zatonął o 5:20. W trakcie późniejszego starcia z grupą okrętów Regia Marina, składającą się z niszczycieli „Giovanni Acerbi”, „Simone Schiaffino”, „Rosolino Pilo”, „Antonio Mosto” i lidera „Aquila”, „Csepel” trafił jednym pociskiem w komin lidera „Aquila” (zginęło siedmiu włoskich marynarzy).
Okręt przetrwał I wojnę światową i po jej zakończeniu został przekazany Włochom; wcielony do Regia Marina pod nazwą Muggia. 22 marca 1929 roku okręt został zatopiony w pobliżu Xiamen przez tajfun.

</doc>
<doc id="1680257" url="https://pl.wikipedia.org/wiki?curid=1680257" title="Opona twarda mózgowia">
Opona twarda mózgowia



</doc>
<doc id="1680258" url="https://pl.wikipedia.org/wiki?curid=1680258" title="Indian Coast Guard">
Indian Coast Guard

Indian Coast Guard (Dewanagari भारतीय तट रक्षक Bharatiya Thatrakshak) – Indyjska Straż Wybrzeża, paramilitarna formacja indyjska odpowiedzialna ze przestrzeganie prawa, ochronę interesów Indii i działania chroniące życie i mienie w obrębie Wyłącznej Strefy Ekonomicznej tego kraju.
Historia.
25 sierpnia 1976 roku w Indiach została przyjęta ustawa proklamująca Wyłączną Strefę Ekonomiczną ("The Martime Zones of India Act") o powierzchni 2,8 mln km². W celu ochrony swoich interesów w strefie powołano Indian Coast Guard. 1 lutego 1977 roku indyjski rząd wydał rozporządzenie o utworzeniu straży wybrzeża a rok później, 1 lutego 1978 roku parlament wydał ustawę (The Coast Guard Act) określającą ramy prawne działania służby. 18 sierpnia 1978 roku Straż Wybrzeża ogłosiła swoją gotowość. Powołanie straży poprzedzone były pracami studyjnymi mającymi określić charakter nowo powstałej służby. Indie nie kryją faktu, że wzorem dla nowej organizacji była amerykańska US Coast Guard.
Zadania.
Podstawowe zadania jakim musi sprostać Indian Coast Guard to:
Organizacja.
Na czele Straży stoi Dyrektor Generalny (który odpowiada swoją rangą wiceadmirałowi w marynarce), jego zastępcą jest Inspektor Generalny. Straż podporządkowana jest Ministerstwu Obrony Indii. W momencie wybuchu wojny Straż przechodzi pod rozkazy marynarki wojennej. Obszar działania służby podzielony jest na trzy Regiony Morskie a każdy z nich na Obszary Morskie. W sumie jest jedenaście obszarów. Dodatkowo dowództwom obszarów morskich podlegają cztery samodzielne placówki Straży Wybrzeża. Siły powietrzne Straży zorganizowane są w dwa obszary powietrzne i trzy placówki powietrzne podlegające bezpośrednio dowództwom regionów morskich. Kwatera główna Straży mieści się w New Delhi. Obecnie siły liczą 5440 ludzi w tym 633 oficerów.
Lista Dyrektorów Generalnych od początku istnienia Indyjskiej Straży Wybrzeża
Wyposażenie.
Indyjska Straż Wybrzeża swoje zadania realizuje wykorzystując jednostki pływające oraz samoloty i śmigłowce.
Lotnictwo Indyjskiej Straży Wybrzeża.
Obecnie Straż Wybrzeża jest w posiadaniu 24 samolotów patrolowych Dornier Do 228 oraz 17 śmigłowców Aérospatiale Alouette III (produkowanych w Indiach jako HAL Chetak) i 4 śmigłowce HAL Dhruv. Straż posiada następujące dywizjony:

</doc>
<doc id="1680259" url="https://pl.wikipedia.org/wiki?curid=1680259" title="Akrecja sferyczna">
Akrecja sferyczna

Akrecja sferyczna – sferycznie symetryczne opadanie materii na obiekt centralny pod wpływem jego przyciągania grawitacyjnego.
Stacjonarny (niezależny od czasu) przepływ akrecyjny o takiej geometrii znany jest pod nazwą akrecji Bondiego. Tempo akrecji materii jest w takim przypadku całkowicie określone przez właściwości ośrodka otaczającego centrum grawitacji (np. ośrodka międzygwiazdowego) na dużych odległościach, w tym przede wszystkim przez prędkość dźwięku w ośrodku. Prędkość opadającej materii jest w dużej odległości niewielka, ale rośnie z malejącą odległością i bliżej centrum staje się z reguły naddźwiękowa.
Akrecja sferyczna występuje, gdy obiekt (gwiazda) nie porusza się z prędkością naddźwiękową względem ośrodka, a opadająca materia nie ma znaczącego momentu pędu (nie obraca się). Możliwość występowania takiego procesu rozważa się m.in. w kontekście aktywnych jąder galaktyk (dla galaktyk eliptycznych, szczególnie tych mało aktywnych) oraz w kontekście centrum naszej Galaktyki, jako jedno z możliwych wyjaśnień aktywności źródła Sgr A*.
Podstawowe równania.
Rozważmy przepływ sferycznie symetryczny na obiekt o masie "M". Zakładając stacjonarność i adiabatyczność przepływu, brak lepkości i pól magnetycznych oraz ignorując pole promieniowania, równania Naviera-Stokesa mogą zostać zredukowane do układu dwóch równań (ciągłości i radialnej równowagi sił):
gdzie formula_1 oznacza prędkość, formula_2 gęstość, formula_3 zaś ciśnienie. Dwie ostatnie wielkości możemy związać politropowym równaniem stanu: formula_4 gdzie formula_5 i formula_6 są stałymi.
Scałkowanie powyższych równań od formula_7 (przy założeniu formula_8 formula_9 formula_10) daje postać całkową równania ciągłości i równanie Bernoulliego:
gdzie stałe całkowania formula_11 i formula_12 należy interpretować jako tempo akrecji i stałą Bernoulliego.
Prędkość dźwięku i punkt dźwiękowy.
Wprowadzając prędkość dźwięku
do równań i otrzymujemy:
Biorąc pod uwagę logarytmiczną pochodną równania , tj.
można wyeliminować formula_13 z równania i otrzymać w ten sposób równanie sferycznej akrecji (ale też wiatru gwiazdowego):
gdzie formula_14 jest dane wzorem .
Równanie pozwala wyznaczyć wartość radialnej pochodnej prędkości akrecji, a tym samym wyznaczyć radialny profil samej prędkości. Łatwo zauważyć, że wartość tej pochodnej jest dobrze określona tylko gdy formula_15 Natomiast w punkcie, w którym prędkość gazu równa się lokalnej prędkości dźwięku (formula_16 – punkt dźwiękowy), wymagane dla regularności rozwiązania jest jednoczesne zerowanie się prawej strony równania . Stąd wynika wzór na położenie punktu dźwiękowego:
W tym wyprowadzeniu należy skorzystać z równania kładąc formula_18
Tempo akrecji.
Równania i można teraz zapisać w sposób następujący:
Z powyższych równań widać, że tempo akrecji formula_22 dla którego spełniony jest warunek regularności w punkcie dźwiękowym, nie jest niezależne od stałej Bernoulliego, formula_23 Aby rozwiązanie było ponaddźwiękowe (przechodziło w regularny sposób przez punkt dźwiękowy), musi być spełniona między nimi następująca relacja:
Stałą Bernoulliego formula_12 można interpretować na podstawie wzoru jako proporcjonalną do temperatury ośrodka międzygwiazdowego stanowiącego rezerwuar materii dla akreującego obiektu. Według powyższego rozumowania temperatura owego ośrodka jednoznacznie determinuje tempo akrecji zgodnie ze wzorem . Akrecja stacjonarna jest możliwa tylko dla formula_25 W przypadku nierelatywistycznego gazu o formula_26 tempo akrecji wynosi:
Warto zauważyć, że dokładnie te same równania opisują proces wywiewania materii („ujemnej akrecji”) z powierzchni obiektu będącego źródłem pola grawitacyjnego. Takim procesem jest np. utrata materii z gwiazd poprzez wiatr gwiazdowy. W tym przypadku tempo utraty masy na skutek wiatru określone jest również wzorem , wówczas na początku będzie minus.

</doc>
<doc id="1680260" url="https://pl.wikipedia.org/wiki?curid=1680260" title="DJ Kool">
DJ Kool

DJ Kool, właśc. John W. Bowman Jr. - raper urodzony w Waszyngtonie, który w późnych latach 90. wyprodukował kilka popularnych singli. W jego twórczości wyraźnie widać wpływy muzyki go-go. We wczesnych latach 80., zanim dołączył do CLR Records, Kool pracował jako DJ rozgrzewający grupy Rare Essence.
W roku 1996, nagrał swój największy przebój pt. "Let Me Clear My Throat". Utwór, rozpoczynający się samplem z "Hollywood Swinging" zespołu Kool and the Gang, bazuje na fragmencie podkładu piosenki "The 900 Number" DJ Mark the 45 King, której to źródeł należy szukać we fragmencie "Unwind Yourself" Marva Whitney. Ostatnio DJ Kool pojawił się w dwóch utworach na płycie Willa Smitha "Lost and Found" z 2005 roku, oraz na "Liberation" Mya w 2008 roku w piosence "Ayo!". 
Przypisy.
 

</doc>
<doc id="1680262" url="https://pl.wikipedia.org/wiki?curid=1680262" title="Układ (anatomia)">
Układ (anatomia)



</doc>
<doc id="1680265" url="https://pl.wikipedia.org/wiki?curid=1680265" title="Not Fair">
Not Fair

"Not Fair" to piosenka country pop stworzona przez Lily Allen i Grega Kurstina na drugi album studyjny Allen, "It’s Not Me, It’s You" (2009). Wyprodukowany przez Kurstina, utwór wydany został jako drugi singel promujący krążek dnia 20 marca 2009 w Wielkiej Brytanii.
Informacje o singlu.
Utwór porusza problem Allen z jej chłopakiem, który nie zadowala jej seksualnie. W piosence Lily stwierdza, że to nie fair, gdyż kocha i lubi go, jednak nie w sypialni. W kompozycji zawarte jest kontrowersyjne słownictwo opisujące pozycje seksualne, przez co w wielu rozgłośniach radiowych emitowana jest ocenzurowana wersja "Not Fair".
Singel oficjalnie ukazał się dnia 20 marca 2009 w systemie digital download, natomiast dwa miesiące później, 11 maja 2009 w formacie CD singel. Utwór zadebiutował na notowaniu UK Singles Chart na pozycji #16 tydzień po ukazaniu się kompozycji za pośrednictwem iTunes Store stając się jedną z najwyższej notowanych piosenek digital download w Wielkiej Brytanii. By promować singel wokalistka zaprezentowała "Not Fair" w programie "Ant &amp; Dec's Saturday Night Takeaway" brytyjskiej stacji ITV dnia 21 marca 2009.
Wydanie singla.
W Wielkiej Brytanii utwór znalazł się na notowaniu UK Singles Chart dwa miesiące przed premierą singla na pozycji #200, dzięki sprzedaży kompozycji przez witryny internetowe. "Not Fair" powrócił na listę tydzień po premierze piosenki w iTunes Store na miejsce #16. Trzy tygodnie później singel zajął pozycję w Top 10 zestawienia, by po premierze w formacie CD singel osiąść na miejscu #5. Kompozycja spędziła w sumie na notowaniu piętnaście tygodni, stając się czwartym utworem Lily Allen, który znalazł się w Top 10 listy. W Irlandii singel zadebiutował dnia 26 marca 2009 na pozycji #30. Tydzień później kompozycja zanotowała wysoki awans na miejsce #17, by w ósmym tygodniu od debiutu znaleźć się na pozycji #3. "Not Fair" jest do tej pory najwyżej notowanym singlem wydanym przez wokalistkę na oficjalnym irlandzkim notowaniu oraz drugim, który zajął miejsce w Top 5 zestawienia.
Teledysk.
Teledysk do singla nagrywany był w Los Angeles dnia 19 lutego 2009 i reżyserowany przez Melinę Matsoukas. Klip miał premierę dnia 17 marca 2009 za pośrednictwem oficjalnego kanału YouTube wokalistki.
Videoclip rozpoczyna ujęcie przedstawiające nieżyjącego Portera Wagonera, który zapowiada utwór Allen w swoim programie muzycznym z lat 70. Przy montowaniu tej sceny użyto technologii komputerowej, by odtworzyć głos prezentera. Następnie ukazana jest wokalistka śpiewająca i tańcząca razem z zespołem w studiu telewizyjnym wystylizowanym na styl wiejski. Podczas trwania teledysku Lily śpiewa jedynie przy mikrofonie ubrana w białą sukienkę. Cały klip utrzymany jest w prostocie.

</doc>
<doc id="1680267" url="https://pl.wikipedia.org/wiki?curid=1680267" title="Stopa płasko-koślawa">
Stopa płasko-koślawa

Stopa płasko-koślawa (łac. "pes plano-valgus") – typowe schorzenie statyczne, rozwijające się na tle nieproporcjonalności masy ciała do wytrzymałości aparatu mięśniowo-więzadłowego kończyn dolnych. Istotę wykształconej wady stanowi brak prawidłowego wysklepienia podeszwy, nawrócenie stopy ("pronatio") i odwiedzenie w stawie Choparta.
W zależności od nasilenia zmian wyróżniamy cztery stopnie tego schorzenia:

</doc>
<doc id="1680268" url="https://pl.wikipedia.org/wiki?curid=1680268" title="Fuck You">
Fuck You

Fuck You – piosenka pop stworzona przez Lily Allen i Grega Kurstina na drugi album studyjny Allen "It’s Not Me, It’s You" (2009). Wyprodukowany przez Kurstina, utwór wydany został jako główny singel promujący krążek dnia 11 kwietnia 2009 w Holandii oraz 13 lipca 2009 w Wielkiej Brytanii.
Informacje o singlu.
Po raz pierwszy utwór można było usłyszeć na początku roku 2008, kiedy to wokalistka umieściła piosenkę na swoim oficjalnym profilu MySpace pod roboczym tytułem „Guess Who Batman”. Sama piosenka stworzona została przez Lily Allen i Grega Kurstina. Allen wyjaśniła koncepcję lirycznej strony kompozycji, w jednym z wywiadów mówiąc, iż „piosenka ta nie jest atakiem na kogokolwiek, choć początkowo powstawała ona przeciwko Brytyjskiej Partii Narodowej. Później jednak stwierdziłam, że tekst jest uniwersalny i dotyczy wszystkiego co nas otacza”. Mimo wyjawienia znaczenia wersów utworu, piosenka zyskała miano kontrowersyjnej ze względu na dwuznaczny tytuł roboczy, gdyż „Guess Who Batman” pierwsze litery kolejnych wyrazów tworzą skrót imienia i nazwiska George'a Walkera Busha, byłego prezydenta Stanów Zjednoczonych. Media spekulowały również, iż cały tekst odnosi się do osoby Busha oraz polityki przez niego prowadzonej. Ostatecznie zmieniono tytuł kompozycji na „Fuck You”.
Singel ukazał się jako druga kompozycja promująca krążek w Belgii oraz Holandii dnia 11 kwietnia 2009, gdzie utwór zyskał wysoką popularność. W pozostałych krajach świata „Fuck You” promował wydawnictwo "It’s Not Me, It’s You" jako trzeci singel, po wynikach w internetowej sondzie opublikowanej przez oficjalną witrynę artystki z dnia 1 lipca 2009.
Wydanie singla.
W Kanadzie singel, mimo iż nigdy się nie ukazał, ze względu na wysokie zainteresowanie znalazł się dzięki formacie digital download na oficjalnym notowaniu Canadian Hot 100. Kompozycja zadebiutowała dnia 28 lutego 2009 na pozycji #37, tydzień później notując spadek na miejsce #65. Utwór spędził w zestawieniu dwa tygodnie, podobnie jak w Stanach Zjednoczonych, gdzie „Fuck You” debiutował tego samego tygodnia co w Kanadzie. Piosenka swój debiut zanotowała na pozycji #68, by w następnym tygodniu znaleźć się na miejscu #88. Jest to do tej pory najwyższej notowany utwór wydany przez Allen w zestawieniu Billboard Hot 100, pomimo faktu iż piosenka w tym kraju nigdy się nie ukazała.
Kompozycja zyskała sukces w Belgii i Holandii, gdzie singel znalazł się w Top 3 oficjalnych tamtejszych notowań. W Holandii „Fuck You” debiutował dnia 18 kwietnia 2009 na pozycji #23, by następnego tygodnia zanotować wysoki awans na miejsce #8. Szczytową pozycję #3 singel zyskał w czwartym tygodniu od debiutu, zajmując je przez miesiąc. W Belgii kompozycja zanotowała debiut 2 maja 2009 na miejscu #42, by dwa tygodnie później znaleźć się w Top 10 zestawienia. Szczyt notowania utwór zdobył w szóstym tygodniu od debiutu, zajmując je przez trzy tygodnie. „Fuck You” jest do tej pory najpopularniejszym singlem Allen w obydwu krajach.
Teledysk.
Teledysk do singla reżyserowany był przez firmę "Frenzy Paris", która posługuje się skrótem artystycznym "AB/CD/CD" i miał premierę dnia 15 czerwca 2009 za pośrednictwem oficjalnego kanału YouTube wytwórni płytowej wokalistki. Klip przedstawia świat widziany oczami Allen, która dzięki swoim naprzyrodonym mocom potrafi moderować rzeczywistość. Videoclip prezentuje sceny z dwóch miast europejskich, Londynu i Paryża. Podczas trwania teledysku obiektyw kamery skierowany jest z oczu Allen, przez co artystka nie ukazuje się.

</doc>
<doc id="1680269" url="https://pl.wikipedia.org/wiki?curid=1680269" title="Rdzeniomózgowie">
Rdzeniomózgowie

Rdzeniomózgowie (łac. "myelencephalon") – jest utworzone przez rdzeń przedłużony ("medulla oblongata"), który ku górze łączy się z mostem, a ku dołowi przechodzi w rdzeń kręgowy. Granicą jest płaszczyzna przechodząca tuż powyżej miejsc wyjść z rdzenia kręgowego korzeni pierwszego nerwu rdzeniowego szyjnego lub inaczej płaszczyzna przechodząca przez dolny brzeg skrzyżowania piramid.

</doc>
<doc id="1680271" url="https://pl.wikipedia.org/wiki?curid=1680271" title="Mięśnie ramienia">
Mięśnie ramienia

Mięśnie ramienia dzielą się na:

</doc>
<doc id="1680272" url="https://pl.wikipedia.org/wiki?curid=1680272" title="Janusz Choiński">
Janusz Choiński

Janusz Choiński (ur. 12 czerwca 1954 w Tarnowie) – polski polityk i urzędnik państwowy, poseł na Sejm I kadencji.
Życiorys.
Ukończył w 1984 studia na Wydziale Nauk Politycznych Uniwersytetu Jagiellońskiego. Pracował jako starszy inspektor wojewódzki.
W 1991 uzyskał mandat posła na Sejm I kadencji. Został wybrany w okręgu tarnowskim z listy Porozumienia Obywatelskiego Centrum. Pod koniec kadencji był członkiem klubu parlamentarnego Ruchu dla Rzeczypospolitej. Zasiadał w Komisji Ochrony Środowiska, Zasobów Naturalnych i Leśnictwa, Komisji Regulaminowej i Spraw Poselskich oraz w Komisji Nadzwyczajnej do rozpatrzenia projektu ustawy Ordynacja wyborcza do Sejmu Rzeczypospolitej Polskiej.
Po porażce wyborczej w 1993 wycofał się z działalności politycznej. Zatrudniony w tarnowskiej delegaturze Wojewódzkiego Inspektoratu Ochrony Środowiska w Krakowie, m.in. kierował tą jednostką.

</doc>
<doc id="1680273" url="https://pl.wikipedia.org/wiki?curid=1680273" title="Marc Coma">
Marc Coma

Marc Coma i Camps – (ur. 7 października 1976 w Avii w Hiszpanii) – hiszpański motocyklista rajdów terenowych, pięciokrotny zwycięzca Rajdu Dakar z lat 2006, 2009, 2011, 2014 i 2015. Mistrz Świata Cross-Country w latach 2005, 2006 i 2007. W roku 2009 na trasie jednego z etapów rajdu Sardynii miał poważny wypadek, w wyniku którego złamał obojczyk i lewą rękę.

</doc>
<doc id="1680275" url="https://pl.wikipedia.org/wiki?curid=1680275" title="Jama miednicy">
Jama miednicy

Jama miednicy (łac. "cavum pelvis") jest to przestrzeń w obrębie miednicy mniejszej ("pelvis minor"), położona w najniższej części tułowia, poniżej kresy granicznej, której ściany tworzą kości miedniczne (z wyjątkiem talerzy kości biodrowych), kość krzyżowa, kość guziczna, i mięśnie dna miednicy. Wysłana jest powięzią ścienną miednicy ("fascia pelvis parietalis").
W jamie miednicy znajduje się:
Topograficznie jamę miednicy można podzielić na kilka przestrzeni, jak np. dół kulszowo-odbytniczy, przestrzeń krocza głęboka i powierzchowna.

</doc>
<doc id="1680280" url="https://pl.wikipedia.org/wiki?curid=1680280" title="Zuhair Bakhit">
Zuhair Bakhit

Zuhair Bakheet Bilal Saeed (arab. هير بخيت) (ur. 13 lipca 1967 w Dubaju) – emiracki piłkarz grający na pozycji napastnika.
W czasie swojej kariery piłkarskiej (1988-2004) Zuhair Bakhit grał w Al-Wasl Dubaj.
Z reprezentacją ZEA, w której grał w latach 1988-2001 uczestniczył w Mistrzostwach Świata w 1990 we Włoszech, (wystąpił w meczu z reprezentacją Kolumbii), a także w 3 turniejach o Puchar Azji.
Linki zewnętrzne.
Statystyki kariery
Statystyki w reprezentacji

</doc>
<doc id="1680281" url="https://pl.wikipedia.org/wiki?curid=1680281" title="David Trézéguet">
David Trézéguet



</doc>
<doc id="1680282" url="https://pl.wikipedia.org/wiki?curid=1680282" title="SMS Lika (1913)">
SMS Lika (1913)

SMS Lika – austro-węgierski niszczyciel z początku XX wieku. Czwarta jednostka typu "Tátra". 29 grudnia 1915 roku „Lika” razem z bliźniaczym SMS „Triglav” zatonęła w pobliżu Durrës na minie. W 1917 roku w służbie zastąpił ją kolejny niszczyciel tego samego typu, również noszący nazwę „Lika”.
„Lika” wyposażona była w cztery kotły parowe opalane ropą i dwa opalane węglem. Współpracowały one z dwoma turbinami parowymi AEG-Curtis. Okręt uzbrojony był w dwie pojedyncze armaty kalibru 100 mm L/50 (po jednej na dziobie i rufie), sześć pojedynczych armat 66 mm L/45 (po trzy na każdej burcie), oraz dwie podwójne wyrzutnie torped kalibru 450 mm.

</doc>
<doc id="1680284" url="https://pl.wikipedia.org/wiki?curid=1680284" title="Most Saratowski">
Most Saratowski

Most Saratowski (ros: "Саратовский мост") - most w Saratowie, w Rosji, nad Wołgą. Był najdłuższym mostem w Związku Radzieckim po jego otwarciu w 1965. Jego długość wynosi 2825,8 m. Łączy Saratów na prawym (zachodnim) brzegu Wołgi, z Engels na lewym (wschodnim) brzegu.
Od 2008 w miejscowości Pristannoje, 14 km w górę rzeki od Mostu Saratowskiego powstawał nowy most, którego budowa została ukończona 16 października 2009 roku. Jego całkowita długość wynosi obecnie 12760 metrów.

</doc>
<doc id="1680285" url="https://pl.wikipedia.org/wiki?curid=1680285" title="Cwmbran Town">
Cwmbran Town



</doc>
<doc id="1680286" url="https://pl.wikipedia.org/wiki?curid=1680286" title="SMS Triglav (1913)">
SMS Triglav (1913)

SMS Triglav – austro-węgierski niszczyciel z początku XX wieku. Szósta jednostka typu "Tátra". 29 grudnia 1915 roku „Triglav” razem z bliźniaczym SMS „Lika” wszedł w pobliżu Durrës na pole minowe. Oba okręty poderwały się na minach i zatonęły (ciężko uszkodzony „Triglav” został dobity przez francuski niszczyciel „Casque”). W 1917 roku w służbie zastąpił go kolejny niszczyciel tego samego typu, również noszący nazwę SMS „Triglav”.
„Triglav” wyposażony był w cztery kotły parowe opalane ropą i dwa – węglem. Współpracowały one z dwoma turbinami parowymi AEG-Curtis. Okręt uzbrojony był w dwie pojedyncze armaty kalibru 100 mm L/50 (po jednej na dziobie i rufie), sześć pojedynczych armat 66 mm L/45 (po trzy na każdej burcie), oraz dwie podwójne wyrzutnie torped kalibru 450 mm.

</doc>
<doc id="1680288" url="https://pl.wikipedia.org/wiki?curid=1680288" title="Danuta Wierzbicka">
Danuta Wierzbicka

Danuta Wierzbicka (ur. 12 czerwca 1930 w Kiwercach) – polska stomatolog i polityk, posłanka na Sejm RP I kadencji.
Życiorys.
Ukończyła studia na Wydziale Lekarskim Śląskiego Uniwersytetu Medycznego w Zabrzu w 1952, uzyskała stopień naukowy doktora nauk humanistycznych. W 1991 uzyskała mandat posłanki na Sejm I kadencji. Została wybrana ze wspólnej listy Konfederacji Polski Niepodległej i Polskiego Związku Zachodniego, do którego wówczas należała.
Pod koniec kadencji należała do klubu parlamentarnego Ruch dla Rzeczypospolitej. Zasiadała w Komisji Mniejszości Narodowych i Etnicznych.

</doc>
<doc id="1680289" url="https://pl.wikipedia.org/wiki?curid=1680289" title="Khalil Ghanim">
Khalil Ghanim

Khalil Ghanim Mubarak (arab. خليل غنيم; ur. 5 kwietnia 1964) – emiracki piłkarz grający na pozycji środkowego obrońcy.
Kariera klubowa.
W czasie swojej kariery piłkarskiej grał w Al-khaleej Club Szardża.
Kariera reprezentacyjna.
Z reprezentacją ZEA, uczestniczył w Mistrzostwach Świata w 1990 we Włoszech. W turnieju wystąpił we wszystkich 3 meczach ZEA (w meczu z reprezentacją Jugosławii został ukarany czerwoną kartką). Zarówno w klubie jak i w reprezentacji tworzył parę środkowych obrońców ze swoim bratem Mubarakiem Ghanimem.

</doc>
<doc id="1680290" url="https://pl.wikipedia.org/wiki?curid=1680290" title="Rhyl FC">
Rhyl FC



</doc>
<doc id="1680291" url="https://pl.wikipedia.org/wiki?curid=1680291" title="SMS Orjen">
SMS Orjen

SMS Orjen - austro-węgierski niszczyciel z początku XX wieku. Piąta jednostka typu "Tátra". Okręt przetrwał I wojnę światową i w 1920 roku został przekazany Włochom. Wcielony do Regia Marina pod nazwą Pola. Skreślony z listy floty w 1937 roku.
„Orjen” wyposażony był w cztery kotły parowe opalane ropą i dwa opalane węglem. Współpracowały one z dwoma turbinami parowymi AEG-Curtis. Okręt uzbrojony był w dwie pojedyncze armaty kalibru 100 mm L/50 (po jednej na dziobie i rufie), sześć pojedynczych armat 66 mm L/45 (po trzy na każdej burcie), oraz dwie podwójne wyrzutnie torped kalibru 450 mm.

</doc>
<doc id="1680292" url="https://pl.wikipedia.org/wiki?curid=1680292" title="Borough United">
Borough United



</doc>
<doc id="1680293" url="https://pl.wikipedia.org/wiki?curid=1680293" title="Barry Town">
Barry Town



</doc>
<doc id="1680294" url="https://pl.wikipedia.org/wiki?curid=1680294" title="Bangor City">
Bangor City



</doc>
<doc id="1680296" url="https://pl.wikipedia.org/wiki?curid=1680296" title="TNS Llansantffraid">
TNS Llansantffraid



</doc>
<doc id="1680297" url="https://pl.wikipedia.org/wiki?curid=1680297" title="Zapalenie nerwu przedsionkowego">
Zapalenie nerwu przedsionkowego

Zapalenie nerwu przedsionkowego (łac. "neuronitis vestibularis") – zapalna choroba o prawdopodobnie wirusowej etiologii (podejrzewana reaktywacja wirusa opryszczki pospolitej typu 1, ewentualnie podłoże autoimmunologiczne lub naczyniowe) powodująca dysfunkcję nerwu przedsionkowego lub jego jąder w pniu mózgu. Może przebiegać w postaci pojedynczych, napadowych zawrotów głowy, ciągu ataków (zawroty głowy, nudności, wymioty, zaburzenia równowagi) lub przechodzić w przetrwały zespół objawów zanikający po dwóch tygodniach. 
Leczenie.
Choroba zwykle ustępuje samoistnie w ciągu kilku dni lub tygodni. Ze względu na niejasną etiologię leczenie przyczynowe nie istnieje. W celu złagodzenia objawów stosuje się:
Istnieją próby leczenia zapalenia nerwu przedsionkowego za pomocą glikokortykosteroidów (metyloprednizolon, prednizon).

</doc>
<doc id="1680298" url="https://pl.wikipedia.org/wiki?curid=1680298" title="Podróż apostolska Benedykta XVI do Ziemi Świętej">
Podróż apostolska Benedykta XVI do Ziemi Świętej

Pielgrzymka Benedykta XVI do Ziemi Świętej trwająca od 8–15 maja 2009.
Izrael.
12 maja – wtorek
Betlejem.
13 maja – środa
Nazaret.
14 maja – czwartek
Jerozolima.
15 maja – piątek
Tel Awiw.
Włochy – Rzym

</doc>
<doc id="1680299" url="https://pl.wikipedia.org/wiki?curid=1680299" title="Cemient Michajłowka">
Cemient Michajłowka

Cemient Michajłowka (ros. Футбольный клуб «Цемент» Михайловка, "Futbolnyj Kłub "Cemient" Michajłowka") – rosyjski klub piłkarski z siedzibą w Michajłowce, w obwodzie wołgogradzkim.
Historia.
Chronologia nazw:
Piłkarska drużyna Dinamo została założona w mieście Michajłowka.
W 1995 zespół debiutował w Rosyjska Trzecia Liga, strefa 2 Mistrzostw Rosji, w której występował do 1997. W 1997 został drugą drużyną pierwszoligowego klubu Rotor Wołgograd i przyjął nazwę Rotor-2 Michajłowka.
Po reorganizacji systemu lig w 1998 pożegnał się z rozgrywkami na poziomie profesjonalnym i pod nazwą Spartak Michajłowka występował w Mistrzostwach Rosji spośród drużyn kultury fizycznej. W następnym 1999 zmienił nazwę na Witiaź Michajłowka i ostatni raz wystąpił w Mistrzostwach Rosji spośród drużyn kultury fizycznej.
Dopiero w 2005 już jako Cemient Michajłowka ponownie startował w Amatorskiej Lidze, strefie Czarnoziemie, w której występuje do dziś.
Znani piłkarze.
 Tatuł Mchitarjan

</doc>
<doc id="1680300" url="https://pl.wikipedia.org/wiki?curid=1680300" title="Mubarak Ghanim">
Mubarak Ghanim

Mubarak Ghanim Mubarak (arab. مبارك غنيم; ur. 3 grudnia 1963) – emiracki piłkarz grający na pozycji środkowego obrońcy.
Kariera klubowa.
W czasie swojej kariery piłkarskiej grał w Al-khaleej Club Shardża.
Kariera reprezentacyjna.
Z reprezentacją ZEA, uczestniczył w Mistrzostwach Świata w 1990 we Włoszech. Z powodu kontuzji nie zagrał w turnieju w żadnym meczu. Zarówno w klubie jak i reprezentacji tworzył parę środkowych obrońców ze swoim bratem Khalilem Ghanimem.

</doc>
<doc id="1680304" url="https://pl.wikipedia.org/wiki?curid=1680304" title="French Open 2009">
French Open 2009

French Open 2009 - drugi w sezonie tenisowy turniej wielkoszlemowy, który odbywał się od 24 maja do 7 czerwca, tradycyjnie na paryskich kortach ziemnych imienia Rolanda Garrosa. Obrońcami tytułów w grach pojedynczych byli Hiszpan Rafael Nadal i Serbka Ana Ivanović. Nadal do tej pory wygrał cztery razy z rzędu (tyle samo co Szwed Björn Borg). W grze podwójnej tytułów bronili: para urugwajsko-peruwiańska Pablo Cuevas-Luis Horna oraz Hiszpanki Anabel Medina Garrigues-Virginia Ruano Pascual.

</doc>
<doc id="1680305" url="https://pl.wikipedia.org/wiki?curid=1680305" title="Bienenbüttel">
Bienenbüttel

Bienenbüttel - gmina samodzielna (niem. "Einheitsgemeinde") w Niemczech, w kraju związkowym Dolna Saksonia, w północnej części powiatu Uelzen. Leży nad rzeką Ilmenau, na granicy z powiatem Lüneburg między Hamburgiem a Hanowerem.
Dzielnice gminy.
W skład gminy Bienebüttel wchodzą następujące dzielnice:

</doc>
<doc id="1680309" url="https://pl.wikipedia.org/wiki?curid=1680309" title="Jiří Mitáček">
Jiří Mitáček

Jiří Mitáček (ur. 26 lipca 1975 w Uherskim Hradišciu) – czeski historyk, pracownik muzeum (Moravské zemské muzeum) w Brnie.

</doc>
<doc id="1680310" url="https://pl.wikipedia.org/wiki?curid=1680310" title="Most Jugorski">
Most Jugorski

Most Jugorski () – most w Surgucie, w Rosji, nad rzeką Ob. Jest to najdłuższy most wantowy na Syberii. Most ma długość 2110 m i posiada jeden wysoki pylon. Jego centralne przęsło ma długość 408 m i jest jednym z najdłuższych jedno pylonowych mostów wantowych. Most został otwarty we wrześniu 2000 roku.

</doc>
<doc id="1680311" url="https://pl.wikipedia.org/wiki?curid=1680311" title="Nieciągłość Lehmanna">
Nieciągłość Lehmanna



</doc>
<doc id="1680318" url="https://pl.wikipedia.org/wiki?curid=1680318" title="Wiatr gwiazdowy">
Wiatr gwiazdowy

Wiatr gwiazdowy – strumień cząstek z zewnętrznych warstw atmosfery gwiazdy. Intensywny wiatr gwiazdowy może prowadzić do znacznej utraty masy przez gwiazdę w trakcie jej ewolucji. Zjawisko jest wywołane przez ciśnienie promieniowania emitowanego przez gwiazdę (por. jasność Eddingtona) i przez zjawiska magnetyczne zachodzące w jej atmosferze.
Różne rodzaje wiatru spotykamy w różnych typach gwiazd. 
Najsilniejsze wiatry, o tempie utraty masy przez gwiazdę przekraczającym nawet 0,001 masy Słońca na rok, występują na etapie formowania się gwiazdy oraz w końcowych stadiach ewolucji gwiazd, na gałęzi olbrzymów. Wiatry takie są powolne, o prędkościach rzędu dziesiątek km/s, a powstają w wyniku działania ciśnienia promieniowania na pył powstający w stosunkowo chłodnej i rozdętej atmosferze gwiazdy. Przykładem młodej gwiazdy o silnym wietrze gwiazdowym jest T Tauri, a gwiazdy zaawansowanej ewolucyjnie – Gwiazda Wolfa-Rayeta.
W przypadku gwiazdy typu G (takiej jak Słońce), wiatr jest wynikiem dyssypacji pola magnetycznego w górnych warstwach atmosfery, co prowadzi do powstania korony słonecznej i wiatru słonecznego. Prędkości takiego wiatru osiągają wartości kilkaset km/s, a wypływ masy jest stosunkowo niewielki. 
Młode gwiazdy ciągu głównego typu O i B charakteryzują się dość intensywnymi i szybkimi wiatrami (prędkości powyżej tysiąca km/s) wywołanymi ciśnieniem promieniowania. Tempo wypływu to poniżej 0,000001 masy Słońca na rok. 
Gwiazda (zwłaszcza masywna) w trakcie ewolucji może utracić ponad połowę swojej masy. 

</doc>
<doc id="1680323" url="https://pl.wikipedia.org/wiki?curid=1680323" title="Instytut Polski">
Instytut Polski

Instytut Polski – placówka podległa Ministrowi Spraw Zagranicznych. Jej zadaniem jest promocja Rzeczypospolitej Polskiej. Funkcjonuje na podstawie porozumienia międzynarodowego. Niekiedy pełni funkcję wydziałów do spraw kultury i nauki ambasad RP.
Z Instytutami Polskimi współpracują instytucje kultury w Polsce, które w swoich zadaniach statutowych umieściły współpracę międzynarodową. Są to m.in. Polski Instytut Sztuki Filmowej, Instytut Książki, Instytut Teatralny im. Zbigniewa Raszewskiego, Narodowy Instytut Fryderyka Chopina oraz Instytut Adama Mickiewicza.
Instytutem kieruje dyrektor. Zarządza on grupą ludzi, wśród których znajduje się pracownik merytoryczny delegowany z Polski, eksperci miejscowi i pracownicy pomocniczy. Skład może ulegać drobnym zmianom, w zależności od realiów danego kraju. Cały zespół liczy 6 do 8 osób.

</doc>
<doc id="1680327" url="https://pl.wikipedia.org/wiki?curid=1680327" title="Erhard Bastek">
Erhard Bastek

Erhard Alwin Bastek (ur. 29 sierpnia 1943 w Bytomiu, zm. 17 stycznia 2017 tamże) – polski polityk, działacz mniejszości niemieckiej, tłumacz i publicysta, poseł na Sejm I kadencji.
Życiorys.
Syn Pawła i Małgorzaty. Ukończył w 1975 studia na Wydziale Filologii Germańskiej Uniwersytetu Jagiellońskiego. Pracował jako tłumacz języka angielskiego, francuskiego i niemieckiego.
W 1991 uzyskał mandat posła na Sejm I kadencji. Został wybrany w okręgu katowickim z listy Mniejszości Niemieckiej. Zasiadał w Komisji Administracji i Spraw Wewnętrznych oraz w Komisji Kultury i Środków Przekazu. Bez powodzenia kandydował m.in. w 2001 do Sejmu z listy Mniejszości Niemieckiej w okręgu rybnickim i rok później do Sejmiku Województwa Śląskiego z ramienia Ruchu Autonomii Śląska.
Pełnił funkcję przewodniczącego Stowarzyszenia Autorów i Twórców Mniejszości Niemieckiej w Polsce z siedzibą w Bytomiu. Publikował głównie w języku niemieckim, wydał też m.in. tłumaczenia wierszy.

</doc>
<doc id="1680328" url="https://pl.wikipedia.org/wiki?curid=1680328" title="Max Brand">
Max Brand

Max Brand, właśc. Frederick Schiller Faust (używał także pseudonimów George Owen Baxter, George Evans, David Manning, John Frederick, Peter Morland, George Challis, Evan Evans oraz Frederick Frost) (ur. 29 maja 1892, zm. 12 maja 1944), amerykański pisarz i dziennikarz, twórca głównie powieściowych westernów. W okresie drugiej wojny światowej korespondent wojenny we Włoszech, gdzie zginął.
Twórczość.
cykl o Doktorze Kildare (The Secret of Doctore Kildare 1940, Calling Doctor Kildare 1940, Young Doctor Kildare 1941, Dr Kildare goes Home 1941, Dr Kildare Crisis 1942, Dr Kildare Trial 1942, Dr Kildare Search 1943)
Wszystkie jego utwory objęte były od 1951 zapisem cenzury w Polsce, podlegały natychmiastowemu wycofaniu z bibliotek.

</doc>
<doc id="1680329" url="https://pl.wikipedia.org/wiki?curid=1680329" title="Big Whiskey and the GrooGrux King">
Big Whiskey and the GrooGrux King

Big Whiskey and the GrooGrux King – 7. studyjny album amerykańskiego zespołu rockowego Dave Matthews Band. Premiera albumu miała miejsce 2 czerwca 2009 roku. Producentem albumu był Rob Cavallo znany głównie z długoletniej współpracy z zespołem Green Day oraz Alanis Morissette. Jest to pierwszy album nagrany przez zespół po śmierci jednego z członków, założycieli zespołu – saksofonisty LeRoia Moore'a. Moore zmarł na skutek powikłań pourazowych, doznanych podczas wypadku na quadzie, niedaleko swojej farmy w Charlottesville. Wypadek miał miejsce w okresie, gdy zespół nagrywał materiał na Big Whiskey and The GrooGrux King.
Płyta "Big Whiskey and the GrooGrux King" jest 5 kolejnym albumem DMB debiutującym na pierwszym miejscu listy Billboard (424 tys. sprzedanych egzemplarzy w pierwszym tygodniu od oficjalnej premiery). Pięć kolejnych albumów debiutujących na pierwszym miejscu listy Billboard to osiągnięcie, którym mogą się pochwalić wyłącznie zespoły Dave Matthews Band oraz Metallica.
Za album "Big Whiskey and the GrooGrux King" zespół otrzymał dwie nominacje do nagrody Grammy w kategoriach – najlepszy album oraz najlepszy album rockowy.
Nazwa płyty.
Etymologia nazwy "Big Whiskey and the GrooGrux King" wywodzi się z kilku wydarzeń. Dave Matthews opowiada o tym w filmie dokumentalnym "The Road to Big Whiskey". Kiedy Dave poznał Roi'a, wymawiał jego imię przez "y" na co Moore zwrócił mu uwagę mówiąc, że "i" w jego imieniu sprawia, że "Roi" brzmi jak imię króla. Dodając do tego jego pseudonim "GrooGrux" zespół otrzymał kandydata na nazwę płyty – "GrooGrux King"; jak wspomina Dave: "wszyscy uważali, że w tej nazwie jest pozytywna wibracja". Drugi człon nazwy pojawił się podczas sesji zdjęciowej, kiedy niedaleko planu przechadzał się lekko wstawiony mężczyzna i grając na harmonijce ustnej mówił, że potrzebuje dużej whisky ("I need a Big Whiskey!"). Gdy Dave dał mu 20$, ten powiedział – to jest Duża Whisky! ("oh, this is a Big Whiskey!"). Po chwili podszedł Rashawn Ross i powiedział, że "Big Whiskey" to dobra nazwa na płytę. W ten sposób wszyscy zaczęli nazywać tę płytę – "Big Whiskey" ale jak mówi Dave, woli pełną nazwę – "Big Whiskey and The GrooGrux King", bo brzmi jak bajka z Nowego Orleanu, gdzie nagrali tę płytę, oraz przypomina mu Roi'a, bo lubił "Big Whiskey".
W wywiadzie przeprowadzonym w kwietniu 2009 dla MTV Carter Beauford powiedział, że słowo "Grux" to określenie jakim on nazywał LeRoi'a, Roi nazywał w ten sam sposób Cartera, zaś obaj mówili tak również do Tima Reynoldsa.
Wspomniał również, że określenie: "Grux" ma opisywać energię płynącą z ich piosenek.
W filmie "The Road to Big Whiskey" Dave powiedział, że płyta zaczyna i kończy się archiwalnymi nagraniami LeRoi'a (pierwszy utwór "Grux" oraz koniec ostatniego utworu "You and Me" to solo saksofonowe Moore'a).
Pierwszym singlem promującym nowy album jest "Funny the Way It Is", która od 14 kwietnia dostępna jest na oficjalnej stronie Dave Matthews Band.
Twórcy.
Dave Matthews Band
Goście
Produkcja

</doc>
<doc id="1680331" url="https://pl.wikipedia.org/wiki?curid=1680331" title="Testa">
Testa



</doc>
<doc id="1680332" url="https://pl.wikipedia.org/wiki?curid=1680332" title="Wielkie nadzieje">
Wielkie nadzieje

 
Wielkie nadzieje (ang. "Great Expectations") – powieść Karola Dickensa, publikowana w latach 1860–1861 w tygodniku „All the Year Round”. Utwór jest powieścią o dojrzewaniu, obrazującą dorastanie i przemianę moralną głównego bohatera.
Okoliczności publikacji powieści.
Dickens zamierzał opublikować "Wielkie nadzieje" od razu w formie książkowej. Do zmiany decyzji zmusił go jednak kryzys finansowy utworzonego przez niego tygodnika „All the Year Round”, tracącego stopniowo popularność. Zamieszczenie w nim nowej powieści Dickensa miało być sposobem na ponowne zainteresowanie czytelników periodykiem. Aby uwzględnić potrzeby i możliwości finansowe różnych czytelników, powieść była publikowana zarówno w formie cotygodniowych odcinków, jak i ukazujących się raz w miesiącu zeszytów. Powieść zyskała dużą popularność czytelniczą, poprawiając sprzedaż „All the Year Round”.
Fabuła.
Bohaterem powieści jest Pip, mały chłopiec wychowywany przez swoją siostrę i jej męża, kowala Joego. Pewnego dnia chłopczyk spotyka ukrywającego się przestępcę, który uciekł z więzienia. Pip zostaje poproszony przez niego o pomoc. Po kryjomu przynosi mężczyźnie odrobinę jedzenia, wodę i pilnik (wszystko ukradzione z domu siostry). Niedługo potem zbieg zostaje schwytany przez strażników. Kilka lat później Pip pracuje jako czeladnik u swojego szwagra. Jest nieszczęśliwie zakochany w Estelli, pięknej dziewczynce, wychowywanej przez bogatą, zdziwaczałą starą pannę Havisham, którą poznał jako stosunkowo małe dziecko. Sytuacja bohatera zmienia się, kiedy Estella opuszcza wioskę, a on sam otrzymuje od anonimowego darczyńcy ogromną sumę pieniędzy. Podejrzewa, że ofiarodawczynią jest panna Havisham. Pieniądze te pozwalają Pipowi na rozpoczęcie edukacji w Londynie. Bohater zaczyna stopniowo wstydzić się swojego pochodzenia i oddala się od rodziny. Tymczasem po kilku latach dowiaduje się, że osobą finansującą jego wykształcenie nie była panna Havisham (tym samym musi odrzucić nadzieje, że stara kobieta pragnęła jego małżeństwa z Estellą), ale Abel Magwitch, zbieg któremu niegdyś podarował jedzenie, a który po odbyciu kary, dorobił się ogromnego majątku w Australii. Pip czuje się upokorzony świadomością, że jego dobroczyńcą jest człowiek tak bardzo związany z przestępczym światem, jednak jego nastawienie zmienia się, kiedy podczas nieudanej próby ucieczki z kraju (w którym wciąż jest poszukiwany) Magwitch umiera. Pip traci majątek (którego postanowił się wcześniej zrzec) i zmuszony jest samodzielnie zarabiać na utrzymanie.
Dwa zakończenia.
Dickens początkowo zamierzał opublikować powieść z nieszczęśliwym zakończeniem (Pip pozostaje samotny, natomiast Estella, po pierwszym nieudanym małżeństwie, zostaje żoną skromnego lekarza), jednak namówiony przez swojego przyjaciela, Edwarda Bulwer-Lyttona zdecydował się na napisanie drugiego zakończenia, w którym Pip i Estella spotykają się i godzą. 

</doc>
<doc id="1680334" url="https://pl.wikipedia.org/wiki?curid=1680334" title="Sean-nōs">
Sean-nōs

Sean-nōs (irl. "stary styl") – tradycyjny, solowy oraz a cappella sposób wykonywania pieśni w języku gaelic, występujący głównie na zachodzie i południu Irlandii. Charakteryzuje się specyficzną ornamentacją, odmienną dla różnych regionów kraju – bogaty w ozdobniki styl Connacht, nieco uboższy południowy i prosty, surowy styl na północy.
Charakterystyka.
Poeta, pieśniarz i autor wielu książek traktujących o muzyce tradycyjnej Tomás Ó Canainn powiedział:
Pieśni Sean-nōs mogą być względnie proste w treści, jednak długie i o złożonej melodyce. Dobre wykonanie polega na urozmaicaniu ornamentacji i rytmiki z wersu na wers tak by się nie powtarzały, a tym samym nie nudziły.
Ornamentyka oparta jest głównie na melizmacie, czyli śpiewaniu kilku nut (figur melodycznych) na jednej sylabie i nie oddzielaniu poszczególnych dźwięków wyraźnymi interwałami
Dekoracyjne elementy śpiewu Sean-nōs to:
Wszystkie te sposoby służą osiągnięciu celu jakim są:
Kilka pieśni zwłaszcza starszych jest ułożonych w skalach modalnych. Może to stanowić problem dla wykonawców przyzwyczajonych do systemu dur-moll. Niektóre melodie mogą również odbiegać od zachodniego systemu dźwiękowego i skali temperowanej. Powoduje to, że dla klasycznie wykształconego ucha pieśni te brzmieć mogą jak arabskie lub hinduskie, jednak są one wytworem cywilizacji europejskiej.
Wykonanie.
Interakcja pomiędzy wykonawcą i publicznością ma kluczowe znaczenie podczas śpiewu Sean-nōs
Typowe treści.
Poezja miłosna, lamenty, opis wydarzeń historycznych (rebelii, czasów głodu), dziecięce kołysanki, hymny religijne, piosenki komiczne lub kombinacje wszystkich wymienionych. 
Przekaz tych pieśni przez całe stulecia był wyłącznie ustny. Pierwsze zostały spisane w XVI wieku na potrzeby śpiewnika królowej Elżbiety I, który zawarł ich angielskie opracowania. Większość pieśni spisano w wieku XVIII. Współcześnie wyróżnia się dwie szkoły Sean-nōs – jedna twierdzi, że powinny powstawać nowe utwory, które odzwierciedlają przemiany cywilizacyjne i społeczne. Druga szkoła obstaje natomiast przy utworach tradycyjnych, stanowiących istotę Sean-nōs.
Współcześnie nowoczesne sceny i technika estradowa wyrywają pieśni Sean-nōs z ich kontekstu społecznego i kulturowego dlatego dziś rzadko możemy je usłyszeć. Zdarzają się jednak wyjątki. Piosenkarką z kręgu muzyki popularnej, która wykorzystuje elementy śpiewu Sean-nōs jest Sinéad O’Connor.
Jeżeli chodzi o tradycyjny śpiew krain celtyckich to pokrewnym zagadnieniem dla Sean-nōs jest tzw. Mouth Music. Określa się w ten sposób rytmiczną muzykę wokalną do tańca, wykonywaną spontanicznie, zazwyczaj bez żadnego akompaniamentu instrumentalnego. W związku z tym śpiewem imituje się często skrzypce, drumle, akordeony czy dudy. W takim przypadku słowa ustępują onomatopejom czy przypadkowo łączonym sylabom - stąd inne, nazwy na taki śpiew: diddling lub lilting (analogia w tradycji polskiej: tralalala, nanana).

</doc>
<doc id="1680336" url="https://pl.wikipedia.org/wiki?curid=1680336" title="Sean-Nōs">
Sean-Nōs



</doc>
<doc id="1680337" url="https://pl.wikipedia.org/wiki?curid=1680337" title="Eric Staal">
Eric Staal

Eric Staal (ur. 29 października 1984 w Thunder Bay, Ontario) – kanadyjski hokeista, reprezentant Kanady, dwukrotny olimpijczyk.
Jego młodsi bracia również zostali hokeistami: Marc (ur. 1987, obrońca), Jordan (ur. 1988, środkowy), Jared (ur. 1990, prawoskrzydłowy).
Kariera.
Przez trzy sezony grał w kanadyjskiej lidze juniorskiej OHL w ramach CHL. W drafcie NHL z 2003 został wybrany przez Carolina Hurricanes i od 2003 gra w barwach tej drużyny w NHL (z roczną przerwą na grę w AHL). We wrześniu 2008 przedłużył kontrakt z klubem o siedem lat. Od 2009 kapitan drużyny. Od końca 2016 zawodnik New York Rangers. Od lipca 2016 zawodnik Minnesota Wild, związany trzyletnim kontraktem. W lutym 2019 przedłużył kontrakt o dwa lata. We wrześniu 2020 przetransferowany do Buffalo Sabres. a stamtąd w marcu 2021 do Montréal Canadiens. Od stycznia 2022 zawodnik Iowa Wild w AHL. W lipcu 2022 został zakontraktowany przez Florida Panthers (także jego brat Marc).
Uczestniczył w turniejach mistrzostw świata edycji 2007, 2008, 2013 oraz zimowych igrzysk olimpijskich 2010, 2022.

</doc>
<doc id="1680338" url="https://pl.wikipedia.org/wiki?curid=1680338" title="Mistrzostwa Rosji w piłce nożnej">
Mistrzostwa Rosji w piłce nożnej

Mistrzostwa Rosji w piłce nożnej rozgrywane są od 1992 roku, dopiero po rozpadzie Związku Radzieckiego. Rozgrywki odbywają się w 3 ligach: Premier Liga, Pierwsza Dywizja, Druga Dywizja. W latach 1994-1997 istniała też Trzecia Liga. Do 1997 roku Premier Liga nazywała się Wysszaja Liga, a do 2001 Wysszaja Dywizja. Do 1997 roku Pierwsza Dywizja nazywała się Pierwsza Liga, Druga Dywizja nazywała się Druga Liga. Mistrzostwa rozgrywane systemem wiosna - jesień. 
Pierwszy sezon rosyjskiej ekstraklasy rozegrano w 1992 r., kiedy to 20 zespołów podzielono na dwie grupy, w których walczono systemem dwurundowym. Następnie cztery najlepsze drużyny z obydwu grup spotkali się w turnieju finałowym o pierwsze mistrzostwo Rosji. Od sezonu 1993 w rozgrywkach Wyższej Ligi uczestniczy 18 drużyn, a od 1994 - 16 drużyn. Tylko jeszcze w sezonach 1996 i 1997 walczyło 18 drużyn. 
Do 2001 roku rozgrywki ligowe organizował Rosyjski Futbolowy Sojusz (RFS), a później Rosyjska Premier Liga, która od sezonu 2001 przejęła organizację rozgrywek w najwyższej klasie rosyjskiej.

</doc>
<doc id="1680339" url="https://pl.wikipedia.org/wiki?curid=1680339" title="SMS Triglav (1917)">
SMS Triglav (1917)

SMS Triglav – austro-węgierski niszczyciel z początku XX wieku. Siódma jednostka typu "Tátra", pierwsza z drugiej serii okrętów tego typu. Miała zastąpić okręt o tej samej nazwie (SMS „Triglav”) który zatonął na minie 29 grudnia 1915 roku. Drugi „Triglav” przetrwał I wojnę światową i w 1920 roku został przekazany Włochom; wcielony do Regia Marina pod nazwą Grado. Skreślony z listy floty w 1937 roku.
„Triglav” wyposażony był w sześć kotłów parowych opalanych ropą, dwa z nich mogły być również opalane węglem. Współpracowały one z dwoma turbinami parowymi AEG-Curtis. Okręt uzbrojony był w dwie pojedyncze armaty kalibru 100 mm L/50 (po jednej na dziobie i rufie), sześć pojedynczych armat 66 mm L/45 (po trzy na każdej burcie), ciężki karabin maszynowy Schwarzlose kalibru 8 mm oraz dwie podwójne wyrzutnie torped kalibru 450 mm. Dwie armaty 66 mm ustawione były na podstawach przeciwlotniczych.

</doc>
<doc id="1680344" url="https://pl.wikipedia.org/wiki?curid=1680344" title="SMS Lika (1917)">
SMS Lika (1917)

SMS Lika – austro-węgierski niszczyciel z początku XX wieku. Ósma jednostka typu "Tátra", druga z drugiej serii okrętów tego typu. Miała zastąpić okręt o tej samej nazwie (SMS „Lika”) który zatonął na minie 29 grudnia 1915 roku. Drugi „Lika” przetrwał I wojnę światową i w 1920 roku został przekazany Włochom. Okręt wcielono do Regia Marina pod nazwą Cortelazzo. Skreślony z listy floty w 1939 roku.
„Lika” wyposażona była w sześć kotłów parowych opalanych ropą, dwa z nich mogły być również opalane węglem. Współpracowały one z dwoma turbinami parowymi AEG-Curtis. Okręt uzbrojony był w dwie pojedyncze armaty kalibru 100 mm L/50 (po jednej na dziobie i rufie), sześć pojedynczych armat 66 mm L/45 (po trzy na każdej burcie), ciężki karabin maszynowy Schwarzlose kalibru 8 mm oraz dwie podwójne wyrzutnie torped kalibru 450 mm. Dwie armaty 66 mm ustawione były na podstawach przeciwlotniczych.

</doc>
<doc id="1680345" url="https://pl.wikipedia.org/wiki?curid=1680345" title="Uciekająca panna młoda">
Uciekająca panna młoda

Uciekająca panna młoda (ang. "Runaway Bride") – amerykańska komedia romantyczna w reżyserii Garry’ego Marshalla z 1999 roku.
Okres zdjęciowy filmu objął okres od 19 października 1998 do 26 stycznia 1999. Film kręcono w Baltimore, Berlinie, New Windsor i Snow Hill (stan Maryland) w USA.
Opis fabuły.
Nowojorski dziennikarz Ike Graham przypadkowo dowiaduje się o "uciekającej pannie młodej" Maggie Carpenter, która już siedem razy uciekła sprzed ołtarza. Kobieta jest zaręczona i planuje w niedługim czasie po raz kolejny wyjść za mąż. Ike postanawia napisać o niej artykuł.

</doc>
<doc id="1680348" url="https://pl.wikipedia.org/wiki?curid=1680348" title="Michajłowka">
Michajłowka

Michajłowka () – miasto (od 1948) w Rosji, w obwodzie wołgogradzkim, na prawym brzegu rzeki Miedwiedicy.

</doc>
<doc id="1680349" url="https://pl.wikipedia.org/wiki?curid=1680349" title="Shame (singel Eurythmics)">
Shame (singel Eurythmics)

Shame – singel brytyjskiego duetu Eurythmics, wydany w 1987 roku.
Ogólne informacje.
Był to drugi singel z albumu "Savage". Jest to synthpopowa ballada wyrażająca żal i pogardę dla płytkiego, bezcelowego życia. Singel stał się średnim przebojem, plasując się na 41. miejscu w Wielkiej Brytanii. Nie został wydany w USA. Na stronie B wydano piosenkę „I’ve Got a Lover (Back in Japan)”.
Teledysk.
Autorką teledysku do „Shame” jest Sophie Muller.

</doc>
<doc id="1680350" url="https://pl.wikipedia.org/wiki?curid=1680350" title="Izoterma Jovanovića">
Izoterma Jovanovića



</doc>
<doc id="1680351" url="https://pl.wikipedia.org/wiki?curid=1680351" title="Jean-Marie Bockel">
Jean-Marie Bockel

Jean-Marie Bockel (wym. []; ur. 22 czerwca 1950 w Strasburgu) – francuski polityk, wieloletni parlamentarzysta, były minister handlu oraz mer Miluzy.
Życiorys.
Uzyskał magisterium z zakresu prawa prywatnego. W latach 70. rozpoczął prowadzenie własnej praktyki adwokackiej. W latach 80. i 90. zasiadał w radzie generalnej Górnego Renu i radzie regionalnej Alzacji. Od 1989 do 2010 sprawował urząd mera Miluzy.
W 1981, 1986 i 1988 uzyskiwał mandat posła do Zgromadzenia Narodowego z ramienia francuskiej Partii Socjalistycznej. Od 1984 do 1986 pełnił funkcję sekretarza stanu przy ministrze handlu i turystyki. 19 lutego 1986 objął urząd ministra tego resortu w gabinecie Laurenta Fabiusa, stanowisko to zajmował zaledwie przez okres miesiąca.
W parlamencie zasiadał do 1993, powrócił do niego w kadencji 1997–2002. Następnie bez powodzenia ubiegał się o reelekcję, przegrywając z kandydatką Unii na rzecz Większości Prezydenckiej. Dwa lata później został wybrany do Senatu z Górnego Renu. Należał do głównych zwolenników wysunięcia przez socjalistów kandydatury Dominique’a Strauss-Kahna w wyborach prezydenckich w 2007, później stanął jednak na czele komitetu poparcia Ségolène Royal w swoim departamencie.
Po zwycięstwie Nicolasa Sarkozy’ego i sukcesie prawicy w wyborach parlamentarnych w tym samym roku, przyjął propozycję objęcia stanowiska w administracji rządowej. W czerwcu 2007 został sekretarzem stanu ds. Frankofonii w drugim gabinecie François Fillona, podlegając ministrowi spraw zagranicznych. Zrezygnował z mandatu senatora i członkostwa w Partii Socjalistycznej, a w listopadzie 2007 założył własną partię polityczną pod nazwą Nowoczesna Lewica, socjaldemokratyczne ugrupowanie wspierające nowego prezydenta.
W marcu 2008 przeniesiono go na stanowisko sekretarza stanu w ministerstwie obrony, powierzając mu sprawy kombatantów. Z rządu odszedł w listopadzie 2010. W grudniu tego samego roku powrócił do piastowania mandatu senatora, utrzymując go w 2014.

</doc>
<doc id="1680354" url="https://pl.wikipedia.org/wiki?curid=1680354" title="SMS Dukla">
SMS Dukla

SMS Dukla - austro-węgierski niszczyciel z początku XX wieku. Dziewiąta jednostka typu "Tátra", trzecia z drugiej serii okrętów tego typu. „Dukla” przetrwała I wojnę światową i w 1920 roku została przekazana Francji. Niszczyciel został wcielony do Marine nationale pod nazwą Matelot Leblanc. Skreślony z listy floty w 1936 roku.
„Dukla” wyposażona była w sześć kotłów parowych opalanych ropą, dwa z nich mogły być również opalane węglem. Współpracowały one z dwoma turbinami parowymi AEG-Curtis. Okręt uzbrojony był w dwie pojedyncze armaty kalibru 100 mm L/50 (po jednej na dziobie i rufie), sześć pojedynczych armat 66 mm L/45 (po trzy na każdej burcie), ciężki karabin maszynowy Schwarzlose kalibru 8 mm oraz dwie podwójne wyrzutnie torped kalibru 450 mm. Dwie armaty 66 mm ustawione były na podstawach przeciwlotniczych.

</doc>
<doc id="1680356" url="https://pl.wikipedia.org/wiki?curid=1680356" title="Masakra w Bilge">
Masakra w Bilge

Masakra w Bilge miała miejsce 4 maja 2009 we wsi Bilge w okolicach Mardin w południowo-wschodniej Turcji. W wyniku strzelaniny, która miała miejsce na ceremonii weselnej zginęły 44 osoby, a około 6 zostało rannych.
Sprawcami ataku było co najmniej dwóch zamaskowanych napastników, którzy używali granatów i broń automatyczną. Turecka agencja Anatolia poinformowała, że atak trwał około 15 minut. Turecka policja zatrzymała ostatecznie osiem osób podejrzanych o udział w ataku. Minister spraw wewnętrznych Beşir Atalay poinformował iż, "był to atak związany ze sporem między dwoma rodzinami a nie zamach terrorystyczny".

</doc>
<doc id="1680358" url="https://pl.wikipedia.org/wiki?curid=1680358" title="Dinamo Michajłowka">
Dinamo Michajłowka



</doc>
<doc id="1680359" url="https://pl.wikipedia.org/wiki?curid=1680359" title="Rotor-2 Michajłowka">
Rotor-2 Michajłowka



</doc>
<doc id="1680361" url="https://pl.wikipedia.org/wiki?curid=1680361" title="Spartak Michajłowka">
Spartak Michajłowka



</doc>
<doc id="1680362" url="https://pl.wikipedia.org/wiki?curid=1680362" title="SMS Uzsok">
SMS Uzsok

SMS Uzsok – austro-węgierski niszczyciel z początku XX wieku. Dziesiąta jednostka typu "Tátra", czwarta z drugiej serii okrętów tego typu. „Uzsok” przetrwał I wojnę światową i w 1920 roku został przekazany Włochom; wcielony do Regia Marina pod nazwą Monfalcone. Skreślony z listy floty w 1939 roku.
„Uzsok” wyposażony był w sześć kotłów parowych opalanych ropą, dwa z nich mogły być również opalane węglem. Współpracowały one z dwoma turbinami parowymi AEG-Curtis. Okręt uzbrojony był w dwie pojedyncze armaty kalibru 100 mm L/50 (po jednej na dziobie i rufie), sześć pojedynczych armat 66 mm L/45 (po trzy na każdej burcie), ciężki karabin maszynowy Schwarzlose kalibru 8 mm oraz dwie podwójne wyrzutnie torped kalibru 450 mm. Dwie armaty 66 mm ustawione były na podstawach przeciwlotniczych.

</doc>
<doc id="1680363" url="https://pl.wikipedia.org/wiki?curid=1680363" title="Witiaź Michajłowka">
Witiaź Michajłowka



</doc>
<doc id="1680368" url="https://pl.wikipedia.org/wiki?curid=1680368" title="Okudżawa">
Okudżawa



</doc>
<doc id="1680369" url="https://pl.wikipedia.org/wiki?curid=1680369" title="Mistrzostwa Świata w Piłce Siatkowej Kobiet 2010 (eliminacje strefy AVC)">
Mistrzostwa Świata w Piłce Siatkowej Kobiet 2010 (eliminacje strefy AVC)

Eliminacje strefy AVC do Mistrzostw Świata w Piłce Siatkowej Kobiet 2010 odbywających się we Japonii. Składają się one z trzech rund. Na mistrzostwa awansuje 4 reprezentacje narodowe.
Ze strefy AVC bezpośredni awans jako gospodarz uzyskała reprezentacja Japonii.
Pierwsza runda kwalifikacyjna.
Grupa A – Wellington.
Tabela
Wyniki
24 kwietnia 2009
Druga runda kwalifikacyjna.
Grupa B – Ust-Kamenogorsk.
Tabela
Wyniki
Grupa C – Nakhonpathom.
Tabela
Wyniki
Trzecia runda kwalifikacyjna.
Grupa D – Chengdu.
Tabela
Wyniki
Grupa E – Jiayi.
Tabela
Wyniki

</doc>
<doc id="1680370" url="https://pl.wikipedia.org/wiki?curid=1680370" title="Chlotar IV">
Chlotar IV

Chlothar IV (lub Chlotar, Clothar, Clotaire, Chlotochar lub Hlothar, dające Lotar; zmarł ok. 719) – król Austrazji (717-718), został osadzony na tronie przez majordoma pałacu Karola Młota, jako sojusznik na czas wojny domowej, która się wówczas rozpętała.
W 717 Karol powrócił do Neustrii ze swymi wojskami, by zaatakować Chilperyka II i majordoma Neustrii Raganfreda, potwierdził swoją wyższość w zwycięstwie pod Vincy, niedaleko Cambrai. Jego pościg za uciekającym królem i jego majordomem do Paryża skończył się ucieczką Chilperyka. Wskutek takiego obrotu sprawy Karol Młot ogłosił królem Chlotara na miejsce Chilperyka, który popierał kandydaturę Ragenfreda na majordoma całego państwa frankijskiego. W 718 Chilperyk został ponownie pokonany przez Karola pod Soissons. Król uciekł do siedziby swojego sojusznika Odona Wielkiego, księcia Akwitanii. Wkrótce Odon wydał Chilperyka Karolowi. W zamian za uznanie jego panowania nad wszystkimi Frankami, Chilperyk oddawał Karolowi zarząd nad administracją, finansami i wojskiem swojego królestwa.
Chlotar prawdopodobnie zmarł w 718. W 719 Chilperyka podniesiono na tarczy i nazwano królem, stać by się tak mogło wyłącznie w wyniku śmierci Chlotara, jako że Karol nigdy nie był skłonny do uznania Chilperyka. Jest możliwe że Chlotar przeżył i zmarł w 719, 720 lub nawet 721.
Możliwe jest również, że był synem (lub wnukiem) Childeberta III, a nawet, że nie pochodził z rodu Merowingów. Chlotar IV był marionetką w rękach Karola Młota, osobą potrzebną do realizacji jego celów politycznych. Jego panowanie było całkowicie nieskuteczne i niesamodzielne, bo król ten nigdy nie miał samodzielnej władzy.
Z rozdziału 10 kroniki Fredegara (ok. 760):
„"Karol [...] wybiera króla imienia Choltar. Chilperyk i Raganfred następnie wysyłali prośby o pomoc do księcia Akwitanii Eudesa (Odona) oddając mu królestwo i swe życie. Więc zebrał swe wojsko w Gaskonii i ruszył konsekwentnie i bez drżenia. Gdy zobaczył oddziały wroga Eudes uciekł przerażony siłą Karola. Karol kontynuował swą podróż dotarł do Paryża po przekroczeniu Sekwany ruszył na Orlean, goniąc ciągle Chilperyka w końcu król został ze skarbów swych ograbiony i musiał się poddać. King Chlotar umarł, Karol dowiedział się o tym poprzez wysłanników księcia Eudesa. postanowiono, że królem będzie Chilperyk. Wojska doszły do Noyon, a po pewnym czasie stracił życie i tron: zmarł jak żył, królował sześć lat [...] "”

</doc>
<doc id="1680374" url="https://pl.wikipedia.org/wiki?curid=1680374" title="I Need a Man">
I Need a Man

I Need a Man – singel brytyjskiego duetu Eurythmics, wydany w 1988 roku.
Ogólne informacje.
Piosenka została wydana jako trzeci singel z płyty "Savage". Utwór brzmieniowo utrzymany jest w pop-rockowym stylu, a słowa piosenki są nacechowane feminizmem. Annie Lennox prezentuje w utworze silny, głośny wokal. W zależności od wydania na stronach B singli umieszczono piosenki „I Need You”, „Heaven” i „Beethoven”.
Teledysk.
Teledysk jest kontynuacją klipu „Beethoven (I Love to Listen to)”, a uzupełnieniem całej serii jest wideo „You Have Placed a Chill in My Heart”. Teledysk wyreżyserowała Sophie Muller.

</doc>
<doc id="1680377" url="https://pl.wikipedia.org/wiki?curid=1680377" title="Freightliner">
Freightliner



</doc>
<doc id="1680381" url="https://pl.wikipedia.org/wiki?curid=1680381" title="Stanisław Olczak">
Stanisław Olczak

Stanisław Olczak (ur. 4 kwietnia 1936 w Olesznie, zm. 3 września 2018 w Lublinie) – polski historyk i archiwoznawca, profesor nadzwyczajny KUL, profesor nauk humanistycznych.
Życiorys.
Specjalizował się w historii nowożytnej. Absolwent historii KUL (1956). Doktorat obronił w 1975 w Instytucie Historii UAM w Poznaniu na podstawie rozprawy "Szkolnictwo parafialne w Wielkopolsce w XVII i XVIII wieku" (promotor: Jerzy Topolski). W 1990 habilitował się na KUL na podstawie dorobku naukowego i rozprawy pt. "Duchowieństwo parafialne diecezji poznańskiej w końcu XVI i pierwszej połowy XVII wieku". W 2005 otrzymał tytuł profesora nauk humanistycznych. Od 1964 zatrudniony jako bibliotekarz Zakładu Historii, od 1974 dokumentalista w Archiwum KUL. Adiunkt – 1984, profesor nadzwyczajny – 1993.
Pełnił funkcję sekretarza generalnego Towarzystwa Naukowego Katolickiego Uniwersytetu Lubelskiego Jana Pawła II. Do 2008 był kierownikiem Katedry Historii Ustroju i Administracji Polski Instytutu Historii KUL tej uczelni. Zajmował się szkolnictwem parafialnym oraz duchowieństwem na ziemiach polskich od XVI do XIX wieku oraz archiwoznawstwem.

</doc>
<doc id="1680382" url="https://pl.wikipedia.org/wiki?curid=1680382" title="SM Tb 50E">
SM Tb 50E

SM Tb 50E – austro-węgierski torpedowiec z początku XX wieku i okresu I wojny światowej, pierwsza jednostka typu "Kaiman". Do 1913 roku nosił nazwę Kaiman, następnie oznaczenie 50E, a od roku 1917 sam numer 50 (skrót SM Tb oznaczał "Seiner Majestät Torpedoboot" – torpedowiec Jego Cesarskiej Mości).
Historia.
„Kaiman” był prototypem licznej serii austro-węgierskich torpedowców swojego typu, jedynym z nich zbudowanym w stoczni brytyjskiej. 
Stępkę pod budowę okrętu położono w październiku 1904 roku, okręt wodowano 3 czerwca 1905 roku i ukończono 14 września tego roku. Od 1 stycznia 1914 roku nazwę zastąpiono przez alfanumeryczne oznaczenie 50E (litera E - "England" oznaczała, że okręt zbudowano w Anglii). Rozkazem z 21 maja 1917 roku z oznaczeń torpedowców usunięto ostatnią literę i do końca wojny nosił on tylko numer 50. 
Okręt brał udział w I wojnie światowej. Pełnił m.in. służbę patrolową i konwojową na wodach Austro-Węgier. 20 lipca 1915 roku u wybrzeży Chorwacji na wysokości latarni Porer był atakowany przez nieprzyjacielski okręt podwodny, lecz wystrzelona do niego torpeda zawiodła i zatonęła. Ponownie był niecelnie atakowany przez okręty podwodne 16 lutego i 7 sierpnia 1916 roku, kiedy to wymanewrował trzy torpedy (jego dowódcą był w tym czasie kpt. Julius Hild von Galanta). 
Po wojnie okręt w ramach podziału floty Austro-Węgier przekazano Wielkiej Brytanii, która sprzedała go w 1920 roku włoskiej stoczni złomowej.
Opis.
Okręt posiadał dwa kotły parowe typu Yarrow i jedną pionową czterocylindrową maszynę parową potrójnego rozprężania. Okręt uzbrojony był w cztery armaty kalibru 47 mm L/33 (po dwie na każdej z burt) oraz trzy wyrzutnie torped kalibru 450 mm. W 1915 roku uzbrojenie wzmocniono pojedynczym karabinem maszynowym Schwarzlose 8 mm.

</doc>
<doc id="1680383" url="https://pl.wikipedia.org/wiki?curid=1680383" title="Freightliner Trucks">
Freightliner Trucks

Freightliner Trucks – amerykańskie przedsiębiorstwo branży motoryzacyjnej produkujące samochody ciężarowe, stanowiące część grupy Daimler AG. Siedziba przedsiębiorstwa mieści się w Portland, w stanie Oregon.
Przedsiębiorstwo założone zostało w 1942 roku. W 1981 roku Freightliner przejęty został przez spółkę Daimler-Benz AG (obecnie Daimler AG). Zakłady produkcyjne znajdują się w Stanach Zjednoczonych i Meksyku.
Modele.
Modele produkowane obecnie (stan na marzec 2014):

</doc>
<doc id="1680386" url="https://pl.wikipedia.org/wiki?curid=1680386" title="Formuła 3 Cup 2008">
Formuła 3 Cup 2008



</doc>
<doc id="1680388" url="https://pl.wikipedia.org/wiki?curid=1680388" title="SM Tb 51T">
SM Tb 51T

SM Tb 51T – austro-węgierski torpedowiec z początku XX wieku i okresu I wojny światowej, druga jednostka typu "Kaiman". Do 1913 roku nosił nazwę Anaconda, następnie oznaczenie 51T, a od roku 1917 sam numer 51 (skrót SM Tb oznaczał "Seiner Majestät Torpedoboot" – torpedowiec Jego Cesarskiej Mości).
Budowa.
Stępkę pod budowę okrętu położono w stoczni Stabilimento Tecnico Triestino (STT) 11 października 1905 roku, kadłub wodowano 8 maja 1906 roku, a okręt oddano do służby 21 września tego roku. Był pierwszą jednostką tego typu zbudowaną w austro-węgierskiej stoczni. Początkowo nosił nazwę „Anaconda” ("anakonda"), lecz od 1 stycznia 1914 zastąpiono ją przez alfanumeryczne oznaczenie 51T („T” oznaczało, że okręt zbudowano w Trieście). Rozkazem z 21 maja 1917 roku z oznaczenia torpedowca usunięto ostatnią literę i do końca wojny nosił on tylko numer 51. 
Opis.
Okręt posiadał dwa kotły parowe typu Yarrow i jedną pionową czterocylindrową maszynę parową potrójnego rozprężania. Okręt uzbrojony był w cztery armaty kalibru 47 mm L/33 (po dwie na każdej z burt) oraz trzy wyrzutnie torped kalibru 450 mm. W 1915 roku uzbrojenie wzmocniono pojedynczym karabinem maszynowym Schwarzlose 8 mm.
Służba.
Okręt brał udział w I wojnie światowej. Pełnił m.in. służbę patrolową i konwojową na wodach Austro-Węgier. 8 września 1915 roku w składzie zespołu 1. Flotylli Torpedowej brał udział w rozpoznaniu obecności wojsk włoskich na wyspach Pelagosa (m.in. z krążownikami „Helgoland” i „Saida”). Dowódca był wówczas kpt. Robert Pelz. W drodze powrotnej do Sebenico, 51T został storpedowany przez francuski okręt podwodny „Papin”. Zginęło 17 marynarzy i rannych zostało 4, lecz okręt nie zatonął i został odholowany do bazy przez torpedowiec 56T, po czym wyremontowany. 
Po wojnie okręt w ramach podziału floty Austro-Węgier przekazano Wielkiej Brytanii, która sprzedała go w 1920 roku włoskiej stoczni złomowej.

</doc>
<doc id="1680389" url="https://pl.wikipedia.org/wiki?curid=1680389" title="SM Tb 52T">
SM Tb 52T

SM Tb 52T – austro-węgierski torpedowiec z początku XX wieku i okresu I wojny światowej, trzecia jednostka typu "Kaiman". Do 1913 roku nosił nazwę Alligator, następnie oznaczenie 52T, a od roku 1917 sam numer 52 (skrót przed numerem SM Tb oznaczał "Seiner Majestät Torpedoboot" – torpedowiec Jego Cesarskiej Mości).
Historia.
Stępkę pod budowę okrętu położono w stoczni Stabilimento Tecnico Triestino (STT) 20 października 1905 roku, kadłub wodowano 30 czerwca 1906 roku, a okręt oddano do służby 31 grudnia tego roku (wraz z bliźniaczym „Krokodil”). Należał do grupy pierwszych okrętów tego typu zbudowanych w austro-węgierskich stoczniach. Początkowo nosił nazwę „Alligator” ("aligator"), lecz od 1 stycznia 1914 roku zastąpiono ją przez alfanumeryczne oznaczenie 52T (litera „T” oznaczała, że okręt zbudowano w Trieście). Rozkazem z 21 maja 1917 roku z oznaczeń torpedowców usunięto ostatnią literę i do końca wojny nosił on tylko numer 52.
Okręt brał udział w I wojnie światowej, pełniąc głównie służbę konwojową i patrolową na Morzu Adriatyckim. 
W grudniu 1918 roku Tb 52 osiadł na mieliźnie w okolicy Splitu, po czym, w odróżnieniu od pozostałych okrętów swojego typu, przy podziale floty Austro-Węgier jego wrak został przekazany Włochom, które złomowały go w 1922 roku.
Opis.
Okręt posiadał dwa kotły parowe typu Yarrow i jedną pionową czterocylindrową maszynę parową potrójnego rozprężania. Okręt uzbrojony był w cztery armaty kalibru 47 mm L/33 (po dwie na każdej z burt) oraz trzy wyrzutnie torped kalibru 450 mm. W 1915 roku uzbrojenie wzmocniono pojedynczym karabinem maszynowym Schwarzlose 8 mm.

</doc>
<doc id="1680390" url="https://pl.wikipedia.org/wiki?curid=1680390" title="Chimik Biełorieczensk">
Chimik Biełorieczensk

Chimik Biełorieczensk (ros. Футбольный клуб «Химик» Белореченск, "Futbolnyj Kłub "Chimik" Biełorieczensk") – rosyjski klub piłkarski z siedzibą w Biełorieczensku, w kraju Krasnodarskim.
Historia.
Chronologia nazw:
Piłkarska drużyna MCOP Chimik została założona w mieście Biełorieczensk. MCOP oznacza Młodzieżowe Centrum Olimpijskiego Przygotowania (ros. Молодежный центр олимпийской подготовки).
W 1989 zespół debiutował w Drugiej Lidze, strefie 3 Mistrzostw ZSRR.
W latach 1990-1991 już jako Chimik Biełorieczensk występował w Drugiej Niższej Lidze, strefie 4.
W 1992 zespół debiutował w Drugiej Lidze, strefie 1 Mistrzostw Rosji, w której występował do 1993. Po reorganizacji systemu lig w 1994 spadł do Trzeciej Ligi, strefy 1, jednak po 8 kolejkach zrezygnował z dalszych występów i został pozbawiony statusu klubu profesjonalnego.
Dopiero w 1997 pod nazwą Dinamo Biełorieczensk występował w Mistrzostwach Rosji spośród drużyn kultury fizycznej. W następnym 1998 również uczestniczył w Mistrzostwach Rosji spośród drużyn kultury fizycznej.
W 2001 klub powrócił do starej nazwy Chimik Biełorieczensk i ponownie startował w Amatorskiej Lidze, strefie Kaukaz. W 2002 rozwiązany; w późniejszych latach drużyna o tej nazwie występowała w rozgrywkach lokalnych.

</doc>
<doc id="1680391" url="https://pl.wikipedia.org/wiki?curid=1680391" title="Weihaiwei">
Weihaiwei



</doc>
<doc id="1680392" url="https://pl.wikipedia.org/wiki?curid=1680392" title="MCOP Chimik Biełorieczieńsk">
MCOP Chimik Biełorieczieńsk



</doc>
<doc id="1680393" url="https://pl.wikipedia.org/wiki?curid=1680393" title="Dinamo Biełorieczieńsk">
Dinamo Biełorieczieńsk



</doc>
<doc id="1680395" url="https://pl.wikipedia.org/wiki?curid=1680395" title="SM Tb 53T">
SM Tb 53T

SM Tb 53T – austro-węgierski torpedowiec z początku XX wieku i okresu I wojny światowej, czwarta jednostka typu "Kaiman". Do 1913 roku nosił nazwę Krokodil, od roku 1917 sam numer 53 (skrót przed numerem SM Tb oznaczał "Seiner Majestät Torpedoboot" – torpedowiec Jego Cesarskiej Mości).
Historia.
Stępkę pod budowę okrętu położono w stoczni Stabilimento Tecnico Triestino (STT) 14 listopada 1905 roku, kadłub wodowano 25 lipca 1906 roku, a okręt oddano do służby 31 grudnia tego roku (wraz z bliźniaczym „Alligator”). Początkowo nosił nazwę „Krokodil” ("krokodyl"), lecz od 1 stycznia 1914 roku zastąpiono ją przez alfanumeryczne oznaczenie 53T (gdzie „T” oznaczało, że okręt zbudowano w Trieście). Rozkazem z 21 maja 1917 roku z oznaczenia torpedowca usunięto ostatnią literę i do końca wojny nosił on tylko numer 53. 
Okręt brał udział w I wojnie światowej. 
Po wojnie okręt w ramach podziału floty Austro-Węgier przekazano Wielkiej Brytanii, która sprzedała go w 1920 roku włoskiej stoczni złomowej.
Opis.
Okręt posiadał dwa kotły parowe typu Yarrow i jedną pionową czterocylindrową maszynę parową potrójnego rozprężania. Okręt uzbrojony był w cztery armaty kalibru 47 mm L/33 (po dwie na każdej z burt) oraz trzy wyrzutnie torped kalibru 450 mm. W 1915 roku uzbrojenie wzmocniono pojedynczym karabinem maszynowym Schwarzlose 8 mm.

</doc>
<doc id="1680396" url="https://pl.wikipedia.org/wiki?curid=1680396" title="Bieniaskie">
Bieniaskie



</doc>
<doc id="1680400" url="https://pl.wikipedia.org/wiki?curid=1680400" title="Jean-Pierre Chevènement">
Jean-Pierre Chevènement

Jean-Pierre Chevènement (ur. 9 marca 1939 w Belfort) – francuski polityk, parlamentarzysta, minister w kilku rządach.
Życiorys.
Jego przodkowie pochodzili ze Szwajcarii, nosili tam nazwisko Schwennemann, zmienione na Chevènement w XVIII wieku. Jean-Pierre Chevènement ukończył studia w Instytucie Nauk Politycznych w Paryżu oraz "École nationale d’administration" w ramach promocji „Stendhal” (1965). Początkowo należał do Oddziału Francuskiego Międzynarodówki Robotniczej, pod koniec lat 60. został członkiem Partii Socjalistycznej. Wcześniej znalazł się wśród założycieli lewicowego badawczego CERES.
Od 1973 do 2002 (z przerwami w okresach pracy w administracji rządowej) sprawował mandat posła do Zgromadzenia Narodowego, dziewięciokrotnie skutecznie kandydując do tej izby parlamentu. W latach 1974–1988 był radnym regionu Franche-Comté, przez rok pełnił funkcję wiceprzewodniczącego tej rady. W okresach 1977–1983 i 1997–2000 zajmował stanowisko pierwszego zastępcy mera Belfortu, natomiast w okresie 1983–1997 oraz ponownie od 2001 do 2007 był burmistrzem tego miasta.
W 1981 wszedł po raz pierwszy w skład rady ministrów, kiedy to w rządzie Pierre’a Mauroy został ministrem stanu, obejmując też resort nauki i technologii (od 1982 nauki i przemysłu). Podał się do dymisji w 1983 w proteście przeciwko popieraniu przez prezydenta François Mitterranda koncepcji Europejskiego Systemu Walutowego. Już w 1984 powrócił jednak do lewicowego rządu jako minister edukacji w gabinecie Laurenta Fabiusa, którym był przez kolejne dwa lata.
Po zwycięstwie socjalistów w 1988 mianowano go ministrem obrony w rządzie Michela Rocarda. Zrezygnował z tej funkcji, krytykując udział wojsk francuskich w I wojnie w Zatoce Perskiej. Dwa lata później odszedł z Partii Socjalistycznej, zakładając własne, nacjonalistyczne, lewicowe i eurosceptyczne ugrupowanie – Ruch Obywateli. W 1997 wprowadził tę partię w skład bloku lewicy. W tym samym roku został ministrem spraw wewnętrznych w gabinecie Lionela Jospina.
W 1998 przeszedł operację chirurgiczną pęcherzyka żółciowego. Po reakcji alergicznej na zastosowane znieczulenie zapadł w kilkudniową śpiączkę. Do pracy powrócił po kilku miesiącach. W 2000 po raz trzeci demonstracyjnie zrzekł się urzędu ministra, tym razem sprzeciwiając się planom przyznania Korsyce większej autonomii.
Wystartował w wyborach prezydenckich w 2002, jako kandydat „Bieguna Republikańskiego”. Kampanię wyborczą prowadził pod populistycznymi hasłami opartymi na krytyce głównych kandydatów, Jacques'a Chiraca i Lionela Jospina. Jego zdaniem prowadzili oni lub proponowali taką samą politykę. Odrzucenie zarówno prawicy, jak i lewicy znalazło pewien oddźwięk wśród wyborców. W głosowaniu otrzymał 5,33% poparcia, co przyczyniło się do rozbicia głosów na lewicy i porażki lidera socjalistów już w pierwszej turze.
W konsekwencji w tym samym roku Partia Socjalistyczna wystawiła w jego okręgu wyborczym własnego kandydata, co ułatwiło zwycięstwo kandydatce Unii na rzecz Większości Prezydenckiej. W 2003 Jean-Pierre Chevènement przekształcił swoje zaplecze polityczne w Ruch Obywatelski i Republikański. W wyborach prezydenckich w 2007 ogłosił swoje poparcie dla Ségolène Royal. W zamian za to dostał wsparcie PS w wyborach do Zgromadzenia Narodowego, w których jednak ponownie przegrał z reprezentantem UMP.
W 2008 Jean-Pierre Chevènement powrócił do parlamentu, wygrywając wybory do Senatu w departamencie Territoire-de-Belfort. Został powołany na wiceprzewodniczącego frakcji RDSE. W wyższej izbie francuskiego parlamentu zasiadał do 2014. Pod koniec kwietnia 2022 powołał partię „Refondation républicaine” skupiającą środowiska republikańskie popierające prezydenta Emmanuela Macrona.

</doc>
<doc id="1680401" url="https://pl.wikipedia.org/wiki?curid=1680401" title="Rock średniowieczny">
Rock średniowieczny

Rock średniowieczny (niem. "Mittelalter-Rock") – gatunek muzyczny powiązany z muzyką neośredniowieczną. Jego charakterystyczną cechą jest połączenie wpływów muzyki współczesnej (rockowej, heavymetalowej, elektronicznej) z muzyką i poezją średniowieczną oraz wykorzystanie instrumentów typowych dla muzyki rockowej (gitara elektryczna, basowa, perkusja) z dawnymi lub inspirowanymi historią (dudy, lutnia, harfa, lira korbowa, szałamaja czy flet prosty).
Rock średniowieczny powstał w latach 90. XX wieku w Niemczech. Jego prekursorami są Subway to Sally, In Extremo i Schandmaul.
Gatunek ten bywa mylnie kojarzony z rockiem gotyckim. Korzenie rocka średniowiecznego leżą jednak w muzyce neośredniowiecznej, folkowej, folk rocku, hard rocku i heavy metalu.
Charakterystyka.
Większość zespołów grających rock średniowieczny powstała z połączenia grup rockowych z wykonującymi muzyką średniowieczną. W związku z mnogością używanych instrumentów zespoły często składają się z sześciu – ośmiu osób, np. In Extremo, Subway to Sally, Letzte Instanz, Saltatio Mortis, Corvus Corax. Duże urozmaicenie instrumentalne oraz gra jednej osoby na kilku instrumentach podczas wykonywania jednego utworu są również typowe dla tego gatunku muzyki.
Teksty piosenek często tworzone są w języku niemieckim (Subway to Sally, Morgenstern czy Letzte Instanz). Wiąże się to z tym, że rock średniowieczny jest fenomenem typowo niemieckim. Oprócz języka niemieckiego wykorzystywane są także teksty w językach używanych w średniowieczu: starofrancuskim, oksytańskim czy łacińskim.
Historia.
Prekursorzy.
W 1991 zespołowi The Inchtabokatables zaczęto przypisywać średniowieczne cechy, choć jego pierwszy neośredniowieczny utwór, powiązany z „Palästinalied” Walthera von der Vogelweide został wydany trzy lata później.
Niemiecka grupa folk rockowa Subway to Sally, uformowana w 1992 roku, śpiewała początkowo w języku angielskim i czerpała z muzyki szkockiej oraz irlandzkiej. Wraz z drugim albumem "MCMXCV" wydanym w 1995 roku, ich muzyka nabrała bardziej tradycyjnego wydźwięku: zespół dodał do swoich piosenek elementy średniowieczne, takie jak gra na dudach, lirze korbowej, lutni, szałamai, mandolinie, skrzypcach ludowych, flecie. Zrezygnował z tekstów w języku angielskim na rzecz dzieł François Villona i niemieckiej poezji romantyczno-symbolicznej. Odnosząc sukces w ojczystych Niemczech zapoczątkował gatunek rocka średniowiecznego.
W roku 1994 w Berlinie został zorganizowany koncert, który promował współpracę między rockowym zespołem Noah i członkami neośredniowiecznej grupy Corvus Corax. W efekcie grupa Noah przekształciła się wkrótce w In Extremo. Wydali dwa akustyczne albumy, a następnie opublikowali w 1998 roku metalowy album "Weckt die Toten!".
Średniowieczny styl ubioru scenicznego oraz stosowanie charakterystycznych, często własnoręcznie wykonanych instrumentów muzycznych, m.in. dud szkockich, przyczyniły się do odniesienia sukcesu w Niemczech.
Grupa Corvus Corax w 1996 roku wydała EP o nazwie Tanzwut, łączącą styl heavy metalu i gry na dudach. Od tego czasu grupa rozwijała rock średniowieczny w pobocznym projekcie pod nazwą Tanzwut. Debiutancki album "Tanzwut" wywołał mieszane uczucia fanów Corvus Corax. Jego styl był mieszanką nie tylko muzyki neośredniowiecznej i heavy metalu, ale również industrialu i elektroniki.
W roku 1999 zadebiutowała niemiecka grupa Schandmaul, która określała się jako „współczesnych minstrelów”: używali dud, katarynki, szałamai, skrzypiec i mandoliny. Podobnie jak In Extremo czy Subway to Sally, grupa odniosła w Niemczech sukces.
Pod koniec lat 90. XX wieku i na początku XXI wieku powstały kolejne zespoły grające rock średniowieczny, zaliczane do jednych z największych przedstawicieli tego gatunku: Letzte Instanz, Morgenstern czy Schattentantz.
Rozwój stylu.
W 1997 grupa In Extremo jako jeden z nowocześniejszych projektów wykreowała wraz ze śpiewanym w języku oksytańskim "Ai Vis Lo Lop" (oks. "Widziałem wilka") styl, w którym została zachowana równowaga między elementami średniowiecznymi i rockowymi. Mniej więcej w tym samym czasie swoją działalność w tym gatunku rozpoczęła grupa Corvus Corax, która użyła „starannie wyszukanych i zrekonstruowanych instrumentów epoki średniowiecznej”.
Z czasem zaczęło pojawiać się coraz więcej grup, które łączyły muzykę średniowieczną z rockiem lub metalem. Niektóre z nich określały to jako tymczasowy projekt funkcjonujący osobno, ale niebędący głównym przedsięwzięciem, inne wraz z biegiem czasu zmieniły swój styl na rock średniowieczny (Saltatio Mortis).
Zespoły rocka średniowiecznego znane są z uzupełniania swego brzmienia szerokim wachlarzem folkowych i tradycyjnych instrumentów: dętych drewnianych, takich jak dudy, flety i szałamaje (Corvus Corax, Tanzwut, In Extremo, Schandmaul, Morgenstern, Schattentantz i Subway to Sally), bądź szarpanych, takich jak skrzypce, lutnia, hurdy gurdy, wiolonczela, harfa czy mandolina (In Extremo, Schandmaul, Morgernstern, Schattentantz).

</doc>
<doc id="1680403" url="https://pl.wikipedia.org/wiki?curid=1680403" title="Jean-Pierre Chevenement">
Jean-Pierre Chevenement



</doc>
<doc id="1680405" url="https://pl.wikipedia.org/wiki?curid=1680405" title="Prokurator (funkcjonariusz publiczny)">
Prokurator (funkcjonariusz publiczny)



</doc>
<doc id="1680407" url="https://pl.wikipedia.org/wiki?curid=1680407" title="Sigebert I">
Sigebert I

Sigebert I, Zygbert I (ur. w 535, zm. 575) – król Austrazji w latach 561-575, trzeci syn Chlotara I i Ingundy. Jego panowanie upłynęło głównie pod znakiem walk z bratem przyrodnim Chilperykiem I.
Podział królestwa.
Gdy Chlotar I zmarł w 561, zgodnie z frankijskim prawem jego państwo zostało podzielone między jego czterech synów w drodze losowania: Sigebert został królem północno-wschodniej części, znanej jako Austrazja, ze stolicą w Reims. Jego brat Charibert dostał Paryż wraz z Île-de-France; Guntram otrzymał Królestwo Burgundii ze stolicą w Orleanie, a najmłodszy z braci Chilperyk, otrzymał dzielnicę ze stolicą w Soissons, które przemianowano na Neustrię. Akwitania została odrębnie podzielona pomiędzy czterech braci. Sigebert otrzymał największą dzielnicę, jednakże najbardziej narażoną na najazdy z zewnątrz. Podział ten od samego początku spowodował zazdrość Chilperyka w stosunku do Sigeberta. W 562 Chilperyk wykorzystał najazd Awarów oraz walki Sigeberta z Turyngami zajął Reims stolicę Sigeberta. Po rozbiciu Awarów i Turyngów Sigebert szybko odzyskał Reims i zajął stolicę Chilperyka - Soissons. Jednakże nie chciał eskalować wojny i wycofał się do swojej nowej stolicy w Metz. Pomiędzy braćmi zapanowało zawieszenie broni. w 567 roku umiera najstarszy brat Sigeberta Charibert I, jego dzielnica została podzielona pomiędzy braćmi. Sigebert otrzymał Tours i Poitiers oraz bracia ustalili, że Paryż jest miastem wspólnym.
Małżeństwo.
W 566 poślubił Brunhildę, córkę króla Wizygotów Atanagilda. To małżeństwo, według głównego kronikarza tamtych czasów Grzegorza z Tours, ujawnia wiele cech charakteru Sigeberta:
"Kiedy zobaczył król Sigebert, że bracia jego mieli żony niegodne nich oraz ujrzał ich wstyd, nie chciał żony z rodu frankijskiego, posłał swych wysłanników do Hiszpanii z licznymi prezentami i poprosił o Brunhildę, córkę króla Atanagilda. Była dziewczyną piękną, czystą i godnie zachowującą się, o pięknej postawie i przyjemnej twarzy. Jej ojciec nie odmówił, ale posłał ją do króla z wielkimi skarbami. a król wziął ją jako żonę wśród uczty i wesela swych kompanów. I choć była ona wyznania ariańskiego, po naradzie z biskupami zdecydowała się wrócić na łono Kościoła. Przyjęła ona tedy imię katolickie w imię Chrystusa."
Konflikt z bratem.
Widząc to Chilperyk, wysłał posłów do króla Wizygotów o rękę innej jego córki Galswinty. Otrzymał zgodę i dla Galswinty odszedł od swej żony. Dość szybko kazał ją jednak zamordować, aby móc poślubić swą kochankę Fredegundę. Sigebert, prawdopodobnie pod wpływem gniewu Brunhildy, której zamordowano siostrę, rozpoczął walkę z Chilperykiem. Początkowo został zwołany sąd na jednym z malbergów (tzn. miejsc zgromadzeń ludowych Franków). Sąd pod przewodnictwem króla Guntrama jako zadośćuczynienie przyznał Brunhildzie - siostrze zamordowanej miasta przyznane Galswincie jako podarunek ślubny. Chilperyk przekazał miasta, ale w tym czasie za namową nowej żony zajął Tours i Poitiers. Spowodowało to ostateczny wybuch wojny domowej w Królestwie Franków. Sigebert szybko uzyskał przewagę i zajął prawię całą dzielnicę Chilperyka, a jego zamknął w oblężeniu w Tournai. Sigebert został ogłoszony w Vitry-en-Artois królem na miejsce Chilperyka. Do Sigeberta przybyło wielu zbiegów od jego brata, których przyjmował chętnie. Wśród nich znalazło się dwóch zabójców nasłanych przez Fredegundę, którzy po zbliżeniu do króla zamordowali go, sami ginąc na miejscu. Spowodowało to, iż wojska Sigeberta odstąpiły od oblężenia Chilperyka i uległy rozproszeniu. Chilperyk uwolniony najpierw wystawił zwłoki brata w Lambres, a następnie pochował w kościele świętego Medarda w Soissons.
Następcą Siegberta został jego syn Childebert II, funkcję regentki pełniła matka Brunhilda. Brunhilda i Childebert szybko znaleźli się pod ochroną brata Sigeberta, Guntrama, który ostatecznie adoptował Childeberta jako własnego syna i spadkobiercę.

</doc>
<doc id="1680411" url="https://pl.wikipedia.org/wiki?curid=1680411" title="Household Words">
Household Words

Household Words – angielski tygodnik, ukazujący się od 27 marca 1850 do 28 maja 1859 roku. Jego głównym udziałowcem oraz redaktorem naczelnym był Charles Dickens. Tytuł stanowi aluzję do "Henryka V" Williama Shakespeare’a; w dramacie tym jedna z postaci wypowiada frazę "familiar in their mouths as Household Words" (akt IV, scena 3, wers 52). „Houshold Words” był popularnym tygodnikiem, uzyskującym w najlepszych latach nakład wynoszący 40 tysięcy egzemplarzy. Kosztował dwa pensy, wydawany był w środy i składał się zazwyczaj z 24 dwukolumnowych, nieilustrowanych stron.
Pismo przestało działać po tym, jak Dickens posprzeczał się z wydającym je przedsiębiorstwem „”. Powodem sprzeczki było oburzenie Dickensa na fakt, że przedsiębiorstwo odmówiło opublikowania w swoim wysokonakładowym piśmie „Punch” oświadczenia pisarza, dotyczącego jego separacji z żoną i dementującego plotki o jego rzekomym cudzołóstwie. Ostatni numer tygodnika ukazał się 28 maja 1859 roku, pisarz natomiast zajął się redagowaniem innego periodyku „All the Year Round”.
Charakter pisma.
Tygodnik zajmował się w dużej mierze tematyką społeczną i aktualnymi wydarzeniami. Szczególnie często powracał temat niedostatecznej opieki zdrowotnej oraz złych warunków mieszkaniowych i sanitarnych panujących w Londynie. Pismo regularnie apelowało do władz miejskich o zmianę tego stanu rzeczy poprzez stosowne ustawy (tematyka była szczególnie obecna na łamach pisma w związku z epidemią cholery, która zaatakowała miasto w 1854 roku). Tygodnik propagował również reformy w zakresie budownictwa, mające zlikwidować slumsy i doprowadzić do lepszego rozplanowania dzielnic robotniczych. Atakowano na jego łamach również nadużycia w instytucjach publicznych i domach pracy, a także fabrykantów, którzy ignorowali zalecenia dotyczące bezpieczeństwa pracy. Postulowano również utworzenie bezpłatnych szkół dla dzieci. Pojawiały się też satyryczne artykuły dotyczące polityki (m.in. "Thousand and One Humbug" oraz "Scarli Tapa and the Forty Thieves" autorstwa Dickensa). Zajmowano się także sytuacją więziennictwa i sądownictwa w Anglii.
Oprócz tematyki społecznej pismo zajmowało się także ciekawostkami technicznymi i naukowymi (opracowano m.in. artykuły "Chemia świecy" i "Tajemnica czajnika" na podstawie wykładów dla dzieci i młodzieży autorstwa Michaela Faradaya). W każdym numerze pojawiała się także część literacka, zazwyczaj była to nowela lub fragment opowiadania.
Współpracownicy.
Większość artykułów publikowana była bez podania nazwiska autora, wyjątkiem były tylko te pisane przez samego Dickensa. Wiadomo jednak, że z pismem współpracowali m.in.: Edward Bulwer-Lytton, Wilkie Collins, Chancy Hare Townshend, John Forster, Edwin Arnold, Coventry Patmore, Elizabeth Gaskell i Charles Lever. W sumie grupa piszących dla „Household Words” obejmowała ponad 300 osób, z czego 35 osób było stałymi współpracownikami pisma, odpowiedzialnymi za powstanie większości artykułów. Współpracy z czasopismem odmówiła natomiast wielokrotnie zapraszana przez Dickensa, George Eliot.
Na łamach pisma ukazały się m.in. "Ciężkie czasy" Dickensa, "A Rogue’s Life" Wilkie Collinsa, oraz "Północ i Południe" Elizabeth Gaskell.

</doc>
<doc id="1680412" url="https://pl.wikipedia.org/wiki?curid=1680412" title="Elżbieta Frister">
Elżbieta Frister

Elżbieta Frister, z d. Janczyszyn, primo voto Gryń (ur. 29 listopada 1949 w Poznaniu) – polska filolog, teatrolog i działaczka społeczno-kulturalna, od 2005 do 2009 dyrektorka Instytutu Polskiego w Tel Awiwie.
Życiorys.
Studiowała filologię klasyczną Uniwersytecie im. Adama Mickiewicza w Poznaniu. W 1970 poślubiła aktora Wirgiliusza Grynia (1928–1986). Od 1973 pracowała w Teatrze Lalek i Aktora w Poznaniu, od 1975 w Teatrze im. Stefana Jaracza w Łodzi, gdzie pracował jej mąż.
W 1989 wyjechała do Izraela, tam poślubiła Romana Fristera. W 1999 na Wydziale Filologicznym Uniwersytetu Łódzkiego uzyskała tytuł doktora nauk humanistycznych w zakresie literaturoznawstwa ze specjalnością literaturoznawstwa polskiego za rozprawę "Realizacje dramatu polskiego na scenach Izraela" (promotorka: Anna Kuligowska-Korzeniewska). W latach 2005–2009 była dyrektorką Instytutu Polskiego w Tel Awiwie. Od 2009 mieszka w Warszawie.

</doc>
<doc id="1680421" url="https://pl.wikipedia.org/wiki?curid=1680421" title="Al Wabra">
Al Wabra

Al Wabra (ang. "Al Wabra Wildlife Preservation") – rezerwat dzikiej przyrody w formie oazay, usytuowany w centrum pustyni w Katarze. Ufundowany przez szejka Saouda Bin Mohammed Bin Ali Al Thaniego zajmuje się ratowaniem i rozmnażaniem zwierząt bezpośrednio zagrożonych wyginięciem. Placówka zajmuje ok. 2,5 km², w tym duże obszary pod dachem.
Biolodzy i weterynarze opiekują się ok. 2500 okazami zwierząt ponad 100 gatunków. Znajdują się tu gabinety weterynaryjne, wylęgarnie, laboratoria, miejsca, gdzie przygotowuje się pokarm. Stworzono warunki możliwie jak najbardziej odpowiadające naturalnym środowiskom zwierząt, ze sztucznym deszczem włącznie.
Rezerwat nie pełni funkcji ogrodu zoologicznego i jest zamknięty dla publiczności, niemniej w przyszłości przewiduje się prowadzenie projektów edukacyjnych, mających na celu wychowanie zwłaszcza młodych ludzi w poszanowaniu przyrody.
Al Wabra jest członkiem kilku międzynarodowych organizacji:

</doc>
<doc id="1680423" url="https://pl.wikipedia.org/wiki?curid=1680423" title="Trzemeszna">
Trzemeszna



</doc>
<doc id="1680429" url="https://pl.wikipedia.org/wiki?curid=1680429" title="Curling na wózkach na Zimowych Igrzyskach Paraolimpijskich 2010">
Curling na wózkach na Zimowych Igrzyskach Paraolimpijskich 2010

Turniej curlingu na wózkach na Zimowych Igrzyskach Paraolimpijskich 2010 odbył się w dniach 13-20 marca w Vancouver Olympic Centre w Vancouver, był to drugi turniej paraolimpijski w curlingu na wózkach. 
Tytuł mistrza olimpijskiego z 2006 obronili Kanadyjczycy (Jim Armstrong), którzy w finale pokonali 8:7 Koreańczyków (Kim Hak-sung). Brązowe medale zdobyli Szwedzi (Jalle Jungnell) pokonując w małym finale Amerykanów (Augusto Jiminez Perez) 7:5.
Klasyfikacja niepełnosprawności.
Zawodnicy którzy poruszają się na wózkach inwalidzkich lub którzy nie mają możliwości grania na stojąco.
Play-off.
Finał.
20 marca 2010; 15:30
Mały finał.
20 marca 2010; 15:30
Półfinały.
1-4.
20 marca 2010; 10:00
2-3.
20 marca 2010; 10:00
Tie-breaker.
19 marca 2010; 14:30
Round Robin.
Sesja 1..
13 marca 2010; 12:30
Sesja 2..
13 marca 2010; 18:00
Sesja 3..
14 marca 2010; 12:30
Sesja 4..
14 marca 2010; 18:00
Sesja 5..
15 marca 2010; 12:30
Sesja 6..
15 marca 2010; 18:00
Sesja 7..
16 marca 2010; 12:30
Sesja 8..
16 marca 2010; 18:00
Sesja 9..
17 marca 2010; 12:30
Sesja 10..
17 marca 2010; 18:00
Sesja 11..
18 marca 2010; 12:30
Sesja 12..
18 marca 2010; 18:00

</doc>
<doc id="1680432" url="https://pl.wikipedia.org/wiki?curid=1680432" title="Kiwi plamisty">
Kiwi plamisty

Kiwi plamisty ("Apteryx haastii") – gatunek nielotnego ptaka z rodziny kiwi (Apterygidae). Zasiedla północną część Wyspy Południowej w Nowej Zelandii; gatunek endemiczny. Samce są nieco mniejsze niż samice.
Charakterystyka.
Długość ciała 50–60 cm, dzioba samic 125–135 mm, samców 90–100 mm; masa ciała samic 1530–3270 g, samców 1215–2610 g. Całe upierzenie szare, z czarnymi, dużymi plamami (stąd nazwa). Dziób jest żółtoszary, nogi czarne. Ma nozdrza na końcu dzioba (tak jak inne kiwi). Ma 3 palce.
Występowanie i ochrona.
Dawniej był spotykany niemal na całej Wyspie Południowej, teraz ograniczył się do trzech lokalizacji w północnej części wyspy. Zasiedla wyżej położone tereny. Populacje są od północno-zachodniej Nelson do Buller River, na północno-zachodnim wybrzeżu oraz Paparoa Range, jak również na Lake Rotoiti i Little Barrier Island. Często się przemieszczają, są w innym miejscu każdego dnia. Ich siedliska mieszczą się między poziomem morza a 1500 m n.p.m., ale większość koncentruje się w zakresie od 700–1100 m, w subalpejskich strefach. Żyją w murawach, zaroślach, na pastwiskach i w lasach.
Ochrona.
Liczebność kiwi plamistego spadła, gdy pierwsi europejscy osadnicy przybyli na Nową Zelandię. Przed ich przybyciem mogło żyć aż 12 milionów tych ptaków. Osadnicy przywieźli ze sobą fretki domowe, świnie, koty i łasice, co doprowadziło do obniżenia przeżywalności piskląt do 5%. W ciągu ostatnich 45 lat populacja spadła o 43%, a o 90% zmniejszyła się od 1900 roku. Zasięg jego występowania to około 15 900 km², a liczbę przedstawicieli tego gatunku ocenia się na 14 500 dorosłych. Ta liczba zmniejsza się o około 5,8% rocznie.
Lęgi.
Samice kiwi plamistego posiadają 2 jajniki, w odróżnieniu od innych ptaków. „Związek” jest monogamiczny, może trwać przynajmniej 2–3 sezony lęgowe, a nawet przez całe życie. Samica znosi jedno jajo w sezonie lęgowym, nosi je w sobie przez blisko miesiąc. Jajo osiąga zwykle 20–25% masy ciała samicy. Żółtko stanowi 65% objętości jaja (u większości ptaków 35-40%). Ze względu na dużą objętość jaja samica przestaje w ostatnich dniach przed zniesieniem jeść i wykorzystuje zapas tkanki tłuszczowej nagromadzony w poprzednich miesiącach. Duży rozmiar jaja sprawia, że jego noszenie jest uciążliwe i bolesne dla samicy oraz ogranicza swobodę ruchów. Aby złagodzić stany zapalne i dyskomfort spowodowany „ciążą”, samica często opuszcza norę i moczy kuper w chłodnej kałuży. Wysiadywanie trwa 75–85 dni i należy do najdłuższych wśród wszystkich ptaków. Gdy samiec wysiaduje, jego partnerka pilnuje gniazda. Kiedy samiec wychodzi na polowanie, samica przejmuje wysiadywanie. Samo wykluwanie się pisklęcia z jaja trwa 2–3 dni. Rodzice porzucają pisklę po wykluciu. Pisklę kluje się w pełni opierzone, w ciągu dziesięciu dni od wyklucia pisklę zaczyna opuszczać norę, by samemu zdobywać pożywienie. Samce osiągają dojrzałość płciową w wieku najwcześniej 14 miesięcy, samice po dwóch latach. Osiągają pełną wielkość w wieku 6 lat. Jednak większość piskląt ginie przez pierwsze 6 miesięcy, padając ofiarą drapieżników.
Pożywienie.
Wyruszają na poszukiwanie pokarmu min. pół godziny po zachodzie słońca. Jedzą owady, ślimaki, pająki, dżdżownice, raki, opadłe owoce i jagody. Swoim czułym węchem szukają też stworzeń podziemnych, a następnie wsadzają dziób do ziemi, szukając ich. Połykają małe kamienie, które pomagają im w trawieniu (gastrolity).
Zachowanie.
Żeruje w nocy. W dzień zwykle przebywa w wykopanych przez siebie norach. Jest silnym ptakiem, więc w razie zagrożenia może odeprzeć atak kota, fretki domowej (zbiegłej z domu), łasicy. Jednak pies jest w stanie zabić kiwi plamistego.

</doc>
<doc id="1680435" url="https://pl.wikipedia.org/wiki?curid=1680435" title="Dom Esterki w Rzeszowie">
Dom Esterki w Rzeszowie

Dom Esterki w Rzeszowie − nazwa zabytkowej kamienicy w Rzeszowie przy Rynku 15 i Mickiewicza 2. Choć na półlegendarna postać Esterki żyła w wieku XIV, a pierwszy drewniany budynek powstał tutaj dopiero na początku wieku XVII. Tradycja nazywania kamienic imieniem Esterki jest typowa dla miast założonych przez Kazimierza Wielkiego, w których istniała niegdyś społeczność żydowska, jak właśnie Rzeszów, ale też Opoczno, czy Radom.
Położenie.
Kamienicy znajdującej się pomiędzy "Rynkiem", a "ulicą Mickiewicza", a "Pl. Cichociemnych". Kamienica tak więc posiada aż trzy elewacje zewnętrzne, styka się wyłącznie z innymi zabudowaniami od jednej strony (południowej).
Charakterystyka.
Dom wybudował mieszczanin Marcin Gaida w 1617 roku. Ok. roku 1670 Gaidowie sprzedają dom lekarzowi Janowi Wolickiemu, a ten, kupcowi pochodzenia ormiańskiego - Andrzejowi Passakowiczowi. W XVIII wieku w kamienicy mieścił się browar, a od strony ulicy Mickiewicza, wedle akt miejskich działały 4 sklepy górne i 4 dolne, a także magazyny w piwnicach. W 1723 roku kamienicę kupuje lokaj Lubomirskich Jakub Baldorf. Baldorf, jako protegowany właścicieli Rzeszowa dostaje zgodę na handel rybami w sieni kamienicy i powiększenie powierzchni sklepowych. Przez dwa lata, od 1754 roku kamienica znajduje się w rękach Makrela Moskowicza, który odsprzedaje budynek rodzinie rzeszowskich kupców - Szajnochów. W tym czasie zlikwidowano browar i wybudowano oficynę mieszkalną. W 1805 roku Marianna "de domo" Szajnocha Milczyńska w testamencie zapisuje kamienicę 2 córkom, które 7 lat później sprzedają ją Ludwikowi Holzerowi. W 1850 roku dom nabywa Chaja Geschwind. Kamienica w rękach jej rodziny pozostaje w części aż do ok. 1920 roku. W 1915 roku uruchomiono tu działającą aż do połowy lat 70. XX wieku (po II wojnie światowej jako państwową) aptekę. Ostatnią właścicielką, która figurowała w księgach wieczystych, jeszcze po 1945 była Berta Schipper. W latach 70. kamienicę przepisano na własność Skarbu Państwa. Po 1989 kamienica nabyła nowych właścicieli, którzy zapobiegli po części grożącej katastrofie budowlanej. Obecnie w kamienicy znajdują się zarówno w piwnicach jak i na poziomie gruntu kawiarnie i kluby, natomiast na piętrze szkoła językowa.
Kamienica reprezentuje bardzo prosty styl architektoniczny. Elewacja praktycznie pozbawiona jest ozdób. Jedynym elementem zdobniczym jest oddzielająca kondygnacje prosta listwa. Jedynie odmienna jest elewacja kamienicy od strony rynku, gdzie prosta, wąska fasada na piętrze została podzielona całkowicie płaskimi pilastrami, które stanowią optyczne oparcie dla prostego trójkątnego szczytu.

</doc>
<doc id="1680437" url="https://pl.wikipedia.org/wiki?curid=1680437" title="Susi Erdmann">
Susi Erdmann

Susi Erdmann znana także jako Susi-Lisa Erdmann (ur. 29 stycznia 1968 w Blankenburgu) – niemiecka saneczkarka i bobsleistka, medalistka igrzysk olimpijskich i mistrzostw świata oraz zdobywczyni Pucharu Świata w obu konkurencjach.
Kariera saneczkarki.
Pierwsze sukcesy osiągnęła w 1989 roku, kiedy na mistrzostwach świata w Winterbergu wygrała w jedynkach i była druga zawodach drużynowych. Na rozgrywanych rok później mistrzostwach świata w Calgary wygrała w drużynie. W 1992 roku wystąpiła, już w barwach zjednoczonych Niemiec, na igrzyskach olimpijskich w Albertville, zajmując trzecie miejsce. Podczas MŚ w Calgary w 1993 roku była czwarta indywidualnie, jednak w drużynie ponownie zwyciężyła. W 1994 roku wywalczyła srebrny medal na igrzyskach w Lillehammer, przegrywając tylko z Włoszką Gerdą Weissensteiner. Kolejne dwa medale zdobyła podczas mistrzostw świata w Lillehammer, zwyciężając w drużynie i zajmując drugie miejsce w jedynkach. Następnie była druga w jedynkach na mistrzostwach świata w Altenbergu w 1996 roku i najlepsza w tej konkurencji na rozgrywanych rok później mistrzostwach świata w Innsbrucku. W 1998 roku wystąpiła na igrzyskach olimpijskich w Nagano, zajmując czwartą pozycję.
Na mistrzostwach Europy wywalczyła siedem medali z czego sześć złotych. Na ME 1990 i ME 1992 zostawała mistrzynią zarówno w jedynkach jak i w drużynie mieszanej. Podczas ME 1996 i ME 1998 zdobywała złoto w drużynie mieszanej. W 1998 roku zdobyła również brąz w jedynkach. W Pucharze Świata trzykrotnie zajmowała miejsce na podium klasyfikacji generalnej, zdobywając Kryształową Kulę w sezonach 1990/1991 oraz 1991/1992.
Kariera bobsleistki.
W bobslejach startowała od sezonu 1999/2000 do zakończenia kariery w 2006 roku występując w dwójce kobiet. Na igrzyskach olimpijskich startowała dwukrotnie zdobywając w 2002 brąz (w parze z Nicole Herschmann). Cztery lata później zajęła piąte miejsce. Na mistrzostwach świata zdobyła trzy medale z czego dwa złote. Mistrzynią świata zostawała w 2003 (w parze z Anne Dietrich) oraz w 2004 (w parze z Kristiną Bader). W 2001, startując z Tanją Hess, wywalczyła brąz. W Pucharze Świata pięciokrotnie zajmowała miejsce na podium klasyfikacji generalnej, zdobywając Kryształową Kulę w sezonie 2001/2002. Na swoim koncie ma 7 wygranych zawodów oraz 27 miejsc na podium.
Jej mężem jest włoski saneczkarz Gerhard Plankensteiner.

</doc>
<doc id="1680438" url="https://pl.wikipedia.org/wiki?curid=1680438" title="General Viana">
General Viana

General Viana Spósito – urugwajski piłkarz, pomocnik.
Jako piłkarz Central Montevideo wziął udział w turnieju Copa América 1939, gdzie Urugwaj został wicemistrzem Ameryki Południowej. Viana zagrał w trzech meczach – z Ekwadorem (w 70 minucie zastąpił go Abdón Reyes), Paragwajem i Peru.
Po mistrzostwach kontynentalnych przeniósł się w 1939 roku do Argentyny, gdzie grał w barwach klubu Boca Juniors. Razem z Boca Juniors w 1940 roku zdobył tytuł mistrza Argentyny. Następnie w latach 1941-1942 grał w klubie Atlanta Buenos Aires, po czym wrócił do ojczyzny, by grać w drużynie Club Nacional de Football, z którym w 1944 sięgnął po wicemistrzostwo Urugwaju.
Jako piłkarz klubu Nacional wziął udział w turnieju Copa América 1945, gdzie Urugwaj zajął czwarte miejsce. Viana zagrał we wszystkich sześciu meczach – z Ekwadorem, Kolumbią, Brazylią, Boliwią, Chile i Argentyną.
Viana od 22 stycznia 1939 roku do 18 lipca 1945 roku rozegrał w reprezentacji Urugwaju 10 meczów i nie zdobył żadnej bramki.

</doc>
<doc id="1680439" url="https://pl.wikipedia.org/wiki?curid=1680439" title="KAvZ">
KAvZ



</doc>
<doc id="1680441" url="https://pl.wikipedia.org/wiki?curid=1680441" title="Cradock (Południowa Afryka)">
Cradock (Południowa Afryka)

Cradock – miasto w Republice Południowej Afryki, w Prowincji Przylądkowej Wschodniej.
W mieście żyje ok. 37 000 ludzi. Założone zostało 27 sierpnia 1818 roku i nazwane imieniem Johna Cradocka, gubernatora Kolonii Przylądkowej w latach 1911-1913.
Cradock położony jest w kanionie Fish River, 292 km na północny wschód od Port Elizabeth. Jest regionalnym ośrodkiem produkcji wełny, żywności, owoców, lucerny i hodowli bydła.

</doc>
<doc id="1680443" url="https://pl.wikipedia.org/wiki?curid=1680443" title="Apteryx haasti">
Apteryx haasti



</doc>
<doc id="1680449" url="https://pl.wikipedia.org/wiki?curid=1680449" title="Guntram I">
Guntram I

Guntram I (ur. ok. 532 w Soissons, zm. 28 marca 592 w Chalon-sur-Saône) – król Franków z dynastii Merowingów (561–592), święty Kościoła katolickiego.
Życiorys.
Guntram był synem frankijskiego króla Chlotara I i Ingundy. Po śmierci ojca w 561 odziedziczył Królestwo Burgundii wraz z Marsylią i Arles.
W 567 roku zmarł jego najstarszy brat Charibert I. W wyniku podziału jego dzielnicy Guntram otrzymał Angoulême i Périgueux. W tym czasie żona jego zmarłego brata Teodechylda ofiarowała mu swoją rękę wraz ze skarbcem królewskim. Po jej przybyciu do Chalon-sur-Saône przejął skarbiec, a ją zmusił do zostania zakonnicą w Arles.
Po śmierci Chariberta żyjący bracia Guntrama, Sigebert I i Chilperyk I, pozostawali w konflikcie. W owym czasie nastąpiły liczne najazdy Awarów, które spowodowały chwilową zgodę między jego braćmi. W 573 konflikt pomiędzy braćmi przerodził się w otwartą wojnę domową. Guntram starał się pozostać rozjemcą w rodzinie, jednakże co raz wspierał to jednego brata to drugiego. W czasie tych walk Sigebert podbił większą część królestwa brata, jednakże w 575 został zamordowany. Żona zmarłego Brunhilda wraz z synem Childebertem II znaleźli się pod opieką Guntrama. W 584 zginął również Chilperyk I. Po śmierci Chilperyka Guntram został zobowiązany przez Fredegunde, by chronić ją i jej syna Chlotara II.
Pomimo śmierci braci wojna domowa w królestwie Franków w dalszym ciągu trwała za sprawą żon obu zmarłych królów. Ciągłe walki w państwie Franków spróbował wykorzystać cesarz bizantyjski Maurycjusz, który wsparł przyrodniego brata Guntrama - Gundobalda w walce o władzę. W 584 Gundobald wylądował w Marsylii i zajął część południa dzisiejszej Francji. Dzięki szybkiej kampanii Guntram w rozbił jego wojska (585), a sam Gundobald zginął.
W 587 Guntram uniknął śmierci z rąk skrytobójcy przysłanego przez Fredegundę. W wyniku tej sytuacji podjął rozmowy z Brunhildą i jej synem. Zawarli oni porozumienie w Andelot (28 listopada 587) w wyniku którego Childebert II został adoptowanym synem Guntrama i jego dziedzicem. W 589 jego armia poniosła klęskę pod Carcassonne w starciu z wojskami Wizygotów króla Rekkareda I.
Guntram był znany ze swej religijności. Gdy zaraza dosięgnęła Marsylii, nakazał ludziom schronić się w kościołach, aby uzyskać miłosierdzie Boże, polecił jeść tylko chleb jęczmienny i pić tylko wodę. Guntram również ofiarowywał hojne darowizny dla klasztoru Saint-Bénigne z siedzibą w Dijon oraz innych instytucji kościelnych.
Zmarł śmiercią naturalną w wieku 68 lat bez spadkobiercy, a królestwo odziedziczył Childebert II.
Został pochowany w Saint-Marcel-lès-Chalon w bazylice, którą zbudował w 584 roku nad grobem św. Marcelego, męczennika z II wieku (zm. ok. 177). Wkrótce został ogłoszony świętym.
Jego wspomnienie liturgiczne obchodzone jest 28 marca.
Rodzina.
Guntram dwukrotnie był żonaty, ale żaden z potomków nie przeżył go. Pierwszą żoną była Marcatruda (poślubiona ok. 556), córka księcia Transjuranii Magnachara. Urodziła 2 synów: jednego martwego, drugi zmarł w niemowlęctwie. Wkrótce po śmierci pierwszej żony poślubił (ok. 566) Austregildę (Austrechildis) nazywana Bobillą, która wcześniej była służącą na dworze ojca pierwszej żony Guntrama. Urodziła 2 synów: Chlotara (567-577) i Chlodmira (569-577), którzy zmarli podczas zarazy, oraz 2 córki: Klotyldę i Clodebergę. Austregilda była słabego zdrowia i zmarła na skutek złego nastawienia złamania we wrześniu 580 roku. Po jej śmierci do końca życia Guntram nie ożenił się, jednakże miał wiele nałożnic. Po śmierci swoich synów adoptował dwóch swoich bratanków Chlotara II i Childeberta II. Guntram miał również syna (z konkubiną Venerandą, służącą) o imieniu Gundobald otrutego przez Marcatrudę, pierwszą żonę Guntrama.

</doc>
<doc id="1680450" url="https://pl.wikipedia.org/wiki?curid=1680450" title="Roman Frister">
Roman Frister

Roman Frister, hebr. רומן פריסטר (ur. 17 stycznia 1928 w Bielsku, zm. 9 lutego 2015 w Warszawie) – polsko-izraelski pisarz, dziennikarz i działacz kulturalny, mąż Elżbiety Frister.
Życiorys.
Dzieciństwo.
Urodził się w Bielsku w rodzinie żydowskiej, jako syn Wilhelma i Franciszki Fristerów. Po wybuchu II wojny światowej uciekł wraz z rodzicami do Krakowa, gdzie jego matka została zamordowana kolbą pistoletu przez niemieckiego SS-mana Wilhelma Kundego. Następnie trafił do niemieckiego obozu w Starachowicach, gdzie na dur brzuszny zmarł jego ojciec.
Przeżył pobyt w niemieckich obozach koncentracyjnych w Płaszowie, Auschwitz, Świętochłowicach, Mauthausen, w zakładach Saurerwerke w Wiedniu oraz marsz śmierci ponownie do Mauthausen, gdzie doczekał wyzwolenia. 
Po dwuletniej hospitalizacji w szpitalu dla chorych na gruźlicę w Czechosłowacji, w kwietniu 1947 wrócił do Polski i osiadł we Wrocławiu.
Życie po II wojnie światowej.
Od 1948 pracował jako dziennikarz w "Słowie Polskim". W 1952 został aresztowany za rzekomy sabotaż. Po zwolnieniu z aresztu śledczego UB skreślony z listy uprawnionych do wykonywania zawodu dziennikarskiego w wydawnictwach RSW „Prasa-Książka-Ruch”.
W maju 1957 wyemigrował do Izraela, zachowując obywatelstwo polskie. Przez 25 lat pracował w dzienniku "Ha-Arec", z czego 14 lat jako redaktor naczelny magazynu weekendowego. Był szefem katedry dziennikarstwa na Wydziale Politologii Uniwersytet Telawiwski.
Od marca 1990 do października 1991 był dyrektorem brytyjskiego koncernu medialnego "Maxwell Communication Corporation" w Europie Wschodniej z siedzibą w Warszawie. Do 2006 był dyrektorem Wyższej Szkoły Dziennikarskiej w Tel Awiwie. Był wieloletnim korespondentem Radia Wolna Europa oraz polskiej sekcji BBC. Był stałym korespondentem tygodnika "Polityka" na Bliskim Wschodzie.
Życie prywatne.
Mieszkał w Tel Awiwie. Jego żoną była teatrolog i działaczka społeczno-kulturalna Elżbieta Frister. Był założycielem i prezesem Fundacji Kultury Izrael-Polska.
Miał troje dzieci. Zmarł 9 lutego 2015 w Warszawie. Pochowany 11 lutego na cmentarzu żydowskim przy ulicy Okopowej.
Twórczość.
Roman Frister jest autorem książek przetłumaczonych na dziewięć języków, w tym:

</doc>
<doc id="1680451" url="https://pl.wikipedia.org/wiki?curid=1680451" title="Colesberg">
Colesberg

Colesberg – miasto w Republice Południowej Afryki, w Prowincji Przylądkowej Północnej.
Został założony w 1830 roku i nazwany imieniem Galbraitha Lowry Cole'a, gubernatora Kolonii Przylądkowej w latach 1828–1833. Colesberg leży w regionie hodowli owiec.

</doc>
<doc id="1680453" url="https://pl.wikipedia.org/wiki?curid=1680453" title="Clocolan">
Clocolan

Clocolan – miasto w Republice Południowej Afryki, w prowincji Wolne Państwo.
Założone zostało w 1906 roku.

</doc>
<doc id="1680454" url="https://pl.wikipedia.org/wiki?curid=1680454" title="Albula">
Albula

Szwajcaria:
Włochy:
Inne:

</doc>
<doc id="1680457" url="https://pl.wikipedia.org/wiki?curid=1680457" title="Piotrowin">
Piotrowin

Piotrowin – bohater hagiograficznej legendy z XI wieku, zapisanej w "Żywocie św. Stanisława" Wincentego z Kielczy. Biskup krakowski św. Stanisław ze Szczepanowa zakupił od Piotra Strzemieńczyka z Janiszewa, zwanego Piotrowinem, dobra ziemskie na rzecz biskupstwa. Po śmierci Piotrowina jego spadkobiercy upomnieli się o ziemię. Postawiony przed sądem Stanisław wyjaśnił w jaki sposób wszedł w posiadanie ziemi, lecz nie dano mu wiary. Wówczas biskup Stanisław poprosił o 3 dni przerwy, które poświęcił na post i modlitwę. Wszedł następnie do kościoła w Piotrawinie, odprawił mszę, po której kazał otworzyć grób i wskrzesił Piotrowina, by ten poświadczył prawdę w procesie. Po zakończonej rozprawie odprowadził Piotrowina z powrotem do grobu.
W ikonografii Piotrowin występuje jako mała, modląca się postać, rzadziej jako kościotrup u boku św. Stanisława.
Obraz "Wskrzeszenie Piotrowina" Franciszka Smuglewicza znajduje się w klasztornym kościele św. Stanisława Biskupa i Męczennika w Kaliszu.
Piotrowin znajduje się u boku św. Stanisława w herbie gminy Stanisławów i gminy Łaziska.

</doc>
<doc id="1680465" url="https://pl.wikipedia.org/wiki?curid=1680465" title="Dionizja Wawrzykowska-Wierciochowa">
Dionizja Wawrzykowska-Wierciochowa

Dionizja Wawrzykowska-Wierciochowa (ur. 22 września 1908 roku w Opatowcu, zm. 1997) – polska historyczka, nauczycielka, pisarka i eseistka.
Życiorys.
Ukończyła Wydział Historii Wyższego Kursu Nauczycielskiego w Krakowie, Studium Pracy Społeczno-Oświatowej w Warszawie oraz Wydział Pedagogiczny Wolnej Wszechnicy Polskiej w Warszawie. Jako pisarka debiutowała w 1929 roku na łamach prasy. W latach 1932-1939 pracowała w szkolnictwie. W okresie wojny działała w tajnym nauczaniu. W 1944 roku uzyskała tytuł doktora. Od 1946 roku mieszkała w Warszawie. W latach 1950-1959 pracowała ponownie w szkolnictwie. W 1978 roku otrzymała nagrodę Ministra Obrony Narodowej.

</doc>
<doc id="1680466" url="https://pl.wikipedia.org/wiki?curid=1680466" title="Christiana (Południowa Afryka)">
Christiana (Południowa Afryka)

Christiana – miasto w Republice Południowej Afryki, w Prowincji Północno-Zachodniej.
Jest położone nad rzeką Vaal, pomiędzy Bloemhof i Warrenton. Christiana została założona w 1870 roku przez rząd Transwalu, w celu kontroli nad nowo odkrytymi złożami diamentów i nazwane na cześć ówczesnego transwalskiego prezydenta, Marthinusa Wessela Pretoriusa.

</doc>
<doc id="1680467" url="https://pl.wikipedia.org/wiki?curid=1680467" title="Dioniza Wawrzykowska-Wierciochowa">
Dioniza Wawrzykowska-Wierciochowa



</doc>
<doc id="1680468" url="https://pl.wikipedia.org/wiki?curid=1680468" title="Poliglota antwerpska">
Poliglota antwerpska

Poliglota antwerpska (także Biblia Regia lub Poliglota Plantiniana) – poliglota wydana w ośmiu tomach przez Plantina pod kierownictwem Benoisa Ariasa Montanusa w latach 1568–1572, na zamówienie Filipa II, króla Hiszpanii (stąd nazywa się także ją "Biblia Regia" lub "Poliglota Plantiniana"). Biblia ta nosiła tytuł: "Biblia sacra hebraice chaldaice, graece et latine, Philippi II regis catholici pietate et studio ad sacrosanctae Ecclesiae usum".
Opis.
Poliglota ta wzorowała się na Poliglocie kompluteńskiej, opracowanej pod kierunkiem kardynała Francisco Jiméneza de Cisnerosa, wydrukowanej w Alcalá de Henares (łac. "Complutum") w Hiszpanii w latach 1514–1517 w sześciu tomach. Miała też uzupełnić niewielką liczbę egzemplarzy edycji z Alcalá, których spora część uległa zniszczeniu w trakcie zatopienia statku przewożącego księgi do Italii.
Ponieważ przedsięwzięcie było finansowane przez Filipa II, król na czele zespołu edytorskiego postawił Benito Ariasa Montanusa, który zebrał zespół edytorski ok. 20 wybitnych filologów XVI-wiecznej biblistyki. W zespole tym znaleźli się m.in. Guillaume Postel (1510–1581), Franciszek Raphelengius (1539–1597) oraz Andreas Masius (1515?–1573).
Poliglota antwerpska składa się z ośmiu tomów. Zawiera teksty Starego Testamentu podane w języku hebrajskim, aramejskim, greckim i łacińskim. Nowy Testament w języku greckim, łacińskim, syryjskim, oraz nowe tłumaczenie Starego i Nowego Testamentu Santesa Pagnino. Oprócz tekstów, które znalazły się w Poliglocie kompluteńskiej dodano tekst syryjskiej Peszitty wraz z łacińskim przekładem. Dołożono również tekst Targumu do całości Starego Testamentu oraz zmieniono układ strony. Grecki tekst Nowego Testamentu w Poliglocie antwerpskiej pochodzi z czwartego wydania Erazma z Rotterdamu.
Poliglota Antwerpska posiada też znacznie poszerzone dodatki. Tom szósty to gramatyka i leksykony językowe: hebrajskiego, aramejskiego, syryjskiego i greckiego. Tom siódmy zawiera międzywierszowe tłumaczenie hebrajskiego i greckiego tekstu Biblii wykonane przez Santesa Pagnino wraz z tekstem Wulgaty. Tom ósmy zawierał dodatkowe informacje dotyczące historii tekstu, środowiska biblijnego oraz komentarze teologiczne. Realizacja Biblii trwała cztery lata. Odbito 1200 egzemplarzy oraz 13 na pergaminie dla króla. Cena jednego nieoprawionego egzemplarza wynosiła 70 guldenów co było sporą kwotą gdyż w ciągu roku przeciętna rodzina zarabiała 50 guldenów.
Każdy tom posiada kartę tytułową, wykonaną w miedziorycie przez najwybitniejszych rytowników antwerpskich: J. i H. Wierixa, P. Huysa, Ph. Galla i P. Verheidena. Tom pierwszy zawiera frontyspis i trzy ryciny Verheydena, tom trzeci drzeworytowy frontyspis G. van Kampena, tom czwarty drzeworyty Wierixów. Karta tytułowa nawiązuje do Iz 65,25 a przedstawia cztery zwierzęta lwa, byka, wilka i jagnię wspólnie posilające się z jednego koryta.
Krytyka tekstu.
Biblia ta została zaaprobowana przez papieża Grzegorza XIII, lecz praca Ariasa Montanusa spotkała się z surową krytyką, między innymi dlatego, że wyżej cenił on oryginalny tekst hebrajski niż łacińską Wulgatę. Głównym krytykiem Montanusa był hiszpański profesor orientalistyki i teolog z Salamanki León de Castro, uznający Wulgatę za ostateczny autorytet. Jednakże inkwizycja hiszpańska oczyściła Montanusa z wszelkich podejrzeń o herezję.

</doc>
<doc id="1680469" url="https://pl.wikipedia.org/wiki?curid=1680469" title="Lista płac">
Lista płac

Lista płac – rodzaj dokumentu księgowego stosowany w rachunkowości potwierdzający naliczenie wynagrodzeń dla pracowników wraz ze wszystkimi obowiązującymi składkami płaconymi zarówno przez pracodawcę jak i pracownika. Dokument ten może być podstawą rozchodu kasowego.
Nie ma nakazu sporządzania listy płac, jednak praktycznie wszyscy przedsiębiorcy tworzą ją co miesiąc by na jej podstawie wypłacić wynagrodzenia swym pracownikom. Jest ona także punktem wyjścia dla prawidłowego wypełnienia deklaracji podatkowej oraz dokumentów ubezpieczeniowych, służy także poprawnemu zaksięgowaniu płac. 
Gdy liczba pracowników jest duża, z reguły w liście płac ujmuje się zbiorcze wyliczenie pensji pracowników zakładu, a przedsiębiorstwa z niewielką liczbą zatrudnionych ograniczają się najczęściej do miesięcznego wypełnienia indywidualnych kart przychodów.
Karta przychodów.
Przedsiębiorcy zatrudniający pracowników, bez względu na formę organizacyjną, prowadzą karty przychodów. Nie ma jednego, powszechnie obowiązującego, jej wzoru. 
Rozporządzenia ministra finansów określają ich minimalne części składowe:
Dodatkowo, gdy chodzi o ryczałtowców, karty przychodów przez nich sporządzane muszą jeszcze określać NIP pracownika i miesiąc wypłaty.
Zawartość listy płac.
Lista płac sporządzana jest dla wszystkich pracowników na podstawie innych dokumentów płacowych i kadrowych, m.in. umowy o pracę, wykazu godzin nadliczbowych, wykazu prowizji, nagród, zwolnień lekarskich.
Lista płac powinna zawierać pewne stałe elementy takie jak:
Lista płac sporządzana jest zazwyczaj co miesiąc (tak najczęściej rozlicza się wypłaty wynagrodzeń &lt;art. 85 § 1 KP&gt;), jednak pracodawcy mogą sporządzać listy płac znacznie częściej np. co 2 tygodnie, co tydzień, a także wtedy, kiedy mając być wypłacone dodatkowe składniki pensji takie jak premia, odszkodowanie, wyrównanie, itp.
Lista płac może być mniej lub bardziej rozwinięta. Związane jest to z liczbą składników wynagrodzenia oraz obowiązków związanych z płaceniem składek na ubezpieczenie chorobowe, emerytalne, rentowe i zdrowotne, a także z m.in. obowiązkami podatkowymi.
Najważniejsze jest, aby w liście płac wynagrodzenia brutto były podzielone na „składkowe” i „nieskładkowe”. Ważne jest to ze względu na obowiązki względem ubezpieczeń społecznych. W grupie wynagrodzeń "nieskładkowych" trzeba wyodrębnić wynagrodzenie za czas choroby, ponieważ dodaje się to do podstawy wymiaru składki na ubezpieczenie zdrowotne.
Bardzo ważne jest również rozróżnienie składki na ubezpieczenie zdrowotne (w roku 2008 nadal wynosi 9% podstawy wymiaru) od składki zdrowotnej odliczanej od podatku (stanowiącej 7,75% podstawy wymiaru składki).
W firmach zatrudniających wielu pracowników, na liście płac oprócz imienia i nazwiska, umieszczony powinien być dodatkowy identyfikator pracownika (np. PESEL), dzięki któremu można uniknąć pomyłek w przypadku powtarzających się nazwisk i imion.
Ważne jest również, aby na liście płac znajdowała się rubryka "Pracownik pobrał", zwłaszcza w odniesieniu do tych zatrudnionych, którzy wypłaty odbierają co miesiąc w zakładowej kasie.
Ewidencja w formie elektronicznej.
Ewidencję wynagrodzeń można prowadzić w formie elektronicznej, pod dwoma jednak warunkami: 

</doc>
<doc id="1680470" url="https://pl.wikipedia.org/wiki?curid=1680470" title="Elżbieta Skowrońska (siatkarka)">
Elżbieta Skowrońska (siatkarka)

Elżbieta Skowrońska z d. Nykiel (ur. 6 lipca 1983 w Dębicy) – polska siatkarka grająca na pozycji przyjmującej, reprezentantka Polski. Kapitan Kadry B.
Kariera.
Pierwszym klubem w jej karierze była Wisłoka Dębica. Z Wisłoki trafiła do Muszynianki Muszyna, gdzie jako młodziczka wspomagała ten zespół. Wraz z zespołem zakwalifikowała się do mistrzostw Polski. Na tych mistrzostwach Polski jej dobrą grę dostrzegł trener SMS-u Andrzej Peć i zaprosił ją do Szkoły Mistrzostwa Sportowego. Odkąd rozpoczęła grę i naukę w Sosnowcu była regularnie powoływana do reprezentacji Polski kadetek i juniorek. Po ukończeniu tej szkoły przeniosła się do występującego w najwyższej klasie rozgrywkowej, zespołu Stali Mielec. Spędziła tam cztery lata. Razem z klubem dotarła do ¼ finału Pucharu Konfederacji CEV oraz zdobyła brązowy medal mistrzostw Polski. Następnie podpisała roczny kontrakt z BKS Stalą Bielsko-Biała. W sezonie 2005/2006 reprezentowała barwy klubu AZS AWF Poznań. Po sezonie odeszła z zespołu i zasiliła szeregi AZS-u Białystok. Następnie podpisała dwuletni kontrakt z Energą Gedanią Gdańsk. W klubie była niekwestionowaną liderką oraz kapitanem zespołu w sezonie 2008/2009. Po wygaśnięciu umowy postanowiła jej nie przedłużać. Wpływ na tę decyzję miały niewątpliwie kłopoty finansowe klubu. Jej dobra gra została dostrzeżona przez selekcjonera reprezentacji Polski – Jerzego Matlaka, który powołał zawodniczkę do szerokiej kadry. Po sezonie reprezentacyjnym podpisała kontrakt z Muszynianką Muszyna. Z klubem zdobyła SuperPuchar oraz wicemistrzostwo kraju. Jednak tylko jako rezerwowa. Fakt, iż nie pełniła pierwszoplanowej roli w klubie wpłynął na decyzję o przeniesieniu się do Tauronu MKS-u Dąbrowy Górniczej. W klubie z Dąbrowy Górniczej spędziła cztery sezony, zdobywając dwa Puchary i Superpuchary Polski oraz srebrny i brązowy medal Mistrzostw Polski. W sezonie 2017/2018 broniła barw zespołu hiszpańskiej ekstraligi Arona Tenerife Sur. W połowie kwietnia 2018 świętowała brązowy medal hiszpańskiej ekstraklasy, ponadto jej drużyna Arona Tenerife Sur dostała się do finału Pucharu Hiszpanii, przegrywając w nim z przyszłym triumfatorem ligi, Minis Arluy Logrono.
27 lipca 2011 trener kadry B – Rafał Błaszczyk powołał ją na XXVI Letnią Uniwersjadę, która odbyła się w chińskim mieście Shenzhen. Pełniła funkcję kapitana drużyny. Podczas XXVI Letniej Uniwersjady Polki zajęły 5. miejsce, a Skowrońska zagrała we wszystkich meczach, w wyjściowym składzie – z Kanadą (3:0), Francją (3:0), Tajwanem (3:0), Japonią (1:3), Tajlandią (3:0) i Ukrainą (3:2).
W sezonie 2011/2012 zdobyła z klubem Puchar oraz brązowy medal mistrzostw Polski.
W 2009 roku wystąpiła w 5 spotkaniach reprezentacji Polski.
W 2012 roku otrzymała powołanie do kadry, prowadzonej przez Alojzego Świderka. Została również zgłoszona do rozgrywek Grand Prix. Dotychczas w seniorskiej reprezentacji wystąpiła 16 razy(stan na koniec 2014).
Sukcesy klubowe.
Ekstraliga hiszpańska:
Mistrzostwo Polski:
Superpuchar Polski:
Puchar Polski:

</doc>
<doc id="1680473" url="https://pl.wikipedia.org/wiki?curid=1680473" title="Biegi narciarskie na Zimowych Igrzyskach Paraolimpijskich 2010">
Biegi narciarskie na Zimowych Igrzyskach Paraolimpijskich 2010

Biegi narciarskie na Zimowych Igrzyskach Paraolimpijskich 2010 rozgrywane były w dniach 14–21 marca.

</doc>
<doc id="1680474" url="https://pl.wikipedia.org/wiki?curid=1680474" title="Henryk Walecki">
Henryk Walecki



</doc>
<doc id="1680477" url="https://pl.wikipedia.org/wiki?curid=1680477" title="Malarstwo rodzajowe">
Malarstwo rodzajowe

Malarstwo rodzajowe (fr. "peinture de genre") – odrębny gatunek malarski, który wyróżnia tematyka związana z życiem codziennym, obyczajami, obrzędami, pracą, wypoczynkiem i zabawą. W przeciwieństwie do portretu indywidualnego czy zbiorowego, w scenach rodzajowych bohaterami są zwykle anonimowe osoby, przedstawiane bez upiększeń i idealizacji, podczas wykonywania zwykłych czynności.
Malarstwo rodzajowe znane było już w starożytności (freski, mozaiki, malowidła na wazach greckich i etruskich) oraz w średniowieczu (miniatury).
W malarstwie renesansu włoskiego i francuskiego tematy rodzajowe podejmowano bardzo rzadko.
Jako odrębny gatunek rozwinęło się w XVI w. (Pieter Bruegel). W okresie baroku było uprawiane zwłaszcza we Flandrii i Holandii (Cornelis Bega, Quirijn van Brekelenkam, Adriaen Brouwer, Willem Pieterszoon Buytewech, Pieter Codde, Joos van Craesbeeck, Aelbert Cuyp, Gerard Dou, Joost Cornelisz. Droochsloot, Jacob Duck, Cornelis Dusart, Willem Cornelisz Duyster, Dirck Hals, Pieter de Hooch, Nicolaes Maes, Cornelis de Man, Gabriël Metsu, Frans van Mieris Starszy, Jan Miense Molenaer, Matthijs Naiveu, Caspar Netscher, Jacob Ochtervelt, Adriaen van Ostade, Jan Steen, Hendrick Martensz. Sorgh, Gerard Terborch, Jacob Toorenvliet, Jan Verkolje, Jan Vermeer, David Vinckboons). Rozprzestrzeniło się też w innych krajach Europy (np. Diego Velázquez w Hiszpanii, bracia Le Nain we Francji).
W XVIII w. wystąpiło w dwóch odmianach: jako sceny ogrodowe i sielankowe (np. François Boucher, Jean-Honoré Fragonard, Antoine Watteau we Francji) lub sceny moralizatorskie (np. William Hogarth w Anglii).
Szczyt popularności osiągnęło w drugiej połowie XIX w. (realizm, impresjonizm, postimpresjonizm, pieriedwiżnicy).
W Polsce malarstwo rodzajowe uprawiali m.in.: Józef Chełmoński, Aleksander Gierymski, Maksymilian Gierymski, Juliusz Kossak, Wojciech Kossak, Franciszek Kostrzewski, Piotr Michałowski, Jan Piotr Norblin, Leon Wyczółkowski.

</doc>
<doc id="1680481" url="https://pl.wikipedia.org/wiki?curid=1680481" title="Wojciech Witkowski">
Wojciech Witkowski

Wojciech Witkowski (ur. 22 kwietnia 1939 w Gdyni, zm. 7 marca 2013 w Tczewie) – polski poeta, prozaik, autor utworów dla dzieci. Twórca postaci pirata Rabarbara.
Życiorys.
Ukończył studia na Wydziale Filologii Polskiej WSP w Gdańsku. Debiutował jako poeta w 1959 roku na łamach Polskiego Radia. W latach 1961-1966 pracował w szkolnictwie. Od 1967 roku był redaktorem czasopisma "Głos Stoczniowca".

</doc>
<doc id="1680482" url="https://pl.wikipedia.org/wiki?curid=1680482" title="Niewidzialna ręka (program telewizyjny)">
Niewidzialna ręka (program telewizyjny)

Niewidzialna ręka – program telewizyjny autorstwa Macieja Zimińskiego, emitowany w Telewizji Polskiej od lat 60. do początku 80. XX wieku w ramach "Ekranu z bratkiem" oraz "Teleranka".
Formuła programu, skierowanego głównie do harcerzy, zakładała wyrobienie w młodych ludziach postaw prospołecznych, kierując ich energię na pomaganie potrzebującym. Aby wciągnąć młodych ludzi do wykonywania zadań nieprzynoszących im żadnego zysku (altruizm), stworzono atmosferę przypominającą zadania wywiadowcze. Nie było widać twarzy prowadzącego, tylko jego sylwetkę, także sposób prowadzenia odbywał się w specyficzny, tajemniczy sposób (powitanie, pożegnanie – „Niewidzialna ręka to także ty”). Młodzież miała wykonywać zadania polegające na bezinteresownym pomaganiu innym, zwłaszcza osobom starszym i chorym, w ten sposób, aby nie dać się zobaczyć, na miejscu pozostawiając tylko znak odbitej dłoni. Satysfakcję miało sprawiać samo poczucie wykonania potrzebnej pracy. Z przebiegu zadań uczestnicy pisali raporty, które wybiórczo prezentowane były podczas programu.

</doc>
<doc id="1680485" url="https://pl.wikipedia.org/wiki?curid=1680485" title="Niewidzialna Ręka">
Niewidzialna Ręka



</doc>
<doc id="1680487" url="https://pl.wikipedia.org/wiki?curid=1680487" title="Maksymilian Horwitz-Walecki">
Maksymilian Horwitz-Walecki



</doc>
<doc id="1680491" url="https://pl.wikipedia.org/wiki?curid=1680491" title="Biathlon na Zimowych Igrzyskach Paraolimpijskich 2010">
Biathlon na Zimowych Igrzyskach Paraolimpijskich 2010

Biathlon na Zimowych Igrzyskach Paraolimpijskich 2010 odbyły się w dniach 14 - 21 marca.
Linki zewnętrzne.
Biathlon na oficjalnej stronie Zimowych Igrzysk Paraolimpijskich

</doc>
<doc id="1680493" url="https://pl.wikipedia.org/wiki?curid=1680493" title="Dinamo Krasnojarsk">
Dinamo Krasnojarsk

Dinamo Krasnojarsk (ros. Футбольный клуб «Динамо» Красноярск, "Futbolnyj Kłub "Dinamo" Krasnojarsk") - rosyjski klub piłkarski z siedzibą w Krasnojarsku.
Historia.
Chronologia nazw:
Piłkarska drużyna Dinamo została założona w mieście Krasnojarsk.
W 1937 i 1938 zespół startował w rozgrywkach Pucharu ZSRR.
Później już nie uczestniczył w rozgrywkach na poziomie profesjonalnym, a występował w turniejach lokalnych, dopóki nie przestał istnieć.

</doc>
<doc id="1680494" url="https://pl.wikipedia.org/wiki?curid=1680494" title="Zygmunt Wójcik (pisarz)">
Zygmunt Wójcik (pisarz)

Zygmunt Wójcik (ur. 6 czerwca 1935 w Kępie Lubawskiej, zm. 22 kwietnia 1995 w Bratysławie) – polski poeta i prozaik.
Ukończył studia na Wydziale Historii Uniwersytetu Warszawskiego w 1960. Od 1956 należał do PZPR. Debiutował jako poeta w 1958 roku na łamach prasy. W latach 1958–1969 był redaktorem tygodnika "Zarzewie". W latach 1969–1974 był zastępcą redaktora naczelnego "Tygodnika Kulturalnego", zaś w latach 1974–1988 zastępcą redaktora naczelnego kwartalnika "Regiony". W 1971 otrzymał Nagrodę im. Stanisława Piętaka za "Mowy weselne". W czasach PRL był odznaczony również m.in.: Krzyżem Kawalerskim Orderu Odrodzenia Polski, Złotym Krzyżem Zasługi i odznaką Zasłużony Działacz Kultury.
Został pochowany na cmentarzu w Popowie Kościelnym.

</doc>
<doc id="1680498" url="https://pl.wikipedia.org/wiki?curid=1680498" title="Wersja do druku">
Wersja do druku

Wersja do druku (ang. "printer-friendly") – wersja strony internetowej dostosowanej do jej wydrukowania. Zazwyczaj strony internetowe zawierają narzędzia do nawigacji, które są użyteczne tylko podczas ich przeglądania. Wersje do druku są zaprojektowane tak, aby pasowały do formatu 8,5"x11" lub A4 i zawierają wyłącznie treść strony, najczęściej także wraz z jej nazwą lub adresem. 
Wersje do druku są zazwyczaj dostępne poprzez link na zwykłej stronie. Często jest on oznaczany ikoną drukarki. 
Projektowanie wersji do druku z użyciem CSS.
Projektanci stron internetowych mogą używać CSS2 do tworzenia osobnych zestawów stylów do wyświetlenia na ekranie komputera oraz do druku. Na przykład obszary nawigacyjne mogą mieć ustawioną właściwość codice_1 w arkuszu stylów dla drukarki, a fonty bezszeryfowe zastąpione przez szeryfowe dla zwiększenia czytelności. Dzięki tej technice wersja do druku nie musi być oddzielną stroną. 
 &lt;link rel="stylesheet" type="text/css" href="screen.css" media="screen" /&gt;
 &lt;link rel="stylesheet" type="text/css" href="printing.css" media="print" /&gt;

</doc>
<doc id="1680500" url="https://pl.wikipedia.org/wiki?curid=1680500" title="Printer friendly">
Printer friendly



</doc>
<doc id="1680504" url="https://pl.wikipedia.org/wiki?curid=1680504" title="Wojciech Wyganowski">
Wojciech Wyganowski

Wojciech Wyganowski (ur. 3 sierpnia 1905 w Chrośnie, zm. 25 września 1990 w Warszawie) – polski prozaik.
Ukończył studia na Wydziale Prawno-Ekonomicznym Uniwersytetu Poznańskiego oraz na Wydziale Humanistycznym (historię) Uniwersytetu Warszawskiego. Był z zawodu nauczycielem, w okresie okupacji działał w tajnym nauczaniu. Debiutował w 1958 na łamach Polskiego Radia jako prozaik.

</doc>
<doc id="1680505" url="https://pl.wikipedia.org/wiki?curid=1680505" title="Shozo Shimamoto">
Shozo Shimamoto



</doc>
<doc id="1680507" url="https://pl.wikipedia.org/wiki?curid=1680507" title="Childebert II">
Childebert II

Childebert II (570-596) – król Austrazji z dynastii Merowingów. Był zwierzchnikiem Prowansji, a od 592 roku panował także w Burgundii.
Dzieciństwo.
Gdy ojciec Childeberta II, Sigebert I, został zamordowany w 575 roku, Childebert wraz z matką Brunhildą znajdowali się w Paryżu. Jeden z wiernych wasali Sigiberta I, Gundobald, porwał pięcioletniego Childeberta II matce i przywiózł go do Metz, stolicy Austrazji, gdzie odbyła się koronacja. Brunhilda natomiast została zesłana do Rouen przez króla Franków – Chilperyka I, który tymczasem zajął Paryż. Po koronacji Childeberta II Brunhilda powróciła do Austrazji, i ogłosiła się regentką.
Polityka wewnętrzna.
Początkowy okres rządów małoletniego Childeberta II przypadł na spór o wpływy w Prowansji między królem Chilperykiem I a królem Burgundii, Guntramem I. Zarówno pierwszy, jak i drugi ubiegali się o poparcie Childeberta II. Ostatecznie został podpisany pokój, którego strażnikiem został Childebert II.
Po zabójstwie Chilperyka w 584 roku Childebertowi II zagrażało niebezpieczeństwo ze strony wdowy po Chilperyku, która próbowała dokonać kilka zamachów na życie króla Austrazji, żeby zapewnić swojemu synowi, Chlotarowi II panowanie w Burgundii i Austrazji. W 587 roku między Childebertem II a Guntramem I w Andelot zostało podpisane porozumienie o stosunkach między Austrazją a Burgundią oraz o sukcesji burgundzkiej. Na mocy porozumienia ustalone zostały granice między państwami. W 592 roku, po bezpotomnej śmierci Guntrama I, władcą został Childebert II.
Wyprawy przeciwko Longobardom.
I wyprawa.
Między 582 a 583 rokiem cesarz Maurycjusz podpisał porozumienie z Childebertem i Brunhildą, dotyczący ekspedycji przeciwko Longobardom, za którą król Austrazji otrzymał 50 tysięcy złotych monet. W 584 roku wyprawa wojenna była gotowa, jednak na wieść o grożącej wojnie Longobardowie złożyli Childebertowi II hołd lenny. Taki układ nie odpowiadał Maurycjuszowi, który zażądał zwrotu pieniędzy. Childebert II wysłał do Bizancjum poselstwo, w którym zapewniał o szczerości swoich zamiarów. Ekspedycja przeciw Longobardom doszła do skutku w 585 roku. Wojsko frankijskie przekroczyło Alpy, jednak z powodu niezgody między jego dowódcami wyprawa wojenna skończyła się niepowodzeniem.
II wyprawa.
W 588 roku, podczas gdy nowe poselstwo wyruszyło do Bizancjum, wojsko Childeberta II ponownie wkroczyło do Italii. Longobardowie, chcąc uniknąć wojny, zaproponowali królowi Austrazji pokój i zapewnili, że będą płacić daninę. Childebert II wznowił z nimi rokowania pokojowe, które nie doszły do skutku.
III wyprawa.
W 590 roku do Italii zostało skierowane wojsko na czele z dwudziestoma książętami. Jeden oddział oblegał Mediolan. Drugi wyruszył na twierdzę bellincońską, w czasie oblężenia dowódca armii został ranny i zmarł, a oddział został rozproszony przez Longobardów. Trzeci oddział, po zdobyciu Werony, podpisał pokój z królem Longobardów – Autarisem.
Wojska frankijskie miały za zadanie połączyć się z wojskami bizantyjskimi pod Ticinum i wspólnymi siłami pokonać Longobardów. Jednak, po przedostaniu się na południe Italii, Frankowie zostali pokonani przez armię Autarisa. Po porażce resztki armii Childeberta II wróciły do Galii.
Sukcesja po Childebercie II.
Childebert II zmarł w 2(28) marca 596 roku, prawdopodobnie otruty wraz z żoną Faileubą. Pozostawił po sobie dwóch synów – Teudeberta i Teuderyka, którzy kolejno sprawowali rządy w Austrazji i Burgundii. 

</doc>
<doc id="1680511" url="https://pl.wikipedia.org/wiki?curid=1680511" title="Marcin Chuzzlewit">
Marcin Chuzzlewit

Marcin Chuzzlewit – powieść łotrzykowska Karola Dickensa, publikowana w comiesięcznych odcinkach w latach 1843–1844. Utwór opowiada o losach tytułowego bohatera, który w poszukiwaniu pracy przemierza Anglię i Stany Zjednoczone. Zawiera elementy satyryczne, piętnujące chciwość i obłudę oraz stosunki społeczne, panujące w Anglii w okresie gwałtownego rozwoju przemysłu. Utwór cieszył się początkowo niewielkim powodzeniem czytelniczym, dlatego Dickens, pamiętając o popularności swojego utworu "Zarysy Ameryki", zdecydował się część akcji umieścić w Stanach Zjednoczonych. Jednak popularność utworu wzrosła dopiero po wprowadzeniu do niego komicznej postaci pani Gamp, nigdy jednak zeszyty z "Marcinem Chuzzlewit" nie osiągnęły takiego nakładu, jak wcześniejsze utwory pisarza.
Utwór silnie nawiązuje do osiemnastowiecznej powieści łotrzykowskiej. Charakterystyczna dla tego gatunku jest sama sytuacja fabularna, opierająca się na wędrówkach głównego bohatera, zdobywającego w podróżach doświadczenie życiowe, a także jej budowa, opierająca się na fabule skonstruowanej z szeregu luźno powiązanych ze sobą epizodów. Z tradycją powieści łotrzykowskiej łączą "Marcina Chuzzlewit" również długie podtytuły rozdziałów, zawierające streszczenie akcji i zachęcające czytelnika do lektury (np. "Rozdział V, zawierający pełne sprawozdanie z wprowadzenia nowego ucznia mr Pecksniffa na łono jego rodziny i dokładny opis uroczystości, którymi witano to wydarzenie, oraz wielkiej radości mr Pincha").
Powieść zawiera satyryczny i ironiczny obraz Stanów Zjednoczonych. Amerykanie w powieści posługują się zniekształconym językiem angielskim, są wyrachowani, bezwzględni, pozbawieni dobrego wychowania i obycia, bez skrupułów okradają emigrantów, nieustannie podkreślają rzekomą wyższość cywilizacyjną Stanów Zjednoczonych. Również wszelkie instytucje państwowe i prasa tego kraju miały być według Dickensa skorumpowane i nieuczciwe. Zawarty w powieści obraz kraju spowodował wrogość amerykańskiej prasy wobec Dickensa.

</doc>
<doc id="1680513" url="https://pl.wikipedia.org/wiki?curid=1680513" title="Pyrocephalus rubinus">
Pyrocephalus rubinus



</doc>
<doc id="1680514" url="https://pl.wikipedia.org/wiki?curid=1680514" title="Płyta pocztówkowa">
Płyta pocztówkowa



</doc>
<doc id="1680515" url="https://pl.wikipedia.org/wiki?curid=1680515" title="Płyty pocztówkowe">
Płyty pocztówkowe



</doc>
<doc id="1680517" url="https://pl.wikipedia.org/wiki?curid=1680517" title="Horst Niemeyer">
Horst Niemeyer

Horst Friedrich Niemeyer (ur. 30 czerwca 1931 w Düsseldorfie, zm. 31 października 2007 w Perth) Niemiecki matematyk, autor modyfikacji metody Hare’a zwanej metodą Hare’a-Niemeyera, używanej podczas podziału mandatów w wyborach do Bundestagu w latach 1987-2005. Od 1967 do 1973 był profesorem matematyki na uniwersytecie w Marburgu i aż do emerytury (1996) na RWTH Aachen.

</doc>
<doc id="1680519" url="https://pl.wikipedia.org/wiki?curid=1680519" title="Pocztówki dźwiękowe">
Pocztówki dźwiękowe



</doc>
<doc id="1680523" url="https://pl.wikipedia.org/wiki?curid=1680523" title="Citroen Type 23">
Citroen Type 23



</doc>
<doc id="1680524" url="https://pl.wikipedia.org/wiki?curid=1680524" title="Rejon berezowski">
Rejon berezowski

Zobacz też: Rejon bieriozowski

</doc>
<doc id="1680527" url="https://pl.wikipedia.org/wiki?curid=1680527" title="Bambino">
Bambino



</doc>
<doc id="1680528" url="https://pl.wikipedia.org/wiki?curid=1680528" title="Dawit Mudżiri">
Dawit Mudżiri

Dawit Mudżiri (gruz. დავით მუჯირი, ur. 2 stycznia 1978 w Tbilisi) – gruziński piłkarz występujący na pozycji pomocnika. Obecnie jest zawodnikiem rosyjskiego Dinama Tbilisi.
Kariera klubowa.
Mudżiri karierę rozpoczynał w Dinamie Tbilisi. Do jego pierwszej drużyny został przesunięty w sezonie 1994/1995, w wieku 16 lat. W ciągu pierwszych trzech sezonów pełnił tam rolę rezerwowego, a podstawowym graczem Dinama stał się od początku sezonu 1997/1998. W Dinamie spędził w sumie pięć lat. W tym czasie zdobył z klubem cztery mistrzostwa Gruzji, trzy puchary Gruzji, a także dwa superpuchary Gruzji. W sumie rozegrał tam 59 spotkań i zdobył 24 bramki.
W styczniu 1999 roku odszedł do innego pierwszoligowca - Lokomotiwi Tbilisi. Grał tam przez pół roku, w ciągu którego wystąpił w jedenastu meczach Lokomotiwi. W lipcu 1999 przeniósł się do mołdawskiego Sheriff Tyraspol. Był tam podstawowym graczem składu. W 2001 roku wywalczył z klubem mistrzostwo Mołdawii oraz puchar Mołdawii Spędził tam dwa sezony. Przez ten czas zagrał w 61 meczach mołdawskiej ekstraklasy, w których strzelił 29 goli.
W 2001 roku podpisał kontrakt z austriackim Sturmem Graz. Pierwszy występ w Bundeslidze zanotował 17 lipca 2001 w wygranym 1-0 meczu z Red Bull Salzburg. W 2002 roku jego klub wywalczył wicemistrzostwo Austrii. Wystąpił także w finale pucharu Austrii, a także superpucharu Austrii, jednak obu przypadkach został przez niego przegrany. W Sturmie Mudżiri występował do stycznia 2006 roku. W sumie rozegrał tam 106 spotkań i zdobył 21 bramek.
W 2006 roku trafił do rosyjskich Krylji Sowietow Samara. W Premier Lidze zadebiutował 19 marca 2006 w wygranym 1-0 spotkaniu z Lokomotiwem Moskwa. 9 kwietnia 2006 w wygranym 3-2 pojedynku z Zenitem Petersburg strzelił pierwszego gola w trakcie gry w rosyjskiej ekstraklasie. W Kryljach grał przez dwa sezony. W tym czasie wystąpił tam w 44 meczach, w których strzelił 14 goli.
W 2008 roku odszedł do Lokomotiwu Moskwa. Pierwszy mecz zaliczył tam 16 marca 2008 przeciwko Rubinowi Kazań (1-0 dla Rubinu). W 2010 roku wrócił do Gruzji i ponownie został piłkarzem Dinama Tbilisi.

</doc>
<doc id="1680529" url="https://pl.wikipedia.org/wiki?curid=1680529" title="David Mujiri">
David Mujiri



</doc>
<doc id="1680530" url="https://pl.wikipedia.org/wiki?curid=1680530" title="Félix Zaccour">
Félix Zaccour

Félix Zaccour - piłkarz urugwajski, obrońca.
Jako piłkarz klubu Sud América Montevideo wziął udział w turnieju Copa América 1939, gdzie Urugwaj został wicemistrzem Ameryki Południowej. Zaccour zagrał w końcówkach dwóch meczów - z Paragwajem (w 85 minucie zmienił Manuela Sanguinettiego) i Peru (w 84 minucie zmienił Sanguinettiego).

</doc>
<doc id="1680533" url="https://pl.wikipedia.org/wiki?curid=1680533" title="Davit Mujiri">
Davit Mujiri



</doc>
<doc id="1680535" url="https://pl.wikipedia.org/wiki?curid=1680535" title="Felix Zaccour">
Felix Zaccour



</doc>
<doc id="1680538" url="https://pl.wikipedia.org/wiki?curid=1680538" title="Ingoberga">
Ingoberga

Ingeberge lub Ingoberga (ok. 519-589) – królowa Franków z VI wieku, pierwsza żona Chariberta I.
Ingoberga jest wymieniana w pismach Grzegorza z Tours, który twierdzi że opuściła dwór z powodu męża. Król spowodował skandal w pałacu, jego dwie nałożnice: Merofledia i Marcowefa były córkami gręplarza wełny. Odeszła z dworu prawdopodobnie przed 565 rokiem. Przeniosła się do Tours i w 589 nakazała biskupowi i kronikarzowi Grzegorzowi z Tours spisanie swej woli. Stwierdza on, że miała wtedy około siedemdziesięciu lat.
Jej córka św. Berta była królową Kentu, żoną tamtejszego władcy Ethelberta I.
Linki zewnętrzne.
http://www.geni.com/people/Rupert-I-/4636297491400030516

</doc>
<doc id="1680541" url="https://pl.wikipedia.org/wiki?curid=1680541" title="Mistrzostwa Świata Mężczyzn w Curlingu 1987">
Mistrzostwa Świata Mężczyzn w Curlingu 1987

Mistrzostwa Świata Mężczyzn w Curlingu 1987 odbyły się między 30 marca a 5 kwietnia 1987 w kanadyjskim Vancouver, w Pacific Coliseum.
Tytuł mistrzów świata z 1986 obroniła drużyna Kanady (w innym składzie). Zespół Russa Howarda w finale pokonał Niemców (Rodger Gustaf Schmidt) 9:5. W małym finale, wystąpiły drużyny Norwegii (Eigil Ramsfjell) i Danii (Gert Larsen), brązowy medal wynikiem 11:6 zdobyli Norwegowie.

</doc>
<doc id="1680543" url="https://pl.wikipedia.org/wiki?curid=1680543" title="Uniwersytet Nipissing">
Uniwersytet Nipissing

Uniwersytet Nipissing () – kanadyjska uczelnia publiczna położona nad jeziorem Nipissing w mieście North Bay, w prowincji Ontario.
Zalążkiem instytucji było kolegium nauczycielskie North Bay Normal School, założone w 1909. Po kilkukrotnej zmianie nazwy, w 1967 instytucja stała się filią Uniwersytetu Laurentyńskiego. Od 1992 funkcjonuje jako samodzielna placówka, pod obecną nazwą.
Kształci około sześciu tysięcy studentów. 

</doc>
<doc id="1680545" url="https://pl.wikipedia.org/wiki?curid=1680545" title="Czerwonogród (ujednoznacznienie)">
Czerwonogród (ujednoznacznienie)



</doc>
<doc id="1680546" url="https://pl.wikipedia.org/wiki?curid=1680546" title="Bambino (gramofon)">
Bambino (gramofon)

Bambino – polski monofoniczny gramofon lampowy, produkowany przez zakłady ŁZR Fonica w Łodzi od roku 1963 w czterech wersjach:
W gramofonach Bambino i niektórych egzemplarzach Bambino 2 stosowano monofoniczny przetwornik elektryczny Uk-3, a w nowszych Uk-4M. We wszystkich czterech modelach nacisk igły przekraczał 10 gramów, przez co nie zaleca się odtwarzać na nim płyt cenniejszych.
W kulturze.
Gramofon pojawił się m.in. w filmie Krzysztofa Zanussiego "Za ścianą" (1971).

</doc>
<doc id="1680547" url="https://pl.wikipedia.org/wiki?curid=1680547" title="Warianty tekstowe Nowego Testamentu">
Warianty tekstowe Nowego Testamentu

Warianty tekstowe Nowego Testamentu – warianty tekstu greckiego 27. ksiąg Nowego Testamentu, które powstały w wyniku zamierzonych lub nieświadomych zmian w tekście pierwotnym dokonanych przez kopistów przy sporządzaniu kolejnej kopii tekstu. Niektóre z wariantów powstały w wyniku błędu, na przykład kiedy oko kopisty zatrzymało się na podobnym słowie, ale znajdującym się w innym miejscu oryginalnego tekstu. Jeżeli oko wróciło na wcześniejsze słowo, powstawało powtórzenie (błąd dittografii). Jeżeli oko spojrzało na dalsze słowo, powstawało opuszczenie (błąd homoioteleuton). W innych przypadkach kopista dodawał tekst z pamięci, z innych paralelnych tekstów (najczęściej miało to miejsce w Ewangeliach synoptycznych). Czasami zmieniał pisownię. Synonimy zastępował substytutami. Zaimki zamieniano w rzeczowniki (zwrot jak „On powiedział” stał się zwrotem „Jezus powiedział”).
Historia badań.
Orygenes był jednym z pierwszych, który zastanawiał się nad różnicami w tekście Nowego Testamentu i deklarował swoje preferencje dla określonych wariantów. W Mat 27,16-17 faworyzował „Barabasz” przeciwko „Jezus Barabasz” ("In Matt. Comm. ser." 121). W Jan 1,28 preferował „Bethabara” zamiast „Betania” jako miejsce gdzie Jan chrzcił ("Komentarz do Ewangelii św. Jana" VI.40 (24)). „Gergeza” raczej niż „Geraza” albo „Gadara” ("Komentarz do Ewangelii św. Jana" VI.40 (24)). Orygenes odnotował dwa warianty w Hebr 2,9 „z dala od Boga” i „przez łaskę Bożą”. W "Komentarzu do Ewangelii Mateusza" Orygenes napisał: „Tymczasem jest oczywiste, że istnieje duża różnica między rękopisami; wynika ona bądź z niedbalstwa pewnych kopistów, bądź z niegodziwej śmiałości niektórych, bądź winę za to ponoszą ci, &lt;którzy nie zwracają uwagi&gt;na poprawność tekstów, bądź ci, którzy poprawiając dodają lub usuwają, co im się podoba”.
John Mill w roku 1707 oszacował liczbę wariantów Nowego Testamentu na 30 000. Jednak Mill miał do dyspozycji zaledwie około stu rękopisów NT. Eberhard Nestle, w końcu XIX wieku podał liczbę od 150 000 do 200 000 wariantów. Obecnie Ehrman mówi o 400 000 wariantach a Daniel B. Wallace o 300–400 tysiącach wariantów.
W dalszej części artykułu podana została skrócona lista wybranych wariantów tekstowych Nowego Testamentu.
Ewangelia Mateusza.
Mateusz 1,24
Mateusz 1,25
Mateusz 2,18
Mateusz 4,10
Mateusz 5,44
Mateusz 5,47
Mateusz 6,13 (patrz 1 Krn 29,11-13)
Mateusz 6,15
Mateusz 8,13 (por. Łk 7,10)
Mateusz 9,34
Mateusz 12,47
Mateusz 13,33
Mateusza 13,35
Mateusz 14,12
Mateusz 15,6
Mateusz 15,6 (patrz Marek 7,13)
Mateusz 15,15
Mateusz 15,31
Mateusz 16,2b-3
Rękopisy tekstu aleksandryjskiego nie zawierają tego tekstu. Również najstarsze bizantyjskie rękopisy nie mają go bądź kwestionują jego autentyczność.
Mateusz 16,12
Mateusza 16,20
Mateusz 17,21
Mateusza 18,1
Mateusz 18:11
Mateusz 19,29
Mateusz 20,28
„Ale wy dążcie, by wzrastać z tego, co jest małe, a z większego mniejszym być. Kiedy wejdziecie do domu wezwani na obiad, nie siadajcie na prominentnych miejscach, aby nie wszedł ktoś dostojniejszy od ciebie i gospodarz nie przyszedł, i nie powiedział tobie: Usiądź niżej. I będziecie zawstydzeni. Lecz jeśli usiądziesz na niższym miejscu i przyjdzie do ciebie ktoś niższy, wtedy gospodarz powie tobie: Usiądź wyżej. Będzie to dla ciebie korzystne.”
Mateusz 21,10
Mateusz 21,31
Mateusz 21,44
Mateusz 23,26
Mateusz 23,35
Mateusz 23,38
Mateusza 24,36
Mateusz 25,17
Mateusz 26,28
Mateusz 27,4
Mateusz 27,9
Mateusz 27,16
Mateusz 27,49 (por. J 19,34)
Mateusz 28:19
Ewangelia Marka.
Marek 1,2
Marek 1,8
Marek 1,13
Marek 1,14
Marek 1,41
Marek 2,26
Marek 4,19
Marek 4,19
Marek 4,24
Marek 5,9
Marek 5,9
Marek 6,33
Marek 6,51
Marek 7,16
Marek 8,10
Marek 8,29
Marek 9,29
Marek 9,49
Marek 10,2
Marek 11,26
Marek 14,39
Marek 15,28
Marek 15,34 (por. Ps 22,2)
Marek 16,8-20
Ewangelia Łukasza.
Łukasz 2,7
Łukasz 2,9
Łukasz 2,21
Łukasz 2,21
Łukasz 2,22
Łukasz 2,37
Łukasz 2,38
Łukasz 3,36
Łukasz 4,17
Łukasz 5,26
Łukasz 5,39
Łukasz 6,2
Łukasz 8,26
Łukasz 9,10
Łukasz 9,55-56
Łukasz 10,1.17
Łukasz 10,41-42
Łukasz 11,2 (Modlitwa Pańska)
Łukasz 12,14
Łukasz 12,20
Łukasz 12,21
Łukasz 17,36 (por. Mat 24,40)
Łukasz 22,19b-20
Łukasz 22,62
Łukasz 23,34a
Łukasz 24,3
Łukasz 24,6
Łukasz 24,9
Łukasz 24,12
Łukasz 24,26
Łukasz 24,36
Łukasz 24,40
Łukasz 24,51
Łukasz 24,52 – προσκυνήσαντες αὐτὸν ("służąc Mu"), opuszczony przez D, ita, b, d, e, ff2, l (hiatus w itr1), syrsin, (cur), geo2
Łukasz 24,53
Ewangelia Jana.
Jan 1,1
Jan 1,4
Jan 1,18
Jan 1,28
Jan 1,30
Jan 1,34
Jan 3,8
Jan 3,12
Jan 3,15
Jan 3,16
Jan 3,20
Jan 4,9
Jan 5,2
Jan 5,4
Jan 7,8
Jan 7,53-8,11 
Jan 8,8
Jan 9,35
Jan 10,7
Jan 12,1
Jan 12,28
Jan 13,2
Jan 14,14
Jan 16,28
Jan 17,14
Jan 18,5
Jan 18,11
Jan 18,21
Jan 19,29
Jan 19,29
Jan 19,39
Jan 20,21
Jan 20,31
Jan 21,7
Dzieje Apostolskie.
Dzieje 1,5
Dzieje 1,10.11
Dzieje 2,5
Dzieje 5,3
Dzieje 8,37
Dzieje 8,39
Dzieje 11,25
Dzieje 12,25
Dzieje 13,33
Dzieje 15,23
Dzieje 15,24
Dzieje 15,34
Dzieje 16,10
Dzieje 17,26
Dzieje 18,26
Dzieje 20,28
Dzieje 24,6b-8a
Dzieje 27,16
Dzieje 27,37
Dzieje 27,41
Dzieje 28,29
List do Rzymian.
Rzymian 1,7
Rzymian 1,8
Rzymian 1,15
Rzymian 2,5
Rzymian 3,26
Rzymian 6,11
Rzymian 6,16
Rzymian 6,17
Rzymian 9,11
Rzymian 10,21
Rzymian 11,1
Rzymian 12,9
Rzymian 12,11
Rzymian 12,13
Rzymian 13,1
Rzymian 13,9
Rzymian 15,29
Rzymian 16,15
Rzymian 16,20
Rzymian 16,25-27
1. List do Koryntian.
1 Kor 2,1
1 Kor 2,4
1 Kor 3,3
1 Kor 5,5
1 Kor 7,5
1 Kor 10,9
1 Kor 11,24
1 Kor 12,9
1 Kor 14,40
1 Kor 15,3
1 Kor 15,15
1 Kor 15,51
2. List do Koryntian.
2 Kor 2,10
2 Kor 4,14
2 Kor 8,19
2 Kor 10,12-13
List do Galatów.
Gal 2,20
Gal 2,20
Gal 3,14
Gal 5,21
List do Efezjan.
Efezjan 1,1
Efezjan 1,7
Efezjan 2,1
Efezjan 2,15
Efezjan 4,14
Efezjan 4,28
Efezjan 5,9
List do Filipian.
Filipian 1,14
Filipian 2,30
Filipian 4,13
List do Kolosan.
Kolosan 1,28
Kolosan 2,14
Kolosan 3,13
Kolosan 4,8
1. List do Tesaloniczan.
1 Tes 1,7
1 Tes 3,9
2. List do Tesaloniczan.
2 Tes 1,12
2 Tes 2,2
2 Tes 2,3
1. List do Tymoteusza.
1 Tym 3,1
1 Tym 3,16
1 Tym 4,10
1 Tym 5,19
1 Tym 6,7
2. List do Tymoteusza.
2 Tym 1,11
2 Tym 2,14
2 Tym 4,6
List do Tytusa.
Tytus 1,14
Tytus 3,9
List do Filemona.
Filemon 1
List do Hebrajczyków.
Hebr 1,3
Hebr 1,3
Hebr 2,1
Hebr 2,9
Hebr 8,11
Hebr 10,11
Hebr 12,20
Hebr 13,12
Hebr 13,20
Hebr 13,21
List Jakuba.
Jakub 1,12
Jakub 1,22
Jakub 1,25
Jakub 2,19
Jakub 2,20
Jakub 4,4
1. List Piotra.
1 Piotr 1,22
1 Piotr 1,22b
1 Piotr 3,15
1 Piotra 3,18
1 Piotr 5,13
2. List Piotra.
2 Piotra 1,3
2 Piotra 2,13 (por Juda 12)
2 Piotra 2,15
2 Piotra 3,10
1. List Jana.
1 Jana 4,3
1 Jana 5,6
1 Jana 5,7b-8a
2. List Jana.
2 Jana 3
2 Jana 9
2 Jana 13
3. List Jana.
3 Jana 3
3 Jana 12
List Judy.
Juda 4
Juda 5
Juda 12 (por 2 Pt 2,13)
Juda 22
Apokalipsa św. Jana.
Ap 1,5
Ap 1,6
Ap 1,11
Ap 5,9
Ap 6,17
Ap 11,18
Ap 13,18
Ap 22,14

</doc>
<doc id="1680549" url="https://pl.wikipedia.org/wiki?curid=1680549" title="Psychologia asocjacyjna">
Psychologia asocjacyjna



</doc>
<doc id="1680555" url="https://pl.wikipedia.org/wiki?curid=1680555" title="Katastrofa lotu FedEx Express 80">
Katastrofa lotu FedEx Express 80

Katastrofa lotu FedEx Express 80 – katastrofa, która wydarzyła się podczas rejsowego lotu transportowego z Międzynarodowego Portu Lotniczego Baiyun w Kantonie w Chinach, na Międzynarodowy Port lotniczy Narita, w Prefekturze Chiba (w pobliżu Tokio), w Japonii. 23 marca 2009 samolot McDonnell Douglas MD-11F (nr rejestracyjny N526FE) obsługujący ten lot rozbił się o 6:48 rano, czasu japońskiego (JST) (21:48 uniwersalnego czasu koordynowanego, 22 marca), podczas próby lądowania na pasie startowym 34L, w warunkach porywistego wiatru. Samolot został zdestabilizowany w fazie wytrzymania i przyziemienia, w rezultacie czego nie odzyskał równowagi i wylądował odbijając się od płyty lotniska. Spowodowało to uszkodzenie konstrukcji podwozia i płatowca. Objęty gwałtownym pożarem samolot zatrzymał się poza pasem, "na plecach". Obecni na pokładzie jedyni członkowie załogi: pilot i pierwszy oficer, zginęli obaj.
Przebieg lotu.
Samolot biorący udział w katastrofie został wyprodukowany w 1993 roku. Początkowo był wykorzystywany jako samolot pasażerski przez amerykańskie linie Delta Airlines. W październiku 2004 roku samolot został przejęty przez FedEx i przerobiony na wersję towarową.
23 marca 2009 samolot leciał z Kantonu do Tokio. Na pokładzie MD-11 znajdowali się dwaj piloci. Kapitanem był 54-letni Kevin Kyle Mosley, drugim pilotem - 49-letni Anthony Stephen Pino. Samolot podchodził do lądowania na pas 34L przy silnym wietrze. Podczas lądowania uderzył w asfalt. Odbił się, złapał powietrze pod prawe skrzydło i wybił się w górę. Lewe skrzydło zawadziło o asfalt. Nastąpił wyciek paliwa i pożar, który objął całą maszynę. Obydwaj piloci zostali przewiezieni do szpitala, gdzie stwierdzono ich zgon. Była to pierwsza katastrofa na lotnisku Narita od 1978 roku.
Wypadek.
Po przelocie nocą mniej więcej 1800 mil (2900 km) z Kantonu w Chinach, wczesnym rankiem załoga rozpoczęła manewr podchodzenia do lądowania w Porcie Lotniczym Narita, pod Tokio. Załogi samolotów lądujących bezpośrednio przed statkiem powietrznym, który uległ wypadkowi meldowały "uskok wiatru na wysokościach poniżej 600 metrów" i ta informacja została przekazana załodze samolotu FedEx. Wiatr na powierzchni płyty lotniska wiał z kierunku 320° z siłą 26 węzłów, w porywach do 40. Po twardym lądowaniu na pasie 34L, samolot odbił się trzy razy, spadając najpierw na przednią goleń, czyli pomocnicze podwozie dziobowe (przypadłość zwana po angielsku "porpoising" - "morświnowaniem", od ruchów w górę i w dół, jakie wykonują pływając delfiny i morświny) co spowodowało utratę kontroli kierunkowej i wysokościowej. Gdy podwozie uległo zniszczeniu, lewe skrzydło uderzyło w pas startowy, powodując zboczenie w lewo, wybuch płomieni i wykonanie "koziołka", podczas gdy płatowiec się łamał, by spocząć ostatecznie "do góry nogami" w trawie, na lewo od pasa. Ponad dwie godziny zajęło strażakom ugaszenie ognia, który kompletnie zniszczył statek powietrzny i jego zawartość.
Po katastrofie.
Gaszenie pożaru zajęło strażakom 2 godziny. MD-11 został kompletnie zniszczony. Po katastrofie na wiele godzin zamknięto pas 34L/16R o długości 4000m. Czynny był jedynie pas 16L/34R, który ma 2180 metrów, który był zbyt krótki, aby mogły z niego wystartować maszyny takie jak Boeing 777-300ER czy Airbus A340-600. Spowodowało to zamieszanie i znaczne opóźnienia innych lotów.
Przyczyny.
Jako przyczynę podano zmęczenie i błąd pilota, który prawdopodobnie nie wiedział, że nastąpiło odbicie maszyny od pasa i postępował jak podczas prawidłowego przyziemienia. Po tym wypadku zalecono zainstalowanie urządzenia wskazującego na kontakt podwozia z pasem.
Powiązania.
12 lat wcześniej, 23 lipca 1997 roku w Keghworth w podobny sposób rozbił się lot 14, zaś 18 grudnia 2003 w Memphis rozbił się lot 647, w którym nikt nie zginął.

</doc>
<doc id="1680558" url="https://pl.wikipedia.org/wiki?curid=1680558" title="Berta (królowa Kentu)">
Berta (królowa Kentu)

Berta, święta Berta lub święta Aldemberga (539-612) – królowa Kentu, której wpływ doprowadził do wprowadzenia chrześcijaństwa do Anglii.
Życiorys.
Berta była córką Chariberta I króla Paryża. Kiedy poślubiła pogańskiego króla Ethelberta I z Kentu, przywiozła ze sobą swojego kapelana Liudharda. Przywróciła chrześcijański kościół w Canterbury, który pochodził z czasów rzymskich, poświęcając go św. Marcinowi z Tours.
Święta Berta miała dwoje dzieci:

</doc>
<doc id="1680562" url="https://pl.wikipedia.org/wiki?curid=1680562" title="Dinamo-2 Moskwa (piłka nożna)">
Dinamo-2 Moskwa (piłka nożna)

Dinamo-2 Moskwa () – druga drużyna piłkarzy rosyjskiego klubu .
Historia.
Drużyna występowała pod nazwami:
Druga drużyna piłkarska Dinama Moskwa została założona w 1936.
W latach 1936—1938 oraz 1944 uczestniczyła w rozgrywkach Pucharu ZSRR.
W latach 1945—1991 już jako "Dinamo-d Moskwa" występowała w turnieju drużyn rezerwowych Mistrzostw ZSRR.
W rozgrywkach Rosji klub startował w Drugiej Lidze, strefie 3, w której występował do 1993, a potem do 1997 występował w Trzeciej Lidze, strefie 3.
W 2001 roku "Dinamo-2" zostało zastąpione przez drużynę młodzieżową (U-21) grającą w turnieju dublerów RFPL.
Gdy w 2016 roku Dinamo Moskwa spadło do Pierwszej dywizji (i drużyna młodzieżowa automatycznie przestała istnieć), postanowiono reaktywować Dinamo-2. Drużyna przystąpiła do rozgrywek w Drugiej Dywizji i składała się z zawodników młodzieżówki. Po powrocie Dinama do Priemjer-Ligi "Dinamo-2" przekształcono ponownie w drużynę młodzieżową.

</doc>
<doc id="1680563" url="https://pl.wikipedia.org/wiki?curid=1680563" title="Wiktor (Ostrowidow)">
Wiktor (Ostrowidow)

Wiktor, imię świeckie Wiktor Aleksandrowicz Ostrowidow (ur. 20 maja 1875 w Zołotom, zm. 1934) – rosyjski biskup prawosławny.
Życiorys.
Urodził się w religijnej rodzinie chłopskiej. Ukończył seminarium duchowne w Saratowie w 1899, po czym wstąpił na studia w akademii teologicznej w Kazaniu i uzyskał tytuł kandydata teologii. W 1909 przez 9 miesięcy kierował seminarium duchownym w Archangielsku, po czym został mnichem w Ławrze Aleksandra Newskiego. 22 listopada 1910 otrzymał godność archimandryty i został przełożonym monasteru Św. Trójcy w Zieleńcu, w eparchii petersburskiej.
W grudniu 1919 został biskupem pomocniczym eparchii wiackiej. W rok później został aresztowany przez miejscową Czekę za prowadzenie agitacji antybolszewickiej, za co otrzymał wyrok pięciu miesięcy pozbawienia wolności. Uwolniony w kwietniu 1921, czasowo administrował eparchią tomską, zaś w sierpniu 1922, na skutek ataków na duchowieństwo prawosławne, miał równocześnie pełnić obowiązki biskupa pomocniczego eparchii wiackiej i biskupa orłowskiego. Niemal natychmiast został jednak aresztowany pod zarzutem rozprowadzania nielegalnej literatury pochodzącej od patriarchy Tichona i skazany na trzy lata łagru.
Po odbyciu wyroku wrócił do Wiatki, jednak już w maju 1926 został ponownie zatrzymany za organizację nielegalnego zgromadzenia i trafił do więzienia na Butyrkach. 20 sierpnia tego samego roku otrzymał wyrok 3 lat zesłania z zakazem osiedlenia w sześciu największych miastach ZSRR oraz w Wiatce, karę miał odbywać w Głazowie. Mimo tego jesienią 1926 został mianowany biskupem iżewskim i wotkińskim, a równolegle administrował eparchią wiacką.
W całym okresie swojej działalności po zawiązaniu się ruchu Żywej Cerkwi Wiktor należał do jego najważniejszych przeciwników, zdecydowanie protestując przeciw wszelkim zmianom w liturgice oraz kompromisom z władzami ZSRR. Sprzeciwiał się deklaracji "locum tenens" patriarchatu moskiewskiego Sergiusza zapewniającego o lojalności Cerkwi wobec rządu, listownie prosił metropolitę o zmianę decyzji w tej sprawie. Kiedy jego wysiłki nie przyniosły rezultatów, 10 grudnia 1927 jako pierwszy biskup wystąpił z Cerkwi Rosyjskiej. Oskarżył metropolitę o zdradę ideałów chrześcijańskich i otwarcie, w korespondencji i listach pasterskich, zaczął działać na rzecz występowania kapłanów z kierowanych przez niego struktur. Z tego powodu 4 kwietnia 1928 został ponownie aresztowany i skazany na 3 (lub 5) lat łagru. Trafił do obozu w dawnym Monasterze Sołowieckim. Po odbyciu kary został w niejasnych okolicznościach zatrzymany ponownie i po raz kolejny skazany na zesłanie do miejscowości Ust’ Cilma.
Zmarł w 1934 po krótkiej chorobie. Jego relikwie zostały w grudniu 1998 przeniesione do monasteru Św. Trójcy w Wiatce. Wcześniej, w 1981, został kanonizowany przez Rosyjski Kościół Prawosławny poza granicami Rosji, a w 2006 uznany za nowomęczennika i kanonizowany przez Rosyjski Kościół Prawosławny.

</doc>
<doc id="1680565" url="https://pl.wikipedia.org/wiki?curid=1680565" title="Late of the pier">
Late of the pier



</doc>
<doc id="1680566" url="https://pl.wikipedia.org/wiki?curid=1680566" title="Basanez Montevideo">
Basanez Montevideo



</doc>
<doc id="1680568" url="https://pl.wikipedia.org/wiki?curid=1680568" title="Eisenhut">
Eisenhut

Eisenhut – szczyt w Alpach Gurtktalskich, paśmie Alp Noryckich, części Alp Wschodnich. Leży w Austrii na granicy Styrii i Karyntii. Jest to najwyższy szczyt Alp Gurktalskich i zarazem najwyższy szczyt całego pasma Alp Noryckich. Leży na północny wschód od przełęczy Turracher Höhe.

</doc>
<doc id="1680570" url="https://pl.wikipedia.org/wiki?curid=1680570" title="BVG Berlin">
BVG Berlin



</doc>
<doc id="1680571" url="https://pl.wikipedia.org/wiki?curid=1680571" title="Katastrofa lotnicza w Narita">
Katastrofa lotnicza w Narita



</doc>
<doc id="1680572" url="https://pl.wikipedia.org/wiki?curid=1680572" title="Ernst Haspinger">
Ernst Haspinger

Ernst Haspinger (ur. 2 lipca 1955 w Monguelfo) – były włoski saneczkarz startujący w jedynkach oraz w dwójkach (w parze z Karlem Feichterem), medalista mistrzostw świata i Europy, zwycięzca Pucharu Świata.
Na igrzyskach olimpijskich startował trzy razy. Najlepszy rezultat osiągnął w 1984 zajmując szóste miejsce w jedynkach. Na mistrzostwach świata zdobył jeden medal, brązowy, w 1981 w jedynkach. Na mistrzostwach Europy wywalczył trzy brązowe medale w jedynkach w 1980, 1982 i 1984. W Pucharze Świata czterokrotnie zajmował miejsce na podium klasyfikacji generalnej, trzykrotnie zdobywając Kryształową Kulę w sezonach 1979/1980, 1980/1981 oraz 1981/1982.

</doc>
<doc id="1680580" url="https://pl.wikipedia.org/wiki?curid=1680580" title="Rosennock">
Rosennock

Rosennock – szczyt w Alpach Gurktalskich, paśmie Alp Noryckich, części Alp Wschodnich. Leży w Austrii w Karyntii. Jest to drugi co do wysokości szczyt Alp Gurktalskich, ustępuje najwyższemu Eisenhut o tylko 1 metr. Góra ma dwa szczyty: wyższy - Großer Rosennock (2440 m) oraz niższy - Kleiner Rosennock (2361 m). Ze szczytu Großer Rosennock rozciąga się piękna panorama na Alpy Gurktalskie. Słabo widać niedaleko położone wyższe pasma, jak np. Schladminger Tauern na północy, Wysokie Taury na zachodzie lub Alpy Julijskie na południu.

</doc>
<doc id="1680582" url="https://pl.wikipedia.org/wiki?curid=1680582" title="Hohe Pressing">
Hohe Pressing

Hohe Pressing – szczyt w Alpy Gurktalskie, paśmie Alp Noryckich, części Alp Wschodnich. Leży w Austrii w Karyntii. Szczyt ten leży na zachodzie Alp Gurktalskich dlatego bardzo dobrze widać z niego Wysokie Taury, szczególnie Hochalmspitze. Sąsiaduje z Peitlernock (2244 m) i Baerenaunock (2292 m).

</doc>
<doc id="1680584" url="https://pl.wikipedia.org/wiki?curid=1680584" title="Dinamo Gorki">
Dinamo Gorki

Dinamo Gorki (ros. Футбольный клуб «Динамо» Горький, "Futbolnyj Kłub "Dinamo" Gorkij") – rosyjski klub piłkarski z siedzibą w mieście Gorki.
Historia.
Chronologia nazw:
Piłkarska drużyna Dinamo została założona w mieście Gorki.
W 1936 i 1937 zespół startował w rozgrywkach Pucharu ZSRR.
Jesienią 1936 debiutował w Grupie G Mistrzostw ZSRR, w której zajął 4 miejsce i awansował w Grupie W.
W 1946 ponownie startował w Trzeciej Grupie, strefie Nadwołżańskiej, ale potem występował w rozgrywkach lokalnych.
Dopiero w 1968 przystąpił do rozgrywek w Klasie B, rosyjskiej strefie 1, a w następnym sezonie 1969 zajął drugie miejsce w grupie oraz drugie miejsce w turnieju finałowych. Jednak w 1970 po kolejnej reformie systemu lig ZSRR dla klubu nie znalazło się miejsca w ligach.
Później już nie uczestniczył w rozgrywkach na poziomie profesjonalnym, a występował w turniejach lokalnych, dopóki nie przestał istnieć.

</doc>
<doc id="1680589" url="https://pl.wikipedia.org/wiki?curid=1680589" title="Rafał Glücksman">
Rafał Glücksman

Rafał Glücksman (ur. 27 lipca 1907, zm. 6 listopada 1962 w Warszawie) – polski wydawca oraz historyk i popularyzator sztuki żydowskiego pochodzenia, założyciel wydawnictwa "Auriga".
Życiorys.
Urodził się w rodzinie żydowskiej, jako syn Wolfa Glücksmana i Reginy z domu Hut (1871–1953). Uzyskał stopień doktora filozofii w zakresie historii sztuki. Od 1937 pracował w księgarni wydawniczej "S. S. Krzyżanowski" w Krakowie i z jej ówczesnym właścicielem Marianem Krzyżanowskim zajmował się przygotowaniem serii albumów "Imago Poloniae". Albumy te wyróżniały się nieprzeciętnym poziomem artystycznym; doświadczenia edytorskie z tego okresu Glücksman owocnie wykorzystał w pracy powojennej.
Po wojnie pozostał przez pewien czas w Krakowie i podjął pracę w miejscowej ekspozyturze Spółdzielni Wydawniczej "Czytelnik". Przeszedł następnie do Państwowego Instytutu Wydawniczego, gdzie jako uznany edytor, erudyta i historyk sztuki był redaktorem naczelnym Komitetu Redakcyjnego Publikacji z Zakresu Wiedzy o Sztuce. Następnie założył i objął dyrekcję Oficyny Wydawniczej "Auriga", w której wydał liczne albumy i książki o malarstwie polskim i światowym.
Do najbardziej znanych publikacji opracowanych przez Glücksmana należały: album "Wit Stwosz" (Państwowy Instytut Wydawniczy 1951, wersje niemiecka i francuska 1953), cykl monografii albumowych "Wśród Swoich i Obcych" (do 1957 wydawanych w Państwowym Instytucie Wydawniczym, następnie w "Auridze", m.in. o Aleksandrze Kotsisie, Canaletto, Henryku Rodakowskim, malarstwie europejskim w zbiorach polskich), cykl monografii albumowych "Klejnoty Sztuki Polskiej" (1953-1961, wydawane kolejno w Państwowym Instytucie Wydawniczym i w "Auridze", m.in. "Drzwi gnieźnieńskie", "Głowy wawelskie", "Jana Matejki „Kazanie Skargi”", "Kaplica Zygmuntowska", "Renesansowy poliptyk wieniawski", "Kodeks Baltazara Behema"). Glücksman był często inicjatorem wydania publikacji, redaktorem, projektantem układu całości, obwoluty i okładki; osobiście dobierał ilustracje, w tym umiejętnie wskazywał warte wykorzystania fragmenty dzieł sztuki. Szereg z książek opracowanych przez Glücksmana zostało wyróżnionych nagrodami na wystawach i konkursach wydawców. Ostatnie albumy ukazały się już po śmierci redaktora. Został odznaczony Krzyżem Oficerskim (1954) i Kawalerskim (1947) Orderu Odrodzenia Polski, a w 1952 Złotym Krzyżem Zasługi.
Zmarł w Warszawie śmiercią samobójczą. Powodem tego kroku była czystka ze strony władz PRL, jaka dotknęła jego osobę i wydawnictwo "Auriga". Został pochowany na cmentarzu żydowskim przy ulicy Okopowej (kwatera 31, rząd 4).

</doc>
<doc id="1680590" url="https://pl.wikipedia.org/wiki?curid=1680590" title="Ceres (Południowa Afryka)">
Ceres (Południowa Afryka)

Ceres – miasto w Republice Południowej Afryki, w Prowincji Przylądkowej Zachodniej, w dystrykcie Cape Winelands.
Nazwa miasta pochodzi od rzymskiej bogini Ceres. Położone jest ok. 170 km na północny wschód od Kapsztadu.

</doc>
<doc id="1680592" url="https://pl.wikipedia.org/wiki?curid=1680592" title="Dinamo Kungur">
Dinamo Kungur

Dinamo Kungur (ros. Футбольный клуб «Динамо» Кунгур, "Futbolnyj Kłub "Dinamo" Kungur") – rosyjski klub piłkarski z siedzibą w Kungurze, w kraju Permskim.
Historia.
Chronologia nazw:
Piłkarska drużyna Trudowaja Kommuna Kungur została założona w mieście Kungur, dopiero od 1937 nazywała się Dinamo Kungur.
W latach 1936-1938 zespół startował w rozgrywkach Pucharu ZSRR.
Później już nie uczestniczył w rozgrywkach na poziomie profesjonalnym, a występował w turniejach lokalnych, dopóki nie przestał istnieć.

</doc>
<doc id="1680593" url="https://pl.wikipedia.org/wiki?curid=1680593" title="Königstuhl (Austria)">
Königstuhl (Austria)

Königstuhl – szczyt w Alpach Gurktalskich, paśmie Alp Noryckich, części Alp Wschodnich. Leży w Austrii, w Karyntii. Szczyt oferuje dobre widoki na Wysokie Taury. Leży na zachód od Eisenhut, na północ od Rinsennock i na zachód od Hohe Pressing. Na północ od szczytu leży dolina Rosanintal.

</doc>
<doc id="1680594" url="https://pl.wikipedia.org/wiki?curid=1680594" title="Archidiecezja Buenos Aires">
Archidiecezja Buenos Aires

Archidiecezja Buenos Aires (łac. "Archidioecesis Bonaërensis", hisz. "Arquidiócesis de Buenos Aires") – rzymskokatolicka archidiecezja ze stolicą w Buenos Aires, w Argentynie.
Archidiecezja obejmuje tylko miasto Buenos Aires.
Na terenie archidiecezji żyje 473 zakonników i 1426 siostry zakonne.
Podział.
Archidiecezja podzielona jest na 4 wikariaty:
Każdy wikariat podzielony jest na 5 dekanatów.
Historia.
Diecezja Buenos Aires powstała 6 kwietnia 1620. Obszar nowej diecezji wcześniej należał do diecezji Paragwaj (obecnie archidiecezja Asunción). Biskup Buenos Aires został sufraganem archidiecezji La Plata o Charcas (obecnie archidiecezja Sucre).
W 1830 od diecezji odłączono terytorium Urugwaju. Powstał wtedy wikariat apostolski Montevideo (obecnie archidiecezja Montevideo).
13 czerwca 1859 powstała druga diecezja w Argentynie – diecezja Paraná (obecnie archidiecezja).
W dniu 5 marca 1866 biskupstwo podniesiono do godności archidiecezji i stolicy metropolii.
15 lutego 1897 część archidiecezji przeszło pod władanie biskupa utworzonej tego dnia diecezji La Plata (obecnie archidiecezji).
20 kwietnia 1934 na terytorium arcybiskupstwa powstała diecezja Viedma.
W dniu 29 stycznia 1936 papież Pius XI nadał arcybiskupom Buenos Aires tytuł prymasa Argentyny (hisz. "Primado de la Argentina")
W dniach 11 – 12 kwietnia 1987 w Buenos Aires odbyły się II Światowe Dni Młodzieży.
13 marca 2013 arcybiskup Buenos Aires kardynał Jorge Bergoglio SJ został wybrany papieżem.

</doc>
<doc id="1680595" url="https://pl.wikipedia.org/wiki?curid=1680595" title="Trudowaja Kommuna Kungur">
Trudowaja Kommuna Kungur



</doc>
<doc id="1680597" url="https://pl.wikipedia.org/wiki?curid=1680597" title="Rama Yade">
Rama Yade

Rama Yade, właśc. Mame Ramatoulaye Yade (ur. 13 grudnia 1976 w Dakarze) – francuska polityk pochodzenia senegalskiego, w rządach François Fillona wiceminister spraw zagranicznych (2007–2009) i następnie wiceminister zdrowia i sportu w drugim rządzie François Fillona (2009–2010).
Życiorys.
Pochodzenie i wykształcenie.
Urodziła się w Senegalu w rodzinie wywodzącej się z grupy etnicznej Lebou, wyznania muzułmańskiego, o przekonaniach lewicowych. Jej rodzice byli nauczycielami, ojciec był też dyplomatą i osobistym sekretarzem prezydenta Léopolda Sédara Senghora. W 1987 jej rodzina zdecydowała się wyemigrować do Francji, gdzie zamieszkała w podparyskim Colombes, początkowo w willowej, południowej części miasta. Po separacji rodziców w 1990 (ojciec wrócił do Senegalu) Rama Yade w wieku 14 lat przeniosła się wraz z matką i trzema siostrami do mieszkania na 16. piętro bloku komunalnego osiedla "Fossés Jean" na północy Colombes, przy autostradzie A86. Dorastała w trudnych warunkach np. mogła wyjechać na wakacje jedynie dzięki "Secours Populaire", organizacji pomocowej o proweniencji komunistycznej. Uczyła się w gimnazjum katolickim Jeanne-d’Arc w Colombes oraz w liceum Paul-Valéry w Paryżu. W 2000 ukończyła studia w Instytucie Nauk Politycznych w Paryżu. W 1993, podczas kryzysu związanego z wzięciem klasy przedszkolaków jako zakładników, odkryła Nicolasa Sarkozy’ego, ówczesnego mera w pobliskim Neuilly-sur-Seine, którego dynamizm według jej wspomnień miał wywrzeć na niej duże wrażenie. Rama Yade nazywała często byłego prezydenta Francji „swoim mentorem”, m.in. w 2010.
Działalność zawodowa i polityczna.
W trakcie studiów przystąpiła do młodzieżówki partii gaullistowskiej, zaangażowała się też w działalność organizacji broniących praw człowieka.
Pracowała w paryskim ratuszu i w Zgromadzeniu Narodowym. Od 2002 była zatrudniona w administracji francuskiego Senatu, gdzie była administratorem Komisji ds. Społecznych, a następnie od 2005 pracowała w parlamentarnym kanale telewizyjnym. Przystąpiła do centroprawicowej Unii na rzecz Ruchu Ludowego, w ramach której od 6 marca 2006 pełniła funkcję krajowego sekretarza do spraw Frankofonii.
W 2007 objęła stanowisko sekretarza stanu ds. praw człowieka w Ministerstwie Spraw Zagranicznych, kierowanym przez Bernarda Kouchnera. W lutym 2009 w sondażach wysunęła się na pierwsze miejsce wśród najpopularniejszych francuskich polityków. Ku niezadowoleniu (według doniesień mediów) prezydenta Nicolasa Sarkozy’ego Rama Yade odrzuciła propozycję do startu w wyborach do Parlamentu Europejskiego na czele listy UMP z regionu Île-de-France. W rezultacie 23 czerwca 2009 została przesunięta na stanowisko sekretarza stanu ds. sportu w Ministerstwie Zdrowia i Sportu, kierowanym przez Roselyne Bachelot-Narquin. 14 listopada 2010 przestała pełnić tę funkcję w ramach rekonstrukcji rządu.
Deklarując rozczarowanie brakiem pozytywnej reakcji ze strony nowego sekretarza generalnego (faktycznego przewodniczącego) UMP, Jean-François Copé, na jej inicjatywę pokierowania programem spójności społecznej w ramach tej partii, 15 grudnia 2010 zgłosiła akces do Partii Radykalnej (autonomicznego ugrupowania stowarzyszonego z UMP), której liderem jest Jean-Louis Borloo. W dalszym ciągu zadeklarowała się jako zwolenniczka prezydenta Nicolasa Sarkozy’ego, pozostając też członkinią UMP.
23 grudnia 2010 Rama Yade została nominowana na stanowisko ambasadora, stałego przedstawiciela Francji przy Organizacji Narodów Zjednoczonych do Spraw Oświaty, Nauki i Kultury (UNESCO) w Paryżu w miejsce Catherine Colonny. W czasie swojej misji kilka razy była upominana z powodu zbyt dużej aktywności medialnej, przy czym jej opinie nie zawsze były zgodne z linią rządu. 15 czerwca 2011 złożyła dymisję, a w lipcu przestała pełnić funkcję ambasadora (w listopadzie stanowisko to objął Daniel Rondeau). W listopadzie 2011 rozpoczęła pracę jako dyrektor w firmie konsultingowej Cursus Management. W 2012 Rama Yade nie wykluczyła poparcia kandydatury François Bayrou w wyborach prezydenckich, natomiast Nicolas Sarkozy stwierdził, iż popełnił błąd, wprowadzając ją do rządu. W tym samym roku bez powodzenia kandydowała w wyborach parlamentarnych.
W kwietniu 2016 Rama Yade ogłosiła zamiar kandydowania w wyborach prezydenckich w 2017. W lutym 2017, po spadku notowań wyłonionego w prawyborach centroprawicowego kandydata François Fillona, zwróciła się o poparcie dla jej kandydatury do Republikanów.
W połowie 2018 podjęła pracę w Banku Światowym w Waszyngtonie, gdzie zajmowała się kontaktami z państwami Afryki. Pod dwóch latach spędzonych w USA w 2020 wróciła do Francji, gdzie została wykładowczynią w Instytucie Nauk Politycznych w Paryżu.
Życie prywatne.
W 2005 Rama Yade poślubiła Josepha Zimeta, radcę w gabinecie sekretarza stanu Jeana-Marie Bockela, historyka z wykształcenia, syna kanadyjskiego śpiewaka jidisz Ben Zimeta. Mają córkę Jeanne (ur. 2013). Małżonkowie rozstali się, pozostając w separacji.

</doc>
<doc id="1680602" url="https://pl.wikipedia.org/wiki?curid=1680602" title="Parafia św. Wojciecha w Kościelcu (powiat kaliski)">
Parafia św. Wojciecha w Kościelcu (powiat kaliski)

Parafia św. Wojciecha w Kościelcu – rzymskokatolicka parafia położona w północno-wschodniej części powiatu kaliskiego, swoim zasięgiem prawie w całości pokrywa się z terenem gminy Mycielin. Administracyjnie należy do diecezji kaliskiej (dekanat Stawiszyn). 
Przy parafii swoją działalność prowadzą: Eucharystyczny Ruch Młodych, Żywy Różaniec, Grupa modlitwy św. Ojca Pio.

</doc>
<doc id="1680603" url="https://pl.wikipedia.org/wiki?curid=1680603" title="Dinamo Kujbyszew">
Dinamo Kujbyszew

Dinamo Kujbyszew (ros. Футбольный клуб «Динамо» Куйбышев, "Futbolnyj Kłub "Dinamo" Kujbyszew") - rosyjski klub piłkarski z siedzibą w Kujbyszewie (obecnie Samara).
Historia.
Chronologia nazw:
Piłkarska drużyna Dinamo została założona w mieście Kujbyszew.
W 1936 zespół startował w rozgrywkach Pucharu ZSRR.
Później już nie uczestniczył w rozgrywkach na poziomie profesjonalnym, a występował w turniejach lokalnych, dopóki nie przestał istnieć.

</doc>
<doc id="1680607" url="https://pl.wikipedia.org/wiki?curid=1680607" title="Rinsennock">
Rinsennock

Rinsennock – szczyt w Alpy Gurktalskie, paśmie Alp Noryckich, części Alp Wschodnich. Leży w Austrii w Karyntii. Do wysokości 2193 m kursuje kolejka linowa "Kornock" dalsza droga na szczyt zajmuje mniej niż 30 minut. Szczyt leży na zachód od przełęczy Turracher Höhe, na północnym zachodzie od niego leży Königstuhl.

</doc>
<doc id="1680610" url="https://pl.wikipedia.org/wiki?curid=1680610" title="Dual slalom (kolarstwo górskie)">
Dual slalom (kolarstwo górskie)

Dual slalom (DS) – zjazd rowerowy parami po stromych stokach. Zawody odbywają się metodą pucharową eliminowania kolejnych zawodników. Wygrany zawodnik przechodzi do następnego etapu zawodów zaś przegrany odpada. Czas przejazdu zawodników jest rejestrowany wyłącznie do celów statystycznych. 
W wariancie DS zawody są rozgrywane na wzór narciarskiego dualu – tzn. zawodnicy zjeżdżają po dwóch, równoległych i identycznych trasach. W innym wariancie zawodnicy zjeżdżają równocześnie po tej samej trasie – więc jest to w zasadzie sport kontaktowy, choć celowe spychanie oponenta z trasy jest zabronione. 
Zawody w dualu są rozgrywane zwykle na rowerach potocznie nazywanymi "dualami". Rower tego typu charakteryzuje się płaskim kątem główki, krótką linią łańcucha i nisko umieszczonym punktem ciężkości co pomaga w szybkich startach i skrętach. Zazwyczaj nie posiadają one tylnego zawieszenia, bądź mają je ograniczone do 3-4 cali (76-102 mm) skoku i mają maksymalnie uproszczoną konstrukcję, gdyż w tym sporcie najważniejsza jest niska waga roweru i techniczne umiejętności zawodnika a nie możliwość osiągania jak największych prędkości.
Od 2002 r. Union Cycliste Internationale zaprzestało przeprowadzania serii zawodów Pucharu Świata w dualu i zastąpiło je Pucharem Świata w 4X.

</doc>
<doc id="1680611" url="https://pl.wikipedia.org/wiki?curid=1680611" title="Robinson Jeffers">
Robinson Jeffers

John Robinson Jeffers (ur. 10 stycznia 1887, zm. 20 stycznia 1962) – amerykański poeta, znany z twórczości poświęconej kalifornijskiemu wybrzeżu. Debiutował tomikiem "Flagons and Apples" w 1912, ale dopiero zbiorek "Tamar and Other Poems" (1924) przyniósł mu uznanie i popularność. Sukcesem była też adaptacja "Medei" Eurypidesa (1946). Napisał między innymi poemat "Tamar". Tworzył też sonety, między innymi cykl "The Truce and the Peace".

</doc>
<doc id="1680613" url="https://pl.wikipedia.org/wiki?curid=1680613" title="Lucien Quélet">
Lucien Quélet

Lucien Quélet (ur. 14 lipca 1832 w Montécheroux, zm. 25 sierpnia 1899) – francuski mykolog i założyciel Francuskiego Towarzystwa Mikologicznego, odkrywca wielu gatunków grzybów.
Lucien Quélet został osierocony w dzieciństwie i wychowywany przez wujostwo. Wykazywał w młodości duże zainteresowanie botaniką, mykologią, a także ornitologią i malakologią. Uczył się początkowo w collegu w Montbéliard, a następnie studiował medycynę w Strasburgu. Praktykę lekarską prowadził w Hérimoncourt. W 1855 r. założył "Société mycologique de France" (Francuskie Towarzystwo Mykologiczne), którego został pierwszym prezydentem. Pod koniec życia powrócił do zainteresowań z młodości – m.in. ornitologii i malakologii.
W 1884 założył Francuskie Towarzystwo Mykologiczne, i został jego pierwszym prezydentem.
Kilka lat później w 1888 Quélet napisał książkę „"Flore mycologique de la France et des pays limitrophes” (Mikologiczna flora Francji i sąsiadujących jej państw)"
Przy nazwach naukowych utworzonych przez niego taksonów dodawany jest skrót jego nazwiska Quél. Od jego nazwiska pochodzą gatunki gołąbka: "Russula queletii" i borowika: "Boletus queletii".

</doc>
<doc id="1680614" url="https://pl.wikipedia.org/wiki?curid=1680614" title="Hashima (wyspa)">
Hashima (wyspa)

 – japońska, opuszczona wyspa na Morzu Wschodniochińskim, położona około 15 km od Nagasaki i wchodząca w skład prefektury Nagasaki, której to miasto jest stolicą.
Opis wyspy.
Wyspa jest podłużnym, sztucznie rozbudowanym i otoczonym betonowym falochronem skalistym tworem, mającym 0,48 km długości i 0,16 km szerokości. Jej powierzchnia wynosi 0,063 km², zaś linia brzegowa ma długość około 1 km. Znajdują się na niej liczne, niezamieszkane bloki i pozostałości kopalni węgla.
Historia.
Przed końcem XIX wieku Hashima była wystającym z morza kawałkiem skały, porośniętym gdzieniegdzie małą roślinnością, służącym głównie za miejsce gniazdowania ptaków morskich. Czasami była używana jako tymczasowe schronienie przez rybaków z Nagasaki i okolicznych wysp.
Pierwsi stali osadnicy pojawili się na wyspie w 1887 roku, kiedy odkryto na niej złoża węgla kamiennego. Z czasem wyspa ulegała stopniowemu, sztucznemu powiększeniu przy pomocy materiału pozostałego po kopaniu kolejnych szybów. W latach 30. XX wieku wyspa stała się poważnym ośrodkiem przemysłowym; oprócz kopalni znajdowała się na niej fabryka sprzętu zbrojeniowego.
Na Hashimie węgiel wydobywano ze złóż, znajdujących się na głębokości 600 metrów poniżej poziomu morza. W okresie od 1943 do 1945 roku do pracy przymusowej w kopalni należącej do koncernu Mitsubishi przywieziono wielu Chińczyków i Koreańczyków. Wielu z nich zmarło z powodu ciężkich warunków pracy.
W czasach największej świetności wyspy znajdowało się na niej 30 budynków mieszkalnych, 25 sklepów, 2 szpitale, szkoła, 2 baseny, a także cmentarz. W 1959 roku liczba mieszkańców osiągnęła 5259 osób, co przy niewielkiej powierzchni wyspy dawało bardzo wysoką gęstość zaludnienia - w tamtym czasie Hashima była jednym z najgęściej zaludnionych miejsc na ziemi.
W latach 70. XX wieku węgiel stracił swoje znaczenie w japońskiej gospodarce na rzecz pochodzącej z importu ropy naftowej, toteż w 1974 roku Mitsubishi zdecydowało o zamknięciu kopalni na Hashimie. W ciągu kilku tygodni to jedno z najgęściej zaludnionych miejsc na świecie całkowicie opustoszało, stając się "miastem duchów". Z biegiem lat zaczął obowiązywać zakaz wchodzenia na teren wyspy, którego złamanie było surowo karane. Japoński rząd starał się w ten sposób chronić pozostałe na wyspie wyposażenie i infrastrukturę przed szabrownikami.
Ponieważ w ostatnich latach zainteresowanie tajemniczą wyspą wzrosło, w 2008 roku zasugerowano wpisanie Hashimy na Listę światowego dziedzictwa UNESCO. Propozycja ta została przyjęta niejednoznacznie z powodu historycznych kontrowersji z przeszłości wyspy. Władze Korei Południowej otwarcie sprzeciwiały się temu pomysłowi, powołując się na cierpienia koreańskich robotników przymusowych w czasie II wojny światowej i fakt, że ci, którzy ocaleli nie otrzymali od Mitsubishi i japońskiego rządu żadnej rekompensaty za poniesione krzywdy. Jednak w 2015 roku, na 39. sesji Komitetu Światowego Dziedzictwa UNESCO, wyspa Hashima została wpisana na Listę Światowego Dziedzictwa jako część obiektu Miejsca związane z rewolucją przemysłową w epoce Meiji: hutnictwem, przemysłem stoczniowym i przemysłem wydobywczym.
Obecnie wizyty na wyspie są dozwolone, ale dla ruchu turystycznego otwarte są tylko miejsca specjalnie przystosowane pod kątem bezpieczeństwa. Istnieją także plany stworzenia na wyspie muzeum kultury i życia górników z Hashimy, ale do realizacji tych planów potrzeba ogromnych inwestycji finansowych (prawie wszystkie budynki na wyspie są w złym stanie).
W kulturze.
W 2009 roku w jednym z serii filmów popularnonaukowych "Świat bez ludzi" wyspa została pokazana jako przykład tego, jak mogłoby wyglądać miasto opuszczone przez ludzi 35 lat temu. W 2011 roku wyspa posłużyła jako baza do wygenerowanej komputerowo oraz odtworzonej w Pinewood Studios scenografii, w której nakręcono część zdjęć do filmu o Jamesie Bondzie – "Skyfall". W 2013 roku tajski reżyser Piyapan Chupetch nakręcił horror "Hashima Project", którego akcja odbywa się na tej wyspie. W 2017 roku powstał film "Hashima" w reżyserii Ryoo Seung-wana. Wzbudził on duże kontrowersje w Japonii.

</doc>
<doc id="1680616" url="https://pl.wikipedia.org/wiki?curid=1680616" title="Klomnock">
Klomnock

Klomnock – szczyt w Alpach Gurktalskich, paśmie Alp Noryckich, części Alp Wschodnich. Leży w Austrii w Karyntii.
Leży na zachód od Rosennock, a na południe od Rinsennock. Sąsaduje z Mallnock (2226 m). Ze szczytu widać między innymi: Schladminger Tauern na północy, Wysokie Taury na zachodzie oraz Alpy Julijskie na południu.

</doc>
<doc id="1680617" url="https://pl.wikipedia.org/wiki?curid=1680617" title="Dzaudżykau">
Dzaudżykau



</doc>
<doc id="1680618" url="https://pl.wikipedia.org/wiki?curid=1680618" title="Four Cross">
Four Cross

Four Cross (4X) – przypomina charakterem dual, ale na trasę jest wypuszczanych jednocześnie po czterech zawodników, z których dwóch przechodzi do dalszych eliminacji.
Trasy 4X są nieco mniej strome niż w dualu i mogą się nawet miejscami lekko wznosić, jednak jest to trasa technicznie trudna – występuje duża liczba skoczni różnej wielkości – "hopek", które znacznie zwiększają poziom trudności szybkiego przejazdu i nierzadko są przyczyną wypadków. Trasy są też znacznie szersze od tych w "dualu", co umożliwia łatwiejsze wyprzedzanie i stosowanie rozmaitych taktyk. 4X jest bezpieczniejszy od dualu i przy tym bardziej widowiskowy, a same zawody trwają dwa razy krócej przy tej samej liczbie zawodników. Wszystko to spowodowało, że 4X stopniowo wyparł dual.
Od 2002 r. Union Cycliste Internationale zaprzestało przeprowadzania serii zawodów Pucharu Świata w dualu i zastąpiło je Pucharem Świata w 4X.
W 2004 r. Mistrzostwa Europy w 4X odbyły się w Szczawnie-Zdroju, na Słonecznej Polanie.
Główne polskie ośrodki 4X to Szczawno-Zdrój, Rybnik, Warszawa, Toruń, Bydgoszcz, Kieźliny, Poznań, Trójmiasto i chorzowski WPKiW.
Polskie tory do four crossu wraz z dokładnymi lokalizacjami na mapie zebrane przez promujący tę dyscyplinę portal internetowy.
Stan na rok 2009:

</doc>
<doc id="1680620" url="https://pl.wikipedia.org/wiki?curid=1680620" title="Wilhelm Schulz">
Wilhelm Schulz

Wilhelm Schulz (ur. 9 listopada 1895, zm. 25 czerwca 1918) – as lotnictwa niemieckiego Luftstreitkräfte z 6 potwierdzonymi zwycięstwami w I wojnie światowej.
Życiorys.
Urodził się w Królestwie Prus w Strasburgu. Od 14 października służył w jednostce rozpoznawczej FAA 48. Od 20 października został przeniesiony do eskadry myśliwskiej Jagdstaffel 15, a zaraz potem 31. do Jagdstaffel 16. W jednostce odniósł pierwsze zwycięstwo powietrzne - 18 sierpnia 1917 roku w okolicach Dun-sur-Meuse zestrzelił samolot Spad. W styczniu 1918 roku dostał kolejny przydział, tym razem do dowodzonej przez Georga Schlenkera Jagdstaffel 41. W jednostce odniósł 3 kolejne zwycięstwa zanim 27 maja 1918 roku objął dowództwo nad eskadrą myśliwską Jagdstaffel 66. Obowiązki pełnił do dnia śmierci. 25 czerwca zginął w walce nad Dormans Park, zestrzelony przez pilotów z Spa.57. Został pochowany w Mittelmeer.

</doc>
<doc id="1680622" url="https://pl.wikipedia.org/wiki?curid=1680622" title="Dinamo Dzaudżykau">
Dinamo Dzaudżykau

Dinamo Dzaudżykau (ros. Футбольный клуб «Динамо» Дзауджикау, "Futbolnyj Kłub "Dinamo" Dzaudżykau") - rosyjski klub piłkarski z siedzibą w Dzaudżykau.
Historia.
Chronologia nazw:
Piłkarska drużyna Dinamo została założona w mieście Dzaudżykau. 
W 1946 zespół debiutował w Trzeciej Grupie, strefie Północnokaukaskiej Mistrzostw ZSRR, w której zajął 8 miejsce.
Jednak następnie już nie uczestniczył w rozgrywkach na poziomie profesjonalnym, a występował w turniejach lokalnych, dopóki nie przestał istnieć.

</doc>
<doc id="1680623" url="https://pl.wikipedia.org/wiki?curid=1680623" title="Wolny Obszar Celny">
Wolny Obszar Celny



</doc>
<doc id="1680624" url="https://pl.wikipedia.org/wiki?curid=1680624" title="Norbert Huber">
Norbert Huber

Norbert Huber (ur. 3 września 1964 w Brunico) − włoski saneczkarz startujący w jedynkach oraz w dwójkach, dwukrotny medalista igrzysk olimpijskich, wielokrotny medalista mistrzostw świata i Europy oraz zwycięzca Pucharu Świata.
Kariera.
Pierwszy sukces w karierze odniósł w 1983 roku, kiedy w parze z Hansjörgiem Rafflem zdobył srebrny medal na mistrzostwach świata w Lake Placid. W tym samym składzie reprezentanci Włoch zdobyli też złoty medal na mistrzostwach świata w Calgary (1990), srebrne na mistrzostwach świata w Winterbergu (1989) i mistrzostwach świata w Calgary (1993) oraz brązowy podczas mistrzostw świata w Winterbergu (1991). Cztery razy zdobywał też medale w konkurencji drużynowej: złoty podczas MŚ 1989, srebrny na MŚ 1990 oraz brązowe na MŚ 1991 i MŚ 1993. Nadto podczas mistrzostw świata w Königssee w 1999 roku Hubert zdobył brązowy medal w jedynkach, ulegając tylko swemu rodakowi, Arminowi Zöggelerowi oraz Niemcowi, Jensowi Müllerowi. Wielokrotnie zdobywał medale mistrzostw kontynentu, w tym złote w dwójkach na mistrzostwach Europy w Winterbergu w 1992 roku oraz rozgrywanych dwa lata później mistrzostwach Europy w Königssee.
W 1984 roku wystartował na igrzyskach olimpijskich w Sarajewie, zajmując dziewiąte miejsce w jedynkach i szóste w dwójkach. Na rozgrywanych cztery lata później igrzyskach w Calgary nie wystąpił z powodu choroby, jednak podczas igrzysk w Albertville w 1992 roku razem z Rafflem zdobył brązowy medal w dwójkach. Na tych samych igrzyskach Huber był też czwarty w jedynkach, przegrywając walkę o podium z Austriakiem Markusem Schmidtem o 0,031 sekundy. Medal przywiózł także z igrzysk w Lillehammer w 1994 roku, gdzie w dwójkach zajął drugie miejsce. Wystąpił także w jedynkach, zajmując tym razem szóstą pozycję. Brał również udział w igrzyskach olimpijskich w Nagano w 1998 roku, gdzie w jedynkach był dziesiąty.
W Pucharze Świata siedemnastokrotnie zajmował miejsce na podium klasyfikacji generalnej, zdobywając Kryształową Kulą jedenaście razy (osiem razy w dwójkach i trzykrotnie w jedynkach). Na swoim koncie ma 26 wygranych zawodów. Pozostaje jedynym zawodnikiem, któremu udało się wygrać zarówno w jedynkach i dwójkach, na dodatek czyniąc to w jednym sezonie (1984/1985 i 1985/1986). Poza tym w jedynkach wygrał także w sezonie 1986/1987, a w dwójkach był też najlepszy w sezonach 1982/1983, 1988/1989, 1989/1990, 1990/1991, 1991/1992 oraz 1992/1993. W 2000 roku zakończył karierę.
Po zakończeniu kariery prowadził wraz z rodziną hotel w miejscowości Mühlwald. Był też członkiem sztabu reprezentacji Włoch.
Jego bracia, Arnold i Wilfried, również byli saneczkarzami, natomiast Günther był bobsleistą.

</doc>
<doc id="1680626" url="https://pl.wikipedia.org/wiki?curid=1680626" title="Bohater renejski">
Bohater renejski

Bohater renejski – typ postaci literackiej będący francuską odmianą bohatera romantycznego.
Uosabia niepokoje epoki, prezentuje wątpliwe moralnie życie, przeradza się w bojownika idei. 
Nazwa pochodzi od bohatera z powieści "René" Chateaubrianda. Bohater renejski występuje m.in. u Jana Rousseau "Nowa Heloiza", Musseta w "Spowiedź dziecięcia wieku" czy u Wiktora Hugo w "Nędznikach".

</doc>
<doc id="1680628" url="https://pl.wikipedia.org/wiki?curid=1680628" title="Friedrich Schumacher">
Friedrich Schumacher

Friedrich Schumacher – as lotnictwa niemieckiego Luftstreitkräfte z 5 potwierdzonymi zwycięstwami w I wojnie światowej. 
Bardzo mało jest wiadomo o życiorysie Schumachera. Wiadomo, że do eskadry myśliwskiej Jagdstaffel 10 został przydzielony w marcu 1918 roku. W jednostce w krótkim czasie odniósł 5 zwycięstw powietrznych. Pierwsze 23 czerwca nad francuskim samolotem Spad w okolicach Fossoy. W ciągu kilku następnych dni zestrzelił 3 balony obserwacyjne oraz odniósł kolejne zwycięstwo nad samolotem Spad. 24 lipca został ranny i nie powrócił do dalszej służby.
Powojenne losy Schumachera nie są znane.

</doc>
<doc id="1680629" url="https://pl.wikipedia.org/wiki?curid=1680629" title="Izobilny">
Izobilny

Izobilny, Izobilnyj (ros. Изобильный) – miasto w Rosji, w Kraju Stawropolskim. Około 38,8 tys. mieszkańców (2008).

</doc>
<doc id="1680630" url="https://pl.wikipedia.org/wiki?curid=1680630" title="Izobilnyj">
Izobilnyj



</doc>
<doc id="1680631" url="https://pl.wikipedia.org/wiki?curid=1680631" title="Ryzdwiany">
Ryzdwiany

Ryzdwiany (ros. Рыздвяный) - osiedle typu miejskiego w Rosji, w Kraju Stawropolskim, w rejonie izobilnym. Około 7,5 tys. mieszkańców (2008).

</doc>
<doc id="1680632" url="https://pl.wikipedia.org/wiki?curid=1680632" title="Ryzdwianyj">
Ryzdwianyj



</doc>
<doc id="1680633" url="https://pl.wikipedia.org/wiki?curid=1680633" title="Nothing (album Meshuggah)">
Nothing (album Meshuggah)

Nothing – album szwedzkiej grupy muzycznej Meshuggah. Wydawnictwo ukazało się 6 sierpnia 2002 roku nakładem wytwórni muzycznej Nuclear Blast. Album został zarejestrowany w studiu Dug-Out, Area 51 i Fear and Loathing w miejscowości La Spånga.
31 października 2006 roku ukazała się reedycja albumu. Wydawnictwo zostało ponownie zarejestrowane z zastosowaniem ośmiostrunowych gitar elektrycznych. Oryginalna wersja płyty została nagrana z zastosowaniem przestrojonych o kwintę w dół gitar siedmiostrunowych. Ponadto jest dłuższy, jednakże zawiera tę samą liczbę utworów. Do albumu dołączono również płytę DVD zawierająca nagrania koncertowe.

</doc>
<doc id="1680635" url="https://pl.wikipedia.org/wiki?curid=1680635" title="Saualpe">
Saualpe

Saualpe to podgrupa górska w Lavanttaler Alpen w Austrii. Grupa ta leży na zachód od rzeki Lavant, między przełęczą Klippitztörl a doliną Drawy. Najwyższy szczyt to Ladinger Spitze (2079 m).
Najwyższe szczyty:
Schroniska:

</doc>
<doc id="1680638" url="https://pl.wikipedia.org/wiki?curid=1680638" title="Kolosy (Frygia)">
Kolosy (Frygia)

Kolosy (gr. Κολοσσαί) – starożytne miasto w dolinie rzeki Likos we Frygii, krainie w zachodniej części Azji Mniejszej, dawnej prowincji rzymskiej Azja. Ruiny miasta znajdują się 4 km na północ od Honaz, 20 km na wschód od Denizli.
Położenie.
Kolosy leżą nad rzeką Likos, lewym dopływem Meandra, u podnóża góry Kadmos (obecnie Eşler Dag – wys. 2528 m), w odległości około 17 km na południowy wschód od Laodycei (Denizli) i około 26 km od Hierapolis (Pamukkale). Ruiny Kolosów odkryto w 1835 roku nieopodal drogi łączącej Efez z Ikonium (Konya). Z miasta ocalały fragmenty akropolu i teatru na południowym brzegu rzeki oraz nekropolii i zespołu budynków na drugim brzegu.
Historia miasta.
Miasto istniało przynajmniej od V wieku p.n.e. W okresie od V do III wieku było głównym ośrodkiem miejskim w dolinie Likosu. Podstawę dobrobytu Kolosów, oprócz handlu, stanowił przemysł wełniany i tekstylny, a nazwy miasta – "colossinus", używano do określania ciemnoczerwonego barwnika używanego do farbowania wełny. Na początku ery chrześcijańskiej Kolosy utraciły dawne znaczenie na rzecz sąsiadującej z nimi Laodycei. Region doliny Likosu nawiedzały częste trzęsienia ziemi. Wedle informacji znajdującej się u Tacyta jedno z nich, datowane na 60/61 rok bardzo poważnie dotknęło Laodyceę, a przypuszczalnie również Kolosy. Miasto popadło w ruinę w III wieku po Chr., a w jego pobliżu założono nowe miasto o nazwie Chonai (Honaz).
Ludność Kolosów stanowili rodowici Frygijczycy, Grecy oraz spora, szacowana na około 10 tysięcy, kolonia żydowska. W Kolosach poświadczono kult Artemidy efeskiej i Zeusa Laodycejskiego, a także Mena, Selene, Demeter, Higiei, Heliosa, Ateny, Tyche, Boule, Izydy i Serapisa. W pobliskim Hierapolis obok świątyni Apollina znajdowała się grota Plutonion, uważana za wejście do podziemi, do której wydobywał się, przez szczeliny trujący gaz. Do groty mieli prawo wchodzić jedynie eunuchowie zwani "Galloi", kapłani frygijskiej bogini ziemi Kybele.
W I wieku powstała w Kolosach wspólnota chrześcijańska, skladająca się głównie z dawnych pogan, założona najprawdopodobniej przez Kolosanina Epafrasa, ucznia świętego Pawła Apostoła. Do chrześcijan kolosańskich Paweł napisał list, który wszedł do kanonu Nowego Testamentu. Z Kolosów pochodził niewolnik Onezym i najprawdopodobniej jego pan Filemon, adresat Listu do Filemona.
Arcybiskup Kolosów to tytuł jednego z biskupów tytularnych w Kościele rzymskokatolickim.

</doc>
<doc id="1680643" url="https://pl.wikipedia.org/wiki?curid=1680643" title="Frydląd Marchijski">
Frydląd Marchijski



</doc>
<doc id="1680646" url="https://pl.wikipedia.org/wiki?curid=1680646" title="Alpy Seetalskie">
Alpy Seetalskie

Alpy Seetalskie () – podgrupa górska w Lavanttaler Alpen w Austrii. Leży na południe od Mury, między miejscowościami Scheifling i Zeltweg. Najwyższy szczyt to Zirbitzkogel (2396 m). Grupę tą ograniczają dolina Mury na północy, przełęcz Obdacher na wschodzie, przełęcz Klippitztörl na południu i przełęcz Neumarkter na zachodzie. Większa część leży w Styrii, mniejsza w Karyntii.
Najwyższe szczyty:
Schroniska:

</doc>
<doc id="1680648" url="https://pl.wikipedia.org/wiki?curid=1680648" title="Johann Sternemann">
Johann Sternemann

Johann Sternemann – burmistrz Kłodzka w latach 1742–1754, następnie burmistrz Raciborza w latach 1754–1760 oraz 1762–1769.
Życiorys.
W 1754, kiedy poprzedni burmistrz Raciborza Franz Josef Noski przeszedł na emeryturę, zastąpił go w czerwcu tego samego roku Johann Sternemann. Sternemann przed objęciem funkcji był wcześniej burmistrzem Kłodzka (od 1742 do 1 czerwca 1754). W latach 1760–1762 w wyniku wojny siedmioletniej miasto znalazło się w rękach austriackich. Sternemann opuścił miasto w 1759 wraz z pruskim garnizonem. Od 15 marca 1760 funkcję burmistrza pełnił Joseph Matthäus von Lippa na Radoszowach. 11 maja 1762 kiedy Austriacy opuścili miasto burmistrzem został ponownie Sternemann. Stanowisko to piastował do 1769, a jego następcą został Christoph Samuel Rückert.

</doc>
<doc id="1680649" url="https://pl.wikipedia.org/wiki?curid=1680649" title="Gian-Luigi Galli">
Gian-Luigi Galli



</doc>
<doc id="1680650" url="https://pl.wikipedia.org/wiki?curid=1680650" title="Kawkaztransgaz-2005 Ryzdwiany">
Kawkaztransgaz-2005 Ryzdwiany

Kawkaztransgaz-2005 Ryzdwiany (ros. Футбольный клуб «Кавказтрансгаз-2005» Рыздвяный, "Futbolnyj Kłub "Kawkaztransgaz-2005" Ryzdwianyj") - rosyjski klub piłkarski z siedzibą w Ryzdwianym, w kraju Stawropolskim.
Historia.
Chronologia nazw:
Piłkarska drużyna Signał została założona w mieście Izobilny w 1986.
W 1989 zespół debiutował w Drugiej Lidze, strefie 3 Mistrzostw ZSRR.
W latach 1990-1991 występował w Drugiej Niższej Lidze, strefie 4.
W 1992 już jako Dinamo-APK Izobilny debiutował w Drugiej Lidze, strefie 1 Mistrzostw Rosji, w której zajął 11 miejsce. Jednak w 1993 już nie przystąpił do rozgrywek na szczeblu profesjonalnym. 
Dopiero w 1996 i 1999 pod starą nazwą Signał Izobilny występował w Mistrzostwach Rosji spośród drużyn kultury fizycznej. 
W 2000 zmienił nazwę na Spartak-Kawkaztransgaz Izobilny i ponownie rozpoczął rozgrywki w Drugiej Dywizji, strefie Południowej, w której występował do 2004. Po zakończeniu sezonu 2004 zrezygnował z dalszych występów na poziomie profesjonalnym. W 2004 zmienił nazwę na Kawkaztransgaz Izobilny.
W 2005 klub przeniósł się do pobliskiej miejscowości Ryzdwiany, przyjął nazwę Kawkaztransgaz Ryzdwiany i występował w Amatorskiej Lidze, strefie Południowej.
W 2006 już jako Kawkaztransgaz-2005 Ryzdwiany ponownie startował w Drugiej Dywizji, strefie Południowej, w której występuje do dziś.

</doc>
<doc id="1680652" url="https://pl.wikipedia.org/wiki?curid=1680652" title="Signał Izobilny">
Signał Izobilny



</doc>
<doc id="1680653" url="https://pl.wikipedia.org/wiki?curid=1680653" title="Dinamo-APK Izobilny">
Dinamo-APK Izobilny



</doc>
<doc id="1680654" url="https://pl.wikipedia.org/wiki?curid=1680654" title="Spartak-Kawkaztransgaz Izobilny">
Spartak-Kawkaztransgaz Izobilny



</doc>
<doc id="1680655" url="https://pl.wikipedia.org/wiki?curid=1680655" title="Kawkaztransgaz Izobilny">
Kawkaztransgaz Izobilny



</doc>
<doc id="1680656" url="https://pl.wikipedia.org/wiki?curid=1680656" title="Dinamo Kalinin">
Dinamo Kalinin

Dinamo Kalinin (ros. Футбольный клуб «Динамо» Калинин, "Futbolnyj Kłub "Dinamo" Kalinin") – rosyjski klub piłkarski z siedzibą w Twerze.
Historia.
Chronologia nazw:
Piłkarska drużyna Dinamo została założona w mieście Kalinin.
W 1938 zespół startował w rozgrywkach Pucharu ZSRR.
Później już nie uczestniczył w rozgrywkach na poziomie profesjonalnym, a występował w turniejach lokalnych, dopóki nie przestał istnieć.

</doc>
<doc id="1680658" url="https://pl.wikipedia.org/wiki?curid=1680658" title="Kawkaztransgaz Ryzdwiany">
Kawkaztransgaz Ryzdwiany



</doc>
<doc id="1680660" url="https://pl.wikipedia.org/wiki?curid=1680660" title="Joseph Matthäus von Lippa">
Joseph Matthäus von Lippa

Josef Matthäus von Lippa (ur. 1713, zm. 22 października 1776) – austriacki starosta powiatu raciborskiego, pszczyńskiego i gliwickiego w latach 1760–1762, podczas wojny siedmioletniej, kiedy to powiaty te znajdowały się w rękach Austriaków.
Był mężem Marii Josefy von Larisch, którą poślubił 17 maja 1744 roku.
Josef Matthäus von Lippa był jedynym austriackim burmistrzem Raciborza. 15 marca 1760 r. o godz. 5:00 wojska austriackie wkroczyły do Raciborza i tym samym ustanowiły swojego burmistrza oraz starostę, którym został von Lippa na Radoszowach. Sprawował urząd przez ponad dwa lata, do 11 maja 1762 r., kiedy miasto opuściły wojska austriackie i przywrócono pruską administrację z burmistrzem Johannem Sternemannem na czele.

</doc>
<doc id="1680661" url="https://pl.wikipedia.org/wiki?curid=1680661" title="Josef Matthäus von Lippa">
Josef Matthäus von Lippa



</doc>
<doc id="1680662" url="https://pl.wikipedia.org/wiki?curid=1680662" title="Groupie">
Groupie

Groupie (wym. "grupi") – zapalona miłośniczka zespołu muzycznego, podążająca za nim podczas trasy koncertowej. Słowo "groupie" wywodzi się z angielskiego "group" (grupa) właśnie w odniesieniu do grupy muzycznej, ale z czasem zyskało szersze zastosowanie.
Muzyka rozrywkowa.
Groupies mają reputację łatwo dostępnych obiektów seksualnych dla gwiazd muzyki i innych osób publicznych, w szczególności w czasie trwających tras koncertowych.
Za groupie uchodziła Niemka Monika Dannemann, która była ostatnią kobietą związaną z Jimim Hendriksem i ostatnią osobą, która widziała go żywego. W 1976 poznała muzyka niemieckiej grupy Scorpions Uliego Jon Rotha, z którym się związała i spędziła 20 lat.
W książce "Młot bogów – Saga Led Zeppelin" (1985) autor Stephen Davis pisze o tym, że wokalista zespołu Led Zeppelin, Robert Plant dzielił fanki na takie, które poszukiwały krótkich przygód erotycznych, oraz groupies, które podróżowały z muzykami w roli sympatii lub opiekunki i zajmowały się ich wartościowymi przedmiotami, narkotykami, garderobą czy też życiem towarzyskim. Takimi przykładami są Nancy Spungen, Pamela Des Barres, związana z zespołem Franka Zappy i Cynthia Plaster Caster.
W swojej książce "Let’s Spend the Night Together" (2008) Pamela Des Barres wspomina, że istnieje przynajmniej jeden groupie-mężczyzna, Pleather, który jeździł za Courtney Love i znanym w latach 80. zespołem The Bangles.
Piosenka „Apple Scruffs” z płyty George’a Harrisona "All Things Must Pass" (1970) opowiada o grupie nastolatek, które koczowały przed studiem Beatlesów oraz przed domem Paula McCartneya, często śpiąc pod gołym niebem podczas niepogody, czekając aż któryś z członków zespołu ukaże się choć na moment. W piosence „She Came in Through the Bathroom Window” (z albumu "Abbey Road" z 1969 r.) Beatlesi śpiewają o tym, jak kilka fanek weszło do domu McCartneya przez okno na piętrze i wyciągnęły z jego szafy spodnie, które na zmianę wkładały. Zabrały również zdjęcie w ramce, które potem oddały na prośbę McCartneya.

</doc>
<doc id="1680664" url="https://pl.wikipedia.org/wiki?curid=1680664" title="Dinamo Czyta">
Dinamo Czyta

Dinamo Czyta (ros. Футбольный клуб «Динамо» Чита, "Futbolnyj Kłub "Dinamo" Czita") - rosyjski klub piłkarski z siedzibą w mieście Czyta, w kraju Zabajkalskim.
Historia.
Piłkarska drużyna Dinamo została założona w mieście Czyta. 
W 1946 zespół debiutował w Trzeciej Grupie, strefie Dalekowschodniej Mistrzostw ZSRR, w której zajął 5 miejsce.
Jednak następnie już nie uczestniczył w rozgrywkach na poziomie profesjonalnym, a występował w turniejach lokalnych, dopóki nie przestał istnieć.

</doc>
<doc id="1680665" url="https://pl.wikipedia.org/wiki?curid=1680665" title="Chrestomatia">
Chrestomatia

Chrestomatia – wydawnictwo zawierające wybrane teksty różnych twórców, opublikowane w całości lub we fragmentach. Najczęściej przeznaczone do użytku szkolnego.
Słowo "chrestomatia" wywodzi się z języka greckiego – "chrēstomátheia" – "wypisy", "chrēstós" – "pożyteczny".

</doc>
<doc id="1680666" url="https://pl.wikipedia.org/wiki?curid=1680666" title="Rajdy terenowe">
Rajdy terenowe



</doc>
<doc id="1680675" url="https://pl.wikipedia.org/wiki?curid=1680675" title="Tabliczka z Dispilio">
Tabliczka z Dispilio

Tabliczka z Dispilio (znana także jako pismo z Dispilio lub dysk z Dispilio) – drewniana tabliczka z wyrytymi znakami, znaleziona podczas wykopalisk w miejscowości Dispilio w Grecji. Datowanie radiowęglowe ustala jej wiek na około 5260 lat przed Chrystusem. 
Tabliczka ta została znaleziona w roku 1993 w obrębie byłej osady neolitycznej, która znajdowała się na sztucznej wyspie na jeziorze (dzisiejsze jezioro Kastoria, w prefekturze Kastoria w Grecji).

</doc>
<doc id="1680677" url="https://pl.wikipedia.org/wiki?curid=1680677" title="Kandaulezizm">
Kandaulezizm



</doc>
<doc id="1680678" url="https://pl.wikipedia.org/wiki?curid=1680678" title="All the Year Round">
All the Year Round

All the Year Round (właśc. "All the Year Round. A Weekly Journal. Conducted by Charles Dickens. With Which is Incorporated Household Words") – angielski tygodnik, ukazujący się w latach 1859–1895. 
Pierwszym redaktorem pisma był Charles Dickens. Po jego śmierci w 1870 kierownictwo nad redakcją przejął jego syn, Karol Dickens Jr. Periodyk został założony przez Dickensa po tym, jak zrezygnował on z tworzenia czasopisma „Household Words”. „All the Year Round” publikował zarówno artykuły dydaktyczne, o tematyce sensacyjnej, jak i sprawozdania z zagranicy. Tygodnik był bardzo popularny, w swoich najlepszych latach osiągał nakład wynoszący 300 000 egzemplarzy dla wydań świątecznych i 100 000 egzemplarzy dla wydań zwykłych. Czasopismo kosztowało dwa pensy, składało się z 24 dwukolumnowych stron i nie było ilustrowane. Zawierało zazwyczaj od pięciu do siedmiu artykułów. Posiadało bogaty dział beletrystyczny, w którym publikowano powieści w odcinkach, opowiadania i nowele. W tej formie ukazały się tam m.in. "Opowieść o dwóch miastach" i "Wielkie nadzieje" Dickensa, a także "A Day's Ride" Charlesa Levera. Inni autorzy związani z pismem to m.in.: Robert Buchanan, Elizabeth Gaskell, Charles Reade i Wilkie Collins.

</doc>
<doc id="1680680" url="https://pl.wikipedia.org/wiki?curid=1680680" title="Dinamo Jarosław">
Dinamo Jarosław

Dinamo Jarosław (ros. Футбольный клуб «Динамо» Ярославль, "Futbolnyj Kłub „Dinamo” Jarosławl") – rosyjski klub piłkarski z siedzibą w Jarosławiu.
Historia.
Chronologia nazw:
Piłkarska drużyna Dinamo została założona w mieście Jarosław.
W 1946 zespół debiutował w Trzeciej Grupie, strefie Centralnej Mistrzostw ZSRR, w której zajął 8 miejsce.
Jednak następnie już nie uczestniczył w rozgrywkach na poziomie profesjonalnym, a występował w turniejach lokalnych, dopóki nie przestał istnieć.

</doc>
<doc id="1680684" url="https://pl.wikipedia.org/wiki?curid=1680684" title="Łokomotiw Czyta">
Łokomotiw Czyta



</doc>
<doc id="1680685" url="https://pl.wikipedia.org/wiki?curid=1680685" title="Dinamo Irkuck">
Dinamo Irkuck

Dinamo Irkuck () – rosyjski klub piłkarski z Irkucka na wschodzie kraju.
Historia.
Piłkarska drużyna Dinamo została założona w mieście Irkuck prawdopodobnie w latach 30. XX wieku.
W 1937 i 1938 zespół startował w rozgrywkach Pucharu ZSRR.
Później już nie uczestniczył w rozgrywkach na poziomie profesjonalnym, a występował w turniejach lokalnych, dopóki nie przestał istnieć.

</doc>
<doc id="1680688" url="https://pl.wikipedia.org/wiki?curid=1680688" title="John Gould">
John Gould

John Gould (ur. 14 września 1804 w Lyme Regis, zm. 3 lutego 1881 w Londynie) – angielski ornitolog. Zapoczątkował specjalistyczne badania ptaków z grupy tzw. „zięb Darwina”, których zmienność dostarczyła późniejszym badaczom z XX wieku licznych dowodów ugruntowujących teorię ewolucji Darwina drogą doboru naturalnego, choć w książce Karola Darwina – "O powstawaniu gatunków" poświęcono tym ptakom niewiele uwagi.
Życiorys.
Wczesne życie.
Gould urodził się w Lyme Regis (Dorset). Ponieważ był synem ogrodnika, prawdopodobnie nie był dobrze wykształcony. Jego ojciec otrzymał posadę w majątku w pobliżu Guildford (Surrey), a następnie w 1818 stał się nadzorcą w Royal Gardens of Windsor. Młody Gould zaczął uczyć się fachu ogrodniczego, pracując u swojego ojca w Windsorze od 1818 do 1824, następnie będąc ogrodnikiem w zamku Ripley w Yorkshire. Stał się również specjalistą w sztuce taksydermii i w 1824 otworzył własną pracownię taksydermiczną w Londynie. Jego umiejętności pozwoliły mu zostać pierwszym kuratorem i opiekunem w muzeum Zoological Society of London w 1827.
Badania i publikowane prace.
Pozycja Goulda umożliwiła mu kontakt z głównymi przyrodnikami kraju, co oznaczało, że często był pierwszym, który widział nowe kolekcje ptaków dostarczane do muzeum. W 1830 przybyła kolekcja ptaków z Himalajów, wśród których wiele nie było jeszcze opisanych. Gould opisał te ptaki w "A Century of Birds from the Himalaya Mountains" (1830–1832) - publikacji napisanej pod redakcją Nicholasa Aylwarda Vigorsa, a ilustracje wykonała metodą litografii żona Goulda – Elizabeth. Potem ukazały się cztery następne, wliczając pięciotomową "Birds of Europe" – ukończoną w 1837, tym razem z tekstem Goulda, redagowaną przez jego kancelistę – Edwina Prince'a. Niektóre ilustracje sporządził Edward Lear jako część swojej "Illustrations of the Family of Psittacidae" w 1832. Lear miał jednak problemy finansowe i sprzedał całą serię litografii Gouldowi. Książki były publikowane w bardzo dużym rozmiarze, z powiększonymi kolorowymi tablicami. Ostatecznie ukazało się 41 z tych tomów z około 3 tysiącami tablic. Ukazywały się w częściach po 33 funty za numer, były podpisane dla wzrostu wartości. Pomimo wysokiego kosztu przygotowania tablic, Gould odniósł sukces i zarobił na nich fortunę.
Praca z Darwinem.
Karol Darwin zaprezentował Londyńskiemu Towarzystwu Geologicznemu na spotkaniu 4 stycznia 1837 swoją kolekcję ssaków i ptaków zebranych podczas drugiej podróży statkiem HMS "Beagle" i oddał okazy ptaków Gouldowi do identyfikacji. Gould na następnym spotkaniu Towarzystwa 10 stycznia ogłosił, że ptaki z Wysp Galapagos, które Darwin wziął za „kosy”, „grubodzioby” i „zięby” były w rzeczywistości "serią naziemnych zięb, które są tak osobliwe" i stanowiły "całkowicie nową grupę zawierającą 12 gatunków". Tę wiadomość opublikowały gazety. W marcu Darwin spotkał ponownie Goulda, dowiadując się, że ptaki z Galapagos oznaczone przez niego jako „strzyżyki” były w rzeczywistości kolejnymi gatunkami zięb i przedrzeźniaczy, czyli osobnymi gatunkami, a nie odmianami strzyżyków z kontynentalnej części Ameryki Południowej. Następnie Gould zasugerował, że mniejszy, południowy okaz nandu, jest osobnym gatunkiem nazwanym przez niego "Rhea darwinii", którego terytorium nakłada się z północnym gatunkiem nandu. Darwin nie zadał sobie trudu, by oznaczyć swoje zięby według wyspy (inne ekspedycje zatroszczyły się o to), ponieważ potrzebował wtedy okazów zebranych przez kapitana Roberta FitzRoya i członków jego załogi, aby móc ustalić, że gatunki są unikalne dla wyspy, co było ważnym krokiem w powstaniu w jego teorii ewolucji przez dobór naturalny. Praca Goulda o ptakach została opublikowana pomiędzy 1838 a 1842 rokiem w pięciu numerach jako część 3 "Zoology of the Voyage of H.M.S. Beagle", opublikowaną pod redakcją Karola Darwina.

</doc>
<doc id="1680690" url="https://pl.wikipedia.org/wiki?curid=1680690" title="Rozkład jednopunktowy">
Rozkład jednopunktowy

Rozkład jednopunktowy – dyskretny rozkład prawdopodobieństwa skoncentrowany w jednym punkcie przestrzeni. Można go zdefiniować jako rozkład zmiennej losowej, która przyjmuje dokładnie jedną wartość prawie na pewno.

</doc>
<doc id="1680691" url="https://pl.wikipedia.org/wiki?curid=1680691" title="Swingtown">
Swingtown



</doc>
<doc id="1680692" url="https://pl.wikipedia.org/wiki?curid=1680692" title="Badania historyczno-terenowe">
Badania historyczno-terenowe

Badania historyczno-terenowe – koncepcja badań zaproponowana przez polskiego socjologa Kazimierza Dobrowolskiego, łącząca perspektywy socjologiczną i historyczną.
Dobrowolski uważał, że tradycyjne metody badawcze stosowane w socjologii i historii są niewystarczające i ograniczone. Historycy w swoich badaniach opierają się przede wszystkim na materiałach pisanych, w szczególności na archiwach, natomiast socjolodzy skupiają się na badaniu współczesnego stanu społeczeństw. Badania historyczno-terenowe mają łączyć podejścia obu nauk i tym samym uzupełniać ich braki. Historycy powinni więc być zainteresowani również badaniem życia obecnego, a socjolodzy odtwarzaniem przeszłości. 
Podstawą teoretyczną badań historyczno-terenowych była metoda integralna Dobrowolskiego. Badacz powinien wykorzystywać i łączyć różne techniki badawcze, oraz starać się uchwycić całokształt uwarunkowań historycznych, geograficznych i społecznych danego zjawiska. Pozostałymi założeniami metody były: holizm, funkcjonalizm oraz historyzm. 
Wszelki redukcjonizm w podejściu do zjawisk społecznych jest niedopuszczalny i starając się je zrozumieć, należy wgłębić się w całokształt czynników prowadzących do ich wytworzenia. Ten całokształt czynników nazywany jest podłożem historycznym. W ogólnych zarysach można w nim wyróżnić podłoże geograficzne, demograficzne oraz kulturowe. Podłoże kulturowe jest najbardziej złożone i najtrudniej je zrekonstruować. Składają się na nie te elementy rzeczywistości społecznej, które zostały przekazane przez poprzednie pokolenia, a więc m.in. wytwory materialne, sposoby porozumiewania się, wiedza, zwyczaje, wierzenia, stereotypy czy organizacja produkcji. 
Wiele z elementów podłoża kulturowego stanowi przeżytek kulturowy, tzn. zostało wytworzone na potrzeby innego stanu społecznego, lecz zachowało się do stanów obecnych. Badanie przeżytków pozwala historykom docierać do przeszłych stanów społecznych, a tym samym wzbogacać i uzupełniać materiał ze źródeł archiwalnych. Niektóre wspólnoty lokalne przechowały więcej przeżytków niż inne i tym samym stanowią lepszy przedmiot badań.
Koncepcja badań historyczno-terenowych kształtowała się stopniowo. W latach dwudziestych i trzydziestych XX wieku Dobrowolski prowadził badania w Karpatach i na Podhalu, na temat formowania się osadnictwa i kultury ludowej. Zauważył wtedy, że wiele elementów kultury (np. formy uprawy roli) zachowało się tam w archaicznej postaci. Stało się to podstawą poszukiwań metodologicznych, które jednak przerwała wojna. W okresie powojennym koncepcja badań była rozwijana m.in. poprzez badanie wsi małopolskich pod kątem spotykanych tam przeżytków pańszczyźnianych.
Dobrowolski wskazuje na 5 kategorii danych, do których można dotrzeć za pomocą badań historyczno-terenowych:
W rekonstrukcji podłoża historycznego nacisk położono na krzyżowanie różnych metod badawczych (co czyni Dobrowolskiego pionierem triangulacji). Największe znaczenie przypisywano wywiadom, badaniom ankietowym, obserwacji, badanom archiwalnym, choć Dobrowolski dopuszczał też inne metody badawcze (np. metodę biograficzną). Akcent na socjologiczne badania żywej tradycji i włączanie ich w warsztat pracy historyka, czyni z Dobrowolskiego prekursora historii oralnej w Polsce.

</doc>
<doc id="1680696" url="https://pl.wikipedia.org/wiki?curid=1680696" title="Ixoreus naevius">
Ixoreus naevius



</doc>
<doc id="1680697" url="https://pl.wikipedia.org/wiki?curid=1680697" title="Ixoreus">
Ixoreus



</doc>
<doc id="1680699" url="https://pl.wikipedia.org/wiki?curid=1680699" title="Zoothera naevia">
Zoothera naevia



</doc>
<doc id="1680700" url="https://pl.wikipedia.org/wiki?curid=1680700" title="Catharus guttatus">
Catharus guttatus



</doc>
<doc id="1680701" url="https://pl.wikipedia.org/wiki?curid=1680701" title="Turdus torquatus">
Turdus torquatus



</doc>
<doc id="1680702" url="https://pl.wikipedia.org/wiki?curid=1680702" title="Turdus naumanni">
Turdus naumanni



</doc>
<doc id="1680703" url="https://pl.wikipedia.org/wiki?curid=1680703" title="Turdus iliacus">
Turdus iliacus



</doc>
<doc id="1680704" url="https://pl.wikipedia.org/wiki?curid=1680704" title="Turdus mupinensis">
Turdus mupinensis



</doc>
<doc id="1680706" url="https://pl.wikipedia.org/wiki?curid=1680706" title="Codex Alera">
Codex Alera

Codex Alera – seria książek fantasy autorstwa Jima Butchera. Składa się z 6 tomów (premiera ostatniej książki w grudniu 2009), nieprzetłumaczonych dotąd na język polski.
Podczas spotkania Comic-Con w San Diego w roku 2008 Jim Butcher, odpowiadając na pytania fanów, powiedział, że seria "Kodeks Alery" powstała jako efekt kłótni i zakładu zawartego na jednym z forów, na których był aktywny. Tematem tego sporu była wyższość talentu autora, który może wydać dowolną książkę bez względu na jakość fabuły, przeciwko fabule, którą każdy może napisać i wydać bez względu na talent. Przyjmując zakład Jim Butcher miał połączyć świat z książki "The Lost Legion" H. Warnera Munna i świat pokemonów.
Opis fabuły.
Seria opisuje losy młodego chłopca o imieniu Tavi, który żyje w imperium Alery, w świecie zwanym Carną. Każdy mieszkaniec Alery, bez względu na status społeczny i zawód, z wyjątkiem Taviego, jest w stanie kontrolować w pewnym zakresie duchy natury zwane furiami (ang. "furies").
Akcja książek dzieje się w fikcyjnym imperium wzorowanym na późnym imperium rzymskim, gdzie władca (ang. "First Lord") musi przeciwstawiać się wewnętrznym walkom arystokracji obecnie dekadenckiego imperium oraz utrzymywać się u władzy poprzez samą moc i siłę woli. Tavi, uwięziony przez los pośrodku konfliktów, zarówno wewnątrz, jak i poza granicami imperium, musi użyć całej swojej inteligencji, aby ocalić Alerę.
Sam autor opisuje świat Alery jako miejsce, gdzie trafiło wiele różnych rzeczy z różnych światów na przestrzeni czasów niczym zrzutnia dla Trójkąta Bermudzkiego
, tylko na skalę kosmiczną: Aleranie z czasów imperium rzymskiego czy też rasa Vord, będąca konstruktem bliżej nieokreślonej inteligentnej rasy, wysłanej w celu terraformacji planet pod potrzeby swoich stwórców.
Rasy.
W świecie książek występuje pięć ras/ludów:
System magiczny.
Magia w "Codex Alera" jest określana mianem „furiodzieła” (ang. "furycrafting") i traktowana jako dziedzina rzemiosła. Każdy Aleranin posiada talent do kierowania furiami przynajmniej jednego rodzaju, który ujawnia się w pewnym momencie ich życia. Mogą również posiadać mniejsze zdolności w innych żywiołach.
Większość czynności z wykorzystaniem furii wymaga tzw. manifestacji, czyli nawiązania bezpośredniego kontaktu z siłą i nadania jej kształtu. Podczas gdy mieszkańcy wsi posiadają furie przypominające formą postacie ludzkie lub zwierzęce i nadają im imiona, obywatele miast podchodzą do tego niechętnie, wywołując furie pozbawione określonego wyglądu.
Woda.
Kontrola wody umożliwia m.in.:
Wododzieło jest możliwe tylko przy obecności wody w otoczeniu i zakłócane przez ogień. Osoby posiadające zdolności w wodzie, ale nie w metalu, można obezwładnić przy pomocy ataku na ich uczucia.
W oddziałach wojskowych osoby panujące nad wodą pracują przede wszystkim jako Uzdrowiciele (ang. "Healers").
Ziemia.
Osoby z talentem w kontroli furii ziemi (ziemiodzielnicy) potrafią m.in.:
Wykorzystanie furii ziemnych może zostać uniemożliwione poprzez zerwanie kontaktu z ziemią, np. poprzez zawieszenie w powietrzu.
Siła fizyczna dawana przez ziemiodzieło jest wykorzystywana w oddziałach wojskowych w starciu bezpośrednim oraz w strzelaniu z łuku, w oddziałach "rycerzy Terra". Takie jednostki mogą również brać udział w budowie fortyfikacji, mostów oraz budynków wojskowych, jako Inżynierowie.
Drewno.
Panowanie nad drewnem pozwala na:
Drzewodzieło wymaga obecności materiału roślinnego w otoczeniu i jest utrudniane przez kontakt z metalem.
Kontrola drewna przydaje się szczególnie do zaginania potężnych łuków oraz zwiększanie celności strzał przez "rycerzy Flora".
Ogień.
Kontrola ognia umożliwia:
Wywoływanie ognia wymaga suchego otoczenia i może zostać powstrzymane poprzez stały napływ wody.
Najsilniejsi ogniodzielnicy potrafią atakować wrogów kulami i ścianami ognia oraz manifestowanymi furiami jako oddziały "rycerzy Ignis". Mogą również przekazywać sygnały świetlne, wykorzystywane do koordynacji działań.
Powietrze.
Wykorzystywanie furii powietrza (wiatrodzieło) pozwala na:
Panowanie nad tymi furiami jest najsilniejsze na wolnym powietrzu. Zakłóca je otoczenie przez ziemię lub skały. Jest również uniemożliwiane przez obecność soli lub słonej wody.
W oddziałach wojskowych wyszkoleni lotnicy tworzą oddziały "rycerzy Aeris".
Metal.
Panowanie nad furiami metalu daje możliwość:
Metalodzieło wymaga obecności przedmiotu wykonanego z metalu. Może zostać zakłócone przez obecność drewna.
Osoby kontrolujące metal są przydatne głównie w walce bezpośredniej. Tworzą oni oddziały "rycerzy Ferrous".

</doc>
<doc id="1680707" url="https://pl.wikipedia.org/wiki?curid=1680707" title="Boletus queletii">
Boletus queletii



</doc>
<doc id="1680708" url="https://pl.wikipedia.org/wiki?curid=1680708" title="Lokomotiw Kaługa">
Lokomotiw Kaługa

Lokomotiw Kaługa (ros. Футбольный клуб «Локомотив» Калуга, "Futbolnyj Kłub "Łokomotiw" Kaługa") - rosyjski klub piłkarski z siedzibą w Kaługie.
Historia.
Chronologia nazw:
Piłkarska drużyna Lokomotiw została założona w mieście Kaługa w 1936.
W 1965 zespół debiutował w Klasie B, rosyjskiej strefie 1 Mistrzostw ZSRR. W 1966 zajął pierwsze miejsce w grupie oraz w turnieju finałowym i awansował do Drugiej Grupy A, podgrupy 2.
W 1970 po kolejnej reorganizacji systemu lig spadł do Drugiej Ligi, strefy 2, w której występował do 1982. Po sezonie 1982 klub został rozformowany a jego miejsce zajął klub Zaria Kaługa.
Dopiero w 1996 pod nazwą Smiena-PRMZ Kaługa został odrodzony i startował w Mistrzostwach Rosji spośród drużyn kultury fizycznej. PRMZ oznacza Kolejowy Remontowo-Mechaniczny Zakład (ros. ПРМЗ - путевой ремонтно-механический завод).
W następnym 1997 przywrócił nazwę Lokomotiw Kaługa i debiutował w Drugiej Dywizji, strefie Centralnej Mistrzostw Rosji, w której występował do 2006. Jednak w następnym sezonie zrezygnował z dalszych występów i został pozbawiony statusu klubu profesjonalnego.
Obecnie występuje w mistrzostwach miasta.

</doc>
<doc id="1680710" url="https://pl.wikipedia.org/wiki?curid=1680710" title="Heteroxenicus stellatus">
Heteroxenicus stellatus



</doc>
<doc id="1680711" url="https://pl.wikipedia.org/wiki?curid=1680711" title="Nad Prosną">
Nad Prosną

Nad Prosną – polska piosenka skomponowana w 1964 do słów Jeremiego Przybory z muzyką Jerzego Wasowskiego. 
Premiera piosenki miała miejsce 26 września 1964 w Telewizji Polskiej w "Wieczorze XIII" Kabaretu Starszych Panów zatytułowanym "Przerwa w podróży".

</doc>
<doc id="1680722" url="https://pl.wikipedia.org/wiki?curid=1680722" title="Uda (miasto)">
Uda (miasto)

 – miasto w Japonii, na wyspie Honsiu, w prefekturze Nara.
Położenie.
Miasto leży we wschodniej części prefektury na płaskowyżu Yamato otoczone zewsząd górami, graniczy z miastami:
oraz miasteczkami Soni, Yamazoe, Yoshino, Higashi-Yoshino.
Historia.
Uda jako miasto powstało 1 stycznia 2006 roku.

</doc>
<doc id="1680724" url="https://pl.wikipedia.org/wiki?curid=1680724" title="Gojō">
Gojō

 – miasto w Japonii, na wyspie Honsiu, w prefekturze Nara.
Położenie.
Miasto leży w zachodniej części prefektury, graniczy z miastami:
Historia.
Gojō otrzymało status miejski szczebla "-shi" (市) w dniu 15 października 1957 roku.

</doc>
<doc id="1680725" url="https://pl.wikipedia.org/wiki?curid=1680725" title="Oxford Advanced Learner’s Dictionary of Current English">
Oxford Advanced Learner’s Dictionary of Current English

Oxford Advanced Learner's Dictionary of Current English – słownik jednojęzyczny języka angielskiego pisany dla odbiorców niebędących ojczystymi użytkownikami języka.
Jest odmienny zarówno od słownika dwujęzycznego jak również jednojęzycznego słownika pisanego dla odbiorców posługujących się językiem angielskim od urodzenia czy przygotowywanego dla środowisk akademickich. Pierwszy słownik tego typu ukazał się w 1942 roku, a jego autorem był Albert Sydney Hornby. Współczesne wydania słownika są firmowane jego nazwiskiem, choć redagowane są przez zrzeszonych w fundacji naukowców z Oxford University. Słownik wydaje oficyna Oxford University Press. Wydawnictwo szacuje, że ze słownika korzysta 30 milionów użytkowników.
Istnieją podobne dzieła, wydane np. przez Macmillan Publishers, Longman, HarperCollins (Collins COBUILD Advanced Dictionary), Cambridge University Press.
Słownik dostarcza osobom uczącym się języka angielskiego informacji o znaczeniu słów i zwrotów, ich użyciu oraz wymowie. Pod uwagę brane są tylko znaczenia aktualne; nie podaje się również etymologii słów. Wszystkie definicje opracowane są przy pomocy metajęzyka składającego się z 3 tys. często używanych wyrazów, co czyni definicje przystępnymi dla uczących się. Znaczenia wyrazów obrazowane są przykładami zdań, ale nie dosłownymi cytatami z literatury pięknej.
Wydania i wznowienia.
Wydanie trzecie ukazało się na rynku polskim w 1981 we współpracy OUP i PWN.
Historia.
Pierwowzorem słownika była publikacja "Idiomatic and Syntactic Dictionary", która ukazała się w roku 1942 w Japonii. Podczas II wojny światowej trafiła do wydawnictwa Oxford University Press, gdzie stwierdzono, że będzie dobrym uzupełnieniem słownika oksfordzkiego. Pierwsze, japońskie wydanie było dziełem A. S. Hornby’ego, lektora języka angielskiego w małym koledżu w Japonii, który jeszcze przed publikacją słownika w japońskim wydawnictwie Kaitakusha wysłał kopię w maszynopisie do British Council do B. Ifora Evansa. Hornby wyjechał do pracy dla British Council do Iranu, tymczasem pierwodruk słownika dotarł do Humphreya S. Milforda, dyrektora Oxford University Press. Milford zrozumiał, że słownik może być doskonałym uzupełnieniem Oxford English Dictionary i podnieść renomę wydawnictwa. Grupy docelowej upatrywał w osobach używających języka angielskiego jako drugiego, dla których słownik oksfordzki był zbyt trudny. Z powodu trudności ze zdobyciem papieru podczas wojny, Milford zwrócił się do British Council o pomoc w tej sprawie. Słownik ukazał się w roku 1948.
Definicja wyrazu.
Definicja hasła w słowniku składa się z nazwy hasła, wymowy, podziału na sylaby, opisu znaczenia, ilustracji słownej, informacji gramatycznej, synonimów, uwag odnośnie do użycia, frazeologii, etymologii, ilustracji graficznych.

</doc>
<doc id="1680727" url="https://pl.wikipedia.org/wiki?curid=1680727" title="Advanced Learner's Dictionary">
Advanced Learner's Dictionary



</doc>
<doc id="1680729" url="https://pl.wikipedia.org/wiki?curid=1680729" title="Strajk (zespół muzyczny)">
Strajk (zespół muzyczny)

Strajk – polski zespół punkrockowy, założony w Płocku w 1990 pod nazwą Uśmiechnięta Kromka Chleba, przez basistę i wokalistę Konrada Wojdę, wokalistę i autora tekstów Roberta Wudarskiego oraz perkusistę Artura Lubińskiego, do których dołączył gitarzysta Paweł Hajnowski. W 1991 Roberta Wudarskiego zastąpił Mariusz Zalewski, który 2 maja 1993 popełnił samobójstwo. 28 sierpnia 1996 na skutek wypadku samochodowego zmarł w szpitalu Artur Lubiński. W 2000 po nagraniu pożegnalnego albumu "Siła w nas" zespół zakończył działalność (sam album został wydany 4 lata później). W 2007 Konrad Wojda reaktywował zespół.

</doc>
<doc id="1680730" url="https://pl.wikipedia.org/wiki?curid=1680730" title="Sinhaeng">
Sinhaeng

Sinhaeng (ur. 704, zm. 779) – koreański mistrz sŏn. Drugi mistrz sŏn w Korei, kontynuator linii przekazu Dharmy od mistrza Pŏmnanga do jednej z 9 górskich szkół sŏn – hŭiyang.
Życiorys.
Pochodził z rodziny Kim.
Praktykę buddyjską rozpoczął u mistrza vinayi Wŏnjonga. Przebywał w jego klasztorze przez 2 lata. 
Następnie udał się górę Hogŏ do klasztoru mistrza sŏn Pŏmnanga. Praktykował u niego przez 3 lata. Po jego śmierci udał się do Chin. Został uczniem chińskiego mistrza chan Dingzhou Zhizonga (?) (714–800) z "północnej szkoły stopniowego oświecenia".
Po powrocie do Korei prowadził nauczanie. Zmarł w swoim klasztorze Tangok. Dharmę przekazał Chunbŏmowi.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="1680731" url="https://pl.wikipedia.org/wiki?curid=1680731" title="Der schwarze Kanal">
Der schwarze Kanal

Der schwarze Kanal (pol. "Czarny Kanał") – cykliczny program publicystyczny emitowany w latach 1960–1989 przez Deutscher Fernsehfunk – telewizję publiczną Niemieckiej Republiki Demokratycznej. Program składał się z nagranych wyrywków audycji radiowych i telewizyjnych z Niemiec Zachodnich, opatrzonych komentarzem z perspektywy NRD.
Pierwsze wydanie programu wyemitowano 21 marca 1960, a jego gospodarzem był Karl-Eduard von Schnitzler. Nazwa programu jest grą słowną; w slangu niemieckich hydraulików termin "ein schwarzer Kanal" oznacza kanał odprowadzający ścieki. Nazwa i pomysł programu były reakcją na program zachodnioniemieckiej telewizji "Die rote Optik" (pol. "czerwony punkt widzenia"), który emitowany był w latach 1958–1960 i analizował propagandę telewizji wschodnioniemieckiej. Program przeznaczony był dla mieszkańców NRD, jednak jego twórcy liczyli, że będzie oglądany również w RFN.
W podzielonych Niemczech sygnał telewizji zachodnioniemieckiej (zwłaszcza ARD) docierał do większości terytorium NRD, poza okolicami Drezna i północno-wschodniej części kraju. Z tego powodu żartobliwie odczytywano skrót "ARD" jako "Außer Rügen und Dresden" (pol. "poza Rugią i Dreznem") a okolice Drezna nazywano ironicznie "Tal der Ahnungslosen" (pol. "Doliną Niewiedzących"). Z politycznego i praktycznego punktu widzenia zagłuszanie sygnału telewizji zachodnioniemieckiej byłoby trudne i naraziłoby rząd NRD na międzynarodowe szykany.
Program "Der schwarze Kanal" emitowany był w poniedziałkowe wieczory o godz. 21.30, zazwyczaj przed lub po atrakcyjnym filmie lub innym programie. Program miał oglądalność ok. 5 procent, choć dane te nie są dokładne. Ostatni program wyemitowano 30 października 1989, na 9 dni przed otwarciem granicy wewnątrzniemieckiej.

</doc>
<doc id="1680733" url="https://pl.wikipedia.org/wiki?curid=1680733" title="Sŏngak Hyŏngmi">
Sŏngak Hyŏngmi

Sŏngak Hyŏngmi (ur. 864, zm. 917) – koreański mistrz sŏn, kontynuator linii przekazu Dharmy od mistrza Wŏnjŏka Toŭia z jednej z 9 górskich szkół sŏn – kaji. Wprowadził do Korei nauki chińskiej szkoły chan – caodong.
Życiorys.
Pochodził z rodziny Choe.
Praktykę buddyjską rozpoczął u mistrza sŏn Pojo Ch’ejinga na górze Porim. 
W 891 r. udał się do Chin. Praktykował u mistrza chan ze szkoły caodong Yunju Daoyinga i otrzymał od niego przekaz Dharmy. Do Korei (Silla) powrócił w 905 r.
Prowadził nauczanie sŏnu w klasztorze Muwigap.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="1680734" url="https://pl.wikipedia.org/wiki?curid=1680734" title="Nay">
Nay

Zobacz też:

</doc>
<doc id="1680735" url="https://pl.wikipedia.org/wiki?curid=1680735" title="Nay-Bourdettes">
Nay-Bourdettes



</doc>
<doc id="1680736" url="https://pl.wikipedia.org/wiki?curid=1680736" title="Albert Sydney Hornby">
Albert Sydney Hornby

Albert Sydney (lub Sidney) Hornby (ur. 1898 w Chester, zm. 1978) – angielski językoznawca, leksykograf, pionier nauczania języka angielskiego jako obcego. Jest autorem Oxford Advanced Learner's Dictionary of Current English, pierwszego i dotąd rozwijanego słownika języka angielskiego dla użytkowników nienatywnych. 
Hornby ukończył fakultet języka i gramatyki angielskiej na University College London, po czym w r. 1924 wyjechał do Japonii nauczać języka angielskiego na uniwersytecie Oita. Współpracował z Haroldem E. Palmerem w dziedzinie słownictwa. Wspólnie opracowali metodę nauczania kolokacji (Palmer-Hornby approach). Wspólnie z E. V. Gatenbym i H. Wakefieldem opracował nowy typ słownika - jednojęzyczny słownik dla uczących się języka angielskiego i posługujących się nim jako obcym. Pierwsze wydanie ukazało się w Tokio pod tytułem "The Idiomatic and Syntactic English". Jeszcze przed publikacją słownika w japońskim wydawnictwie Kaitakusha Hornby wysłał kopię w maszynopisie do British Council do B. Ifora Evansa. Hornby wyjechał do pracy w British Council do Iranu, tymczasem pierwodruk słownika dotarł do Humphreya S. Milforda, dyrektora Oxford University Press, który wydał go w r. 1943. W roku 1963 założył fundację "A. S. Hornby Educational Trust,", która do dziś patronuje słownikowi i wspiera nauczanie języka angielskiego za granicą. 

</doc>
<doc id="1680737" url="https://pl.wikipedia.org/wiki?curid=1680737" title="Carlsberg Polska SA">
Carlsberg Polska SA



</doc>
<doc id="1680738" url="https://pl.wikipedia.org/wiki?curid=1680738" title="Albert Sidney Hornby">
Albert Sidney Hornby



</doc>
<doc id="1680739" url="https://pl.wikipedia.org/wiki?curid=1680739" title="A. S. Hornby">
A. S. Hornby



</doc>
<doc id="1680741" url="https://pl.wikipedia.org/wiki?curid=1680741" title="Teudebert II">
Teudebert II

Teudebert II (fr. "Thibert lub Théodebert") (ur. 586, zm. 612 w Chalon) – król Austrazji (595 - 612) syn i następca Childeberta II.
Po śmierci ojca w 595 roku otrzymał królestwo Austrazji wraz z miastami Poitiers, Tours, Vellay, Bordeaux i Châteaudun oraz Szampanię i Owernię. W początkowym okresie rządów znajdował się pod silnym wpływem swojej babki Brunhildy. Od 596 roku razem z młodszym bratem Teuderykiem II walczył ze swoim kuzynem Chlotarem II. Ten stan trwał do 599 roku, kiedy to wygnał swoją babkę Brunhildę, która musiała się schronić u jego brata. Wywołało to wojnę między braćmi. Teuderyk pokonał go w bitwie pod Sens. Po walkach czasowo sprzymierzyli się ze sobą ponownie przeciwko Chlotarowi II i pokonali go pod Dormelles (koło Montereau). W wyniku walk obydwaj bracia zajęli znaczną część Neustrii (600 – 604). Chlotar został zepchnięty do wąskiego terenu na północy Galii, a pozostałą część jego królestwa podzieli między sobą bracia. Po tych walkach jednak bracia ponownie zaczęli walczyć ze sobą. Teudebert został pokonany pod Etampes. Po pokonaniu brata Teuderyk dążący za namową babki do zjednoczenia królestwa ponownie rozpoczął walkę z Chlotarem. Jednakże Teudebert tym razem odmówił mu wsparcia w walce. Około 608 roku Teudebert poślubił Bilhildę. W 610 wybuchł między braćmi spór o Alzację. Bilhilda namówiła męża do porozumienia się z magnatami przeciw Brunhildzie i Teuderykowi. Po raz kolejny wybuchła wojna między braćmi. W tym samym roku Teudebert rozkazał zamordować swoją żonę Bilhildę i poślubił Teodechildis. Teudebert II ostatecznie w 612 roku został pokonany przez brata w bitwach pod Toul i Tolbiac. Schwytany po bitwie na rozkaz swej babki Brunhildy został zamknięty klasztornej wieży w Chalon i tam został ścięty wraz ze swym rocznym synem Meroweuszem.

</doc>
<doc id="1680744" url="https://pl.wikipedia.org/wiki?curid=1680744" title="Lymnocryptes">
Lymnocryptes



</doc>
<doc id="1680745" url="https://pl.wikipedia.org/wiki?curid=1680745" title="Abierto Mexicano TELCEL 2009 (mężczyźni)">
Abierto Mexicano TELCEL 2009 (mężczyźni)

Abierto Mexicano TELCEL 2009 – tenisowy turniej ATP rangi ATP World Tour 500 z cyklu Abierto Mexicano TELCEL rozgrywany w dniach 23–28 lutego 2009 roku w Acapulco na kortach ziemnych o puli nagród 1 226 500 dolarów amerykańskich.

</doc>
<doc id="1680749" url="https://pl.wikipedia.org/wiki?curid=1680749" title="Monastyr Bogdana">
Monastyr Bogdana

Monastyr Bogdana – prawosławny monastyr z cerkwią pod wezwaniem św. Mikołaja wzniesioną w 2. połowie XIV w. (ok. 1360 r.), znajdujący się w Radowcach w północnej Rumunii, na Bukowinie.
Cerkiew jest fundacją pierwszego hospodara mołdawskiego, Bogdana I, który miał swoją siedzibę w Radowcach. Wzniesiona przez niego (prawdopodobnie na miejscu starszej, drewnianej cerkiewki) świątynia stanowi nekropolię pierwszych hospodarów mołdawskich – pochowani tutaj zostali Bogdan I, Latco, Roman I, Stefan I, Bogdan (współrządca i brat Aleksandra Dobrego), a także Bogdan II (ojciec Stefana Wielkiego). Jest też najstarszą murowaną budowlą historycznej Mołdawii. W 2. połowie XV w. cerkiew została siedzibą biskupstwa.
Architektura cerkwi stanowi wyjątkowe połączenie wpływów zachodnich oraz architektury bizantyńskiej. Zbudowana jest na zachodnim planie bazylikowym (od wschodu zakończonym apsydą), co jest ewenementem w tym rejonie Rumunii, choć nie spełnia on tutaj swej roli związanej z oświetleniem kościoła (wysoki dach, małe okienka). Jednocześnie zachowany jest bizantyjski podział na nawę i przednawie. Połączenie tych części świątyni ze sobą jest jednak o wiele szersze, niż niewielkie tylko przejście spotykane w typowych cerkwiach mołdawskich, a jednocześnie podzielone są na nawę główną i nawy boczne; w górnych częściach posiadają nawet symulowane empory. Ściany zewnętrzne wzmocnione są przyporami.
Typowy dla mołdawskich cerkwi charakter posiada już przedsionek, dobudowany w 1559 r. z fundacji hospodara Aleksandra Lăpuşneanu. Z tego okresu pochodzi również kamieniarka obramowań okien i drzwi cerkwi, wykonane w stylu gotyckim. W 1781 r. wzniesiono wolno stojącą dzwonnicę.
Wnętrze cerkwi ozdobione jest malowidłami pochodzącymi pierwotnie zapewne z czasów Stefana Wielkiego, tj. z 2. połowy XV w., które jednak poddawano restauracji i przeróbkom w XVI oraz XIX w. Fundacją Stefana Wielkiego są również płyty nagrobne na grobach hospodarskich ozdobione płaskorzeźbami o bogatej ornamentyce roślinnej.

</doc>
<doc id="1680751" url="https://pl.wikipedia.org/wiki?curid=1680751" title="Teuderyk II">
Teuderyk II

Teuderyk II (także Theuderich, Theoderic lub Theodoric; w fr. Thierry, ur. 587, zm. 613 w Metzu) – król Burgundii w latach 595–613 i Austrazji w latach 612–613, był drugim synem Childeberta II.
Życiorys.
Po śmierci ojca w 596 roku otrzymał królestwo Burgundii, ze stolicą w Orleanie, a jego starszy brat, Teudebert II otrzymał królestwo ojca, Austrazję ze stolicą w Metzu. Teuderyk panował również nad miastami Tuluza, Agen, Nantes, Angers, Saintes, Angoulême, Périgueux, Blois, Chartres i Le Mans. Podczas swej małoletności i w latach późniejszych panował z pomocą swej babki Brunhildy.
W 596 Chlotar II, król Neustrii i Fredegunda, jego matka, zajęli Paryż, który miał być dziedziną wspólną. Fredegunda, a następnie jej syn, wysłali siły do Laffaux i pokonali armie Teudeberta i Teuderyka.
W 599 roku Brunhilda została wygnana z Austrazji przez Teudeberta i musiała się ukrywać. Została znaleziona w pobliżu Arcis w Szampanii. Teuderyk przywitał ją z szacunkiem i pod jej wpływem zdecydował się na wojnę z bratem. Teuderyk pokonał Teudeberta pod Sens. Po bitwie Teuderyk w obawie, by nie zaczął spiskować przeciw niemu Chlotar, ponownie zawarł sojusz z bratem. Wznowili więc walki z Neustrią, a w 600 roku pokonali Chlotara na Dormelles (koło Montereau) na Orvanne. Ziemie między Sekwana i Olzą zostały podzielone między Teudeberta i Teudoryka. Teuderyk otrzymał terytoria pomiędzy Sekwaną i Loarą wzdłuż bretońskiej granicy. Prowadzili również kampanię w Gaskonii, podporządkowując sobie miejscową ludność i ustanawiając Genialisa księciem. Chlotarowi pozostał zaledwie skrawek północnej Galii.
W tym czasie bracia ponownie zaczęli walczyć między sobą. Teuderyk pokonał Teudeberta w bitwie pod Etampes. W międzyczasie Chlotar polecił swemu synowi Meroweuszowi wraz ze swym majordomusem Landrykiem (605) najechać na królestwo Teuderyka. Teuderyk razem ze swym majordomusem Berthoaldem zmierzył się z nimi pod Étampes. Teuderyk zwrócił się o pomoc do Teudeberta, ale ten odmówił mu pomocy. Teuderyk wygrał, ale Berthoald został zabity. Następny majordomus Protadius, jeden ze sprzymierzeńców Brunhildy, zachęcał go do wojny z Austrazją. W 610 roku w wyniku konfliktu z bratem stracił Alzację, Saintois, Turgowię i Szampanię na jego rzecz. Następnie został pokonany w okolicach Jury przez plemiona germańskie. W następnym roku pokonał Teudoryka w bitwie pod Toul (611), a rok później pod Tolbiac (612). Po ostatniej bitwie pojmał uciekającego Teudeberta i oddał go po odebraniu insygniów ich babce Brunhildzie, która kazała go umieścić w klasztorze. Brunhilda prawdopodobnie rozkazała zamordować Teudeberta (wraz z jego synem Meroweuszem), aby usunąć wszelkie zagrożenie dla władzy Teudoryka w obu krajach. Teuderyk zmarł na dyzenterię w stolicy Austrazji, Metzu w czasie przygotowywania kampanii przeciw Chlotarowi. Stało się to w 613 roku. Jego następcą został jego syn Sigebert II.
Rodzina.
Poślubił Ermenbergę, córkę wizygockiego króla Witeryka w Chalon w 606, jednak w już następnym roku (607), na wieść o sojuszu Chlotara, Teudeberta, Witeryka i króla Lombardii, Agilulfa, którzy spiskowali przeciw niemu odesłał córkę do Witeryka. Nie posiadając legalnego potomstwa ogłosił swego nieślubnego syna Sigberta następcą tronu. Teuderyk miał czterech znanych synów z nieznanymi kochankami:

</doc>
<doc id="1680753" url="https://pl.wikipedia.org/wiki?curid=1680753" title="Święty Switbert">
Święty Switbert



</doc>
<doc id="1680757" url="https://pl.wikipedia.org/wiki?curid=1680757" title="Eupsychiusz z Cezarei">
Eupsychiusz z Cezarei

Eupsychiusz z Cezarei (zm. 362) – święty katolicki, męczennik.
Pochodzący ze szlachetnego rodu mieszkaniec Cezarei Kapadockiej. Zabili go poganie w odwecie za zniszczenie przez jego ludzi świątyni bogini Fortuny.
Jego wspomnienie liturgiczne obchodzone jest 9 kwietnia.
Nie należ mylić go z innym świętym z Cezarei (zm. ok. 130), którego Kościół wspomina 7 września.

</doc>
<doc id="1680760" url="https://pl.wikipedia.org/wiki?curid=1680760" title="Pustelnia">
Pustelnia



</doc>
<doc id="1680761" url="https://pl.wikipedia.org/wiki?curid=1680761" title="Karl Jindrak">
Karl Jindrak

Karl Jindrak (ur. 10 grudnia 1972 w Wiedniu) – austriacki tenisista stołowy, mistrz Europy.
Największym jego osiągnięciem jest złoty medal mistrzostw Europy zdobyty w Danii w 2005 roku w grze podwójnej (razem z Wernerem Schlagerem). Ponadto na tych samych zawodach zdobył srebro w turnieju drużynowym. Na wcześniejszych mistrzostwach trzykrotnie zdobywał brąz w grze podwójnej. Trzykrotnie startował w igrzyskach olimpijskich (w 2000 roku w Sydney osiągnął ćwierćfinał w grze podwójnej). Wprawdzie nie zdobył medalu w mistrzostwach świata, ale trzykrotnie (1997, 1999, 2003) grał w ćwierćfinale gry podwójnej, w 2001 roku w Osace w turnieju drużynowym zajął z kolegami 5. miejsce, a trzy lata później w Katarze szóste.

</doc>
<doc id="1680762" url="https://pl.wikipedia.org/wiki?curid=1680762" title="Droga wojewódzka">
Droga wojewódzka

Droga wojewódzka (w skrócie DW) – jedna z czterech kategorii dróg publicznych w Polsce, stanowiąca własność właściwego samorządu województwa.
Do dróg wojewódzkich zalicza się drogi stanowiące połączenia między miastami, mające znaczenie dla województwa i drogi o znaczeniu obronnym niezaliczone do dróg krajowych. Zaliczenie do kategorii dróg wojewódzkich oraz ustalenie ich przebiegu następuje w drodze uchwały sejmiku województwa.
Na drogach wojewódzkich ruchem zarządza marszałek województwa, z wyjątkiem dróg położonych w miastach na prawach powiatu, gdzie zarządza nimi prezydent miasta. Sejmiki wszystkich województw powołały własne jednostki organizacyjne – zarządy dróg wojewódzkich, wykonujące obowiązki zarządcy dróg wojewódzkich na terenie danego województwa.
Drogom wojewódzkim w Polsce nadaje się jedną z dwóch możliwych klas: GP lub G.
Numerację dróg wojewódzkich prowadzi GDDKiA. Drogi wojewódzkie oznacza się trzycyfrowym numerem drogi na żółtym tle. Drogowskazy wskazujące na drogi wojewódzkie mają zielone tło.
Najdłuższą drogą wojewódzką jest droga nr 835 (220 km), najkrótszą – droga nr 219 (55 m).

</doc>
<doc id="1680765" url="https://pl.wikipedia.org/wiki?curid=1680765" title="Błękitny maruder">
Błękitny maruder

Błękitni maruderzy – gwiazdy, które są znacznie gorętsze i bardziej błękitne, niż inne gwiazdy gromady o tej samej jasności, przez co wydają się znacznie młodsze.
Błękitni maruderzy znajdują się w innej części diagramu Hertzsprunga-Russella niż pobliskie, powstałe w zbliżonym czasie, gwiazdy. Ich istnienie wydaje się być niezgodne z teorią ewolucji gwiazd, ponieważ gwiazdy w gromadzie, które powstały mniej więcej w tym samym czasie, powinny tworzyć specyficzny bardzo wąski, dobrze określony pas, z pozycją gwiazdy w tym pasie zależną od jej masy. Błękitni maruderzy znajdują się poza tym pasem i wyglądają jak gwiazdy znacznie młodsze. Gwiazdy te po raz pierwszy zaobserwował Allan Sandage w 1953 roku w gromadzie Messier 3. 
Błękitni maruderzy powstają zazwyczaj w układach podwójnych. Ich „długoletniość” tłumaczona jest tym, że w trakcie swojego życia ściągają one zewnętrzną otoczkę gazową z ich kompana, pozyskując w ten sposób dodatkowy materiał do fuzji jądrowej i „spowalniając” swoją ewolucję.
Gwiazdy tego typu zostały także odkryte w centrum Galaktyki. Najjaśniejszym błękitnym maruderem na ziemskim niebie jest theta Carinae w gromadzie IC 2602.

</doc>
<doc id="1680766" url="https://pl.wikipedia.org/wiki?curid=1680766" title="Święta Berta">
Święta Berta



</doc>
<doc id="1680768" url="https://pl.wikipedia.org/wiki?curid=1680768" title="Zenon Wiktorczyk">
Zenon Wiktorczyk

Zenon Bolesław Wiktorczyk (ur. 17 lipca 1918 w Stanisławowie, zm. 27 marca 1997 w Warszawie) – polski aktor estradowy, reżyser teatralny, satyryk, konferansjer, dziennikarz, porucznik Armii Krajowej, uczestnik kampanii wrześniowej, powstaniec warszawski.
Życiorys.
Był synem Tadeusza. Przed wojną rozpoczął studia medyczne.
Żołnierz kampanii wrześniowej 1939, oficer Armii Krajowej, uczestnik powstania warszawskiego, dowódca kompanii w batalionie Bełt. Więziony w obozach jenieckich w Łambinowicach, Sandbostel i Lubece. W 1945 wraz z kolegami z oflagu założył w Lubece teatr rewiowy.
W 1946 powrócił do kraju i zamieszkał w Katowicach. Parał się dziennikarstwem, pisał recenzje teatralne, występował w audycjach radiowych. W 1949 przeniósł się do Warszawy i związał się z radiem, które przyniosło mu wielką popularność. W 1954 ukończył studia polonistyczne.
Był założycielem warszawskiego Teatru Buffo, "Kabaretu Szpak", członkiem radiowego "Studia Piosenki Zespołu Dziewiątka" i "Teatrzyku V klepki". Znany przede wszystkim jako współtwórca i gospodarz audycji radiowej "Podwieczorek przy mikrofonie", którą prowadził przez ponad trzy dekady.
W latach 1950–1983 pełnił funkcje kierownicze w Polskim Radiu w Warszawie. W latach 1950–1968 kierował Redakcją Humoru i Satyry, a w latach 1973–1983 Redakcją Rozrywki. Był także wieloletnim działaczem ZASP-u, m.in. przewodniczącym Sekcji Estrady oraz członkiem Stowarzyszenia Pisarzy Polskich.
Zmarł 27 marca 1997 w Warszawie i został pochowany na cmentarzu Powązkowskim (kwatera 29-6-3).

</doc>
<doc id="1680770" url="https://pl.wikipedia.org/wiki?curid=1680770" title="Jakub Małecki">
Jakub Małecki

Jakub Małecki (ur. 25 czerwca 1982 w Kole) – polski pisarz, z wykształcenia ekonomista. Jest autorem powieści obyczajowych m.in. "Dygotu", "Rdzy", "Horyzontu" i "Święta ognia". Laureat Nagrody im. Cypriana Kamila Norwida za powieść "Święto ognia".
Życiorys.
W marcu 2007 roku zadebiutował opowiadaniem "Dłonie" na łamach magazynu „Science Fiction, Fantasy i Horror”. Kolejne krótkie teksty publikował w „Nowej Fantastyce”, „Magazynie Fantastycznym”, „Lśnieniu”, „Chimerze”, „Miesięczniku Znak”, „Magazynie Pocisk”, „Przekroju” i „Piśmie” oraz wielu antologiach i zbiorach opowiadań.
W 2008 nakładem wydawnictwa Red Horse ukazały się dwie pierwsze książki Jakuba Małeckiego: "Błędy", zbiór pięciu opowiadań i tytułowej mikropowieści, tworzące razem fabularną całość, a także powieść "Przemytnik cudu".
W latach 2009–2013 wydał trzy powieści (m.in. "Dżozefa") i zbiór opowiadań w wydawnictwach W.A.B. i Powergraph.
W 2015 premierę miała powieść "Dygot". Od tego czasu współpracuje z wydawnictwem SQN.
Fragment opowiadania "Żaglowce i samoloty" znalazło się w podręczniku do języka polskiego dla szkół średnich z 2020.
W planach są dwie ekranizacje twórczości Jakuba Małeckiego: na podstawie "Horyzontu" powstanie film w reżyserii Bodo Koxa, a "Święto ognia" wyreżyseruje Kinga Dębska.
Wyróżnienia.
Opowiadanie "Za godzinę powinna tu być" ze zbioru "Zaksięgowani" zostało nominowane do Nagrody im. Janusza A. Zajdla za rok 2009.
W 2011 roku Małecki otrzymał Śląkfę w kategorii Twórca Roku, a za powieść "Dżozef" uzyskał drugą nominację do Nagrody im. Janusza A. Zajdla.
27 stycznia 2016 za przekład "Listów niezapomnianych" na język polski otrzymał Nagrodę za tłumaczenie Książki Miesiąca (maj) w kategorii „epistolografia”, przyznawaną przez Magazyn Literacki „Książki”.
W tym samym roku został laureatem Nagrody Literackiej im. Jerzego Żuławskiego (Złote Wyróżnienie) za powieść "Dygot", która była również nominowana do Literackiej Nagrody Europy Środkowej „Angelus” i Poznańskiej Nagrody Literackiej (Stypendium im. Stanisława Barańczaka).
21 lutego 2017 został laureatem stypendium Młoda Polska przyznawanego przez Ministerstwo Kultury i Dziedzictwa Narodowego. W tym samym roku otrzymał nominację do Nagrody Literackiej „Nike” za "Ślady""," zbiór opowiadań powiązanych ze sobą fabularnie.
Powieść "Horyzont" została uznana Książką Roku 2019 przez Magazyn Literacki „Książki” oraz otrzymała nominację w Plebiscycie Bestsellery Empiku w kategorii Odkrycie Roku 2019.
5 marca 2020 "Ślady" przyniosły mu wygraną w plebiscycie „Czytający Petersburg” organizowanym przez Centralną Miejską Bibliotekę Publiczną im. Władimira Majakowskiego w Petersburgu w kategorii „najlepszy zagraniczny pisarz, którego książki nie zostały wydane w przekładzie na język rosyjski”.
1 kwietnia tego samego roku został laureatem Stypendium im. Albrechta Lemppa przyznawanego przez Fundację Współpracy Polsko-Niemieckiej, Instytut Książki i Literarisches Colloquium Berlin.
27 grudnia 2020 tłumaczenie powieści "Rdza" na język niderlandzki znalazło się na pierwszym miejscu rankingu najlepszych książek polecanych przez księgarzy, przygotowanego przez holenderski portal Blendle.
28 czerwca 2021 audiobook na podstawie "Saturnina" otrzymał Srebro w Nagrodzie Best Audio Empik Go w kategorii Najlepszy Audiobook Lektorski: Epicko.
12 marca 2022 "Święto ognia" wygrało Plebiscyt Książka Roku Lubimyczytac.pl w kategorii Literatura piękna. Pisarz był również sześciokrotnie nominowany za: "Dygot" (2015), "Ślady" (2016), "Rdza" (2017), "Nikt nie idzie" (2018), "Horyzont" (2019) oraz "Saturnin" (2020).
W tym samym roku tłumaczenie "Dygotu" na język rosyjski zostało nominowane do Yasnaya Polyana Literary Award przyznawanej przez Muzeum Lwa Tołstoja, a "Święto ognia" zostało uhonorowane Nagrodą im. Cypriana Kamila Norwida.
Twórczość literacka.
Przekłady na języki obce.
Książki Jakuba Małeckiego mają zostać przełożone również na języki: fiński i hebrajski.

</doc>
<doc id="1680771" url="https://pl.wikipedia.org/wiki?curid=1680771" title="Riser">
Riser

Riser – system rur używanych do połączenia wylotu głowicy przeciwerupcyjnej (BOP) znajdującej się na dnie zbiornika wodnego z platformą wiertniczą lub statkiem wiertniczym. Ma on na celu zamknięcie obiegu płuczki wiertniczej oraz służy do prowadzenia głównego przewodu wiertniczego. Bez risera płuczka osiadałaby na dnie akwenu prowadząc do zanieczyszczenia środowiska. Aby zrekompensować wszelkie ruchy pionowe (wywołane np. falami) lub poziome (np. wiatr) jednostki pływającej wyposażony jest w specjalne złącza teleskopowe lub przegubowe.
Riser można określić jako przedłużenie na powierzchnię otworu wiertniczego.
Modelowanie riserów badał m.in. polski inżynier Łukasz Drąg.

</doc>
<doc id="1680775" url="https://pl.wikipedia.org/wiki?curid=1680775" title="Chlotar III">
Chlotar III

Chlotar III (652-673) – najstarszy syn Chlodwiga II, króla Neustrii i Burgundii oraz jego żony królowej Batyldy. Gdy Chlodwig II zmarł w roku 658, regencję w imieniu małoletniego Chlotara objęła jego matka.
Paweł Diakon w "Historii Longobardów" wspomina, że we wczesnych latach 60. armia frankijska najechała Prowansję, a następnie Włochy. Najeźdźcy dotarli do obozu króla Longobardów, Grimoalda, w Rivoli niedaleko Asti. Grimoald udawał, że ucieka, Frankowie zaś splądrowali obóz i świętowali. Po północy Grimoald jednak niespodziewanie zaatakował i przegnał oddziały frankijskie z powrotem do Neustrii.
Żywot św. Eligiusza, spisany wkrótce po śmierci Chlotara, zawiera informację, że w 661 zaraza zmniejszyła liczbę ludności największych miast Francji. W tym samym czasie odnotowano podobną zarazę na Wyspach Brytyjskich ok. roku 664.
W roku 661 wojska Chlotara III obaliły uzurpatora Austrazji, Childeberta Adoptowanego. W roku 662 na tronie Austrazji osadzony został brat Chlotara III, Childeryk II (przebieg i chronologia tych wydarzeń są jednak sporne).
W roku 658, po śmierci majordoma Erchinoalda, rada Franków wybrała na jego miejsce Ebroina. Biorąc pod uwagę, że według Liber Historiae Francorum Chlotar panował cztery lata istnieje możliwość, że uzyskał pełnię władzy po uznaniu go za dorosłego w roku 669.
Chlothar zmarł na wiosnę 673 roku. Został pochowany w bazylice Saint Denis. Tron po nim przejął jego brat, Teuderyk III.
Chlotar III zaliczany jest do tzw. gnuśnych królów.

</doc>
<doc id="1680777" url="https://pl.wikipedia.org/wiki?curid=1680777" title="4/3">
4/3



</doc>
<doc id="1680780" url="https://pl.wikipedia.org/wiki?curid=1680780" title="Actus tragicus">
Actus tragicus



</doc>
<doc id="1680781" url="https://pl.wikipedia.org/wiki?curid=1680781" title="Michel Breuer">
Michel Breuer

Michel Breuer (ur. 25 maja 1980 w Goudzie) – holenderski piłkarz występujący na pozycji obrońcy.
Kariera klubowa.
Breuer zawodową karierę rozpoczynał w 1998 roku w Excelsiorze. W debiutanckim sezonie zajął z nim szóste miejsce w rozgrywkach Eerste Divisie. Podczas rozgrywek 1999/2000 Excelsior w końcowej tabeli uplasował się na czwartej pozycji, a w sezonie 2000/2001 zajął w drugiej lidze drugie miejsce. Tę samą pozycję klub zajął podczas sezonu 2001/2002, jednak wówczas dzięki wygraniu baraży awansował do Eredivisie. W najwyższej klasie rozgrywek w kraju Breuer zadebiutował 17 sierpnia 2002 roku podczas przegranego 0:2 spotkania z PSV Eindhoven. Sezon 2002/2003 Excelsior zakończył na siedemnastej lokacie i przez przegranie baraży spadł do Eerste Divisie. W drugiej lidze Breuer w 31 meczach zdobył osiem goli i był jednym z najlepszych strzelców swojego zespołu.
Latem 2004 roku Breuer podpisał kontrakt z SC Heerenveen. Ligowy debiut w barwach nowej drużyny zanotował 3 października podczas zwycięskiego 1:0 pojedynku z ADO Den Haag. 7 maja 2005 roku holenderski obrońca strzelił oba gole dla swojego zespołu w zremisowanym 2:2 meczu przeciwko Willem II Tilburg, a 22 maja zdobył zwycięską bramkę na 2:1 w pojedynku z NEC Nijmegen. W debiutanckim sezonie Breuer wystąpił w 20 spotkaniach Eredivisie, a Heerenveen uplasowało się w końcowej tabeli na piątej pozycji. W sezonie 2005/2006 Holender już na stałe wywalczył sobie miejsce w podstawowej jedenastce "Dumy Fryzji" i zanotował w lidze 30 występów. W sezonie 2006/2007 Heerenveen zakończyło ligowe rozgrywki na piątej pozycji, tę samą lokatę zajęło również w sezonie 2007/2008. Od początku rozgrywek 2008/2009 holenderski gracz w linii obrony swojego sezonu występował najczęściej z takimi zawodnikami jak Kristian Bak Nielsen, Michael Dingsdag, Goran Popow oraz Calvin Jong-a-Pin. Zawodnikiem Heerenveen był do 2012 roku.
Następnie występował w NEC Nijmegen, a także w Sparcie Rotterdam, w barwach której w 2018 roku zakończył karierę.
W Eredivisie rozegrał 343 spotkania i zdobył 12 bramek.

</doc>
<doc id="1680783" url="https://pl.wikipedia.org/wiki?curid=1680783" title="Giorgi Kaczeiszwili">
Giorgi Kaczeiszwili

Giorgi Kaczeiszwili (ur. 10 lutego 1977) – gruziński szachista, arcymistrz od 1997 roku.
Kariera szachowa.
Na arenie międzynarodowej zaczął występować po rozpadzie Związku Radzieckiego. Kilkukrotnie reprezentował swój kraj na mistrzostwach świata i Europy w różnych kategoriach wiekowych, największy sukces odnosząc w 1994 r. w Szeged, gdzie zdobył brązowy medal mistrzostw świata juniorów do 18 lat.
W drugiej połowie lat 90. awansował do ścisłej czołówki gruzińskich szachistów. Jest dwukrotnym indywidualnym mistrzem kraju (1997, 2006), a w 2000 r. zdobył tytuł wicemistrzowski. Wielokrotnie reprezentował narodowe barwy na najważniejszych rozgrywkach drużynowych: trzykrotnie na olimpiadzie (2000, 2004, 2006) oraz pięciokrotnie na drużynowych mistrzostwach Europy (1992, 1997, 1999, 2001, 2003), na których zdobył 4 medale, brązowy wraz z drużyną (2003) oraz trzykrotnie za wyniki indywidualne. W 2004 r. wystąpił w rozegranym w Trypolisie pucharowym turnieju o mistrzostwo świata, w I rundzie przegrywając z Vasiliosem Kotroniasem.
Do innych jego sukcesów w turniejach międzynarodowych należą:
Najwyższy ranking w dotychczasowej karierze osiągnął 1 kwietnia 2009 r., z wynikiem 2613 punktów zajmował wówczas 4. miejsce wśród gruzińskich szachistów.

</doc>
<doc id="1680790" url="https://pl.wikipedia.org/wiki?curid=1680790" title="NB II">
NB II



</doc>
<doc id="1680791" url="https://pl.wikipedia.org/wiki?curid=1680791" title="Milano-San Remo 2008">
Milano-San Remo 2008



</doc>
<doc id="1680792" url="https://pl.wikipedia.org/wiki?curid=1680792" title="Aleksandër Pogaçe">
Aleksandër Pogaçe

Aleksandër Pogaçe (ur. 16 października 1941 w Fierze, zm. 16 marca 2016 w Gjirokastrze) – albański aktor. 
Życiorys.
Syn aktora Nestora Pogaçe. W 1964 ukończył szkołę aktorską im. Aleksandra Moisiu przy Teatrze Ludowym w Tiranie. Po studiach rozpoczął pracę w Teatrze Petro Marko we Wlorze. W filmie fabularnym zadebiutował w 1980 drugoplanową rolą w filmie "Plumba Perandorit". Zagrał potem w 9 filmach, w dwóch z nich były to role główne.

</doc>
<doc id="1680793" url="https://pl.wikipedia.org/wiki?curid=1680793" title="Ford Focus C-Max">
Ford Focus C-Max



</doc>
<doc id="1680800" url="https://pl.wikipedia.org/wiki?curid=1680800" title="Patxi López">
Patxi López

Francisco Javier „Patxi” López Álvarez (ur. 4 października 1959 w Portugalete) – hiszpański i baskijski polityk, w latach 2009–2012 lehendakari, w 2016 przewodniczący Kongresu Deputowanych.
Życiorys.
Kształcił się w zakresie inżynierii przemysłowej na Uniwersytecie Kraju Basków, nie kończąc tych studiów. Od 1974 działał w socjalistycznej młodzieżówce Juventudes Socialistas, w latach 1985–1988 był sekretarzem generalnym jej baskijskiego oddziału. W 1977 został natomiast członkiem Socjalistycznej Partii Krajów Basków(PSE), regionalnej struktury PSOE. W 1986 uzyskał mandat posła do Kongresu Deputowanych III kadencji, który wykonywał do 1989.
Od 1991 był członkiem sekretariatu PSE, a także członkiem parlamentu Kraju Basków, w którym zasiadał do 2014. W latach 2002–2014 pełnił funkcję sekretarza generalnego swojego ugrupowania. Po wyborach regionalnych w marcu 2009 zawiązał koalicję z Partią Ludową, co pozwoliło odsunąć od władzy Nacjonalistyczną Partię Basków. Patxi López objął wówczas urząd prezydenta Kraju Basków (lehendakari), sprawując go do grudnia 2012. W 2012 został także sekretarzem PSOE ds. politycznych.
W wyborach w grudniu 2015 po raz drugi wszedł w skład Kongresu Deputowanych. W styczniu 2016 wybrany na przewodniczącego Kortezów Generalnych XI kadencji. W przedterminowych wyborach z czerwca 2016 zachował miejsce w parlamencie, w lipcu tegoż roku w głosowaniu na przewodniczącego Kongresu Deputowanych XII kadencji przegrał z Aną Pastor Julián. Również w wyborach z kwietnia 2019 i listopada 2019 był wybierany na deputowanego.

</doc>
<doc id="1680801" url="https://pl.wikipedia.org/wiki?curid=1680801" title="Synaita">
Synaita



</doc>
<doc id="1680802" url="https://pl.wikipedia.org/wiki?curid=1680802" title="Hugo z Rouen">
Hugo z Rouen

Hugo z Rouen, "Hugues de Rouen" (zm. 9 kwietnia 730) – święty katolicki, biskup Paryża.
Jego ojcem był Drogo, książę Szampanii i Burgundii. Święty Hugo od 718 roku opatem klasztoru Jumièges, a w 722 roku otrzymał sakrę biskupią i objął diecezję Rouen i Paryża, a w rok później został biskupem Bayeux i opatem Fontenelle w Saint-Wandrille-Rançon. Zrzekłszy się urzędów zamieszkał w klasztorze Jumièges, gdzie zmarł. Pochowany został w Katedrze Notre-Dame w Paryżu.
Jego wspomnienie liturgiczne obchodzone jest w "dies natalis" (9 kwietnia).

</doc>
<doc id="1680803" url="https://pl.wikipedia.org/wiki?curid=1680803" title="Hugo z Szampanii (biskup)">
Hugo z Szampanii (biskup)



</doc>
<doc id="1680805" url="https://pl.wikipedia.org/wiki?curid=1680805" title="Patxi Lopez">
Patxi Lopez



</doc>
<doc id="1680809" url="https://pl.wikipedia.org/wiki?curid=1680809" title="SM Tb 54T">
SM Tb 54T

SM Tb 54T – austro-węgierski torpedowiec z początku XX wieku i okresu I wojny światowej, piąta jednostka typu "Kaiman". Do 1913 roku nosił nazwę Wal, następnie oznaczenie 54T, a od roku 1917 sam numer 54 (skrót przed numerem SM Tb oznaczał "Seiner Majestät Torpedoboot" – torpedowiec Jego Cesarskiej Mości). Po I wojnie światowej służył w marynarce Królestwa SHS (późniejszej Jugosławii) jako T 12.
Budowa.
Stępkę pod budowę okrętu położono w stoczni Stabilimento Tecnico Triestino (STT) w Trieście 12 grudnia 1905 roku, kadłub wodowano 10 września 1906 roku, a okręt oddano do służby 15 czerwca 1907 roku (wraz z bliźniaczymi „Seehund” i „Delphin”). Początkowo nosił nazwę „Wal” ("wieloryb"), lecz od 1 stycznia 1914 roku zastąpiono ją przez alfanumeryczne oznaczenie 54 T (litera „T” oznaczała, że okręt zbudowano w Trieście). Rozkazem z 21 maja 1917 roku z oznaczeń torpedowców usunięto ostatnią literę i do końca wojny okręt nosił tylko numer 54.
Służba.
Okręt brał udział w I wojnie światowej, pełniąc głównie służbę patrolową i konwojową na Adriatyku. 20 września 1915 roku był nieskutecznie atakowany przez francuski okręt podwodny „Fresnel”.
Po wojnie okręt w ramach podziału floty Austro-Węgier przekazano wraz z trzema innymi Królestwu Serbów, Chorwatów i Słoweńców (SHS), gdzie służył pod oznaczeniem T 12. Został wycofany jako pierwszy w 1926 roku (publikacje na ogół podają, że cała czwórka została wycofana w latach 1927-1928).
Opis.
Okręt posiadał dwa kotły parowe typu Yarrow i jedną pionową czterocylindrową maszynę parową potrójnego rozprężania. Okręt uzbrojony był w cztery armaty kalibru 47 mm L/33 (po dwie na każdej z burt) oraz trzy wyrzutnie torped kalibru 450 mm. W 1915 roku uzbrojenie wzmocniono pojedynczym karabinem maszynowym Schwarzlose 8 mm.

</doc>
<doc id="1680810" url="https://pl.wikipedia.org/wiki?curid=1680810" title="Hombark Łapszański">
Hombark Łapszański

Hombark (825 m n.p.m., według niektórych źródeł 830 m), dla odróżnienia nazywany Hombarkiem Łapszańskim – jeden z najwyższych szczytów w Pieninach Spiskich. Znajduje się tuż w pobliżu Żaru, nie leży jednak w grani głównej, lecz w odległości około 250 m od niej, stanowiąc zwieńczenie krótkiego grzbietu odchodzącego od głównej grani na południe. Od południowej strony ma strome stoki (Pod Hombark), opadające do doliny potoku Żłóbki (dopływ Łapszanki). Jest całkowicie porośnięty lasem, sam wierzchołek jednak jest dość dobrym punktem widokowym na Tatry i Magurę Spiską. Nie prowadzi przez niego żaden szlak turystyczny, ale na północ od niego granią główną przebiega czerwony szlak grzbietem Pienin Spiskich. Po zachodniej stronie Hombarku znajduje się duża polana, tzw. polana Za Czarną Górą, a na niej dwa domy. Niegdyś były tutaj łąki i pola uprawne, obecnie użytkowane są już tylko jako pastwisko.
W okolicach Pienin liczne jest nazewnictwo niemieckie, według Józefa Nyki nazwa Hombark też nadana została najprawdopodobniej przez dawnych osadników niemieckich. W języku niemieckim "Hom" oznacza kopę, "Berg" szczyt lub brzeg. W południowo-wschodniej części Pienin Spiskich znajduje się jeszcze drugi szczyt o tej samej nazwie, Hombarkami miejscowa ludność nazywała też dawniej całe Pieniny Spiskie.

</doc>
<doc id="1680812" url="https://pl.wikipedia.org/wiki?curid=1680812" title="SM Tb 55T">
SM Tb 55T

SM Tb 55T – austro-węgierski torpedowiec z początku XX wieku i okresu I wojny światowej, szósta jednostka typu "Kaiman". Do 1913 roku nosił nazwę Seehund, następnie oznaczenie 55T, a od roku 1917 sam numer 55 (skrót przed numerem SM Tb oznaczał "Seiner Majestät Torpedoboot" – torpedowiec Jego Cesarskiej Mości).
Budowa.
Stępkę pod budowę okrętu położono w stoczni Stabilimento Tecnico Triestino (STT) 29 grudnia 1905 roku, kadłub wodowano 15 września 1906 roku, a torpedowiec oddano do służby 15 czerwca 1907 roku (wraz z bliźniaczymi „Wal” i „Delphin”). Początkowo nosił nazwę „Seehund” ("foka"), lecz od 1 stycznia 1914 roku zastąpiono ją przez alfanumeryczne oznaczenie 55T (litera „T” oznaczała, że okręt zbudowano w Trieście). Rozkazem z 21 maja 1917 roku z oznaczeń torpedowców usunięto ostatnią literę i do końca wojny nosił on tylko numer 55.
Służba.
Okręt brał udział w I wojnie światowej, pełniąc głównie służbę patrolową i konwojową na wodach Adriatyku. 17-18 czerwca 1915 roku brał udział w osłonie krążowników ostrzeliwujących włoskie wybrzeże w rejonie Rimini (z SMS „Sankt Georg” na czele). Na początku stycznia 1916 roku 55T brał udział w akcji stawiania min u północnych wybrzeży Włoch. 
Po wojnie okręt w ramach podziału floty Austro-Węgier przekazano Wielkiej Brytanii, która sprzedała go w 1920 roku włoskiej stoczni złomowej.
Opis.
Okręt posiadał dwa kotły parowe typu Yarrow i jedną pionową czterocylindrową maszynę parową potrójnego rozprężania. Okręt uzbrojony był w cztery armaty kalibru 47 mm L/33 (po dwie na każdej z burt) oraz trzy wyrzutnie torped kalibru 450 mm. W 1915 roku uzbrojenie wzmocniono pojedynczym karabinem maszynowym Schwarzlose 8 mm.

</doc>
<doc id="1680813" url="https://pl.wikipedia.org/wiki?curid=1680813" title="Cerkiew w Rypinie">
Cerkiew w Rypinie



</doc>
<doc id="1680814" url="https://pl.wikipedia.org/wiki?curid=1680814" title="Ty i Ja">
Ty i Ja

Ty i ja – miesięcznik wydawany przez Krajowe Wydawnictwo Czasopism RSW „Prasa”. Ukazywał się od maja 1960 do grudnia 1973 roku.
Redakcja mieściła się w Warszawie przy ul. Elektoralnej 13. Naczelnymi redaktorami byli kolejno Roman Juryś, Juliusz Garztecki, Maria Borowska i Teresa Kuczyńska. Miesięcznik drukowany był w drukarni „Prasa” przy ul. Okopowej 58/72, później druk przeniesiono do Prasowych Zakładów Graficznych RSW "Prasa" w Katowicach. Nakład nie został ujawniony a skład kolegium redakcyjnego nie był ujawniany w stopce redakcyjnej.
Koncepcję graficzną stworzył Roman Cieślewicz, bieżący układ graficzny był dziełem Bogdana i Elżbiety Żochowskich. Z miesięcznikiem współpracowali graficy polscy, m.in. Henryk Tomaszewski, Waldemar Świerzy i Julian Pałka, oraz fotograficy, m.in. Tadeusz Rolke.
Od roku 1974 miesięcznik „Ty i ja” został zastąpiony przez „Magazyn Rodzinny”, który ukazywał się do początku lat 90. XX wieku.
Stałymi pozycjami były:
Czasopismo wyróżniało się awangardowym układem graficznym. Przeznaczone było dla wyrobionego czytelnika. Wiele miejsca poświęcało literaturze i sztuce współczesnej.

</doc>
<doc id="1680815" url="https://pl.wikipedia.org/wiki?curid=1680815" title="SM Tb 56T">
SM Tb 56T

SM Tb 56T – austro-węgierski torpedowiec z początku XX wieku i okresu I wojny światowej, siódma jednostka typu "Kaiman". Do 1913 roku nosił nazwę Delphin, następnie oznaczenie 56T, a od roku 1917 sam numer 56 (skrót SM Tb oznaczał "Seiner Majestät Torpedoboot" – torpedowiec Jego Cesarskiej Mości).
Budowa.
Stępkę pod budowę okrętu położono w stoczni Stabilimento Tecnico Triestino (STT) 12 maja 1906 roku, kadłub wodowano 29 listopada tego roku, a okręt oddano do służby 15 czerwca 1907 roku (wraz z bliźniaczymi „Wal” i „Seehund”). Początkowo nosił nazwę „Delphin” ("delfin"), lecz od 1 stycznia 1914 roku zastąpiono ją przez alfanumeryczne oznaczenie 56T (litera „T” oznaczała, że okręt zbudowano w Trieście). Rozkazem z 21 maja 1917 roku z oznaczeń torpedowców usunięto ostatnią literę i do końca wojny nosił on tylko numer 56. 
Opis.
Okręt posiadał dwa kotły parowe typu Yarrow i jedną pionową czterocylindrową maszynę parową potrójnego rozprężania. Okręt uzbrojony był w cztery armaty kalibru 47 mm L/33 (po dwie na każdej z burt) oraz trzy wyrzutnie torped kalibru 450 mm. W 1915 roku uzbrojenie wzmocniono pojedynczym karabinem maszynowym Schwarzlose 8 mm.
Służba.
Okręt brał udział w I wojnie światowej. Pełnił m.in. służbę patrolową i konwojową na wodach Austro-Węgier, a także uczestniczył w akcjach floty. Po wypowiedzeniu wojny przez Włochy, 24 maja 1915 roku osłaniał pancernik „Radetzky”, który zbombardował most kolejowy w Porto Potenza Picena na południe od Ankony. 8 września 1915 roku w składzie zespołu 1. Flotylli Torpedowej brał udział w rozpoznaniu obecności wojsk włoskich na wyspach Pelagosa, po czym odholował do bazy storpedowany przez okręt podwodny torpedowiec 51T. 
Po wojnie okręt w ramach podziału floty Austro-Węgier przekazano Wielkiej Brytanii, która sprzedała go w 1920 roku włoskiej stoczni złomowej.

</doc>
<doc id="1680816" url="https://pl.wikipedia.org/wiki?curid=1680816" title="Santiago (Seia)">
Santiago (Seia)

Santiago (Seia) - miasto w portugalskim gminie Seia.

</doc>
<doc id="1680819" url="https://pl.wikipedia.org/wiki?curid=1680819" title="Teuderyk III">
Teuderyk III

Teuderyk III (ur. 654, zm. 691) – dwukrotny król Neustrii i Burgundii, panował w latach 673 i 675–691, król Austrazji od 679 do śmierci w 691, król wszystkich Franków od 679. Syn Chlodwiga II i Batyldy, opisywany jako marionetkowy, słaby król. Majordom Ebroin mianował go bez poparcia dostojników. Panował w Neustrii po swoim bracie Chlotarze III od 673, ale Childeryk II z Austrazji wyparł go, lecz w niedługim czasie zmarł (675) i Teuderyk zasiadł na jego tronie. Kiedy Dagobert II zmarł w 679, otrzymał Austrazję i zjednoczył całe państwo Franków.
Teuderyk i majordom pałacu Neustrii, Waratto zawarli pokój z Pepinem z Heristalu, majordomem Austrazji, w 681. Jednakże po śmierci Warattona w 686, nowy zarządca Berchar, walczył z Austrazją i Pepin pokonał armię Neustrii i Burgundii w bitwie pod Tertry w 687, torując tym samym drogę do dominacji Austrazji w państwie frankijskim.
Małżeństwa i potomstwo.
Poślubił Klotyldę, córkę Ansegizela i świętej Begi.
Mieli dwóch synów:
Przed 674 poślubił św. Amalbergę, córkę Wandregisa i Farhildy. Ich córka to:
Prawdopodobnie ich dziećmi byli także:

</doc>
<doc id="1680820" url="https://pl.wikipedia.org/wiki?curid=1680820" title="Alice Temple">
Alice Temple

Alice Temple (ur. w Londynie) – brytyjska piosenkarka i kompozytorka. W latach 80. występowała na scenie z Boyem George'em z Culture Club. Najbardziej znana jest z duetu z Egiem White'em, znanym pod nazwą Eg and Alice.
Alice Temple była pierwszym kobiecym championem w BMX. Karierę muzyczną rozpoczęła od współpracy z Egiem White'em w wieku 20 lat. W 1991 wydali wspólnie album "24 Years of Hunger". Przez AllMusic został on oceniony jako „jeden z najbardziej romantycznych albumów w Anglii w tym czasie”.
Po krótkim pobycie w Los Angeles Temple powróciła do Londynu. Podczas współpracy z White'em Temple zwróciła uwagę Jamesa Lavelle'a, członka elektronicznej grupy UNKLE. Została przez niego zaproszona do współpracy nad albumem UNKLE Psyence Fiction. Jej utwór "Bloodstain" zyskał uznanie krytyki. Powróciła do współpracy z White'em i razem w 1999 wydali solowy album Temple "Hang Over".
Alice Temple jest lesbijką, miała romans z modelką Rachel Williams.

</doc>
<doc id="1680821" url="https://pl.wikipedia.org/wiki?curid=1680821" title="SM Tb 57T">
SM Tb 57T

SM Tb 57T – austro-węgierski torpedowiec z początku XX wieku i okresu I wojny światowej, ósma jednostka typu "Kaiman". Do 1913 roku nosił nazwę Narwal, od roku 1917 sam numer 57. Skrót przed numerem SM Tb oznaczał "Seiner Majestät Torpedoboot" (torpedowiec Jego Cesarskiej Mości).
Historia.
Stępkę pod budowę okrętu położono w stoczni Stabilimento Tecnico Triestino (STT) 19 czerwca 1906 roku, kadłub wodowano 17 grudnia tego roku, a okręt oddano do służby 15 czerwca 1908 roku (wraz z budowanymi równolegle „Hai” i „Möve”). Początkowo nosił nazwę „Narwal”, lecz od 1 stycznia 1914 roku zastąpiono ją przez alfanumeryczne oznaczenie 57T („T” oznaczało, że okręt zbudowano w Trieście). Rozkazem z 21 maja 1917 roku z oznaczenia torpedowca usunięto ostatnią literę i do końca wojny nosił on tylko numer 57. 
Okręt brał udział w I wojnie światowej. 
Po wojnie okręt w ramach podziału floty Austro-Węgier przekazano Wielkiej Brytanii, która sprzedała go w 1920 roku włoskiej stoczni złomowej.
Opis.
Okręt posiadał dwa kotły parowe typu Yarrow i jedną pionową czterocylindrową maszynę parową potrójnego rozprężania. Okręt uzbrojony był w cztery armaty kalibru 47 mm L/33 (po dwie na każdej z burt) oraz trzy wyrzutnie torped kalibru 450 mm. W 1915 roku uzbrojenie wzmocniono pojedynczym karabinem maszynowym Schwarzlose 8 mm.

</doc>
<doc id="1680823" url="https://pl.wikipedia.org/wiki?curid=1680823" title="Time Will Fuse Its Worth">
Time Will Fuse Its Worth

Time Will Fuse Its Worth to trzeci album długogrający zespołu Kylesa, wydany 31 października 2006, przez Prosthetic Records. Okładkę płyty wykonała Laura Pleasants. Album ukazał się też w wersji winylowej, nakładem 100 sztuk. Jest to pierwszy album z dwoma nowymi perkusistami, Jeffem Porterem i Carlem McGinleyem.

</doc>
<doc id="1680826" url="https://pl.wikipedia.org/wiki?curid=1680826" title="SM Tb 58T">
SM Tb 58T

SM Tb 58T – austro-węgierski torpedowiec z początku XX wieku i okresu I wojny światowej, dziewiąta jednostka typu "Kaiman". Do 1913 roku nosił nazwę Hai, od roku 1917 sam numer 58 (skrót przed numerem SM Tb oznaczał "Seiner Majestät Torpedoboot" – torpedowiec Jego Cesarskiej Mości).
Historia.
Stępkę pod budowę okrętu położono w stoczni Stabilimento Tecnico Triestino (STT) 9 lipca 1906 roku, kadłub wodowano 23 marca 1907 roku, a okręt oddano do służby 15 czerwca 1908 roku (wraz z budowanymi równolegle „Narwal” i „Möve”). Początkowo nosił nazwę „Hai” ("rekin"), lecz od 1 stycznia 1914 roku zastąpiono ją przez alfanumeryczne oznaczenie 58T („T” oznaczało, że okręt zbudowano w Trieście). Rozkazem z 21 maja 1917 roku z oznaczenia torpedowca usunięto ostatnią literę i do końca wojny nosił on tylko numer 58. 
Okręt brał udział w I wojnie światowej. 
Po wojnie okręt w ramach podziału floty Austro-Węgier przekazano Wielkiej Brytanii, która sprzedała go w 1920 roku włoskiej stoczni złomowej.
Opis.
Okręt posiadał dwa kotły parowe typu Yarrow i jedną pionową czterocylindrową maszynę parową potrójnego rozprężania. Okręt uzbrojony był w cztery armaty kalibru 47 mm L/33 (po dwie na każdej z burt) oraz trzy wyrzutnie torped kalibru 450 mm. W 1915 roku uzbrojenie wzmocniono pojedynczym karabinem maszynowym Schwarzlose 8 mm.

</doc>
<doc id="1680827" url="https://pl.wikipedia.org/wiki?curid=1680827" title="SM Tb 59T">
SM Tb 59T

SM Tb 59T – austro-węgierski torpedowiec z początku XX wieku i okresu I wojny światowej, dziesiąta jednostka typu "Kaiman". Do 1913 roku nosił nazwę Möwe, od roku 1917 sam numer 59 (skrót przed numerem SM Tb oznaczał "Seiner Majestät Torpedoboot" – torpedowiec Jego Cesarskiej Mości).
Historia.
Stępkę pod budowę okrętu położono w stoczni Stabilimento Tecnico Triestino (STT) 1 sierpnia 1906 roku, kadłub wodowano 30 marca 1907 roku, a okręt oddano do służby 15 czerwca 1908 roku (wraz z „Hai” i „Narwal”). Początkowo nosił nazwę „Möwe” ("mewa"), lecz od 1 stycznia 1914 roku zastąpiono ją przez alfanumeryczne oznaczenie 59T („T” oznaczało, że okręt zbudowano w Trieście). Rozkazem z 21 maja 1917 roku z oznaczenia torpedowca usunięto ostatnią literę i do końca wojny nosił on tylko numer 59. 
Okręt brał udział w I wojnie światowej. 
Po wojnie okręt w ramach podziału floty Austro-Węgier przekazano Wielkiej Brytanii, która sprzedała go w 1920 roku włoskiej stoczni złomowej.
Opis.
Okręt posiadał dwa kotły parowe typu Yarrow i jedną pionową czterocylindrową maszynę parową potrójnego rozprężania. Okręt uzbrojony był w cztery armaty kalibru 47 mm L/33 (po dwie na każdej z burt) oraz trzy wyrzutnie torped kalibru 450 mm. W 1915 roku uzbrojenie wzmocniono pojedynczym karabinem maszynowym Schwarzlose 8 mm.

</doc>
<doc id="1680830" url="https://pl.wikipedia.org/wiki?curid=1680830" title="SM Tb 60T">
SM Tb 60T

SM Tb 60T – austro-węgierski torpedowiec z początku XX wieku i okresu I wojny światowej, dwunasta jednostka typu "Kaiman". Do 1913 roku nosił nazwę Schwalbe, od roku 1917 sam numer 60. Po I wojnie światowej służył w marynarce Królestwa SHS (późniejszej Jugosławii) jako T 9. Skrót przed numerem SM Tb oznaczał "Seiner Majestät Torpedoboot" (torpedowiec Jego Cesarskiej Mości).
Historia.
Stępkę pod budowę okrętu położono w stoczni Stabilimento Tecnico Triestino (STT) w Trieście 14 września 1906 roku, kadłub wodowano 8 kwietnia 1907 roku (według innych danych 9 kwietnia), a okręt oddano do służby 20 marca 1909 roku (wraz z trzema innymi). Początkowo nosił nazwę „Schwalbe” ("jaskółka"), lecz od 1 stycznia 1914 roku zastąpiono ją przez alfanumeryczne oznaczenie 60T („T” oznaczało, że okręt zbudowano w Trieście). Rozkazem z 21 maja 1917 roku z oznaczenia torpedowca usunięto ostatnią literę i do końca wojny nosił on tylko numer 60.
Okręt brał udział w I wojnie światowej. 
Po wojnie okręt w ramach podziału floty Austro-Węgier przekazano Królestwu Serbów, Chorwatów i Słoweńców (SHS), gdzie służył pod oznaczeniem T 9. Wraz z pozostałymi okrętami tego typu został wycofany w latach 1927-1928 lub w latach 1928-1930.
Opis.
Okręt posiadał dwa kotły parowe typu Yarrow i jedną pionową czterocylindrową maszynę parową potrójnego rozprężania. Okręt uzbrojony był w cztery armaty kalibru 47 mm L/33 (po dwie na każdej z burt) oraz trzy wyrzutnie torped kalibru 450 mm. W 1915 roku uzbrojenie wzmocniono pojedynczym karabinem maszynowym Schwarzlose 8 mm.

</doc>
<doc id="1680834" url="https://pl.wikipedia.org/wiki?curid=1680834" title="Alex Parks">
Alex Parks

Alexandra Rebecca Parks (ur. 26 lipca 1984 w Mount Hawke) – angielska piosenkarka i kompozytorka znana z wygranej Fame Academy w 2003 roku oraz z albumów "Introduction" oraz "Honesty".
Parks zaczęła komponować w wieku 13 lat. Studiowała teatr i występy, w tym samym czasie występowała jako wokalistka lokalnego zespołu One Trick Pony. W tym czasie poznała indie rock, folk i rock oraz zaczęła grać na gitarze. Zespół ostatecznie się rozpadł, ale Parks kontynuowała pisanie piosenek.
W imieniu Alex jej ojciec złożył aplikację w telewizji BBC do Fame Academy w 2003 roku. Parks wygrała i miała okazję, by zaśpiewać swoją piosenkę "Maybe That's What It Takes" szerszej widowni. Singiel został wydany 17 listopada 2003 roku i dotarł do 3 miejsca Brytyjskiej Listy Przebojów w następnym tygodniu. Jej debiutancki album "Introduction" został sprzedany w ilości 500 tysięcy egzemplarzy.
Po wydaniu drugiego singla "Cry" w lutym 2004 roku, Parks zniknęła z życia publicznego na 18 miesięcy, by pracować nad swoim drugim albumem "Honesty". Album nie osiągnął takiego sukcesu jak debiut, dochodząc do 24 pozycji na liście przebojów. Parks zagrała serię koncertów w Edynburgu, Manchesterze, Birmingham i Kornwalii, kończąc w londyńskim Shepherd's Bush Empire 10 lutego 2006 roku.
Alex Parks jest lesbijką, była w związku z wokalistką zespołu Speedway – Jill Jackson (od 2003 do 2006 roku).

</doc>
<doc id="1680837" url="https://pl.wikipedia.org/wiki?curid=1680837" title="Herb Jarosławia">
Herb Jarosławia

Herb Jarosławia – jeden z symboli miasta Jarosław w postaci herbu.
Wygląd i symbolika.
Herb przedstawia na niebieskiej tarczy białe mury miejskie dziewięcioblankowe z dwiema pięcioblankowymi wieżami. W każdej wieży po dwa okna, z których zwisają czerwono-srebrne proporce. W murach miasta brama. Pod murami błękitna rzeka, na której płynie łódź z białym żaglem i chorągiewką czerwono-srebrną. Brzegi rzeki podkreślone kolorem zielonym. Herb zwieńczony jest złotą koroną otwartą i otoczony takimż wieńcem. 
Herb nawiązuje do obronnego charakteru miasta i jego szkutniczych tradycji
Historia.
Wizerunek herbowy znany jest z XVI wiecznych pieczęci miejskich. W 1845 roku został ustalony dekretem cesarskim Ferdynanda I. Potwierdzony 15 września 2014 w statucie Gminy Miejskiej.

</doc>
<doc id="1680838" url="https://pl.wikipedia.org/wiki?curid=1680838" title="Boris Pilniak">
Boris Pilniak

Boris Andriejewicz Pilniak (ros. "Борис Андреевич Пильняк", prawdziwe nazwisko Wogau (ros. "Вогау"); ur. w Możajsku, zm. 21 kwietnia 1938 w miejscu egzekucji Kommunarka pod Moskwą, Rosyjska Federacyjna SRR) – rosyjski pisarz, autor opowiadań związanych tematycznie z wojną domową w Rosji i umacnianiem się władzy bolszewików, i powieści podróżniczych. Ofiara wielkiego terroru w ZSRR.
Życiorys.
Młodość.
Jego ojciec był pochodzenia niemieckiego, pracował jako weterynarz, matka była nauczycielką. Oboje rodzice przyszłego pisarza byli zaangażowali w ruch narodnicki, przenosili się kolejno z Możajska do Bogorodska i Kołomny. Boris Wogau zadebiutował literacko jako czternastolatek, publikując anonimowo zbiór wierszy i opowiadań na łamach jednej z gazet. Od 1915 regularnie publikował swoje utwory na łamach "Myśli rosyjskiej". Eksternistycznie ukończył studia ekonomiczne na uniwersytecie w Moskwie.
W 1915, z uwagi na wzrost nastrojów antyniemieckich wywołanych I wojną światową, zmienił nazwisko na Pilniak, od miasta na Białorusi, gdzie przez pewien czas przebywał u swojego wuja. W tym czasie równocześnie z publikowaniem opowiadań ("Całe życie" z 1915, "Rok z życia" z 1916, "Śniegi" z 1917) zarabiał pisząc artykuły i szkice z dziedziny etnografii. W 1917 ożenił się z Mariją Sokołową, lekarką z Kołomny, z którą miał dwoje dzieci: Natalię (ur. 31 stycznia 1918) oraz Andrieja (ur. 17 października 1921).
Po rewolucji lutowej.
Mając problemy z utrzymaniem rodziny, Pilniak przyjął pracę propagandzisty na froncie - z polecenia Rządu Tymczasowego miał wyjeżdżać do oddziałów i podtrzymywać ducha wojennego. W rezultacie po przewrocie bolszewickim został natychmiast uznany za wroga rewolucji i zatrzymany przez Czeka na początku 1918. Uwolniony, spędził kolejnych kilka miesięcy na podróżach po ogarniętym wojną domową kraju, poszukując zatrudnienia oraz spisując zaobserwowane epizody z życia codziennego ludności, które planował wykorzystać w przyszłej twórczości. Latem 1918 przez krótki czas mieszkał w anarchistycznej komunie.
W latach 1918-1920 publikacje dwóch tomów opowiadań przyniosło mu większą popularność ("Na ostatnim parowcu", 1918, "Minione", 1920). Pisarz zyskał uznanie komisarza ludowego edukacji Łunaczarskiego oraz Maksyma Gorkiego. Jednak prawdziwą sławę zyskał w roku następnym, po publikacji "Nagiego roku", opartego na zaobserwowanych epizodach z czasu wojny domowej na rosyjskiej wsi. W 1922 wyjechał na krótko do Niemiec, a po powrocie współtworzył wydawnictwo Krąg. Wiosną 1923 był w Londynie, gdzie współtworzył rosyjski oddział PEN Clubu. Wrażenia z podróży zawarł w kolejnych opowiadaniach; nadal jednak motywem przewodnim jego prac była rosyjska wojna domowa i związane z nią wydarzenia i dylematy ("Stary ser", 1923).
1924–1929.
W czerwcu 1924 opublikował powieść "Maszyny i wilki", która podobnie jak "Nagi rok" ukazywała różnicę między „starą”, chłopską spontaniczną Rosją, a „nową”, otwartą na postęp technologiczny i nowocześnie zorganizowaną. W dziele tym pisarz jednoznacznie opowiadał się za „nową Rosją maszyn”. Po odbyciu podróży na Spitsbergen napisał z kolei kilka opowiadań, których tematem były relacje między naturą, człowiekiem, a postępem technicznym. Prace te zostały zaatakowane przez tę część pisarzy, która uważała, że radzieccy literaci powinni skupić się na opisywaniu życia robotników. Pilniak nadal miał jednak za sobą poparcie wielu działaczy bolszewickich, miłośników jego prozy. Lew Trocki w swoim zbiorze esejów "Literatura i rewolucja" oceniał Pilniaka jako „pisarza prowincjonalnego” i krytykował brak szerokiego spojrzenia na rewolucję, jej genezę i przebieg. Odrzucał również filozofię historii prezentowaną przez Pilniaka jako całkowicie nietrafioną, mnożącą zbędne wątpliwości i pytania. Twierdził jednak, że Pilniak jest znakomitym obserwatorem i w przyszłości może rozwinąć swój talent, stając się prawdziwie wielkim pisarzem.
W 1925 Pilniak rozwiódł się z pierwszą żoną i poślubił aktorkę Olgę Szczerbinowską, a następnie podróżował po Rosji i po basenie śródziemnomorskim. W 1926, po przerwie, wydał opowiadanie "Opowieść niezgaszonego księżyca" z podtytułem "Śmierć komandarma", będące nawiązaniem do niewyjaśnionej śmierci komisarza spraw wojskowych Michaiła Frunzego bezpośrednio po operacji. Chociaż pisarz twierdził, że opowiadanie o generale umierającym po zabiegu chirurgicznym nie ma żadnego związku z prawdziwą historią, jego wytłumaczenie zostało uznane za kłamstwo, a utwór - za pośrednie oskarżenie osoby Stalina, podejrzewanego o chęć usunięcia Frunzego. Wydanie gazety "Nowy Świat", w której miało pojawić się dzieło, zostało skonfiskowane. Pilniak został zaatakowany za chęć znieważenia partii bolszewickiej oraz pamięci zmarłego komisarza, stracił wówczas poparcie Gorkiego, chociaż stale twierdził, że "Opowieść niezgaszonego księżyca" miała być literackim eksperymentem formalnym, a nie atakiem na partię. Pisarz ponownie wyjechał z ZSRR, udając się do Chin i Japonii, które opisał w książkach "Dziennik chiński" oraz "Korzenie japońskiego słońca".
W latach 1928–1929 Pilniak, we współpracy z Andriejem Płatonowem, napisał dwie sztuki komentujące bieżące tendencje w partii: "Cze-Cze-O", opowiadającą o robotnikach rzucających zajęcie, by zostać etatowymi działaczami, oraz tragikomedię "Diabły na peryferiach". W tym czasie Pilniak opowiedział się wyraźnie przeciwko angażowaniu się pisarzy w politykę, apelował o tworzenie niezaangażowanych po żadnej stronie utworów.
W sytuacji zaostrzającej się sowieckiej polityki kulturalnej w sierpniu 1929 rozpętano kampanię prasową przeciwko Pilniakowi za publikację w berlińskim wydawnictwie "Petropolis" powieści "Czerwone drzewo" (ros. "Красное дерево"). Publikacje zagranicą były do tej pory w ZSRR praktyką codzienną, wobec chęci ochrony praw autorskich przez pisarzy mieszkających w ZSRR, ten bowiem nie był stroną konwencji berneńskiej i tylko publikacja prac poza ZSRR umożliwiała zastrzeżenie tych praw. Nagonka została wstrzymana, gdy Maksym Gorki ujął się za Pilniakiem w artykule w "Izwiestiach", Pilniak został jednak zmuszony do rezygnacji z funkcji przewodniczącego Wszechrosyjskiego Związku Pisarzy. Fragmenty "Czerwonego drzewa" znalazły się w wydanej w 1930 powieści "Wołga wpada do Morza Kaspijskiego", która była pochwałą stalinowskiej "pięciolatki" i formą samokrytyki Pilniaka wobec bolszewików.
1930–1937.
W kwietniu 1930 na zlecenie dziennika "Izwiestia" udał się do Turkiestanu i Tadżykistanu, które opisywał w kolejnych opowiadaniach, tworząc obraz życia tamtejszych robotników i chłopów. W 1931 wyjechał na pół roku do Stanów Zjednoczonych, które w nieprzychylny sposób opisał w utworze "OK". Otrzymał propozycję współpracy przy filmie poświęconym partii bolszewickiej, jednak odmówił, gdy zdał sobie sprawę z antyradzieckiego charakteru scenariusza. W roku następnym po raz drugi odwiedził Japonię, pisząc "Kamienie i korzenie". Rozwiódł się z drugą żoną. W 1933 ożenił się po raz trzeci z Kirą Andronikiszwili, aktorką i reżyserką, z którą w 1934 miał syna Borisa. Nadal był popularnym autorem, chociaż jego powieść "Sobowtóry" została odrzucona przez cenzurę. Wydał "Czerwone drzewo".
W 1935 sytuacja zaczęła się zmieniać: opowiadanie Pilniaka "Narodziny człowieka" zostało uznane za „nazbyt naturalistyczne” i czyniące z człowieka istotę opartą jedynie na instynkcie biologicznym. Fakt, iż autor w wielu wcześniejszych utworach również kładł nacisk na biologię, wywołał kolejną falę krytyki zapoczątkowaną przez Gorkiego, który uznał Pilniaka za „literackiego chuligana”. W marcu 1936 pod auspicjami partii specjalna konferencja pisarzy odrzuciła „formalizm i naturalizm”, atakując również Pilniaka.
We wrześniu 1936, po sierpniowym pokazowym procesie Grigorija Zinowjewa i Lwa Kamieniewa, który był wstępnym aktem „wielkiego terroru” w ZSRR, na masówce pisarzy, na której twórcy odcinali się od związków ze skazanymi i trockizmem, Pilniak przyznał się wspomagania finansowego właśnie aresztowanego przez NKWD Karola Radka - jednak odmówił złożenia samokrytyki, stwierdzając że jego zachowanie nie miało politycznego podłoża. Po II procesie moskiewskim (w którym został skazany Radek), w lutym 1937 Pilniak został ponownie zaatakowany w prasie, przywoływano również wcześniejsze kontrowersje związane z "Opowieścią niezgaszonego księżyca". W tym momencie złożył samokrytykę, a kolejny utwór, "Magazyn soli", utrzymał w klasycznej realistycznej konwencji.
Został aresztowany przez NKWD 28 października 1937 razem z wieloma innymi pisarzami. 21 kwietnia 1938 skazany na śmierć przez Kolegium Wojskowe Sądu Najwyższego ZSRR za „udział w organizacji kontrrewolucyjnej, przygotowaniu aktów terrorystycznych i szpiegostwo”. Wyrok wykonano tego samego dnia na miejscu egzekucji Kommunarka pod Moskwą, tam też został anonimowo pochowany.
28 listopada 1956 został zrehabilitowany przez Kolegium Wojskowe Sądu Najwyższego ZSRR.
W 1990 "Opowieść niezgaszonego księżyca" została zekranizowana.
Bibliografia.
Źródła w języku angielskim
Źródła w języku rosyjskim

</doc>
<doc id="1680841" url="https://pl.wikipedia.org/wiki?curid=1680841" title="Intel Core i5">
Intel Core i5

Core i5 – generacja procesorów firmy Intel, wykonana w technologii x86-64. Premiera odbyła się 7 września 2009 roku.
Intel Core i5 jest wariantem serii Intel Core i7. i7 od i5 zazwyczaj różni się podwojoną liczbą wątków oraz zwiększeniem pamięci cache. Serie Core i5 posiadają zintegrowany kontroler pamięci RAM, zintegrowany kontroler karty graficznej PCI Express oraz kontroler Direct Media Interface do komunikacji z chipsetem. Jego gniazdem są LGA 1150, LGA 1155, LGA 1156, LGA 1200 i najnowsze LGA 1700.

</doc>
<doc id="1680842" url="https://pl.wikipedia.org/wiki?curid=1680842" title="SM Tb 61T">
SM Tb 61T

SM Tb 61T – austro-węgierski torpedowiec z początku XX wieku i okresu I wojny światowej, dwunasta jednostka typu "Kaiman". Do 1913 roku nosił nazwę Pinguin, od roku 1917 sam numer 61. Po I wojnie światowej służył w marynarce Królestwa SHS (późniejszej Jugosławii) jako T 10. Skrót przed numerem SM Tb oznaczał "Seiner Majestät Torpedoboot" (torpedowiec Jego Cesarskiej Mości).
Historia.
Stępkę pod budowę okrętu położono w stoczni Stabilimento Tecnico Triestino (STT) w Trieście 18 września 1906 roku, kadłub wodowano 18 kwietnia 1907 roku, a okręt oddano do służby 20 marca 1909 roku (wraz z trzema innymi). Początkowo nosił nazwę „Pinguin” ("pingwin"), lecz od 1 stycznia 1914 roku zastąpiono ją przez alfanumeryczne oznaczenie 61 T („T” oznaczało, że okręt zbudowano w Trieście). Rozkazem z 21 maja 1917 roku z oznaczenia torpedowca usunięto ostatnią literę i do końca wojny nosił on tylko numer 61.
Okręt brał udział w I wojnie światowej. 
Po wojnie okręt w ramach podziału floty Austro-Węgier przekazano Królestwu Serbów, Chorwatów i Słoweńców (SHS), gdzie służył pod oznaczeniem T 10. Wraz z pozostałymi okrętami tego typu został wycofany w latach 1927–1928 lub w latach 1928–1930.
Opis.
Okręt posiadał dwa kotły parowe typu Yarrow i jedną pionową czterocylindrową maszynę parową potrójnego rozprężania. Okręt uzbrojony był w cztery armaty kalibru 47 mm L/33 (po dwie na każdej z burt) oraz trzy wyrzutnie torped kalibru 450 mm. W 1915 roku uzbrojenie wzmocniono pojedynczym karabinem maszynowym Schwarzlose 8 mm.

</doc>
<doc id="1680843" url="https://pl.wikipedia.org/wiki?curid=1680843" title="Nový Kostel">
Nový Kostel

Nový Kostel – miejscowość i gmina (obec) w Czechach, w kraju karlowarskim, w powiecie Cheb. W 2022 roku liczyła 493 mieszkańców.

</doc>
<doc id="1680844" url="https://pl.wikipedia.org/wiki?curid=1680844" title="Jill Jackson">
Jill Jackson

Jill Jackson (ur. w 1980 roku w Szkocji) – szkocka muzyk, kompozytorka i gitarzystka. Jej muzyka to mieszanina rocka, folku i alternatywnej muzyki country.
Jackson pochodzi z muzykalnej rodziny. Zaczęła grać na gitarze w wieku 9 lat, a pierwszą piosenkę napisała w wieku 11 lat. Mając lat 15 występowała już profesjonalnie z zespołem country Jacksonville.
W 2003 roku Jackson zwróciła uwagę szerszej publiczności jako wokalistka szkockiej grupy Speedway, którą założyła z Jimem Duguidem w wieku 20 lat. Choć zespół był popierany przez brytyjską prasę, nie osiągnął większego sukcesu na listach przebojów i rozpadł się w 2004 roku.
Na początku 2006 roku Jackson wydała album solowy. Dwie piosenki z albumu zostały wykonane przez Melanie C na jej albumie "This Time".
Pod koniec 2008 roku Jill Jackson wystąpiła jako support podczas trasy koncertowej Kevina Montgomerego.
Jill Jackson jest lesbijką, 3 listopada 2006 roku wstąpiła w związek cywilny z Johnn'ą Iratcabal.

</doc>
<doc id="1680846" url="https://pl.wikipedia.org/wiki?curid=1680846" title="Julian Pałka">
Julian Pałka

Julian Pałka (ur. 20 stycznia 1923 w Poznaniu, zm. 20 czerwca 2002 w Warszawie) – polski artysta grafik.
Życiorys.
Studiował w latach 1945–1951 na warszawskiej Akademii Sztuk Pięknych. Uzyskał dyplom w roku 1952. Od roku 1953 zajmował się pracą pedagogiczną na macierzystej uczelni, gdzie przez trzy kadencje sprawował godność rektora (1972–1980).
Specjalizował się w grafice użytkowej. Był jednym z najzdolniejszych twórców polskiej szkoły plakatu. Stworzył m.in. plakaty do filmów "Hamlet" (1950), "Komedianci" (1953) i "" (1955). Zajmował się też architekturą pawilonów wystawowych oraz projektowaniem pomników. Do najbardziej znanych należy Pomnik Barykada Września (1979) na warszawskiej Ochocie.
Pałka od 1956 roku należał do Alliance Graphique Internationale.
Został pochowany na cmentarzu w Pyrach.

</doc>
<doc id="1680847" url="https://pl.wikipedia.org/wiki?curid=1680847" title="SM Tb 62T">
SM Tb 62T

SM Tb 62T – austro-węgierski torpedowiec z początku XX wieku i okresu I wojny światowej, trzynasta jednostka typu "Kaiman". Do 1913 roku nosił nazwę Drache, od roku 1917 sam numer 62 (skrót przed numerem SM Tb oznaczał "Seiner Majestät Torpedoboot" – torpedowiec Jego Cesarskiej Mości).
Historia.
Stępkę pod budowę okrętu położono w stoczni STT w styczniu 1907 roku, kadłub wodowano 13 lipca tego roku, a okręt oddano do służby 20 marca 1909 roku. Wraz z budowanym równolegle „Greif” stanowiły ostatnie torpedowce tego typu zbudowane w Trieście. Początkowo nosił nazwę „Drache” ("smok"), lecz od 1 stycznia 1914 roku zastąpiono ją przez alfanumeryczne oznaczenie 62 T („T” oznaczało, że okręt zbudowano w Trieście). Rozkazem z 21 maja 1917 roku z oznaczenia torpedowca usunięto ostatnią literę i do końca wojny nosił on tylko numer 62. 
Okręt brał udział w I wojnie światowej. 
Po wojnie okręt w ramach podziału floty Austro-Węgier przekazano Wielkiej Brytanii, która sprzedała go w 1920 roku włoskiej stoczni złomowej.
Opis.
Okręt posiadał dwa kotły parowe typu Yarrow i jedną pionową czterocylindrową maszynę parową potrójnego rozprężania. Okręt uzbrojony był w cztery armaty kalibru 47 mm L/33 (po dwie na każdej z burt) oraz trzy wyrzutnie torped kalibru 450 mm. W 1915 roku uzbrojenie wzmocniono pojedynczym karabinem maszynowym Schwarzlose 8 mm.

</doc>
<doc id="1680848" url="https://pl.wikipedia.org/wiki?curid=1680848" title="Kolumna Trójcy Przenajświętszej">
Kolumna Trójcy Przenajświętszej

Kolumna Trójcy Przenajświętszej – wolnostojąca konstrukcja architektoniczna w kształcie słupa, obelisku bądź piramidy, wsparta na cokole, zdobiona licznymi figurami alegorycznymi. Jest to rodzaj Kolumny morowej.
Wznoszenie kolumn morowych rozpowszechniło się po Soborze Trydenckim w krajach Monarchii habsburskiej. Kolumna Trójcy Przenajświętszej jest formą barokową. Za wzór służyła kolumna maryjna na Piazza Santa Maria Maggiore w Rzymie, ustawiona w 1614 r. Często nazywana była kolumną morową.
Kolumny Trójcy Przenajświętszej znajdują się w następujących miastach:

</doc>
<doc id="1680849" url="https://pl.wikipedia.org/wiki?curid=1680849" title="Jadwiga Maurer">
Jadwiga Maurer

Jadwiga Maurer, z d. Graubard (ur. 24 września 1932 w Kielcach – zm. 16 października 2012 w Urbana w Illinois) – polska pisarka emigracyjna żydowskiego pochodzenia, tworząca w języku polskim.
Życiorys.
Urodziła się w Kielcach w zasymilowanej rodzinie żydowskiej. Jej matka była nauczycielką języka polskiego, a ojciec judaistą, nauczycielem i działaczem społecznym. Po wybuchu II wojny światowej uciekła wraz z rodziną do Krakowa, gdzie ukrywała się na aryjskich papierach. W 1944 dzięki pomocy „Żegoty” wyjechała z rodzicami na Słowację i ukrywała się w klasztorze franciszkanów dzięki czemu cała rodzina przeżyła wojnę. Po zakończeniu wojny zamieszkała w Gdańsku, ale rodzina nie chciała pozostawać w Polsce obawiając się komunizmu. Z Gdańska wraz z rodzicami wyjechała do Monachium, gdzie ukończyła studia slawistyczne. Od 1959 mieszkała w USA, pracowała na University of California w Berkeley, gdzie po pewnym czasie została kierownikiem katedry slawistyki. Następnie wykładała język polski i języki słowiańskie na uniwersytetach Indiana i Kansas w Lawrence. W 1990 roku ukazała się jej książka "Z matki obcej... Szkice o powiązaniach Mickiewicza ze światem Żydów," w której stawia tezę, że matka poety mogła pochodzić z rodziny frankistów.
Publikowała teksty w polskojęzycznej prasie w USA. W 1970 otrzymała nagrodę londyńskich "Wiadomości" za swoje opowiadania o wojnie a szczególnie o krakowskim Kazimierzu, gdzie jej rodzina w czasie wojny ukrywała się na aryjskich papierach. W 2002 po raz pierwszy od wyjazdu z Polski odwiedziła rodzinne miasto – Kielce.

</doc>
<doc id="1680851" url="https://pl.wikipedia.org/wiki?curid=1680851" title="SM Tb 63T">
SM Tb 63T

SM Tb 63T – austro-węgierski torpedowiec z początku XX wieku i okresu I wojny światowej, czternasta jednostka typu "Kaiman". Do 1913 roku nosił nazwę Greif, od roku 1917 sam numer 63 (skrót przed numerem SM Tb oznaczał "Seiner Majestät Torpedoboot" – torpedowiec Jego Cesarskiej Mości).
Historia.
Stępkę pod budowę okrętu położono w stoczni STT w styczniu 1907 roku, kadłub wodowano 8 lipca tego roku, a okręt oddano do służby 20 marca 1909 roku. Wraz z budowanym równolegle „Drache” stanowiły ostatnie torpedowce tego typu zbudowane w Trieście. Początkowo nosił nazwę „Greif” ("gryf"), lecz od 1 stycznia 1914 roku zastąpiono ją przez alfanumeryczne oznaczenie 63 T („T” oznaczało, że okręt zbudowano w Trieście). Rozkazem z 21 maja 1917 roku z oznaczenia torpedowca usunięto ostatnią literę i do końca wojny nosił on tylko numer 63. 
Okręt brał udział w I wojnie światowej. W dniu 20 grudnia 1914 roku brał udział w zatopieniu w Poli francuskiego okrętu podwodnego „Curie”.
Po wojnie okręt w ramach podziału floty Austro-Węgier przekazano Wielkiej Brytanii, która sprzedała go w 1920 roku włoskiej stoczni złomowej.
Opis.
Tb 63 wyposażony był w dwa kotły parowe typu Yarrow. Współpracowały one z jedną pionową maszyną parową potrójnego rozprężania. Okręt uzbrojony był w cztery armaty kalibru 47 mm L/33 oraz trzy wyrzutnie torped kalibru 450 mm. W 1915 roku uzbrojenie wzmocniono pojedynczym karabinem maszynowym Schwarzlose 8 mm.

</doc>
<doc id="1680853" url="https://pl.wikipedia.org/wiki?curid=1680853" title="Opowieść o dwóch miastach">
Opowieść o dwóch miastach

Opowieść o dwóch miastach (ang. "A Tale of Two Cities") – powieść historyczna Karola Dickensa, publikowana w odcinkach w tygodniku „All the Year Round” w 1859. Akcja utworu rozgrywa się od 1775 roku aż do rewolucji francuskiej. Opowiada o losach Francuza Karola Darnaya i Anglika Sydneya Cartona, na tle dwóch miast – Paryża i Londynu. Jest ona jedną z najlepiej sprzedających się książek wszech czasów – sprzedano jej ponad 200 milionów egzemplarzy.
Geneza powieści.
Z topografią Paryża Dickens zapoznał się w czasie swojego pobytu w tym mieście w latach 1855–1856, kiedy to często oddawał się samotnym spacerom. W tym czasie zetknął się również z buntowniczymi nastrojami francuskiego ludu, dwukrotnie również usłyszał, jak w teatrze publiczność śpiewa rewolucyjną pieśń "Ça ira". Sam pomysł napisania swojej drugiej po "Barnabie Rudge" (1840–1841) powieści historycznej mógł być związany z ówczesnym renesansem popularności tego gatunku w Anglii.
O pomoc w zdobyciu materiałów źródłowych, dotyczących rewolucji francuskiej, pisarz poprosił swojego przyjaciela, historyka Thomasa Carlyle'a, autora pracy "The French Revolution". W odpowiedzi historyk przesłał Dickensowi dwie fury książek, pochodzących z miejskiej biblioteki. Pozycje te zostały starannie przejrzane przez pisarza.
Fabuła.
Jarvis Lorry i Łucja Manette przybywają z Anglii do Francji, aby uwolnić uwięzionego w Bastylii doktora Manette, ojca Lucie. Został on niesprawiedliwie uwięziony przez rodzinę markiza St. Évremonde'a, ponieważ był świadkiem morderstwa, którego dokonali oni na ubogim rodzeństwie. Osiemnaście lat uwięzienia i ciężkiej pracy, przyprawiło doktora Manette o chorobę umysłową, na skutek której nie pamięta ani powodów swojego zamknięcia w Bastylii, ani tego, że ukrył w swojej celi dowody na winę rodziny St. Évremonde. Zdrowie i pamięć odzyskuje dopiero pod opieką córki w Londynie. Tymczasem Łucja wychodzi za mąż za Karola Darnaya. Nie jest to prawdziwe nazwisko młodego człowieka – w rzeczywistości pochodzi on z rodziny St. Évremonde, którą porzucił, podobnie jak ojczystą Francję, z powodu niesprawiedliwości czynionych przez arystokrację. Po wybuchu rewolucji Darnay zmuszony jest wrócić do Francji, aby pomóc dawnemu rodzinnemu słudze, który został uwięziony. Po przybyciu na miejsce Darnay zostaje rozpoznany jako potomek rodziny St. Évremonde i skazany na śmierć. Z więzienia ratuje go Sydney Carton, adwokat, alkoholik, beznadziejnie zakochany w Łucji. Ta właśnie miłość powoduje, że gotowy jest poświęcić życie za męża ukochanej. Wykorzystuje w tym celu swoje bliźniacze podobieństwo do skazańca – usypia go za pomocą narkotyków, a następnie wyprowadza z więzienia i sam zajmuje jego miejsce. Nikt nie odkrywa zamiany i Sydney umiera na gilotynie.
Obraz rewolucji.
Rewolucja opisana jest w sposób obrazowy; sceny rewolucyjne pełne są brutalnych, sadystycznych obrazów, obrazujących gniew uciemiężonego ludu. Dominują sceny zbiorowe (np. taniec karmanioli, zburzenie Bastylii). Rewolucja jest usprawiedliwiona, a racja w powieści znajduje się po stronie paryskiego ludu. Dickens nie analizuje jednak historycznych przyczyn buntu, nie zajmuje się również konfliktami w obozie rewolucjonistów. Wydarzenie opisuje w kategoriach moralnej odpłaty za popełnione zło i jako przestrogę dla współczesnej mu Anglii – jeśli będzie ona popełniać błędy francuskiej arystokracji, może w niej dojść do podobnego buntu. 

</doc>
<doc id="1680856" url="https://pl.wikipedia.org/wiki?curid=1680856" title="SM Tb 64F">
SM Tb 64F

SM Tb 64F – austro-węgierski torpedowiec z początku XX wieku i okresu I wojny światowej, piętnasta jednostka typu "Kaiman". Do 1913 roku nosił nazwę Triton, od roku 1917 sam numer 64 – skrót przed numerem SM Tb oznaczał "Seiner Majestät Torpedoboot" (torpedowiec Jego Cesarskiej Mości).
Historia.
Stępkę pod budowę okrętu położono w stoczni Danubius-Werft w Fiume (ob. Rijeka) 26 lipca 1907 roku, kadłub wodowano 18 lipca 1908 roku, a okręt oddano do służby 31 grudnia tego roku. Wraz z budowanym równolegle „Hydra” stanowiły pierwsze torpedowce tego typu zbudowane we Fiume. Początkowo nosił nazwę „Triton” ("Tryton"), lecz od 1 stycznia 1914 roku zastąpiono ją przez alfanumeryczne oznaczenie 64 F („F” oznaczało, że okręt zbudowano w Fiume). Rozkazem z 21 maja 1917 roku z oznaczenia torpedowca usunięto ostatnią literę i do końca wojny nosił on tylko numer 64. 
Okręt brał udział w I wojnie światowej. 
Po wojnie okręt w ramach podziału floty Austro-Węgier przekazano Wielkiej Brytanii, która sprzedała go w 1920 roku włoskiej stoczni złomowej.
Opis.
Okręt posiadał dwa kotły parowe typu Yarrow i jedną pionową czterocylindrową maszynę parową potrójnego rozprężania. Okręt uzbrojony był w cztery armaty kalibru 47 mm L/33 (po dwie na każdej z burt) oraz trzy wyrzutnie torped kalibru 450 mm. W 1915 roku uzbrojenie wzmocniono pojedynczym karabinem maszynowym Schwarzlose 8 mm.

</doc>
<doc id="1680858" url="https://pl.wikipedia.org/wiki?curid=1680858" title="Wysoczany (przystanek kolejowy)">
Wysoczany (przystanek kolejowy)

Wysoczany - przystanek kolejowy w Wysoczanach, w województwie podkarpackim, w Polsce, na linii Zagórz - Medzilaborce. Znajduje się tu 1 peron. Przystanek jest obsługiwany wyłącznie sezonowo przez pociągi osobowe Przewozów Regionalnych.
W roku 2017 przystanek obsługiwał 0–9 pasażerów na dobę.

</doc>
<doc id="1680859" url="https://pl.wikipedia.org/wiki?curid=1680859" title="Amy Ray">
Amy Ray

Amy Elizabeth Ray (ur. 12 kwietnia 1964 w Decatur w Georgii) – amerykańska muzyk i kompozytorka występująca w folkowym zespole Indigo Girls.
Życiorys.
Ukończyła studia na Uniwersytecie Emory w 1986 z tytułem magistra of English and Religion.
6 marca 2001 wydała swój pierwszy solowy album "Stag" w stylu punk-rockowym. Zespół The Butchies zapewnił support w 5 piosenkach a Nineteen Forty Five oraz Rock-A-Teens w jednej. Joan Jett wspomogła wokalnie Amy w piosence "Hey Castrator".
12 kwietnia 2005 Amy Ray wydała album "Prom" a 19 grudnia 2006 "Live from Knoxville". Jej czwarty solowy album "Didnt It Feel Kinder", został wydany 5 sierpnia 2008.
Amy Ray mieszka obecnie w północnej Georgii.
Jest lesbijką i aktywistką, walczy o prawa gejów, lesbijek i kobiet. Domaga się kontroli broni, ochrony środowiska, zniesienia kary śmierci.

</doc>
<doc id="1680861" url="https://pl.wikipedia.org/wiki?curid=1680861" title="Hansjörg Raffl">
Hansjörg Raffl

Hansjörg Raffl (ur. 29 stycznia 1958 w Valdaora) − włoski saneczkarz startujący w jedynkach oraz w dwójkach, dwukrotny medalista igrzysk olimpijskich, wielokrotny medalista mistrzostw świata i Europy oraz ośmiokrotny zdobywca Pucharu Świata.
Kariera.
Pierwszy sukces w karierze odniósł w sezonie 1978/1979, kiedy zajął drugie miejsce w klasyfikacji generalnej Pucharu Świata w jedynkach. Lepszy wtedy okazał się tylko jego rodak, Paul Hildgartner. W kolejnych latach startował głównie w dwójkach, a jego parterem był Karl Brunner, a od 1982 roku Norbert Huber. Pierwszy wspólny sukces osiągnęli w sezonie 1980/1981, kiedy zajęli drugie miejsce w klasyfikacji generalnej PŚ. Następnie zwyciężali w sezonach 1982/1983, 1984/1985, 1985/1986, 1988/1989, 1989/1990, 1990/1991, 1991/1992 i 1992/1993, w sezonie 1983/1984 ponownie zajęli drugie miejsce, a w sezonach 1986/1987 i 1987/1988 stawali na najniższym stopniu podium.
W 1983 roku zdobył swój pierwszy medal, zajmując drugie miejsce w dwójkach na mistrzostwach świata w Lake Placid. W tej samej konkurencji w kolejnych latach zdobyli też złoty medal na mistrzostwach świata w Calgary (1990), srebrne na mistrzostwach świata w Winterbergu (1989) i mistrzostwach świata w Calgary (1993) oraz brązowy podczas mistrzostw świata w Winterbergu (1991). Cztery razy zdobywał też medale w konkurencji drużynowej: złoty podczas MŚ 1989, srebrny na MŚ 1990 oraz brązowe na MŚ 1991 i MŚ 1993. Wielokrotnie zdobywał medale mistrzostw kontynentu, w tym złote w dwójkach na mistrzostwach Europy w Winterbergu w 1992 roku oraz rozgrywanych dwa lata później mistrzostwach Europy w Königssee.
Z pięciu startów olimpijskich najlepszy wynik osiągnął podczas igrzysk olimpijskich w Lillehammer w 1994 roku, gdzie zdobył srebrny medal. Dwa lata wcześniej, na igrzyskach w Albertville, Raffl i Huber zajęli trzecie miejsce. Był też między innymi piąty w tej konkurencji na igrzyskach w Lake Placid w 1980 roku.
Po zakończeniu kariery został trenerem.

</doc>
<doc id="1680862" url="https://pl.wikipedia.org/wiki?curid=1680862" title="SM Tb 65F">
SM Tb 65F

SM Tb 65F – austro-węgierski torpedowiec z początku XX wieku i okresu I wojny światowej, szesnasta jednostka typu "Kaiman". Do 1913 roku nosił nazwę Hydra, od roku 1917 sam numer 65 – skrót przed numerem SM Tb oznaczał "Seiner Majestät Torpedoboot" (torpedowiec Jego Cesarskiej Mości).
Historia.
Stępkę pod budowę okrętu położono w stoczni Danubius-Werft w Fiume (ob. Rijeka) 31 lipca 1907 roku, kadłub wodowano 11 października 1908 roku, a okręt oddano do służby 19 stycznia 1909 roku. Wraz z budowanymi równolegle „Triton” i „Skorpion” należał do pierwszych torpedowców tego typu zbudowanych we Fiume. Początkowo nosił nazwę „Hydra” ("Hydra"), lecz od 1 stycznia 1914 roku zastąpiono ją przez alfanumeryczne oznaczenie 65 F („F” oznaczało, że okręt zbudowano w Fiume). Rozkazem z 21 maja 1917 roku z oznaczenia torpedowca usunięto ostatnią literę i do końca wojny nosił on tylko numer 65.
Okręt brał udział w I wojnie światowej. Wraz z Tb 66F zatopił 14 lipca 1916 roku włoski okręt podwodny „Balilla” koło wyspy Vis (Lissa).
Po wojnie okręt w ramach podziału floty Austro-Węgier przekazano Wielkiej Brytanii, która sprzedała go w 1920 roku włoskiej stoczni złomowej.
Opis.
Okręt posiadał dwa kotły parowe typu Yarrow i jedną pionową czterocylindrową maszynę parową potrójnego rozprężania. Okręt uzbrojony był w cztery armaty kalibru 47 mm L/33 (po dwie na każdej z burt) oraz trzy wyrzutnie torped kalibru 450 mm. W 1915 roku uzbrojenie wzmocniono pojedynczym karabinem maszynowym Schwarzlose 8 mm.

</doc>
<doc id="1680863" url="https://pl.wikipedia.org/wiki?curid=1680863" title="SM Tb 66F">
SM Tb 66F

SM Tb 66F – austro-węgierski torpedowiec z początku XX wieku i okresu I wojny światowej, siedemnasta jednostka typu "Kaiman". Do 1913 roku nosił nazwę Skorpion, od roku 1917 sam numer 66 – skrót przed numerem SM Tb oznaczał "Seiner Majestät Torpedoboot" (torpedowiec Jego Cesarskiej Mości).
Historia.
Stępkę pod budowę okrętu położono w stoczni Danubius-Werft w Fiume (ob. Rijeka) 14 sierpnia 1907 roku, kadłub wodowano 15 listopada 1908 roku, a okręt oddano do służby 22 stycznia 1909 roku. Wraz z budowanymi równolegle „Triton” i „Hydra” należał do pierwszych torpedowców tego typu zbudowanych we Fiume. Początkowo nosił nazwę „Skorpion”, lecz od 1 stycznia 1914 roku zastąpiono ją przez alfanumeryczne oznaczenie 66 F („F” oznaczało, że okręt zbudowano w Fiume). Rozkazem z 21 maja 1917 roku z oznaczenia torpedowca usunięto ostatnią literę i do końca wojny nosił on tylko numer 66.
Okręt brał udział w I wojnie światowej. Wraz z Tb 65F zatopił 14 lipca 1916 roku włoski okręt podwodny „Balilla” koło wyspy Vis (Lissa).
Po wojnie okręt w ramach podziału floty Austro-Węgier przekazano Wielkiej Brytanii, która sprzedała go w 1920 roku włoskiej stoczni złomowej.
Opis.
Okręt posiadał dwa kotły parowe typu Yarrow i jedną pionową czterocylindrową maszynę parową potrójnego rozprężania. Okręt uzbrojony był w cztery armaty kalibru 47 mm L/33 (po dwie na każdej z burt) oraz trzy wyrzutnie torped kalibru 450 mm. W 1915 roku uzbrojenie wzmocniono pojedynczym karabinem maszynowym Schwarzlose 8 mm.

</doc>
<doc id="1680866" url="https://pl.wikipedia.org/wiki?curid=1680866" title="Emily Saliers">
Emily Saliers

Emily Saliers (ur. 22 lipca 1963 w New Haven w Connecticut) – amerykańska muzyk i kompozytorka występująca w folkowym zespole Indigo Girls. Saliers gra na gitarze oraz banjo, pianinie, mandolinie, ukulele, bouzonki i wielu innych instrumentach.
Urodziła się jako córka Dona i Jane Saliers, dorastała w Decatur w Georgii, gdzie jej ojciec był profesorem na Emory University. Saliers jest drugą córką z czworga dzieci - samych dziewczynek. Ukończyła studia na uniwersytecie Emory w 1985 roku z tytułem magistra in English.
Saliers spotkała po raz pierwszy swoją partnerkę z zespołu Amy Ray w szkole podstawowej, do której razem chodziły. W szkole średniej zaczęły razem występować na występach talentów pod nazwami „Saliers &amp; Ray” oraz „B-Band”. Kiedy Saliers wyjechała z Georgii na Uniwersytet, Ray często odwiedzała ją, by grać razem na scenie. Saliers i Ray porzuciły swoje uczelnie by studiować razem na Emory University. To tam powstał zespół Indigo Girls.
W 2004 roku Saliers skomponowała po raz pierwszy muzykę do filmu One Weekend a Month. Emily jest lesbijką i aktywistką zaangażowaną w obronę praw kobiet oraz gejów i lesbijek, tak samo jak środowiska.

</doc>
<doc id="1680867" url="https://pl.wikipedia.org/wiki?curid=1680867" title="Chlodwig IV">
Chlodwig IV

Chlodwig IV (zwany również Chlodwigiem III) – król Franków od 691 do 695.
Urodzony ok. 680 roku, najstarszy syn i następca króla Teuderyka III, wstąpił na tron w wieku 11 lat i zmarł w 15 roku życia. Przez cały okres panowania znajdował się pod kuratelą majordomusa pałacu królewskiego w Austrazji, Pepina z Herstalu, który sprawował władzę w jego imieniu. Po jego śmierci w 695 roku władzę przejął jego brat Childebert III.
Rozdział 6 kroniki Fredegara: (ok. 760):
„"Thierry Król (Teuderyk III) zmarł, mając siedemnaście lat panował. Władzę przejął Chlodwig, jego syn. Ale po kilku latach król Chlodwig zachorował i zmarł po czterech latach panowania. Childebert jego brat zasiadł na tronie [...]."”

</doc>
<doc id="1680868" url="https://pl.wikipedia.org/wiki?curid=1680868" title="SM Tb 67F">
SM Tb 67F

SM Tb 67F – austro-węgierski torpedowiec z początku XX wieku i okresu I wojny światowej, osiemnasta jednostka typu "Kaiman". Do 1913 roku nosił nazwę Phönix, od roku 1917 sam numer 67 – skrót przed numerem SM Tb oznaczał "Seiner Majestät Torpedoboot" (torpedowiec Jego Cesarskiej Mości).
Historia.
Stępkę pod budowę okrętu położono w stoczni Danubius-Werft w Fiume (ob. Rijeka) 7 stycznia 1908 roku, kadłub wodowano 10 stycznia 1909 roku, a okręt oddano do służby 3 sierpnia 1909 roku. Początkowo nosił nazwę „Phönix” ("feniks"), lecz od 1 stycznia 1914 roku zastąpiono ją przez alfanumeryczne oznaczenie 67 F („F” oznaczało, że okręt zbudowano w Fiume). Rozkazem z 21 maja 1917 roku z oznaczenia torpedowca usunięto ostatnią literę i do końca wojny nosił on tylko numer 67.
Okręt brał udział w I wojnie światowej. 
Po wojnie okręt w ramach podziału floty Austro-Węgier przekazano Wielkiej Brytanii, która sprzedała go w 1920 roku włoskiej stoczni złomowej.
Opis.
Okręt posiadał dwa kotły parowe typu Yarrow i jedną pionową czterocylindrową maszynę parową potrójnego rozprężania. Okręt uzbrojony był w cztery armaty kalibru 47 mm L/33 (po dwie na każdej z burt) oraz trzy wyrzutnie torped kalibru 450 mm. W 1915 roku uzbrojenie wzmocniono pojedynczym karabinem maszynowym Schwarzlose 8 mm.

</doc>
<doc id="1680869" url="https://pl.wikipedia.org/wiki?curid=1680869" title="SM Tb 68F">
SM Tb 68F

SM Tb 68F – austro-węgierski torpedowiec z początku XX wieku i okresu I wojny światowej, dziewiętnasta jednostka typu "Kaiman". Do 1913 roku nosił nazwę Krake, od roku 1917 sam numer 68 – skrót SM Tb oznaczał "Seiner Majestät Torpedoboot" (torpedowiec Jego Cesarskiej Mości).
Historia.
Stępkę pod budowę okrętu położono w stoczni Danubius-Werft w Fiume (ob. Rijeka) 2 czerwca 1908 roku, kadłub wodowano 7 lutego 1909 roku, a okręt oddano do służby 15 września 1909 roku (wraz z „Polyp”). Początkowo nosił nazwę „Krake” ("ośmiornica"), lecz od 1 stycznia 1914 roku zastąpiono ją przez alfanumeryczne oznaczenie 68 F („F” oznaczało, że okręt zbudowano w Fiume). Rozkazem z 21 maja 1917 roku z oznaczenia torpedowca usunięto ostatnią literę i do końca wojny nosił on tylko numer 68.
Okręt brał udział w I wojnie światowej. 
Po wojnie okręt w ramach podziału floty Austro-Węgier przekazano Wielkiej Brytanii, która sprzedała go w 1920 roku włoskiej stoczni złomowej.
Opis.
Okręt posiadał dwa kotły parowe typu Yarrow i jedną pionową czterocylindrową maszynę parową potrójnego rozprężania. Okręt uzbrojony był w cztery armaty kalibru 47 mm L/33 (po dwie na każdej z burt) oraz trzy wyrzutnie torped kalibru 450 mm. W 1915 roku uzbrojenie wzmocniono pojedynczym karabinem maszynowym Schwarzlose 8 mm.

</doc>
<doc id="1680870" url="https://pl.wikipedia.org/wiki?curid=1680870" title="Zofia Majerczyk-Owczarek">
Zofia Majerczyk-Owczarek

Zofia Majerczyk Owczarek (ur. 3 kwietnia 1958 w Zakopanem) – polska artystka.
Pochodzi ze starych rodów góralskich, które od pokoleń tworzą kulturę Podhala oraz kultywują tradycje przodków. Sięgając do 4 pokolenia wstecz, od strony matki są to: Gąsienice Sieczki (prapradziadek, jeden z pierwszych wykształconych ludzi na Podhalu, był jednym z założycieli Podhalańskiego Banku Spółdzielczego w Zakopanem), Bachledzi Curusie, Gąsienice Gładczani oraz Obrochci (Prapradziadek Bartuś Obrochta był muzykantem, jako pierwszy stworzył kapelę góralską. Słuchając muzyki Bartusia, Karol Szymanowski napisał balet „Harnasie”, natomiast Stanisław Mierczyński zapisał ją w nutach, które po dzień dzisiejszy służą młodzieży). Od strony ojca: Krzeptowscy, Galarowscy oraz Majerczyki – (dziadek jeden z założycieli Oddziału Poronin Związku Podhalan).
Od najmłodszych lat śpiewała i tańczyła w góralskich zespołach dziecięcych. W roku 1972 wstąpiła do zespołu regionalnego im. Bartusia Obrochty, gdzie w 1993 objęła kierownictwo artystyczne. Od lutego 1995 r. była kierownikiem tegoż zespołu. Od 1973 r. należała do Związku Podhalan, czynnie pracując w Zarządach: Ogniska Zakopane (w latach 1987 – 1992 pełniła funkcję wiceprezesa, natomiast od 1995 do 1999 roku była prezesem), Oddziału Tatrzańskiego jako członek Prezydium oraz w latach 1999 – 2002 pełniła (jako pierwsza kobieta) funkcję Prezesa Reaktywowanego Oddziału Zakopane Związku Podhalan. Jest współorganizatorem spotkań kapel „Muzyka Karpat”, „Zoduski Muzykanckie” oraz „Dudaskie Ostatki”.
Od 1979 r. zajmuje się również haftem i szyciem stroi regionalnych Podhala, które zaprezentowała na 22 wystawach zbiorowych oraz 9 indywidualnych. Brała udział w wystawie promocyjnej, kiermaszach oraz konkursach. Do Stowarzyszenia Twórców Ludowych została przyjęta w 1986 r., a od 1991 prowadzi program radiowy „Z hól i dziedzin” Związku Podhalan w lokalnym Radiu „Alex” w Zakopanem. Równocześnie współpracując z innym rozgłośniami w Polsce jak: radio Merkury, Alfa, Puls itd. oraz rozgłośniami w Chicago przekazując informacje kulturalne z Podhala. Udzielała wywiadów do Radia Kraków, Zachód, Plus, radia lokalnego Tatra w Popradzie na Słowacji a także do prasy jak: Tygodnik Podhalański, Nasze Strony, Sycyna itd. Wzięła udział w filmach: „Ród Gąsieniców” na podstawie książki Józefa Kapeniaka i „Harnasiach” Karola Szymanowskiego. Udzieliła parokrotnych wywiadów do telewizji Kraków. Równocześnie w/w telewizja nakręciła trzykrotnie program o twórczości i działalności Zofii Majerczyk Owczarek. Również zostały nakręcone programy świąteczne jak: „Wigilia u rodziny Majerczyków” – telewizja Kraków i „Tradycje Świąt Wielkanocnych na Podhalu” przez telewizję Puls z Warszawy.
W 1992 r. założyła i przez trzy lata prowadziła dziecięcy zespół regionalny „Zawaterniok” przy Szkole Podstawowej nr 5 w Zakopanem, w klasach specjalnych. W latach 1996 do 1998 pracowała w Polsko-Słowackiej Komisji Międzyrządowej ds. Współpracy Trans granicznej, w grupie roboczej ds. kultury, edukacji i wymiany młodzieży. Od 1998r była radną pierwszej kadencji Powiatu Tatrzańskiego. W 1998r zadebiutowała swoimi wierszami na „Święcie poezji ludowej „w Rabie Wyżnej. Pierwsze wiersze ukazały się w „Furcydle” w gazetce wydawanej z okazji święta poezji. Napisała artykuł o roli jaką odgrywa Związek Podhalan dla mieszkańców Podhala do pisma katolickiego „Salwatore”, opowiadanie humorystyczne o żużlowcach do miesięcznika „Speedway magazyn” oraz różnego rodzaju przemówienia jak np.: na 70 lecie Związku Podhalan w Ameryce Północnej, mowa pogrzebowa, mowa ślubna i wiele adresów gratulacyjnych. Od 2000 roku maluje na szkle. W grudniu 2000 roku Zarządzeniem Rektora Politechniki Krakowskiej otrzymała powołanie do Rady Artystycznej Galerii „Stara Polana” w Zakopanem. W tymże roku została wybrana wiceprezesem Stowarzyszenia Muzeum Walki i Męczeństwa „Palace” Katownia Podhala.
Wystawy indywidualne.
1991 – „Haft góralski”- Zofia Majerczyk Owczarek i „Malarstwo na szkle” – Janina Jarosz – Dom Kultury Puchov – Słowacja
– „Haft góralski”- Gminny Ośrodek Kultury – Poronin
– „Haft góralski”- Związek Podhalan Świetlica „Śwarna” – Zakopane
– „Haft góralski” – Gminny Ośrodek Kultury – Biały Dunajec
1992 – „Haft góralski” – Zofia Majerczyk Owczarek i „Malarstwo na szkle” –Janina Jarosz – Willa Flora – Stary Smokowiec – Słowacja
1993 – „Haft góralski”- Związek Podhalan Świetlica „Śwarna” – Zakopane
1994 – „Haft Podhalański”- Gminny Ośrodek Kultury – Poronin
1995 – „Haft góralski” – Filharmonia Zielonogórska im. T. Bairda
– występ Kapeli zespołu im. Bartusia Obrochty na koncercie z okazji Narodowego Święta Niepodległości pod dyrekcją Czesława Grabowskiego w Filharmonii Zielonogórskiej
2000 – Wystawa strojów z Łuku karpackiego – współczesne hafty i zbiory starych strojów karpackich Zofii Majerczyk Owczarek
2005 –"Twórczość ludowa Zofii Majerczyk- Owczarek z Zakopanego"– Muzeum w Ostrzeszowie
2008 – Wystawa haftu i malarstwa na szkle Zofii Majerczyk Owczarek – Gminny Ośrodek Kultury – Poronin
2008 – Wystawa jubileuszowa – Galeria Jednego Autora – Zakopane
2009 – Wystawa malarstwa na szkle Zofii Majerczyk Owczarek – Pniewy
2009 – „… żeby nie zatracić korzeni „ Zofia Majerczyk-Owczarek – Willa Orla – Zakopane
Wystawy zbiorowe.
1986 – “Twórcze kontynuowanie tradycji w sztuce ludowej Podhala” – wystawa w MPiK Zakopane
1987 – „Biała Izba” – Willa „Flora” Stary Smokowiec
1988 – „Współczesny haft podhalański” – Muzeum Tatrzańskie im. Dr. T. Chałubińskiego w Zakopanem
– Wystawa pokonkursowa na „Współczesny strój regionalny” – Muzeum Etnograficzne we Włocławku
1989 – „Bioło Izba” – MPiK Zakopane
1993 – „Podhalańska Twórczość Ludowa” – Willa „Turnia” – Zakopane
1994 – „Podhalańska Twórczość Ludowa” Dom Ludowy – Bukowina Tatrzańska
– „Wystawa Prac Twórców ludowych” Dom Ludowy – Bukowina Tatrzańska
– „Goralskie umenie z Podhalia” – Galeria Tatranskeho narodneho parku w Tatranskej Lomnici
1995 – „Bioło Izba” – Galeria Tatrzańskiegi Parku Narodowego w Zakopanem
– „Bioło Izba” – Muzeum Sportu i Turystyki Regionu Karkonosze w Karpaczu
1996 – Wystawa prac Twórców Ludowych – Dom Ludowy Bukowina Tatrzańska podczas „Karnawału góralskiego”
– Wystawa prac Twórców Ludowych – Dom Ludowy Bukowina Tatrzańska podczas „Sabałowych bajań”
1997 – Wystawa prac Twórców Ludowych – Dom Ludowy Bukowina Tatrzańska podczas „Karnawału góralskiego”
1998 – Wystawa prac Twórców Ludowych – Dom Ludowy Bukowina Tatrzańska podczas „Karnawału góralskiego
– Wystawa w Biołej Izbie Związku Podhalan – przygotowana z okazji srebrnego jubileuszu działalności w Związku Podhalan Zofii Majerczyk Owczarek, Andrzeja Gąsienicy Makowskiego i Jana Karpiela Bułecki.
– „Z parzenicą w herbie” – Muzeum Regionalne w Kozienicach
– Wystawa prac Twórców Ludowych – Dom Ludowy Bukowina Tatrzańska podczas „Sabałowych bajań”
– „Z parzenicą w herbie” – Galeria Klubu Akcent w Grudziądzu
2000 – „Naskie dziedzictwo – Bioło izba 2000” – Muzeum Tatrzańskiego Parku Narodowego
-„Naskie dziedzictwo – Bioło izba 2000” – Sanktuarium matki Boskiej Fatimskiej na Krzeptówkach
2002 – „Wystawa malarstwa na szkle” – Związek Podhalan Zakopane – świetlica Śwarna

</doc>
<doc id="1680871" url="https://pl.wikipedia.org/wiki?curid=1680871" title="Port lotniczy Treviso">
Port lotniczy Treviso

Port lotniczy Treviso (IATA: TSF, ICAO: LIPH) – port lotniczy położony 3 km na południowy zachód od Treviso i 20 km od Wenecji, w regionie Wenecja Euganejska, we Włoszech. Funkcjonuje również pod nazwą Wenecja-Treviso. W 2007 otwarto nowy terminal nadając imię Antonia Canovy.
Lotnisko posiada dwa parkingi. Jednym z nich jest długoterminowy parking, 200 m od lotniska (350 miejsc), a drugi to krótkoterminowy parking (60 miejsc).
W 2012 obsłużył 2,3 mln pasażerów.

</doc>
<doc id="1680872" url="https://pl.wikipedia.org/wiki?curid=1680872" title="Santiago (Sesimbra)">
Santiago (Sesimbra)

Santiago (Sesimbra) - miasto w portugalskim gminie Sesimbra. Rozciąga się na obszarze 1, 99 km2. Liczy 5.793 mieszkańców, a gęstość zaludnienia wynosi 2 916, 9 mieszkańców/km2.

</doc>
<doc id="1680875" url="https://pl.wikipedia.org/wiki?curid=1680875" title="SM Tb 69F">
SM Tb 69F

SM Tb 69F – austro-węgierski torpedowiec z początku XX wieku i okresu I wojny światowej, dwudziesta jednostka typu "Kaiman". Do 1913 roku nosił nazwę Polyp, od roku 1917 sam numer 69. Po I wojnie światowej służył w marynarce Królestwa SHS (późniejszej Jugosławii) jako T 11. Skrót przed numerem SM Tb oznaczał "Seiner Majestät Torpedoboot" (torpedowiec Jego Cesarskiej Mości).
Historia.
Stępkę pod budowę okrętu położono w stoczni Danubius-Werft w Fiume (ob. Rijeka) 27 lipca 1908 roku, kadłub wodowano 17 kwietnia 1909 roku, a okręt oddano do służby 15 września 1909 roku (wraz z „Krake”). Początkowo nosił nazwę „Polyp” ("polip"), lecz od 1 stycznia 1914 roku zastąpiono ją przez alfanumeryczne oznaczenie 69 F („F” oznaczało, że okręt zbudowano w Fiume). Rozkazem z 21 maja 1917 roku z oznaczenia torpedowca usunięto ostatnią literę i do końca wojny nosił on tylko numer 69.
Okręt brał udział w I wojnie światowej. 
Po wojnie okręt w ramach podziału floty Austro-Węgier przekazano Królestwu Serbów, Chorwatów i Słoweńców (SHS), gdzie służył pod oznaczeniem T 11. Wraz z pozostałymi okrętami tego typu został wycofany w latach 1927-1928 lub według innych danych, w latach 1928-1930.
Opis.
Okręt posiadał dwa kotły parowe typu Yarrow i jedną pionową czterocylindrową maszynę parową potrójnego rozprężania. Okręt uzbrojony był w cztery armaty kalibru 47 mm L/33 (po dwie na każdej z burt) oraz trzy wyrzutnie torped kalibru 450 mm. W 1915 roku uzbrojenie wzmocniono pojedynczym karabinem maszynowym Schwarzlose 8 mm.

</doc>
<doc id="1680877" url="https://pl.wikipedia.org/wiki?curid=1680877" title="Vicki Randle">
Vicki Randle

Vicki Randle (ur. 11 grudnia 1954 roku w San Francisco) – amerykańska muzyk i multiinstrumentalistka (głównie gitara akustyczna i perkusja) i kompozytorką, znaną jako pierwsza i jedyna kobieta w Tonight Show Band. Nagrywała i występowała z artystami takimi jak: Aretha Franklin, George Benson, Lionel Richie, Kenny Loggins, Céline Dion, Herbie Hancock, Wayne Shorter, Branford Marsalis oraz Lyle Mays.
Rozpoczęła karierę jako piosenkarka, kompozytorka i gitarzystka, grając m.in. w Bla-Bla Cafe oraz The Ice House. Nagrywała oraz występowała również z wieloma artystami muzyki kobiet, takimi jak Cris Williamson, Ferron czy Linda Tillery.
Randle ma obecnie rezydencje w Venice Beach oraz Oakland, Californii. Jest lesbijką.

</doc>
<doc id="1680880" url="https://pl.wikipedia.org/wiki?curid=1680880" title="Cewi Rawner">
Cewi Rawner

Cewi Rawner, pierwotnie Henryk Rawner (hebr. צבי רבנר; ur. 14 lutego 1950 w Świdnicy) – izraelski dyplomata, od kwietnia 2009 do września 2014 ambasador Izraela w Polsce.
Życiorys.
Urodził się w Świdnicy w rodzinie żydowskiej. W 1957 wraz z rodzicami wyemigrował do Izraela. W latach 1969–1972 odbył służbę wojskową, a w latach 1972–1976 studiował na Wydziale Komunikacji Mediów i Wydziale Literatury Hebrajskiej Uniwersytetu Telawiwskiego. Od 1977 jest związany z izraelskim Ministerstwem Spraw Zagranicznych.
W latach 1978–1980 był pracownikiem Departamentu Śródziemnomorskiego MSZ. W latach 1980–1983 pełnił funkcję pierwszego i drugiego sekretarza w Ambasadzie Izraela w Helsinkach, a w latach 1983–1985 pierwszego sekretarza i radcy politycznego w Ambasadzie Izraela w Bukareszcie. W latach 1985–1988 był radcą i wicedyrektorem Departamentu Europy Wschodniej przy MSZ, a w latach 1993–2001 i 2006–2009 dyrektorem Departamentu Europy Centralnej. Przez wiele lat pracował w Ambasadzie Izraela w Londynie, gdzie w latach 1988–1993 był radcą ministrem ds. public affairs, a w latach 2001–2006 ministrem pełnomocnym. Od kwietnia 2009 do września 2014 pełnił funkcję ambasadora nadzwyczajnego i pełnomocnego Izraela w Polsce.
Jest żonaty z Jehudit, malarką (ślub w 1973). Ma troje dzieci i dwoje wnuków.

</doc>
<doc id="1680881" url="https://pl.wikipedia.org/wiki?curid=1680881" title="Zvi Ravner">
Zvi Ravner



</doc>
<doc id="1680884" url="https://pl.wikipedia.org/wiki?curid=1680884" title="Gcuwa">
Gcuwa

Gcuwa – miasto w Republice Południowej Afryki, w Prowincji Przylądkowej Wschodniej.
W mieście żyje ok. 44 000 ludzi, używana jest także dawna nazwa, Butterworth. Położone jest mad rzeką Gcuwa, ok. 110 km na północ od East London.
Założone zostało jako stacja misyjna metodystów w 1827 roku i nazwane po Josephie Butterworth. W czasie apartheidu należało do bantustanu Transkei.

</doc>
<doc id="1680886" url="https://pl.wikipedia.org/wiki?curid=1680886" title="Jan z oleju">
Jan z oleju



</doc>
<doc id="1680888" url="https://pl.wikipedia.org/wiki?curid=1680888" title="Santiago (Tavira)">
Santiago (Tavira)

Santiago (Tavira) - miasto w portugalskim gminie Tavira. Rozciąga się na obszarze 25,70 km2. Liczba mieszkańców wynosi 5904 osób.

</doc>
<doc id="1680889" url="https://pl.wikipedia.org/wiki?curid=1680889" title="Port rzeczny w Poznaniu">
Port rzeczny w Poznaniu

Port rzeczny w Poznaniu – port rzeczny na Warcie zlokalizowany w Poznaniu.
Historia.
Port powstał z inicjatywy władz miasta w latach 1896–1902 na Warcie. Wcześniej w mieście działało kilka nabrzeży przeładunkowych (również m.in. targ solny i chwaliszewski targ rybny), a port powstał w miejscu jednego z nich – bulwaru Kleemana. Ulokowany był on na ulicy Szyperskiej, w pobliżu mostu Chwaliszewskiego. Łącznie teren zakupiony przez miasto miał powierzchnię 57 000 m².
Wybudowane nabrzeże miało 8,5 m wysokości, 704 m długości i ciągnęło się od dawnego bulwaru Kleemana do mostu kolejowego koło Tamy Garbarskiej. Opierało się na wbitych na 5 metrów w dno rzeki żelaznych słupach. Koryto rzeki pogłębiono. Na nabrzeżu funkcjonowało 5 dźwigów portowych o ładowności 1,5 t, 2 żurawie bramowe o ładowności 2 t oraz dziewięć koryt do przesypu węgla z wagonów na barki. Port miał również połączenie kolejowe z dworcem Tama Garbarska. Bocznica portowa posiadała 17 torów i 43 rozjazdy. Jednocześnie przy nabrzeżach mogły zacumować w podwójnym rzędzie 42 barki o ładowności 400 ton lub 36 barek o ładowności 600 ton.
Oficjalne otwarcie portu miało miejsce 1 października 1902 roku pod nazwą "Przeładownia Miejska". W roku 1913 przeładowano w nim 220 tys. ton towarów (głównie zboże, mąki, cukier, płody rolne, spirytus, cegłę, piasek, cement, pasze, nawozy i wyroby metalowe). Transportowano towary do Szczecina, Hamburga, Frankfurtu nad Odrą, Kostrzyna, Berlina i Gorzowa.
Po przyłączeniu Poznania do Polski w 1919 port podupadł, by znów ożyć po podpisaniu umów celnych z Niemcami w 1923. Rok później powołano "Żeglugę Wielkopolską". W 1926 przeładowano 120 tys. ton towarów, a w latach 1926–1932 przetransportowano przez Poznań łącznie 300 tys. ton węgla. Najbardziej dochodowe lata w całej historii portu to okres 1926–1932 (najlepszym sezonem był 1929/1930 – zacumowano wtedy 724 statki i przeładowano 15 918 wagonów).
Podczas bitwy o Poznań w 1945 port został zniszczony w 95% i nigdy nie został w pełni odbudowany. W sierpniu 1945 posiadał sześć statków z napędem własnym o łącznej sile maszyn 1200 HP i łącznym tonażu 1600 ton, 14 barek o łącznym tonażu 3700 ton oraz statek wycieczkowy kursujący do Puszczykowa.
W okresie 20 lipca 1981 – 15 czerwca 1983 odbył się generalny remont nabrzeża portowego.
Palarnia kawy.
Integralną częścią zabudowań portowych była palarnia kawy. W 1950 w obumierającym transportowo porcie wybudowano podłużny, ceglany, piętrowy budynek magazynowy dla Państwowej Centrali Handlowej. Na całej swej długości miał rampę załadunkową. Architektonicznie wzbogacono go półkolistymi szczytami. W latach 60. XX wieku obiekty przejęte zostały na paczkarnię przez Związek Spółdzielni Spożywców "Społem" z Warszawy. Do 1977 była tam paczkowana kawa dla gdyńskiego Przedsiębiorstwa Obrotu Spożywczymi Towarami Importowanymi (część "Społem"). W 1977 został tu uruchomiony społemowski Zakład Palenia i Paczkowania Kawy. W 1992 usamodzielnił się i funkcjonował pod nazwą POSTI, a w 1994 stał się spółką pracowniczą pod nazwą "Astra". W 2018 zakład przeniesiono do Starczanowa.

</doc>
<doc id="1680891" url="https://pl.wikipedia.org/wiki?curid=1680891" title="Historia polskiego rocka">
Historia polskiego rocka

Historia polskiego rocka – sześcioodcinkowy serial stworzony przez Discovery Historia. Ten cykl filmów dokumentalnych przedstawia dzieje muzyki rockowej w Polsce od 1959 roku do czasów współczesnych. 
31 lipca 2008 roku pierwsze dwa odcinki serialu zostały wyświetlone podczas festiwalu Przystanek Woodstock.
18 listopada 2010 roku film został wydany na formacie DVD wraz z filmami: "Beats of Freedom" i "Wszystko, co kocham"

</doc>
<doc id="1680892" url="https://pl.wikipedia.org/wiki?curid=1680892" title="SM Tb 70F">
SM Tb 70F

SM Tb 70F – austro-węgierski torpedowiec z początku XX wieku i okresu I wojny światowej, dwudziesta pierwsza jednostka typu "Kaiman". Do 1913 roku nosił nazwę Echse, od roku 1917 sam numer 70 – skrót SM Tb oznaczał "Seiner Majestät Torpedoboot" (torpedowiec Jego Cesarskiej Mości).
Historia.
Stępkę pod budowę okrętu położono w stoczni Danubius-Werft w Fiume (ob. Rijeka) 22 października 1908 roku, kadłub wodowano 8 maja 1909 roku, a okręt oddano do służby 15 czerwca 1910 roku, w składzie ostatniej grupy okrętów tego typu (wraz z „Molch” i „Alk”). Początkowo nosił nazwę „Echse” ("jaszczurka"), lecz od 1 stycznia 1914 roku zastąpiono ją przez alfanumeryczne oznaczenie 70F („F” oznaczało, że okręt zbudowano w Fiume). Rozkazem z 21 maja 1917 roku z oznaczenia torpedowca usunięto ostatnią literę i do końca wojny nosił on tylko numer 70.
Okręt brał udział w I wojnie światowej. 
Po wojnie okręt w ramach podziału floty Austro-Węgier przekazano Wielkiej Brytanii, która sprzedała go w 1920 roku włoskiej stoczni złomowej.
Opis.
Okręt posiadał dwa kotły parowe typu Yarrow i jedną pionową czterocylindrową maszynę parową potrójnego rozprężania. Okręt uzbrojony był w cztery armaty kalibru 47 mm L/33 (po dwie na każdej z burt) oraz trzy wyrzutnie torped kalibru 450 mm. W 1915 roku uzbrojenie wzmocniono pojedynczym karabinem maszynowym Schwarzlose 8 mm.

</doc>
<doc id="1680893" url="https://pl.wikipedia.org/wiki?curid=1680893" title="SM Tb 71F">
SM Tb 71F

SM Tb 71F – austro-węgierski torpedowiec z początku XX wieku i okresu I wojny światowej, dwudziesta druga jednostka typu "Kaiman". Do 1913 roku nosił nazwę Molch, od 1917 roku sam numer 71 – skrót SM Tb oznaczał "Seiner Majestät Torpedoboot" (torpedowiec Jego Cesarskiej Mości).
Historia.
Stępkę pod budowę okrętu położono w stoczni Danubius-Werft w Fiume (ob. Rijeka) 21 listopada 1908 roku, kadłub wodowano 14 lipca 1909 roku, a okręt oddano do służby 15 czerwca 1910 roku, w składzie ostatniej grupy okrętów tego typu (wraz z „Echse” i „Alk”). Początkowo nosił nazwę „Molch” ("traszka"), lecz od 1 stycznia 1914 roku zastąpiono ją przez alfanumeryczne oznaczenie 71F („F” oznaczało, że okręt zbudowano w Fiume). Rozkazem z 21 maja 1917 roku z oznaczenia torpedowca usunięto ostatnią literę i do końca wojny nosił on tylko numer 71.
Okręt brał udział w I wojnie światowej. 
Po wojnie okręt w ramach podziału floty Austro-Węgier przekazano Wielkiej Brytanii, która sprzedała go w 1920 roku włoskiej stoczni złomowej.
Opis.
Okręt posiadał dwa kotły parowe typu Yarrow i jedną pionową czterocylindrową maszynę parową potrójnego rozprężania. Okręt uzbrojony był w cztery armaty kalibru 47 mm L/33 (po dwie na każdej z burt) oraz trzy wyrzutnie torped kalibru 450 mm. W 1915 roku uzbrojenie wzmocniono pojedynczym karabinem maszynowym Schwarzlose 8 mm.

</doc>
<doc id="1680895" url="https://pl.wikipedia.org/wiki?curid=1680895" title="Łokomotyw Dworiczna">
Łokomotyw Dworiczna

Łokomotyw Dworiczna (ukr. Футбольний клуб «Локомотив» Дворічна, "Futbolnyj Kłub "Łokomotyw" Dworiczna") – ukraiński klub piłkarski z siedzibą w miejscowości Dworiczna w obwodzie charkowskim.
Historia.
Chronologia nazw:
Piłkarska drużyna Respublika została założona w miejscowości Dworiczna.
Do 2006 występował tylko w rozgrywkach Mistrzostw i Pucharu obwodu charkowskiego.
W 2006 zespół zmienił nazwę na Łokomotyw Dworiczna i startował w rozgrywkach Amatorskiej Ligi. Następnie zgłosił się do rozgrywek w Drugiej Lidze.
W sezonie 2006/07 debiutował w Drugiej Lidze, grupie B. Jednak po 4 kolejkach zrezygnował z dalszych występów i został pozbawiony statusu klubu profesjonalnego. Wyniki ligowe z udziałem klubu zostały anulowane. Klub został rozwiązany.

</doc>
<doc id="1680896" url="https://pl.wikipedia.org/wiki?curid=1680896" title="SM Tb 72F">
SM Tb 72F

SM Tb 72F – austro-węgierski torpedowiec z początku XX wieku i okresu I wojny światowej, dwudziesta trzecia jednostka typu "Kaiman". Do 1913 roku nosił nazwę Kormoran, następnie oznaczenie 72F, a od roku 1917 sam numer 72 – skrót SM Tb oznaczał "Seiner Majestät Torpedoboot" (torpedowiec Jego Cesarskiej Mości).
Historia.
Stępkę pod budowę okrętu położono w stoczni Danubius-Werft w Fiume (ob. Rijeka) 13 stycznia 1909 roku, kadłub wodowano 31 lipca 1909 roku, a okręt oddano do służby 5 marca 1910 roku. Był przedostatnim zbudowanym okrętem tego typu. Początkowo nosił nazwę „Kormoran” ("kormoran"), lecz od 1 stycznia 1914 roku zastąpiono ją przez alfanumeryczne oznaczenie 72F (litera F oznaczała, że okręt zbudowano w Fiume). Rozkazem z 21 maja 1917 roku z oznaczeń torpedowców usunięto ostatnią literę i do końca wojny nosił on tylko numer 72.
Okręt uczestniczył w I wojnie światowej. Brał udział m.in. w pierwszej akcji bojowej floty austro-węgierskiej, jakim było ostrzeliwanie radiostacji i linii kolejowej w okolicach Antivari (ob. Bar) w Czarnogórze 8 sierpnia 1914 roku.
Po wojnie okręt w ramach podziału floty Austro-Węgier przekazano Wielkiej Brytanii, która sprzedała go w 1920 roku włoskiej stoczni złomowej.
Opis.
Okręt posiadał dwa kotły parowe typu Yarrow i jedną pionową czterocylindrową maszynę parową potrójnego rozprężania. Okręt uzbrojony był w cztery armaty kalibru 47 mm L/33 (po dwie na każdej z burt) oraz trzy wyrzutnie torped kalibru 450 mm. W 1915 roku uzbrojenie wzmocniono pojedynczym karabinem maszynowym Schwarzlose 8 mm.

</doc>
<doc id="1680897" url="https://pl.wikipedia.org/wiki?curid=1680897" title="SM Tb 73F">
SM Tb 73F

SM Tb 73F – austro-węgierski torpedowiec z początku XX wieku i okresu I wojny światowej, dwudziesta czwarta jednostka typu "Kaiman". Do 1913 roku nosił nazwę Alk, od roku 1917 sam numer 73 – skrót SM Tb oznaczał "Seiner Majestät Torpedoboot" (torpedowiec Jego Cesarskiej Mości).
Historia.
Okręt był ostatnią zbudowaną jednostką typu "Kaiman". Stępkę pod jego budowę położono w stoczni Danubius-Werft w Fiume (ob. Rijeka) 12 lutego 1909 roku, kadłub wodowano 2 października 1909 roku, a okręt oddano do służby 15 czerwca 1910 (wraz z „Echse” i „Molch”). Początkowo nosił nazwę „Alk” ("alka"), lecz od 1 stycznia 1914 roku zastąpiono ją przez alfanumeryczne oznaczenie 73F („F” oznaczało, że okręt zbudowano w Fiume). Rozkazem z 21 maja 1917 roku z oznaczenia torpedowca usunięto ostatnią literę i do końca wojny nosił on tylko numer 73.
Okręt brał udział w I wojnie światowej. 
Po wojnie okręt w ramach podziału floty Austro-Węgier przekazano Wielkiej Brytanii, która sprzedała go w 1920 roku włoskiej stoczni złomowej.
Opis.
Okręt posiadał dwa kotły parowe typu Yarrow i jedną pionową czterocylindrową maszynę parową potrójnego rozprężania. Okręt uzbrojony był w cztery armaty kalibru 47 mm L/33 (po dwie na każdej z burt) oraz trzy wyrzutnie torped kalibru 450 mm. W 1915 roku uzbrojenie wzmocniono pojedynczym karabinem maszynowym Schwarzlose 8 mm.

</doc>
<doc id="1680902" url="https://pl.wikipedia.org/wiki?curid=1680902" title="Huta Szkła Zawiercie">
Huta Szkła Zawiercie

„Huta Szkła Zawiercie” Sp. z o.o. (daw. Huta szkła w Zawierciu) – huta szkła znajdująca się w Zawierciu, znana z produkcji szkła kryształowego.
Huta szkła „Zawiercie” zajmuje się produkcją szkła gospodarczego. Produkcja obejmuje wyrób kryształowych artykułów gospodarstwa domowego, wyposażenia gastronomii i przedmiotów dekoracyjnych. Wytwarzane przez hutę wyroby szklane dzielą się na:
Od listopada 2010 do lipca 2017 huta znajdowała się na liście Szlaku Zabytków Techniki Województwa Śląskiego.
Historia.
Pierwsza huta szkła w Zawierciu została założona przez właściciela ziemskiego Andrzeja Chmielowskiego. Najstarsze wzmianki w oficjalnych dokumentach na jej temat pochodzą z 1880 r. Zatrudniała ona wówczas 22 osoby, w tym 17 fachowców zagranicznych. Początkowo produkowano w niej proste użytkowe szkło gospodarcze – butle, butelki, dzbany, kufle do piwa.
Po śmierci Chmielowskiego huta dwukrotnie zmieniała właścicieli, po czym w 1883 r. (bądź 1884 r.) została kupiona za 10 000 rubli w srebrze przez Alojzego Reicha, reprezentującego spółkę „S. Reich &amp; Ska”. Rodzina Samuela Reicha była potentatem w przemyśle szklarskim; posiadała wówczas jedenaście hut i rafinerii szkła na terenie Austrii, Czech, Moraw i Królestwa Polskiego, co zapewniło hucie w Zawierciu fachowe doświadczenie. Od zakupu do 1889 r. huta była (przy nieustannej produkcji) modernizowana. Na początku XX w. dysponowała już dwiema halami produkcyjnymi, trzema piecami donicowymi do wytapiania szkła, trawialnią kryształów, malarnią, drukarnią wraz ze specjalistycznymi maszynami do giloszowania, pantografowania i matowania wyrobów. Asortyment produkcji został poszerzony o bardziej skomplikowane wyroby – wazony, patery, karafki, puchary, kielichy, szklanki, talerze, cukiernice i popielnice. Ponadto nie rezygnując z wytwarzania opakowań szklanych, rozpoczęto na dużą skalę produkcję szkła oświetleniowego na rynek austro-węgierski. Z kolei na potrzeby rynku rosyjskiego produkowano przedmioty użytkowo-ozdobne ze szkła kryształowego ołowiowego, uruchamiając w tym celu nową linię technologiczną.
W 1900 r. zmieniono status firmy, tworząc "„Towarzystwo Akcyjne Huty Szkła w Zawierciu dawniej S. Reich &amp; Ska w Zawierciu”". Współwłaścicielem firmy obok Alojzego Reicha został Emanuel Marcus, przybyły do Zawiercia jeszcze w 1884 r. i pełniący potem przez długi czas funkcję dyrektora huty. Zajęto się wówczas budową kolonii fabrycznej z mieszkaniami dla robotników.
Działalność huty została przerwana podczas I wojny światowej, niemniej produkcję wznowiono już w grudniu 1918 r., po odzyskaniu wywiezionego podczas wojny sprzętu. W 1920 r. uruchomiono trzeci piec donicowy. W latach 20. asortyment wyrobów został poszerzony o komplety toaletowo-kosmetyczne.
Przygotowując się do Powszechnej Wystawy Krajowej w Poznaniu w 1929 r., huta wprowadziła nowe linie szkła oświetleniowego. Jej produkty spotkały się na wystawie z dobrym przyjęciem, czego wyrazem był dyplom honorowy i Wielki Złoty Medal zdobyty w ramach przeglądu osiągnięć dziesięciolecia Odrodzonej Polski. Nagroda przełożyła się na zamówienia do instytucji publicznych. W szkło z Zawiercia wyposażono transatlantyki MS Batory i MS Piłsudski.
W okresie kryzysu, w 1935 r. huta szkła w Zawierciu uzyskała pożyczkę z Banku Gospodarstwa Krajowego na kwotę 100000 złotych. Suma ta została przeznaczona na modernizację obiektów produkcyjnych. Aby utrzymać się na rynku, dyrekcja zadecydowała o obniżeniu cen wyrobów o 10–30%, natomiast planowane obniżki płac nie doszły do skutku w wyniku strajków pracowników w 1936 r. Niemniej w fabryce przez cały okres kryzysu udało się utrzymać stały poziom zatrudnienia. W 1938 r. pracowało w niej 1038 pracowników, a wartość sprzedawanych produktów wynosiła 2,5 mln złotych rocznie.
Produkcja była kontynuowana również w okresie II wojny światowej, przy czym szkło gospodarcze wytwarzano w mniejszym zakresie, skupiając się na szkle oświetleniowym.
Po zakończeniu wojny hutę znacjonalizowano i uruchomiono ponownie w 1945 r. jako "„Państwową Fabrykę Wyrobów Szklanych w Zawierciu”". Jej początkowa roczna wartość produkcji wynosiła 800000 zł.
3 maja 1950 r. huta zmieniła nazwę na "„Hutę Szkła Gospodarczego i Oświetleniowego w Zawierciu”". W latach 50. rozwijano na szeroką skalę utylitarną produkcję szkła odblaskowego i sygnalizacyjnego. Jednocześnie nawiązano kontakty z nowo powstałym Wydziałem Szkła Państwowej Wyższej Szkoły Sztuk Plastycznych we Wrocławiu. Jego absolwenci zajęli się projektowaniem przedmiotów użytkowych ze szkła ołowiowego. W skład owych projektantów wchodzili Józef Podlasek (zatrudniony w latach 60., późniejszy kierownik wzorcowni), Maria Słaboń-Kapa (zatrudniona w latach 70., od 1995 r. kierowniczka wzorcowni) oraz Bogdan Kupczyk. Wyroby fabryki od lat 60. były w znacznej części eksportowane do Francji, Niemiec, Belgii, Norwegii, Włoch, Stanów Zjednoczonych, Kanady, Wenezueli czy Nowej Zelandii.
Lata 80. przyniosły spadek zamówień. W 1986 r. zaprzestano produkcji szkła sodowego, przestawiając się wyłącznie na produkcję kryształowego szkła ołowiowego.
W 1998 r. huta została przekształcona w spółkę akcyjną, przechodząc w 2009 r. w ręce prywatnych inwestorów. W 2016 roku spółka ogłosiła upadłość.

</doc>
<doc id="1680905" url="https://pl.wikipedia.org/wiki?curid=1680905" title="Elbafly">
Elbafly

Elbafly - włoska linia lotnicza z siedzibą na Elbie. Głównym węzłem jest port lotniczy Marina di Campo. Linia została założona w 2005. Obsługują obecnie połączenia do Mediolanu, Pizy i Florencji.
Flota składa się z 1 Let L-410 Turbolet.

</doc>
<doc id="1680906" url="https://pl.wikipedia.org/wiki?curid=1680906" title="Grand Prix Hiszpanii 2009">
Grand Prix Hiszpanii 2009

Wyniki Grand Prix Hiszpanii, piątej rundy Mistrzostw Świata Formuły 1 w sezonie 2009.
Uwagi.
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="1680907" url="https://pl.wikipedia.org/wiki?curid=1680907" title="Sonia Grabowska">
Sonia Grabowska

Sonia Grabowska (ur. 15 grudnia 1988) – polska lekkotletka, tyczkarka.
Życiorys.
Reprezentuje barwy KS Orła Warszawa podopieczna trenera Andrzeja Gawendy, jednak rzadko występuje w Polsce (zdobywała jednak złote medale mistrzostw polski juniorów). Studentka Utah State University, i to właśnie w Stanach Zjednoczonych najczęściej startuje. 
W maju 2009 została, jako jedna z dziewięciu zawodniczek nominowana w plebiscycie na lekkoatletkę kwietnia w Europie, w którym zajęła ostatecznie 3. miejsce, wygrywając głosowanie internautów. 16. lokata w eliminacjach nie dała jej awansu do finału podczas młodzieżowych mistrzostw Europy (2009).

</doc>
<doc id="1680912" url="https://pl.wikipedia.org/wiki?curid=1680912" title="Jekatierina Kolesowa">
Jekatierina Kolesowa

Jekatierina Andriejewna Kolesowa (ros. Екатерина Андреевна Колесова; ur. 4 września 1990) – rosyjska lekkoatletka, która specjalizuje się w skoku o tyczce.
Jej największym dotychczasowym osiągnięciem jest srebrny medal mistrzostw świata juniorów (Bydgoszcz 2008). Rok później sięgnęła po srebro mistrzostw Europy juniorów rozegranych w Nowym Sadzie.

</doc>
<doc id="1680915" url="https://pl.wikipedia.org/wiki?curid=1680915" title="Pori (stacja kolejowa)">
Pori (stacja kolejowa)

Pori (fin: "Porin rautatieasema") – stacja kolejowa w Pori, w prowincji Finlandia Zachodnia, w Finlandii. Obecny dworzec został wybudowany w 1937 po południowej stronie miasta, ale po rozbudowie znajduje się praktycznie w jego centrum.
Stacja posiada dwa perony, w tym jeden wyspowy. Spośród trzech torów, trzeci jest praktycznie nieużywany. Wyjątkiem jest czas, w którym w mieście odbywa się festiwal Pori Jazz.

</doc>
<doc id="1680917" url="https://pl.wikipedia.org/wiki?curid=1680917" title="Plamica poprzetoczeniowa">
Plamica poprzetoczeniowa



</doc>
<doc id="1680919" url="https://pl.wikipedia.org/wiki?curid=1680919" title="Tavira (stacja kolejowa)">
Tavira (stacja kolejowa)

Tavira – stacja kolejowa w Tavirze, w południowej Portugalii, zlokalizowana na Linha do Algarve.
Została oddana do użytku w 1905, z chwilą otwarcia odcinka linii kolejowej z Olhão do Taviry. Stacja posiada 2 perony.

</doc>
<doc id="1680920" url="https://pl.wikipedia.org/wiki?curid=1680920" title="Małopłytkowa plamica poprzetoczeniowa">
Małopłytkowa plamica poprzetoczeniowa



</doc>
<doc id="1680921" url="https://pl.wikipedia.org/wiki?curid=1680921" title="Rajd na St Nazaire">
Rajd na St Nazaire



</doc>
<doc id="1680922" url="https://pl.wikipedia.org/wiki?curid=1680922" title="Rajd na St. Nazaire">
Rajd na St. Nazaire



</doc>
<doc id="1680924" url="https://pl.wikipedia.org/wiki?curid=1680924" title="SM Tb 74 T">
SM Tb 74 T

SM Tb 74 T - austro-węgierski torpedowiec z okresu I wojny światowej, typu "Tb 74 T". Po wojnie służył do 1932 roku w Rumunii pod nazwą Viforul.
Służba.
SM Tb ("Torpedowiec Jego Cesarskiej Mości") 74T wodowano 28 sierpnia 1913 roku jako pierwszy okręt swojego typu. Wszedł następnie do służby w marynarce Austro-Węgier, w której służył bojowo podczas I wojny światowej. 21 maja 1917 roku nazwę skrócono do SM Tb 74.
Okręt przetrwał wojnę, po czym w ramach podziału floty Austro-Węgier w 1920 roku przekazano go Rumunii (wraz z bliźniaczymi: Tb 75T, Tb 80T i Tb 81T oraz trzema okrętami typu "Tb 82F"). Po wcieleniu do rumuńskiej floty otrzymał nazwę „Viforul”. Został wycofany ze służby w 1932 roku.
Opis.
Tb 74 T wyposażony był w dwa kotły parowe typu Yarrow, które współpracowały z dwoma turbinami parowymi Parsonsa. Okręt uzbrojony był początkowo w dwie armaty kalibru 66 mm L/30, pojedynczy karabin maszynowy Schwarzlose oraz dwie podwójne wyrzutnie torped kalibru 450 mm. Od 1917 roku rufową armatę 66 mm mocowano na okrętach tego typu na podstawie umożliwiającej prowadzenie ognia do celów powietrznych.

</doc>
<doc id="1680925" url="https://pl.wikipedia.org/wiki?curid=1680925" title="Łuczany">
Łuczany



</doc>
<doc id="1680926" url="https://pl.wikipedia.org/wiki?curid=1680926" title="Belgershain">
Belgershain

Belgershain – niemiecka miejscowość i gmina położona na terenie kraju związkowego Saksonia, w okręgu administracyjnym Lipsk, w powiecie Lipsk, wchodzi w skład wspólnoty administracyjnej Naunhof.
Do gminy Belgershain należą następujące miejscowości:

</doc>
<doc id="1680927" url="https://pl.wikipedia.org/wiki?curid=1680927" title="Thurso (stacja kolejowa)">
Thurso (stacja kolejowa)

Thurso – stacja kolejowa w Thurso, w Szkocji (Wielka Brytania). Jest jedną z końcowych stacji Far North Line, która rozpoczyna się w Inverness. Inną stacją końcową jest Wick. Z dworca autobusowego do Scrabster można dostać się za pomocą promu NorthLink na Orkady. Znajduje się tu 1 peron. Stacja jest obsługiwana przez First ScotRail.
Stacja w Thurso jest najbardziej na północ wysuniętą częścią brytyjskiej sieci kolejowej.

</doc>
<doc id="1680928" url="https://pl.wikipedia.org/wiki?curid=1680928" title="Reichsfuhrer-SS">
Reichsfuhrer-SS



</doc>
<doc id="1680929" url="https://pl.wikipedia.org/wiki?curid=1680929" title="Wilhelm Brueckner">
Wilhelm Brueckner



</doc>
<doc id="1680930" url="https://pl.wikipedia.org/wiki?curid=1680930" title="Volapik">
Volapik



</doc>
<doc id="1680932" url="https://pl.wikipedia.org/wiki?curid=1680932" title="Gerd Mueller">
Gerd Mueller



</doc>
<doc id="1680935" url="https://pl.wikipedia.org/wiki?curid=1680935" title="Karl Alexander Mueller">
Karl Alexander Mueller



</doc>
<doc id="1680936" url="https://pl.wikipedia.org/wiki?curid=1680936" title="Heinrich Mueller">
Heinrich Mueller



</doc>
<doc id="1680937" url="https://pl.wikipedia.org/wiki?curid=1680937" title="Hanno Mueller-Brachmann">
Hanno Mueller-Brachmann



</doc>
<doc id="1680938" url="https://pl.wikipedia.org/wiki?curid=1680938" title="Wilhelm Friedrich Mueller">
Wilhelm Friedrich Mueller



</doc>
<doc id="1680939" url="https://pl.wikipedia.org/wiki?curid=1680939" title="Wilhelm Mueller">
Wilhelm Mueller



</doc>
<doc id="1680940" url="https://pl.wikipedia.org/wiki?curid=1680940" title="Filip Mueller">
Filip Mueller



</doc>
<doc id="1680941" url="https://pl.wikipedia.org/wiki?curid=1680941" title="Hermann Mueller">
Hermann Mueller



</doc>
<doc id="1680942" url="https://pl.wikipedia.org/wiki?curid=1680942" title="SM Tb 75 T">
SM Tb 75 T

SM Tb 75 T – austro-węgierski torpedowiec z okresu I wojny światowej typu "Tb 74 T". Po wojnie służył do 1932 roku w Rumunii pod nazwą Vartejul.
Służba.
SM Tb ("Torpedowiec Jego Cesarskiej Mości") 75T wodowano 20 listopada 1913 roku jako drugi okręt swojego typu. Wszedł następnie do służby w marynarce Austro-Węgier, w której służył bojowo podczas I wojny światowej. 21 maja 1917 roku nazwę skrócono do SM Tb 75.
Okręt przetrwał wojnę, po czym w ramach podziału floty Austro-Węgier w 1920 roku przekazano go Rumunii (wraz z bliźniaczymi: Tb 74T, 80T i 81T oraz trzema okrętami zbliżonego typu "Tb 82F"). Po wcieleniu do rumuńskiej floty otrzymał nazwę „Vartejul”. Został wycofany ze służby w 1932 roku.
Opis.
Tb 75 T wyposażony był w dwa kotły parowe typu Yarrow, które współpracowały z dwoma turbinami parowymi Parsonsa. Okręt uzbrojony był początkowo w dwie armaty kalibru 66 mm L/30, pojedynczy karabin maszynowy Schwarzlose oraz dwie podwójne wyrzutnie torped kalibru 450 mm. Od 1917 roku rufową armatę 66 mm mocowano na okrętach tego typu na podstawie umożliwiającej prowadzenie ognia do celów powietrznych.

</doc>
<doc id="1680943" url="https://pl.wikipedia.org/wiki?curid=1680943" title="Hansi Mueller">
Hansi Mueller



</doc>
<doc id="1680944" url="https://pl.wikipedia.org/wiki?curid=1680944" title="Dieter Mueller">
Dieter Mueller



</doc>
<doc id="1680952" url="https://pl.wikipedia.org/wiki?curid=1680952" title="Bennewitz (Saksonia)">
Bennewitz (Saksonia)

Bennewitz – miejscowość i gmina w Niemczech, w kraju związkowym Saksonia, w okręgu administracyjnym Lipsk, w powiecie Lipsk (do 31 lipca 2008 w powiecie Leipziger Land).
Toponimia.
Nazwa miejscowości ma pochodzenie słowiańskie, odosobowe, od starołużyckiego "Benovici" oznaczającego „gród Benedykta”.
Podział administracyjny.
W skład gminy wchodzą następujące dzielnice:

</doc>
<doc id="1680956" url="https://pl.wikipedia.org/wiki?curid=1680956" title="SM Tb 76 T">
SM Tb 76 T

SM Tb 76 T – austro-węgierski torpedowiec z okresu I wojny światowej typu "Tb 74 T". Po wojnie służył w marynarce Jugosławii pod nazwą T 1. Podczas II wojny światowej w latach 1941-43 zdobyty przez Włochy, po czym w dalszym ciągu służył w Jugosławii do 1959 roku pod nazwą Golešnica.
Służba.
SM Tb ("Torpedowiec Jego Cesarskiej Mości") 76 T wszedł do służby w marynarce Austro-Węgier 20 lipca 1914 roku, jako trzeci okręt swojego typu. Służył aktywnie podczas I wojny światowej. 21 maja 1917 roku nazwę skrócono do SM Tb 76.
Okręt przetrwał wojnę, po czym w ramach podziału floty Austro-Węgier w 1920 roku przyznano go Jugosławii, dokąd przybył w 1921 roku (wraz z bliźniaczymi Tb 77T, 78T i 79T oraz czterema torpedowcami zbliżonego typu "Tb 82F"). Po wcieleniu do marynarki jugosłowiańskiej otrzymał nazwę T 1.
W kwietniu 1941 roku, po inwazji na Jugosławię, został zdobyty przez wojska włoskie i wcielony do marynarki włoskiej ("Regia Marina") z zachowaniem nazwy T 1. Po kapitulacji Włoch we wrześniu 1943 roku zdołał ewakuować się pod kontrolę aliantów na Maltę (podobnie, jak T 5). Został następnie zwrócony pod koniec 1943 roku emigracyjnej marynarce jugosłowiańskiej u boku aliantów.
Po wojnie kontynuował służbę w marynarce Jugosławii, jako patrolowiec pod nazwą „Golešnica”. Został wycofany w październiku 1959 roku i złomowany.
Opis.
Tb 76 T wyposażony był w dwa kotły parowe typu Yarrow, które współpracowały z dwoma turbinami parowymi Parsonsa. Okręt uzbrojony był początkowo w dwie armaty kalibru 66 mm L/30, pojedynczy karabin maszynowy Schwarzlose oraz dwie podwójne wyrzutnie torped kalibru 450 mm. Od 1917 roku rufową armatę 66 mm mocowano na okrętach tego typu na podstawie umożliwiającej prowadzenie ognia do celów powietrznych.
W Jugosławii w okresie międzywojennym zamieniono armaty na działa uniwersalne 66 mm L/45 Skoda i dodano drugi karabin maszynowy. Załogę stanowiły 52 osoby.
W służbie włoskiej być może zastąpiono wszystkie lub część wyrzutni torpedowych przed działka przeciwlotnicze 20 mm lub 37 mm (brak w publikacjach danych odnośnie do zestawu uzbrojenia tego okrętu).
Po II wojnie światowej, w Jugosławii, uzbrojenie okrętu stanowiły 2 działka plot 40 mm (2 x I) i 4 działka 20 mm, bez wyrzutni torped.

</doc>
<doc id="1680961" url="https://pl.wikipedia.org/wiki?curid=1680961" title="Production Office">
Production Office

Production Office – kanadyjski film komediowy z 2008 roku w reżyserii Steve'a Solomsona i Deborah Marks.

</doc>
<doc id="1680962" url="https://pl.wikipedia.org/wiki?curid=1680962" title="Brilliance">
Brilliance

Brilliance (w Chinach znany jako Huachen Zhonghua lub Zhonghua; chiń. 华晨) − chiński producent samochodów osobowych powstały w 1992 roku w Shenyang. 
Historia i modele.
Przedsiębiorstwo powstało w czerwcu 1992 roku. W 2003 roku Brilliance podpisał porozumienie z BMW do produkcji sedanów w Chinach. W 2000 roku przedsiębiorstwo zaprezentowało swój pierwszy własny model nazwany po prostu Zhonghua, zaprojektowany przy pomocy włoskiego studia stylistycznego Ital Design. Później do nazwy dodano symbol SY 7200. Model sprzedawany był wyłącznie w Chinach. Planowano również eksport, jednak ostatecznie przedsiębiorstwo zrezygnowało z tych planów. Produkcję Zhonghuy SY 7200 zakończono w 2006 roku. Dwa lata wcześniej, w 2004 roku przedsiębiorstwo zaprezentowało swój drugi model − nazwany początkowo Zunchi M1, bazujący na modelu SY 7200. Jego eksport rozpoczęto w 2005 roku. Do Europy model trafił w 2006 roku, początkowo pod nazwą Zhonghua M1. Od 2007 roku model nazywa się Brilliance BS6. W 2008 roku przeprowadzono lifting modelu. Brilliance to pierwsze chińskie przedsiębiorstwo, które zaprezentowało swoje modele w Europie. Na salonie w Lipsku przedsiębiorstwo zaprezentowało swój trzeci, a drugi oferowany w Europie model − sedana Brilliance BS4 nazwany w Chinach Zhonghua Junjie M2. W 2005 roku na salonie w Pekinie zaprezentowano jego odmianę kombi. Czwarty model marki i zarazem jedno z pierwszych chińskich coupé zadebiutował na salonie w Pekinie w 2007 roku. Model nazwano Brilliance BC3, a w Chinach Zhonhgua Junjie M2 Coupe. Eksport modelu do Europy rozpoczął się w lipcu 2009 roku. Pół roku później, na salonie w Szanghaju zadebiutował piąty i jak na razie ostatni model chińskiej marki − kompaktowy Brilliance BS2 nazwany w Chinach Zhonghua Junjie FRV. Na salonie w Szanghaju zaprezentowano odmianę sedan. W 2008 roku przedsiębiorstwo oferowało swoje modele w Chinach pod marką Huachen Zhonghua. Samochody marki Brilliance są obecnie montowane w Korei Północnej, Egipcie i Rosji. Brilliance planuje od 2010 roku oferować swoje modele również w Stanach Zjednoczonych. W przyszłości nie wyklucza się również montażu. Od 2007 roku przedsiębiorstwo jest notowane na nowojorskiej giełdzie. Brilliance planuje też sprzedawać swoje modele w Polsce. 
Kontrowersje.
Kontrowersje wywołała stylistyka modeli BS6 i BS4, z powodu elementów przypominających modele marki BMW i Lancia oraz niskiej jakości wykonanie.
W 2007 roku niemiecki automobilklub ADAC przeprowadził testy zderzeniowe modelu BS6. Zaskoczeniem były bardzo niski wynik − model nie uzyskał żadnej gwiazdki. W styczniu 2009 roku „rozbito” również model BS4. Uzyskał on dwie gwiazdki. Tak słabe wyniki mogą utrudnić sprzedaż modelu na Starym Kontynencie i uzyskanie homologacji. 

</doc>
<doc id="1680965" url="https://pl.wikipedia.org/wiki?curid=1680965" title="SM Tb 77 T">
SM Tb 77 T

SM Tb 77 T – austro-węgierski torpedowiec z okresu I wojny światowej typu "Tb 74 T". Po wojnie służył do 1939 roku w marynarce Jugosławii pod nazwą T 2.
Służba.
SM Tb ("Torpedowiec Jego Cesarskiej Mości") 77T został wodowany 30 stycznia 1914 roku jako czwarty okręt swojego typu. Wszedł do służby w marynarce Austro-Węgier 11 sierpnia 1914 roku i służył aktywnie podczas I wojny światowej. 21 maja 1917 roku nazwę skrócono do SM Tb 77.
Okręt przetrwał wojnę, po czym w ramach podziału floty Austro-Węgier w 1920 roku przyznano go Jugosławii, dokąd trafił w 1921 roku (wraz z bliźniaczymi Tb 76T, 78T i 79T oraz czterema torpedowcami zbliżonego typu "Tb 82F", stanowiąc jedyne nowoczesne okręty jugosłowiańskie). Po wcieleniu do marynarki jugosłowiańskiej otrzymał nazwę T 2. Został wycofany ze służby w 1939 roku.
Opis.
Tb 77 T wyposażony był w dwa kotły parowe typu Yarrow, które współpracowały z dwoma turbinami parowymi Parsons. Okręt uzbrojony był początkowo w dwie armaty kalibru 66 mm L/30, pojedynczy karabin maszynowy Schwarzlose oraz dwie podwójne wyrzutnie torped kalibru 450 mm. Od 1917 roku rufową armatę 66 mm mocowano na okrętach tego typu na podstawie umożliwiającej prowadzenie ognia do celów powietrznych.
W Jugosławii w okresie międzywojennym zamieniono armaty na działa uniwersalne 66 mm L/45 Skoda i dodano drugi karabin maszynowy. Załogę stanowiły 52 osoby.

</doc>
<doc id="1680968" url="https://pl.wikipedia.org/wiki?curid=1680968" title="Combat Aikido">
Combat Aikido

Combat Aikido – jedna z odmian aikido. W Polsce ćwiczone jest w klubach i sekcjach skupionych w stowarzyszeniu o nazwie Autonomiczne Zrzeszenie Combat Aikido z siedzibą w Jarosławiu. Styl został opracowany przez Wiesława Pikora przy współpracy instruktorów ćwiczących w jarosławskim klubie aikido. Nazwa odnosi się do uczonych technik, taktyki, sposobu reakcji w sytuacjach zagrożenia, walki sportowej, samoobrony i systemu walki, który można szybko opanować. Styl Combat aikido został uzupełniony o techniki karate i ju-jitsu, stąd na treningach nauczana jest obrona przed różnego rodzaju atakami niepochodzącymi z tradycyjnych szkół aikido (uderzenia, kopnięcia proste i po łuku, obchwyty, obrona w parterze, obrona przed atrapami niebezpiecznych przedmiotów np. pałka bejsbolowa). Szkolenie i wymagania egzaminacyjne opierają się o tzw. NANA-TEKI-WZA czyli siedem form samoobrony, w których liczy się pierwsza reakcja na atak. W celu doskonalenia technik aikido w walce została opracowana formuła sportowa combat aikido (CA). W formule tej zwycięzcą jest zawodnik, który umie i stosuje techniki aikido, stosuje kontrtechniki i potrafi płynnie zmieniać techniki w walce. Na kształt szkoły CA największy wpływ mieli mistrzowie realizujący założenia Aikido Kobayashi. Są to między innymi Giampietro Savegnago sensei, Juchat Christian sensei oraz Jacek Wysocki sensei. Idea praktycznej strony aikido czyli umiejętności działania w sytuacjach zagrożenia, przekazana została na stażach prowadzonych przez Ryszarda Króla sensei - eksperta w dziedzinie sztuk walki (m.in. combat jujitsu), prezesa IP System. Uderzenia (uchi, tsuki) i techniki kopnięć (keri/geri) jak również techniki ju-jitsu doskonalone są pod okiem Pawła Handzlika (m.in. 8 dan Ju-Jutsu, 5 dan Karate) – Prezesa Polskiej Federacji Sztuk Walki i Sportów Obronnych do której należy Autonomiczne Zrzeszenie Combat Aikido.

</doc>
<doc id="1680970" url="https://pl.wikipedia.org/wiki?curid=1680970" title="The Mentalist">
The Mentalist



</doc>
<doc id="1680972" url="https://pl.wikipedia.org/wiki?curid=1680972" title="Dagobert II">
Dagobert II

Dagobert II, znany jako Święty Dagobert (ur. ok. 650 k. Stenay, zm. 23 grudnia 679 w Woëvre) – pochodzący z dynastii Merowingów król Austrazji w latach 676–679, syn św. Zygisberta (Sigiberta III), święty Kościoła katolickiego.
Życiorys.
Ojcem Dagoberta był Sigebert III (631-656) król Austrazji z dynastii merowińskiej, a matką Burgundka Chimnehilda. Majordom Austrazji Grimoald Starszy, syn Pepina z Landen i opiekun Dagoberta, miał syna Childeberta adoptowanego przez Sigeberta III, kiedy Sigebert był jeszcze bezdzietny. Po śmierci Sigeberta, Grimoald zajął tron dla własnego syna, a Dagobert został przymusowo wyświęcony na mnicha i zesłany.
Dagobert znajdował się pod opieką Didona (Dezyderego), biskupa Poitiers, gdzie chodził do szkoły katedralnej. Później został wysłany do klasztoru w Slane w Irlandii. Tradycja utrzymująca, że ożenił się z Mechtyldą, anglosaską księżniczką, którą poznał podczas swojej emigracji podobnie jak ta, że wśród jego córek była święta Irmina, opatka Oeren oraz święta Adula ("Adela"), opatka Pfalzel, są zmyślone i mają na celu udowodnienie ich rzekomego pochodzenia z dynastii merowińskiej.
W międzyczasie wielu dostojników zaapelowało do Chlodwiga II, króla Neustrii, by pomógł im usunąć uzurpatorów Grimoalda i Childeberta i włączyć terytorium Austrazji do Neustrii. Dokładna data tych wydarzeń nie jest znana, ale nastąpiły one prawdopodobnie w 657 lub 661 roku, w tym drugim przypadku za rządów Chlotara III. Faktycznym władcą jednak był rządca Neustrii Ebroin, który był zobowiązany wskazać (w 660 lub 662) króla Austrazji. Wybór padł na młodocianego Childeryka II, brata Chlotara III, z majordomem Wulfoaldem w roli regenta. Młody król zginął na polowaniu w pobliżu Maastricht w 675, zaś po jego śmierci rozgorzała walka austrazyjskich magnatów, którzy chcieli króla merowińskiej krwi. Wulfoald wysunął kandydaturę Dagoberta, natomiast jego przeciwnicy wystawili Chlodwiga III. Ebroin powrócił z klasztoru, aby wspomóc Chlodwiga. Pomimo wrogości ze strony Ebroina próbującego dać pełnię władzy Chlodwigowi, przy pomocy biskupa Wilfryda z Yorku ściągnięto Dagoberta do kraju. Została mu przywrócona część jego ziem, w tym obszar wzdłuż Renu i wsparto go w walce Ebroinem.
Według tradycji od najwcześniejszych lat Dagobert odznaczał się łagodnością i pobożnością. Jako władca pozostawił rządy głównie w rękach majordoma, zaś sam zajął się zakładaniem nowych opactw i klasztorów, w tym Surbourg i Wissembourg w Alzacji, której ówczesny książę był jego kuzynem. Niemniej jednak był inteligentnym i wykształconym człowiekiem, który nie mógł być w pełni kontrolowany przez majordoma i stronnictwa polityczne.
Podczas wzrostu napięcia między Austrazją a Neustrią, Dagobert został zamordowany w czasie polowania 23 grudnia 679, w pobliżu Stenay ("Stenay-sur-Meuse") w Ardenach, prawdopodobnie na polecenie Ebroina, który nadal był majordomem pałacu Neustrii. Wilfryd musiał być w tym czasie w Austrazji, ponieważ, według jego biografa, opuścił on Austrazję po śmierci Dagoberta, wskutek zagrożenia ze strony zwolenników Ebroina.
Dagobert nie pozostawił po sobie męskiego potomka. Jego państwo zostało podzielone między możnowładców, bez następcy pozostali władcy merowińscy podzielili Nadrenię między siebie a Pepin II, majordom Austrazji (679-714), nie obsadził na tamtym tronie nikogo aż do bitwy pod Tertry (687), kiedy koronowano Teuderyka III.
Dagobert II był ostatnim z dynastii Merowingów niezależnym władcą Austrazji (wyjątkiem był kandydat Karola Młota Chlodwig IV).
Kult.
Po śmierci, Dagobert był czczony przez lud jako męczennik. Klasztor w Stenay stał się ośrodkiem kultu Dagoberta, czczonego już w 1068 jako „świętego Kościoła”. Kult rozprzestrzenił się również do Alzacji i Lotaryngii; czczono go w diecezjach: Verdun, Metzu i Nancy.
Dagobert jest uznawany za świętego przez Kościół katolicki, podobnie jak jego ojciec i wielu innych Merowingów.
Wspomnienie liturgiczne św. Dagoberta II obchodzone jest w dies natalis (23 grudnia).

</doc>
<doc id="1680974" url="https://pl.wikipedia.org/wiki?curid=1680974" title="Graal (ujednoznacznienie)">
Graal (ujednoznacznienie)

Zobacz też: Graal-Müritz

</doc>
<doc id="1680975" url="https://pl.wikipedia.org/wiki?curid=1680975" title="Hornblendyt">
Hornblendyt

Hornblendyt – skała magmowa ultramaficzna (abysalna i hipabysalna) zbudowana wyłącznie z minerałów ciemnych. Nazwa pochodzi od składu mineralnego, została ona nadana w 1875 roku przez J.D. Dana.
Charakterystyka.
Skład mineralny.
Hornblendyty składają się w przeważającej części z amfiboli szeregu hornblendy – 90–100%. Ponadto w skład tej skały wchodzą pirokseny, apatyt, magnetyt, chromit, biotyt, hauyn, siarczki i nierzadko piropy. 
Cechy zewnętrzne.
Barwa: Hornblendyty najczęściej mają barwę czarną, ciemnoszarą. Zdarzają się rzadziej odmiany ciemnozielonkawe. Przełam ma nierówny, ziarnisty.
Cechy wewnętrzne.
Hornblendyt ma strukturę jawnokrystaliczną, grubo- i średniokrystaliczną. Tekstura jest bezładna, bywa kierunkowa i zawsze jest zbita. 
Geneza.
Powstaje wskutek dyferencjacji i krystalizacji z magmy gabrowej. Może powstać również poprzez amfibolityzację (uralityzację) piroksenów i oliwinów. Towarzyszy masywom piroksenitowym i perydotytowym. 
Formy występowania.
Zwykle tworzy pnie magmowe, apofizy lub soczewy w skałach ultramaficznych. Występuje także w brzeżnych częściach masywów gabrowych oraz w syenitach nefelinowych.
Występowanie.
W Polsce: w Bystrzycy Górnej k. Świdnicy w Górach Sowich; w Bielicach k. Stronia Śląskiego (Góry Bialskie).
Na świecie: Rosja (półwysep Kola, Ural); Kuba; Włochy (Turyn, Brescia, Adamello); Szkocja (wzgórze Garabal); Pireneje w Hiszpanii oraz Francji.

</doc>
<doc id="1680976" url="https://pl.wikipedia.org/wiki?curid=1680976" title="Neil Etheridge">
Neil Etheridge

Neil Leonard Etheridge (ur. 7 lutego 1990 w Enfield) – filipiński piłkarz grający na pozycji bramkarza w Birmingham City. Reprezentant kraju. Oprócz filipińskiego posiada również angielskie obywatelstwo.
Dzieciństwo i młodość.
Etheridge urodził się w Enfield w Londynie. Jego ojcem jest Anglik Martin Etheridge, a matką Filipinka Merlinda Dula, rodem z Tarlac. W wieku dziewięciu lat zaczął grać w piłkę nożną, początkowo grając na pozycji napastnika, zanim zaczął grać na pozycji bramkarza. Uczęszczał do Court Moor School w Fleet w Hampshire.
Kariera klubowa.
Akademia Chelsea.
Etheridge zaczął uczęszczać do Akademii Chelsea w 2003 roku. Zaczynał jako napastnik, ale ostatecznie przeszedł na grę w roli bramkarza na podstawie sugestii swojego trenera. 
Fulham FC.
Etheridge dalszą karierę zaczynał w juniorach Fulham. We wrześniu 2008 roku Etheridge podpisał kontrakt z klubem Leatherhead na cały sezon 2008-2009 i zadebiutował 20 września w przegranym 2-1 meczu z Metropolitan Police. We wrześniu 2009 roku przeszedł operację obu kolan. Do gry powrócił w styczniu 2010 roku. Pod koniec sezonu podpisał nowy jednoroczny kontrakt z Fulham, obowiązujący do lata 2011 roku. Etheridge otrzymał swoją pierwszą szansę w drużynie seniorskiej 11 września 2010 roku, kiedy to zasiadł na ławce rezerwowych jako zmiennik dla Marka Schwarzera w meczu z Wolverhampton Wanderers z powodu kontuzji bramkarza Davida Stockdale'a. W marcu 2011 roku dołączył do klubu występującego w League One Charlton Athletic, jednak wypożyczenie zostało przerwane sześć dni później. W maju przedłużył umowę, która obowiązywała do lata 2013 roku. W dniu 14 grudnia 2011 roku zadebiutował w Fulham przeciwko Odense w Lidze Europejskiej. 23 marca 2012 roku po powrocie do Fulham po grze w reprezentacji ogłoszono, że Etheridge będzie niedostępny przez resztę sezonu z powodu urazu nadgarstka. 9 maja udało mu się zagrać w ostatnim meczu sezonu w drużynie rezerw przeciwko West Bromwich Albion.
W dniu 20 września 2012 roku dołączył do Bristol Rovers w ramach jednomiesięcznego wypożyczenia. Zadebiutował przeciwko Fleetwood Town F.C. 22 września, zachowując czyste konto. 21 listopada Fulham potwierdziło, że Etheridge powrócił z wypożyczenia. 8 maja 2013 przedłużył kontrakt z Fulham F.C o rok.
22 listopada 2013 roku został wypożyczony do Crewe Alexandra. 25 lutego 2014 roku przedłużono umowę wypożyczenia do 13 kwietnia, jednak 4 kwietnia powrócił do Fulham. Pod koniec sezonu 2013/2014 Fulham zerwało z nim umowę i stał się wolnym zawodnikiem.
Oldham.
30 października 2014 roku związał się dwumiesięczną umową z Oldham Athletic. 27 listopada 2014 roku Etheridge dołączył do Charlton Athletic w ramach jednomiesięcznego wypożyczenia. Zadebiutował dla Charltonu w dniu 26 grudnia 2014 roku, w zremisowanym 1-1 starciu z Cardiff City.
Charlton.
W dniu 5 stycznia 2015 roku Etheridge podpisał krótkoterminową umowę z Charltonem do końca sezonu 2014-15. Wraz z końcem umowy został zwolniony przez klub, nie przedłużając kontraktu.
Walsall.
2 lipca 2015 roku podpisał dwuletnią umowę z Walsall.
Cardiff City.
30 maja 2017 roku Etheridge przeniósł się do drużyny występującej w Championship - Cardiff City. Podpisał kontrakt obowiązujący przez trzy lata. Zadebiutował w zwycięskim meczu 1-0 z Burton Albion F.C. Wystąpił w 45 spotkaniach ligowych, w których zachował 19 czystych kont i wpuścił zaledwie 37 bramek. Tym samym Cardiff awansował do Premier League, a bramkarz podpisał nową umowę. 11 sierpnia 2018 roku został pierwszym w historii Filipińczykiem, który kiedykolwiek zagrał w Premier League. W tym spotkaniu obronił rzut karny wykonywany przez Calluma Wilsona, lecz to nie uchroniło drużyny przed porażką 0:2.
Birmingham City.
11 września 2020 roku podpisał kontrakt z Birmingham City obowiązujący do 30 czerwca 2024 roku. Dla klubu zadebiutował 19 września 2020 roku podczas 2. kolejki Championship, rywalizując z Swansea City.
Kariera reprezentacyjna.
Neil Etheridge występował w reprezentacji Anglii U-16, jednak w 2008 roku zdecydował, że będzie grał dla reprezentacji Filipin. W kadrze narodowej zadebiutował w 2009 roku w meczu z Brunei.

</doc>
<doc id="1680977" url="https://pl.wikipedia.org/wiki?curid=1680977" title="Josh Auty">
Josh Auty

Josh Auty, właśc. Joshua Liam Auty (ur. 8 września 1990 w Mirfield) – brytyjski żużlowiec.
Kariera.
Josh Auty na motocyklu zaczął jeździć już w wieku kilku lat. Swoją karierę Auty rozpoczynał na torach trawiastych, na których zadebiutował pod koniec sezonu 1996. W latach 2001–2003 zdobywał indywidualne tytuły mistrzowskie Wielkiej Brytanii na torach trawiastych w swojej kategorii wiekowej. W klasycznym żużlu Josh pojawił się w roku 2004, kiedy rozpoczął starty w mistrzostwach Wielkiej Brytanii do lat 15. Cykl turniejów zakończył się sukcesem debiutanta, a Auty sukces ten powtórzył także rok później.
Sukcesy.
W ubiegłym sezonie Josh Auty zajął czwarte miejsce w finale indywidualnych mistrzostw Wielkiej Brytanii do lat 18, ulegając m.in. Taiowi Woffindenowi i Lewisowi Bridgerowi. W stanięciu na podium przeszkodziło wówczas Auty'emu wykluczenie w ostatnim wyścigu.
Kluby.
Jak dotąd młody Brytyjczyk reprezentował barwy trzech klubów: Scunthorpe Scorpions (Conference League), Redcar Bears (Premier League) i Coventry Bees (Elite League). Z Conventry Bees podpisał kontrakt we wrześniu 2008 roku, wybierając ten zespół spośród ofert kilku klubów Elite League. Ze Scunthorpe Scorpions Auty dwukrotnie (2006, 2007) zdobywał wszystkie cztery drużynowe tytuły ligi Conference, czyli: mistrzostwo ligi i KnockOut Cup, a także pierwsze miejsce w rozgrywkach Trophy i Shield. 22 maja 2012 roku podpisał kontrakt z Polonią Bydgoszcz.

</doc>
<doc id="1680979" url="https://pl.wikipedia.org/wiki?curid=1680979" title="SM Tb 78 T">
SM Tb 78 T

SM Tb 78 T − austro-węgierski torpedowiec z okresu I wojny światowej. Piąta jednostka typu "Tb 74 T". Po wojnie służył w Jugosławii pod nazwą T 3. Podczas II wojny światowej służył w marynarce włoskiej (jako T 3), następnie chorwackiej, po czym niemieckiej (jako TA 48). Zatopiony 20 lutego 1945 roku.
Służba.
SM Tb ("Torpedowiec Jego Cesarskiej Mości") 78T został wodowany 4 marca 1914 roku i wszedł do służby w marynarce Austro-Węgier 23 sierpnia 1914 roku, jako piąty okręt swojego typu. 21 maja 1917 roku nazwę skrócono do SM Tb 78. Służył aktywnie podczas I wojny światowej na Adriatyku, brał między innymi udział w nieudanej próbie przerwania blokady cieśniny Otranto przez okręty floty austro-węgierskiej w nocy z 9 na 10 czerwca 1918 roku, podczas której zatopiony został pancernik SMS „Szent István”.
Okręt przetrwał wojnę, po czym w ramach podziału floty Austro-Węgier w 1920 roku przyznano go Jugosławii, dokąd trafił w 1921 roku, wraz z bliźniaczymi Tb 76T, 77T i 79T oraz czterema torpedowcami zbliżonego typu "Tb 82F" stanowiąc jedyne nowoczesne okręty jugosłowiańskie. Po wcieleniu do marynarki jugosłowiańskiej otrzymał nazwę T 3.
W kwietniu 1941 roku, po inwazji na Jugosławię został zdobyty przez wojska włoskie i wcielony do marynarki włoskiej ("Regia Marina") z zachowaniem nazwy T 3. Po kapitulacji Włoch, został 16 września 1943 roku zdobyty przez Niemców w Fiume, po czym po remoncie wcielony do służby 16 października 1943 pod oznaczeniem TA 48. Okręt został następnie przekazany nowo utworzonej marynarce Niepodległego Państwa Chorwackiego (NDH), służąc w składzie 2. Flotylli Eskortowej ("Geleitflotille") niemieckiego 11. Dywizjonu Dozorowego ("Sicherungsdivision") na Adriatyku. Formalne objęcie okrętu przez Marynarkę Wojenną NDH nastąpiło 15 sierpnia 1944 roku, a dowódcą okrętu został mianowany "Kapitänleutnant" Gjuro Strcaj.
W grudniu 1944 roku, po ucieczce do partyzantów chorwackiego kutra przybrzeżnego KS 5, marynarka NDH została rozwiązana przez Niemców, a TA 48 przejęty ponownie przez niemiecką Kriegsmarine, aczkolwiek służył nadal z chorwacką w większości załogą. Został zatopiony 20 lutego 1945 roku w Trieście przez samoloty alianckie.
10 maja 1946 roku wrak został podniesiony i w latach 1948–1949 złomowany w Trieście.
Opis.
Tb 78 T wyposażony był w dwa kotły parowe typu Yarrow, które współpracowały z dwoma turbinami parowymi Parsons. Okręt uzbrojony był początkowo w dwie armaty kalibru 66 mm L/30, pojedynczy karabin maszynowy Schwarzlose oraz dwie podwójne wyrzutnie torped kalibru 450 mm. Od 1917 roku rufową armatę 66 mm mocowano na okrętach tego typu na podstawie umożliwiającej prowadzenie ognia do celów powietrznych. Załoga liczyła 41 osób.
W Jugosławii w okresie międzywojennym zamieniono armaty na działa uniwersalne 66 mm L/45 Skoda i dodano drugi karabin maszynowy. Załogę stanowiły 52 osoby.
W służbie włoskiej okręt przezbrojono w dwa działa 76 mm L/60, a następnie wzmocniono lekką artylerię przeciwlotniczą. Załoga liczyła do 64 osób. W służbie niemieckiej i chorwackiej wzmocniono uzbrojenie przeciwlotnicze do pojedynczego działka kal. 37 mm oraz jednego zdwojonego i dwóch pojedynczych działek Breda kal. 20 mm, kosztem zdjętych wyrzutni torped i jednego z dział 76 mm, a załoga liczyła 35 osób.

</doc>
<doc id="1680988" url="https://pl.wikipedia.org/wiki?curid=1680988" title="FK Berszad">
FK Berszad

FK Berszad (ukr. Футбольний клуб «Бершадь», "Futbolnyj Kłub "Berszad`"") – ukraiński klub piłkarski z siedzibą w mieście Berszad w obwodzie winnickim.
Historia.
Chronologia nazw:
Piłkarska drużyna Kołos została założona w miejscowości Berszad w latach 60. XX wieku. Zespół występował w rozgrywkach Mistrzostw i Pucharu obwodu winnickiego. W 1992 klub zmienił nazwę na Duumwirat.
W sezonie 1996/97 z nazwą Nywa debiutował w Drugiej Lidze, grupie A, w której zamienił klub Sportinwest Krzywy Róg, który przekazał swoje miejsce i piłkarzy Nywie i został rozwiązany.
W sezonie 1998/99 z przyczyn finansowych klub zrezygnował z dalszych występów jeszcze w jesiennej rundzie. Klub został pozbawiony statusu klubu profesjonalnego. Wyniki ligowe z udziałem klubu zostali anulowane. 
Następnie występował w rozgrywkach Mistrzostw i Pucharu obwodu winnickiego.
Dopiero w 2004 zespół zmienił nazwę na FK Berszad i ponownie startował w Drugiej Lidze, grupie A, w której zajął 5 miejsce. W następnym sezonie klub Nywa Winnica zrezygnował z dalszych występów w Pierwszej Lidze i przekazał swoje miejsce i piłkarzy FK Berdzad. Klub debiutował w rozgrywkach Pierwszej Lidze. Jednak po 29 kolejkach zrezygnował z dalszych występów i został pozbawiony statusu klubu profesjonalnego. 
Następnie zespół przywrócił nazwę Nywa Berszad i występował w rozgrywkach Mistrzostw i Pucharu obwodu winnickiego.

</doc>
<doc id="1680993" url="https://pl.wikipedia.org/wiki?curid=1680993" title="Lato Muminków (film)">
Lato Muminków (film)

Lato Muminków – film animowany produkcji polsko-fińskiej z 2008 roku na podstawie książki Tove Jansson pod tym samym tytułem. Film powstał na bazie części odcinków polskiego serialu "Opowiadania Muminków" zrealizowanego w latach 1977-1982 w Studio Małych Form Filmowych Se-ma-for.
Fabuła.
Dolinę Muminków zalewa woda, rodzina Muminków oraz ich przyjaciele opuszczają swój dom i przeprowadzają się do czyjegoś domu. W najbliższym czasie okazuje się, że nie jest to zwykły dom i mieszka tu Emma.
Wersja polska.
Opracowanie: Studio PRL w Warszawie
Reżyseria: Cezary Morawski
Dialogi: Agnieszka Farkowska
Wystąpili:
oraz
i inni
Wersja fińska.
Wystąpili:
i inni

</doc>
<doc id="1680994" url="https://pl.wikipedia.org/wiki?curid=1680994" title="SM Tb 79 T">
SM Tb 79 T

SM Tb 79 T – austro-węgierski torpedowiec z okresu I wojny światowej typu "Tb 74 T". Okręt przetrwał wojnę. W 1920 roku przekazano go Jugosławii. Po wojnie służył do 1932 roku w marynarce tego kraju pod nazwą T-4.
Służba.
SM Tb ("Torpedowiec Jego Cesarskiej Mości") 79 T został wodowany 30 kwietnia 1914 roku jako szósty okręt swojego typu. Wszedł do służby w marynarce Austro-Węgier 1 października tego roku. 21 maja 1917 roku nazwę skrócono do SM Tb 79. Służył aktywnie podczas I wojny światowej.
Okręt przetrwał wojnę, po czym w ramach podziału floty Austro-Węgier w 1920 roku przyznano go Jugosławii, dokąd trafił w 1921 roku (wraz z bliźniaczymi Tb 76T, 77T i 78T oraz czterema torpedowcami zbliżonego typu "Tb 82F", stanowiąc jedyne nowoczesne okręty przyznane Jugosławii). Po wcieleniu do marynarki jugosłowiańskiej otrzymał nazwę T-4. W 1932 roku został uszkodzony na skałach podwodnych, po czym wycofano go ze służby.
Opis.
Tb 79 T wyposażony był w dwa kotły parowe typu Yarrow, które współpracowały z dwoma turbinami parowymi Parsons. Okręt uzbrojony był początkowo w dwie armaty kalibru 66 mm L/30, pojedynczy karabin maszynowy Schwarzlose oraz dwie podwójne wyrzutnie torped kalibru 450 mm. Od 1917 roku rufową armatę 66 mm mocowano na okrętach tego typu na podstawie umożliwiającej prowadzenie ognia do celów powietrznych.

</doc>
<doc id="1680995" url="https://pl.wikipedia.org/wiki?curid=1680995" title="Roztrój">
Roztrój

Roztrój – układ w „młynek” trzech takich samych elementów lub części tworzących całość, najczęściej w postaci triskelionu, ale zazwyczaj elementy składowe mogą być oddzielne. Układ roztroju wykorzystywany jest głównie w heraldyce oraz ornamentalistyce. Kompozycja może tworzyć ornament lub inny układ graficzny.
Jednak nie każde trzy elementy tworzą roztrój. Przykładem może być herb Jordanowa:

</doc>
<doc id="1680996" url="https://pl.wikipedia.org/wiki?curid=1680996" title="Święta Waldetruda">
Święta Waldetruda

Waldetruda z Mons (ur. ok. 612 w Cousolre, zm. 9 kwietnia ok. 688 w Mons) – starsza siostra św. Adelgundy, ksieni, święta Kościoła katolickiego.
Waldetruda była córką Walberta i Bertylli. Jej ojciec był dworzaninem króla Chlotara II. Oboje cieszyli się lokalnym kultem. Poślubiła św. Wincentego Madelgaira i miała z nim czworo dzieci, dwie córki: św. Adeltrudę i św. Madelbertę oraz dwóch synów: św. Landeryka i św. Dentelina (zmarł młodo). Gdy jej mąż wstąpił do klasztoru w Hautmont, Waldetruda przyjęła welon zakonny z rąk biskupa Cambrai św. Autberta. Następnie za radą św. Gislena założyła klasztor Castricolus w Mons, którego była ksienią aż do śmierci. Jej żywot został napisany w IX wieku.
Kult zatwierdzono w 1679.
Jest patronką miasta Mons w Belgii.
Jej wspomnienie liturgiczne obchodzone jest w dzienną pamiątkę śmierci. W Mons uroczysta procesja z relikwiami odbywa się 12 sierpnia.

</doc>
<doc id="1680997" url="https://pl.wikipedia.org/wiki?curid=1680997" title="Yoshio Akeboshi">
Yoshio Akeboshi



</doc>
<doc id="1680998" url="https://pl.wikipedia.org/wiki?curid=1680998" title="Austrovald">
Austrovald



</doc>
<doc id="1680999" url="https://pl.wikipedia.org/wiki?curid=1680999" title="Austrevald">
Austrevald



</doc>
<doc id="1681001" url="https://pl.wikipedia.org/wiki?curid=1681001" title="Oxford Advanced Learner's Dictionary">
Oxford Advanced Learner's Dictionary



</doc>
<doc id="1681002" url="https://pl.wikipedia.org/wiki?curid=1681002" title="SM Tb 80 T">
SM Tb 80 T

SM Tb 80 T - austro-węgierski torpedowiec z okresu I wojny światowej, typu "Tb 74 T". Po wojnie służył do 1932 roku w Rumunii pod nazwą Vijelia.
Służba.
SM Tb ("Torpedowiec Jego Cesarskiej Mości") 80T wodowano 3 sierpnia 1914 roku jako siódmy okręt swojego typu. Wszedł następnie do służby w marynarce Austro-Węgier, w której służył bojowo podczas I wojny światowej. 21 maja 1917 roku nazwę skrócono do SM Tb 80.
Okręt przetrwał wojnę, po czym w ramach podziału floty Austro-Węgier w 1920 roku przekazano go Rumunii (wraz z bliźniaczymi: Tb 74T, Tb 75T i Tb 81T oraz trzema okrętami typu "Tb 82F"). Po wcieleniu do rumuńskiej floty otrzymał nazwę „Vijelia”. Został wycofany ze służby w 1932 roku.
Opis.
Tb 80 T wyposażony był w dwa kotły parowe typu Yarrow, które współpracowały z dwoma turbinami parowymi Parsonsa. Okręt uzbrojony był początkowo w dwie armaty kalibru 66 mm L/30, pojedynczy karabin maszynowy Schwarzlose oraz dwie podwójne wyrzutnie torped kalibru 450 mm. Od 1917 roku rufową armatę 66 mm mocowano na okrętach tego typu na podstawie umożliwiającej prowadzenie ognia do celów powietrznych.

</doc>
<doc id="1681005" url="https://pl.wikipedia.org/wiki?curid=1681005" title="Grupa Lotnicza">
Grupa Lotnicza



</doc>
<doc id="1681006" url="https://pl.wikipedia.org/wiki?curid=1681006" title="Grupa lotnicza">
Grupa lotnicza

Grupa lotnicza – jednostka organizacyjna lotnictwa wojskowego.

</doc>
<doc id="1681007" url="https://pl.wikipedia.org/wiki?curid=1681007" title="SM Tb 81 T">
SM Tb 81 T

SM Tb 81 T - austro-węgierski torpedowiec z okresu I wojny światowej typu "Tb 74 T". Od 1920 roku do lat 50. służył w marynarce Rumunii pod nazwą Sborul, w latach 1944-1945 służył w marynarce ZSRR jako Musson.
Służba.
SM Tb ("Torpedowiec Jego Cesarskiej Mości") 81T wszedł do służby w marynarce Austro-Węgier 2 grudnia 1914 roku, jako ósmy - ostatni okręt swojego typu. 21 maja 1917 roku nazwę skrócono do SM Tb 81.
Tb 81 służył aktywnie podczas I wojny światowej. Między innymi, 14 maja 1918 roku został zaatakowany przez 7 włoskich wodnosamolotów, z których jeden zestrzelił, a po jego wodowaniu, odholował go do bazy. Ponownie 19 maja 1918 roku okręt zestrzelił włoski wodnosamolot, biorąc lotników do niewoli, lecz samolot zatonął podczas próby holowania.
Okręt przetrwał wojnę, po czym w ramach podziału floty Austro-Węgier w 1920 roku przekazano go Rumunii (wraz z bliźniaczymi: Tb 74T, 75T i 80T oraz trzema okrętami zbliżonego typu "Tb 82F"). Po wcieleniu do rumuńskiej floty otrzymał nazwę „Sborul”.
Po modernizacji uzbrojenia, „Sborul” służył podczas II wojny światowej, głównie do celów eskortowych. 21 sierpnia 1944 roku został uszkodzony przez radzieckie lotnictwo w Sulinie, po czym zdobyty tam 27 sierpnia przez wojska radzieckie i wcielony 5 września do służby w marynarce radzieckiej (wraz z byłym rumuńskim „Smeulem”). 14 września 1944 roku wszedł w skład Floty Czarnomorskiej jako patrolowiec pod nazwą „Musson” (Муссон). 12 października 1945 roku został zwrócony Rumunii, w której służył do lat 50. pod dawną nazwą, a później pod oznaczeniem E-2. Został złomowany w 1958 roku.
Opis.
Tb 81 T wyposażony był w dwa kotły parowe typu Yarrow, które współpracowały z dwoma turbinami parowymi Parsonsa. Okręt uzbrojony był początkowo w dwie armaty kalibru 66 mm L/30, pojedynczy karabin maszynowy Schwarzlose oraz dwie podwójne wyrzutnie torped kalibru 450 mm. Od 1917 roku rufową armatę 66 mm mocowano na okrętach tego typu na podstawie umożliwiającej prowadzenie ognia do celów powietrznych.
Na początku II wojny światowej na „Sborulu” zamieniono rufową armatę 66 mm na pojedyncze półautomatyczne działko przeciwlotnicze 37 mm C/30 L/83, dodano działko plot. 20 mm C/38 i 4 miotacze i 2 zrzutnie bomb głębinowych. W toku wojny zdjęto wyrzutnie torpedowe.

</doc>
<doc id="1681013" url="https://pl.wikipedia.org/wiki?curid=1681013" title="Gmina Wierzchowo Szczecineckie">
Gmina Wierzchowo Szczecineckie



</doc>
<doc id="1681015" url="https://pl.wikipedia.org/wiki?curid=1681015" title="Wielka Ściana Sloan">
Wielka Ściana Sloan

Wielka Ściana Sloan (ang. "Sloan Great Wall", SGW) – ogromna struktura typu włókno, zbudowana z supergromad galaktyk. Według danych z 2013 roku jest to jedna z największych znanych struktur w obserwowanym Wszechświecie.
Została odkryta przez J.R. Gotta i in. w 2003 roku w oparciu o przegląd nieba Sloan Digital Sky Survey. Ściana znajduje się w gwiazdozbiorze Panny, w średniej odległości około 1 mld lat świetlnych, ma długość 1,37 mld lat świetlnych i jest o 80% większa od odkrytej wcześniej Wielkiej Ściany.
Struktury tego rozmiaru zachowują informacje o warunkach początkowych powstawania struktury we Wszechświecie.
Krytycy uważają, że Wielka Ściana Sloan nie powinna być określana jako jedna spójna struktura, gdyż nie jest ona obecnie ze sobą grawitacyjnie związana i niektóre jej części mogą nigdy się ze sobą nie powiązać. W 2011 zasugerowano, że Wielka Ściana Sloan jest przypadkowym skupiskiem trzech wielkich struktur, ale nie jedną spójną strukturą samą w sobie.
Obecnie za największą strukturę we Wszechświecie uznaje się Wielką Ścianę Herkulesa-Korony Północnej.

</doc>
<doc id="1681016" url="https://pl.wikipedia.org/wiki?curid=1681016" title="Zło pod podłogą">
Zło pod podłogą

Zło pod podłogą (tytuł oryg. "A Crack in the Floor") – amerykański filmowy horror z roku 2000, wyreżyserowany przez Seana Staneka i Corbina Timbrooka do scenariusza autorstwa Staneka (a pomysłu obydwu).
Poza granicami Stanów Zjednoczonych film minął się z premierę kinową. Znacznie większe sukcesy odnosił na rynku użytku domowego. W USA dystrybucją DVD filmu zajęło się Norris Johnson Productions oraz Odyssey Video. W Polsce film wyemitowała telewizja – stacja TVN Siedem (w ramach pasma „Wieczór strachu”), 7 maja 2009 roku o godzinie 23:25.
Opis fabuły.
Jeremiah Hill mieszka w ubóstwie od trzydziestu trzech lat. Rezyduje w górskiej chacie, nie utrzymuje z nikim kontaktu. W przeszłości był świadkiem gwałtu i morderstwa dokonanego na swojej matce. Teraz jest w stanie zabić każdego, kto przekroczy teren jego posesji. Przekonuje się o tym sześciu studentów z Los Angeles, którzy przybywają na malowniczą prowincję, by się zrelaksować. Na własne nieszczęście, trafiają do chaty Jeremiaha.

</doc>
<doc id="1681017" url="https://pl.wikipedia.org/wiki?curid=1681017" title="Klaus Hoffmann-Hoock">
Klaus Hoffmann-Hoock

Klaus Hoffmann-Hoock (ur. 30 stycznia 1951 w Duisburgu, Niemcy, zm. 14 października 2017) – niemiecki multiinstrumentalista i kompozytor, jeden z przedstawicieli niemieckiego rocka elektronicznego.
Życiorys.
Lata 70..
Karierę muzyczną Klaus Hoffmann-Hoock rozpoczął w 1966 roku grając na gitarze. W 1967 roku założył swój pierwszy zespół, z którym po raz pierwszy wystąpił publicznie. W 1969 roku założył zespół Archaeopteryx, który w 1971 przekształcił się w Impuls. Zespół ten występował jako wykonawca towarzyszący takim formacjom jak Nektar, UFO czy holenderski Earth &amp; Fire. Po zespole pozostały tylko taśmy z nagraniami, które wskazują na wpływy muzyczne wczesnego Pink Floyd czy Hawkwind.
W 1972 roku Klaus Hoffmann-Hoock uczestniczył jako widz w koncercie zespołu Genesis. Duże wrażenie wywarła na nim gra Tony'ego Banksa na melotronie; w przyszłości miał to być jego ulubiony instrument.
W latach 1973–1978 Klaus Hoffmann-Hoock eksperymentował z przyjaciółmi i gośćmi. Zbudował własne studio, wyposażone między innymi w dwuścieżkowy magnetofon Akai, urządzenia typu delay, prosty stół mikserski, magnetofon czterościeżkowy Teac. W 1973 roku kupił sobie Mini-Moog, instrument spopularyzowany już wcześniej przez takich muzyków jak Keith Emerson czy Walter Carlos, a w następnych latach kolejne syntezatory, między innymi Mark V Mellotron, należący uprzednio do Klausa Schulzego. W 1975 roku postanowił tworzyć muzykę elektroniczną.
W latach 1976-1978 Klaus Hoffmann-Hoock występował w niemieckim zespole Alma Ata jako klawiszowiec, gitarzysta i autor tekstów. Zespół ten, grający raczej konwencjonalny rock, pozostawił po sobie trzy single i dwa albumy. Klaus Hoffmann-Hoock ponadto był zaangażowany w produkcję muzyki filmowej i reklamowej. W 1977 roku otrzymał od wytwórni Cain Records propozycję nagrania własnego albumu, do czego jednak nie doszło z powodu intryg kolegów z Alma Ata. Niektóre ze zrealizowanych wówczas nagrań ukazały się po latach na albumie "Space Gems", firmowanym przez zespół Cosmic Hoffmann.
Lata 80..
Na początku lat 80. Klaus Hoffmann-Hoock założył razem z klawiszowcem Georgiem Mahrem i autorem tekstów Andreasem Hubem zespół Cosmic Hoffmann. W 1981 roku podpisał kontrakt nagraniowy z EMI wydając pod jej szyldem jeden singiel Cosmic Hoffmann, „Weltraumboogie”/„Space-Disco” (1982). W 1982 roku artysta odbył swoją pierwszą podróż do Indii. Wówczas pojawiła się w jego myślach koncepcja zespołu, który tworzyłby muzykę inspirowaną muzyką obszaru, który odwiedzał. Kolejnym impulsem w tym kierunku stała się dla niego muzyka Petera Michaela Hamela, a zwłaszcza album "Dharana", nagrany przez zespół Between, w skład którego wchodził Hamel. Materiał muzyczny zawarty na tym albumie stanowił kwintesencję wpływów azjatyckim pokreślonych grą gamelan, balijskiego zespołu muzyki tradycyjnej. Klaus Hoffmann-Hoock postanowił pójść w tym kierunku. 
W latach 1983–1985 intensywnie pracował nad swoim pierwszym albumem, "Paradise" a w 1986 założył zespół Mind Over Matter. Muzyka tego zespołu była podsumowaniem dotychczasowych doświadczeń Klausa Hoffmanna-Hoocka oraz wpływów muzyki Dalekiego Wschodu. Klaus Hoffmann-Hoock grał na gitarze elektrycznej i instrumentach klawiszowych, a także na instrumentach azjatyckich jak hinduski sitar. Do współpracy byli też zapraszani inni muzycy. Zespół miał ambicję tworzenia czegoś nowego i wyjątkowego; w jego muzyce pojawiały się reminiscencje muzyczne ze Sri Lanki, Tajlandii, Indii, Indonezji, Birmy czy Tybetu. W 1985 roku podpisał kontrakt nagraniowy z wytwórnią płytową Innovative Communications (IC), która w kolejnych latach wydawala albumy Mind Over Matter.
W 1987 ukazał się (jako LP) debiutancki album zespołu, "Music for Paradise", będący rozwinięciem koncepcji "Paradise", nieukończonego albumu Klausa Hoffmanna-Hoocka. Koncepcja artystyczna tego albumu (jeden długi utwór i kilka krótszych) legła u podstaw następnych wydawnictw zespołu Mind Over Matter. W jego skład wchodzili wówczas, oprócz Klausa Hoffmanna-Hoocka, między innymi Peter Jörgens (tabla), Heinz Weidenbrück (gitara basowa i fortepian elektryczny), Michael Grüterich (melotron i Mini-Moog, teksty), Yves Greder (śpiew). W 1985 roku 1985 roku podpisał kontrakt nagraniowy z wytwórnią płytową Innovative Communications (IC), która w następnych latach wydawała albumy Mind Over Matter.
W 1988 roku ukazał się drugi album zespołu, "The Colours of Life" a 16 września 1989 odbył on swe debiutanckie tournée po Belgii (Antwerpia) i Niemczech (Brema). Do zespołu dołączyła też żona artysty, Dagmar (jako Dagi Daydream-Hoffmann), która śpiewała, a także wykonywała performance w trakcie występów.
Lata 90..
W 1990 roku ukazał się trzeci album zespołu. Zatytułowany "Trance ‘n’ Dance" zawierał muzykę nawiązującą do doświadczeń progresywnych w dorobku artysty, widocznych w takich utworach „Children of the Midnight” i „Jack the Bear”, znak rozpoznawczy Mind Over Matter. 
W 1992 roku ukazał się czwarty album zespołu, "In Search of Eternity", z wyróżniającymi się utworami: „Journey to Eternity i „Pilgrims of Eternity", odzwierciedlający wpływy buddyjskie pod którymi Klaus Hoffmann-Hoock wówczas się znajdował. Wydany w 1995 roku album "Palace of the Winds" zdobył wiele międzynarodowych nagród. Zainteresowaniem, zarówno krytyków, jak i melomanów, cieszył się zwłaszcza utwór „Shangri-La", którego wersja koncertowa przyczyniła się do wzrostu popularności zespołu.
Skład Mind Over Matter ulegał wielokrotnym zmianom. Całe lata 90. przebiegały pod znakiem intensywnej działalności nagraniowej i koncertowej, głównie w Niemczech, gdzie artysta pozostaje najbardziej znany. Wydany w 1997 roku album "Avatar" stanowił mix najlepszych utworów artysty z dziedziny rocka progresywnego. Wyróżniał się utwór tytułowy, utrzymany w klimacie rocka elektronicznego. W 1999 roku artysta postanowił reaktywować zespół Cosmic Hoffmann, który zadebiutował albumem "Beyond the Galaxy". W 2000 roku wytwórnia IC została sprzedana DA Music, zachowała jednak prawa do wydawania nagranych dotychczas albumów Mind Over Matter. Klaus Hoffmann-Hoock założył w tym samym czasie własną wytwórnię Heart &amp; Mind, w której był jedyną osobą odpowiedzialną za cały proces twórczy.
XXI wiek.
Wytwórnia IC, już pod nowym kierownictwem, wydała dwa albumy DVD Mind Over Matter, "Asia Vol.1" i "Asia Vol.2", zawierającymi akustycznie poprawione wersje (w systemie 5.1) najlepszych utworów artysty oraz oryginalny zapis filmowy jego podróży i rzadkie wideoklipy z koncertów Mind Over Matter. W 2004 roku ukazał się kolejny album zespołu, "On the Wings of the Wind", wydany po raz pierwszy przez Heart &amp; Mind. W 2007 roku został wydany album "Space Gems", zawierający archiwalne nagrania artysty z lat 1975–1979.
Współpraca z innymi artystami.
Nagrywając dla IC Klaus Hoffmann-Hoock współpracował również z takimi artystami jak: Patrick Kosmos, Peter Mergener, Ron Boots, Thomas Fanger, Pyramid Peak i Stephen Parsick. Współpraca ta polegała między innymi na nagrywaniu partii gitary i melotronu do ich utworów.

</doc>
<doc id="1681021" url="https://pl.wikipedia.org/wiki?curid=1681021" title="Gmina Brzezie">
Gmina Brzezie

dawne gminy:

</doc>
<doc id="1681022" url="https://pl.wikipedia.org/wiki?curid=1681022" title="Next Day Air">
Next Day Air

Next Day Air – amerykański film akcji z 2009 roku. W weekend otwierający emisję w Stanach Zjednoczonych wpływy ze sprzedaży biletów wyniosły 4 111 043 dolarów amerykańskich.
Zdjęcia do filmu kręcone były w Los Angeles (Kalifornia, USA).
Opis fabuły.
Kiedy dwójka przyjaciół przez przypadek dostaje paczkę zawierającą 10 kilogramów najczystszej kokainy, są w siódmym niebie. Myślą, że ich problemy w końcu się skończą kiedy tylko sprzedadzą towar. Przesyłka miała dotrzeć do ich sąsiada – początkującego gangstera i gdy ten nie otrzymuje jej na czas, musi jak najszybciej ją odnaleźć, zanim dowie się o tym bezwzględny szef mafii. Niestety jest już za późno. Mafiozo otrzymuje informację o wpadce i postanawia odzyskać swój towar...
Ścieżka dźwiękowa.
Poniżej przedstawiona jest lista utworów, które znalazły się na oficjalnej ścieżce dźwiękowej filmu.

</doc>
<doc id="1681023" url="https://pl.wikipedia.org/wiki?curid=1681023" title="SM Tb 82 F">
SM Tb 82 F

SM Tb 82 F – austro-węgierski torpedowiec z okresu I wojny światowej. Pierwsza jednostka typu "Tb 82 F". Od 1920 roku służył w marynarce Rumunii pod nazwą Naluca, zatopiony w roku 1944.
Służba.
SM Tb ("Torpedowiec Jego Majestatu") 82F wszedł do służby w marynarce Austro-Węgier 30 sierpnia 1914 roku jako pierwszy okręt swojego typu. 21 maja 1917 roku nazwę skrócono do SM Tb 82. Służył bojowo podczas I wojny światowej. Okręt przetrwał wojnę, po czym w ramach podziału floty Austro-Węgier w 1920 roku przekazano go Rumunii (wraz z Tb 83F i 84F). Po wcieleniu do rumuńskiej floty otrzymał nazwę „Naluca”.
Podczas II wojny światowej po przezbrojeniu był używany głównie do celów eskortowych. W 1944 roku przeklasyfikowany na okręt pomocniczy. 20 sierpnia 1944 roku został zatopiony w Konstancy przez radzieckie lotnictwo.
Opis.
Tb 82 F wyposażony był w dwa kotły parowe typu Yarrow. Współpracowały one z dwoma turbinami parowymi AEG-Curtiss. Okręt uzbrojony był w dwie armaty kalibru 66 mm L/30, pojedynczy karabin maszynowy Schwarzlose oraz dwie podwójne wyrzutnie torped kalibru 450 mm. Od 1917 roku rufową armatę 66 mm mocowano na okrętach tego typu na podstawie umożliwiającej prowadzenie ognia do celów powietrznych.
Na początku II wojny światowej na „Nalucy” zamieniono rufową armatę 66 mm na pojedyncze półautomatyczne działko przeciwlotnicze 37 mm C/30 L/83, dodano działko plot. 20 mm C/38 i 4 miotacze bomb głębinowych i 2 zrzutnie bomb głębinowych. W toku wojny zdjęto wyrzutnie torpedowe.

</doc>
<doc id="1681024" url="https://pl.wikipedia.org/wiki?curid=1681024" title="Klasztor w Blaubeuren">
Klasztor w Blaubeuren

Klasztor w Blaubeuren (niem. "Kloster Blaubeuren") – dawna siedziba Benedyktynów w Blaubeuren (Badenia-Wirtembergia, Niemcy). Początki klasztoru sięgają roku 1085, kiedy to założono opactwo benedyktyńskie w pobliżu wywierzyska Blautopf. W czasie reformacji przejęty przez książąt Wirtembergii a następnie odtąd pełni rolę ewangelickiego seminarium teologicznego. Od 1817 wraz z klasztorem Maulbronn seminarium stanowi wspólną jednostkę edukacyjną znaną jako Ewangwelickie Seminarium Maulbronn i Blaubeuren (niem. "Evangelische Seminare Maulbronn und Blaubeuren|Evangelischen Seminare Maulbronn und Blaubeuren"). Pod względem historyczno-artystycznym kompleks dawnego klasztoru Blaubeuren stanowi ważny przykład architektury późnogotyckiej na terenie Szwabii, ponadto kościół klasztorny zachował niemal w całości późnogotycki wystrój rzeźbiarski, w tym retabulum ołtarza głównego wykonane m.in. przez Michela Erharta i Jörga Syrlina Młodszego.
Dzieje.
Klasztor założyli około roku 1085 Anselm i Hugo, palatynaci Tybingi oraz Sigiboto von Ruck, sprowadzając z klasztoru w Hirsau do Blaubeuren mnichów reguły benedyktyńskiej. W pierwszych latach istnienia zakonnicy nowego opactwa nabyli liczne posiadłości ziemskie, choć nie obyło się bez konfliktów z miejscowymi feudałami, zwłaszcza z hrabiami Helfensztyńskimi.
W XIV i na początku XV wieku klasztor przeżywał ogólny kryzys. W klasztorze miały miejsce liczne wewnętrzne spory kulminacjami były zamordowanie w 1347 ówczesnego przeora zaś w 1407 opata. Ponadto mieszkańców klasztoru zdziesiątkowała epidemia dżumy, która objęła znaczną część Europy Środkowej. Dzięki fundacjom z zewnątrz klasztor utrzymał kontrolę nad swoimi posiadłościami. Na II połowę XV stulecia przypada okres kulturalnej i ekonomicznej świetności klasztoru. W 1456 opatem został Ulrich Kundig będącym reprezentantem w kapitule generalnej Benedyktynów, zaś jego następcą Heinrich Fabri (zm. 1493), który w roku 1477 założył uniwersytet w Tybindze. Sam klasztor gruntownie przebudowano w duchu późnego gotyku, kościół otrzymał kompletny jednolity stylowo wystrój wykonany przez artystów z pobliskiego Ulm, którzy reprezentowali tzw. szkołę ulmską w dziedzinach rzeźby (przede wszystkim snycerstwo) i malarstwa.
W następstwie reformacji w roku 1534 władzę nad Blaubeuren przejął luterański książę Ulrich von Württemberg, który dokonał rozwiązania klasztoru. Po śmierci ostatniego z opatów administratora klasztoru Blaubeuren Ambrosiusa Scheerera, siedziba zakonników została przymusowo przeniesiona do Markdorf. W okresie dekretu zwanego interim augsburskim kończącym I wojnę szmalkaldzką Blaubeuren odzyskali katolicy, ostatecznie jednak w ramach postanowień pokoju augsburskiego w 1555 kontrolę nad opactwem przejął syn Ulricha Christoph von Württemberg, stąd też w rok później założono w Blaubeuren Ewangelickie Seminarium Teologiczne. Na lata 1563–1570 przypada urzędowanie Matthäusa Albera pierwszego ewangelickiego opata i dyrektora szkoły klasztornej.
Obecnie klasztor wciąż pełni funkcję seminarium. Zachował się niemal cały komplet zabudowań z II połowy XV stulecia, który ma charakter późnogotycki. Kompleks ten składa się z zabudowań skupionych wokół czworobocznego wirydarza otoczonego krużgankiem, kapitularza, kaplicy chrzcielnej, kaplicy Św. Małgorzaty i kościoła klasztornego pw. Św. Jana Chrzciciela z kaplicami Św. Piotra i Św. Urbana. Najważniejszą częścią kościoła jest prezbiterium nakryte sklepieniem sieciowym z cennym wystrojem, który tworzy zespół figur przyściennych, zespół stalli dzieło Jörga Syrlina Młodszego i wielkie retabulum ołtarza głównego w formie pentaptyku z monumentalnymi rzeźbami Michela Erharta dekoracjami Jörga Syrlina Młodszego i malowidłami pędzla Bartholomäusa Zeitbloma.
Ponadto dawny klasztor mieści dwa muzea – Muzeum Regionalne oraz Muzeum Schubarta, poświęcone pochodzącego ze Szwabii poecie Christianowi Friedrichowi Danielowi Schubartowi.

</doc>
<doc id="1681027" url="https://pl.wikipedia.org/wiki?curid=1681027" title="Niestabilność grawitacyjna">
Niestabilność grawitacyjna



</doc>
<doc id="1681036" url="https://pl.wikipedia.org/wiki?curid=1681036" title="Chatka u Metysa">
Chatka u Metysa

Chatka u Metysa, zwana również „Metysówką” – zamknięta z końcem 1996 roku chatka studencka, położona na Hali Długiej w Gorcach, pod szczytem Turbacza.
Historia.
Pierwotnie budynek był własnością Stacji Hodowli Owiec w Bielance. Od lat 70. XX wieku część mieszkalną dzierżawiła Akademia Rolnicza w Krakowie. W pomieszczeniach mieszkalnych budynku zaimprowizowano część mieszkalno - noclegową (miejsce dla ok. 20 osób), która stała się początkiem chatki.Charakteru obiektu turystycznego chatka miała nabrać od 1991 roku, kiedy jej gospodarzem został Roman Fremi „Metys”. Pochodził on z Poznania, a w Gorce przyjechał w 1976 roku. Do momentu przybycia do chatki pracował w innych schroniskach. Status jego mieszkania w tym obiekcie nie był formalnie uregulowany. W budynku nie było prądu i wody. Z początku dla turystów było to miejsce alternatywne wobec oddalonego o ok. 1 km schroniska PTTK na Turbaczu. Potem stopniowo stało się bazą i schronieniem dla osób „uciekających od rzeczywistości”, których przyciągały do tego obiektu rosnące w tej lokalizacji grzyby halucynogenne i atmosfera sprzyjająca takiej formie spędzania czasu - stwarzana przez jej mieszkańców. W efekcie turyści zaczęli unikać tego obiektu. 
Budynek ten określany był nazwą „chatka AR”, „chatka Metysa” lub „owczarnia”. Metys zmarł w 1999 roku w schronisku PTTK na Turbaczu. W 2002 r. budynek ten został zakupiony przez Gorczański Park Narodowy. Od tego czasu jest określany nazwą „owczarnia”. Po wykonanym przez Gorczański PN kompleksowym remoncie w 2006 r. stał się budynkiem przeznaczonym na działalność edukacyjno – wystawienniczą Parku, z możliwością czasowego mieszkania dla 8 osób. Gorczański P.N. jednak nie udostępnia tego obiektu dla celów turystycznych, jako baza noclegowa. Łączna kubatura tego budynku wynosi obecnie 1076 m3. Jego konstrukcja jest w całości drewniana. Może być on użytkowany przez cały rok ("posiada instalację elektryczną - zasilanie agregatem prądotwórczym na olej napędowy, który zainstalowano wewnątrz budynku"). „Owczarnia” obecnie posiada instalację wodociągową zasilaną pompą z pobliskiego źródła.

</doc>
<doc id="1681045" url="https://pl.wikipedia.org/wiki?curid=1681045" title="Małopole czyli świat">
Małopole czyli świat

Małopole czyli świat – polski serial komediowy z 2001 roku w reżyserii Jana Jakuba Kolskiego. Składa się z 3 odcinków. Zdjęcia plenerowe były realizowane w Łęgonicach Małych, a zdjęcia kręcono jesienią 2000 oraz w lipcu 2001.
Fabuła.
Po latach więzienia do rodzinnej wsi w województwie małopolskim powraca Zygmunt Woszek „Zyga”. Jedni mieszkańcy czekają na wyrównanie rachunków, drudzy obawiają się zemsty.

</doc>
<doc id="1681046" url="https://pl.wikipedia.org/wiki?curid=1681046" title="Sigebert III">
Sigebert III

Sigebert III, również: Sigisbert, Święty Zygisbert (ur. 630, zm. 1 lutego 656 prawd. w Metzu) – król Austrazji w latach ok. 633/34–656, syn Dagoberta I i Ragnetrudy, święty Kościoła katolickiego.
W chwili śmierci Dagoberta, Austrazja przypadła Sigebertowi. Arystokracja Austrazji posiadała pewną autonomię, zatem obejmując tron po ojcu, Sigebert musiał obiecać, że spełni jej żądania. Pod opieką Pepina młody król wzrastał do dorosłości w bardzo pobożnej atmosferze. Jego wychowawcami było kilku późniejszych świętych.
Na próżno próbował włączyć Turyngię do swego królestwa, został pokonany przez księcia Radulfa w 640. Choć miał tylko dziesięć lat, już dowodził wojskiem. Kronika Fredegara mówi, że król płakał, gdy spadł z konia. Z tego możemy przypuszczać, że część odpowiedzialności za upadek dynastii Merowingów ponosi młody wiek królów w chwili wstąpienia na tron i, co za tym idzie, konieczność regencji lub rządów majordoma. Zarówno Sigebert, jak i jego młodszy brat Chlodwig II, który rządził w Neustrii, byli małymi dziećmi, które nie mogły walczyć na polu bitwy i których regenci mieli własne ambitne plany.
To za jego panowania majordom pałacu królewskiego w Austrazji stał się najważniejszą osobą w państwie Franków. Rządcy Grimoaldowi, synowi Pepina I, udało się przekonać króla, aby ten adoptował jego syna Childeberta. Kiedy wreszcie Sigebertowi urodził się syn (przyszły Dagobert II), majordom Grimoald I poczuł się zagrożony i zesłał młodego Dagoberta do Irlandii. Sigibert został zamordowany w wyniku spisku w wieku 26 lat.
Choć nie miał sukcesów jako król, ufundował wiele klasztorów (m.in. w Cugnon, Malmedy i Stavelot), szpitali oraz kościołów i dobrze zapisał się w pamięci Nancy, które powstało za jego czasów.
Sigebert III został opisany jako pierwszy z tzw. gnuśnych królów.
Kult.
Nad grobem św. Zygisberta w Metzu wybudowano w XII w. kościół św. Marcina. Jego zwłoki zostały zbezczeszczone podczas Rewolucji Francuskiej, ale relikwie znajdujące się w katedrze w Nancy nadal są miejscem czci.
Jego wspomnienie liturgiczne obchodzone jest w Kościele katolickim w dies natalis (1 lutego).
Święty Zygisbert jest patronem Nancy i Lotaryngii oraz orędownikiem przeciw deszczowi i pechowi.

</doc>
<doc id="1681047" url="https://pl.wikipedia.org/wiki?curid=1681047" title="Queen Elizabeth II Bridge">
Queen Elizabeth II Bridge

Queen Elizabeth II Bridge – drogowy most wantowy o wysokości 137 m i długości 812 m, nad Tamizą, w południowo-wschodniej Anglii. Został otwarty w 1991 roku przez królową Elżbietę II.
Most jest jednym z elementów przeprawy Dartford Crossing, stanowiącej fragment autostradowego pierścienia wokół Londynu. Został wybudowany obok dwóch wcześniej istniejących tuneli pod Tamizą (Dartford Tunnels). Po oddaniu mostu ruch w obu tunelach odbywa się tylko w kierunku północnym, a most obsługuje ruch w kierunku południowym. Przejazd przez most, podobnie jak przez tunele, jest płatny w porze dziennej.
W dniu otwarcia most był największym w Europie mostem wantowym. W 2008 jego główne przęsło było drugim co do wielkości przęsłem mostu wantowego w Wielkiej Brytanii za Second Severn Crossing (6 m dłuższy i otwarty w 1996) i 34. największym na świecie.

</doc>
<doc id="1681049" url="https://pl.wikipedia.org/wiki?curid=1681049" title="ICRC">
ICRC



</doc>
<doc id="1681052" url="https://pl.wikipedia.org/wiki?curid=1681052" title="Karl Brunner">
Karl Brunner

Karl Brunner (ur. 19 maja 1951 w Valdaora) – włoski saneczkarz, medalista igrzysk olimpijskich, mistrzostw świata i Europy oraz dwukrotny zwycięzca Pucharu Świata.
Kariera.
Pierwszy sukces w karierze osiągnął w 1971 roku, kiedy zdobył złoty medal w jedynkach podczas mistrzostw świata w Olang. W zawodach tych pokonał Leonharda Nagenraufta z RFN i Austriaka Josefa Feistmantla. W tej samej konkurencji był też drugi na mistrzostwach świata w Königssee w 1979 roku, rozdzielając na podium Dettlefa Günthera z NRD i swego rodaka, Paula Hildgartnera. W międzyczasie, w parze z Peterem Gschnitzerem, zdobył też srebrny medal w dwójkach podczas mistrzostw świata w Innsbrucku. W 1980 roku wystartował na igrzyskach olimpijskich w Lake Placid, gdzie z Gschnitzerem wywalczyli srebro. W Lake Placid wystąpił także w jedynkach, jednak nie ukończył rywalizacji. W tej samej konkurencji startował też na igrzyskach w Sapporo (1972) i igrzyskach w Innsbrucku (1976), zajmując odpowiednio dziewiąte i jedenaste miejsce. Zdobył też indywidualnie złoto na mistrzostwach Europy w Olang (1980) i brąz na mistrzostwach Europy w Königssee (1977) oraz brąz w dwójkach podczas mistrzostw Europy w Oberhofie (1979). Ponadto w sezonach 1977/1978 i 1978/1979 zwyciężał w klasyfikacji generalnej Pucharu Świata w dwójkach, w sezonie 1980/1981 był drugi, a w sezonie 1979/1980 zajął trzecie miejsce. W klasyfikacji generalnej jedynek był między innymi drugi w sezonie 1979/1980 oraz trzeci w sezonach 1978/1979 i 1980/1981.

</doc>
<doc id="1681054" url="https://pl.wikipedia.org/wiki?curid=1681054" title="Mieczysław Rolnicki">
Mieczysław Rolnicki

Mieczysław Rolnicki (ur. 18 kwietnia 1925 we Lwowie, zm. 24 kwietnia 2016) – polski pisarz emigracyjny żydowskiego pochodzenia, mieszkający od 1957 w Izraelu.
Życiorys.
Urodził się we Lwowie w zasymilowanej rodzinie żydowskiej. Tam ukończył polską szkołę powszechną. Wybuch II wojny światowej przerwał mu naukę w gimnazjum. Po ataku wojsk III Rzeszy na Związek Radziecki w czerwcu 1941, uciekł do Warszawy, gdzie ukrywał się na aryjskich papierach. W 1943 wstąpił do Polskiej Armii Ludowej, w której służył do 1945. Po zakończeniu wojny kontynuował naukę, a w 1948 zdał maturę. W 1957 wyemigrował do Izraela.
Twórczość.
Mieczysław Rolnicki tworzy w języku polskim i okazjonalnie w hebrajskim. Jest autorem aforyzmów oraz fraszek. Od 1992 zamieszcza regularnie opowiadania w Almanachu "Kontury", ukazującym się w Tel Awiwie. Drukuje również w izraelskiej prasie polskojęzycznej, m.in. w tygodniku "Nowiny-Kurier". Wydał wiele książek, w tym:

</doc>
<doc id="1681056" url="https://pl.wikipedia.org/wiki?curid=1681056" title="Valknut">
Valknut

Valknut – znak graficzny, symbol, znak runiczny zwany również „węzłem poległych” (bezpośrednie tłumaczenie) lub „sercem Hrungnira”, pojawia się najczęściej na kamiennych stelach.
Valknut jest związany z mitologią nordycką. Jest to znak wojowników, którzy polegli z mieczem w ręku i udają się do Walhalli. Symbol składa się z trzech łączonych trójkątów i ukazuje się na różnych pogańskich przedmiotach.

</doc>
<doc id="1681059" url="https://pl.wikipedia.org/wiki?curid=1681059" title="Henryk de Saint-Rémy">
Henryk de Saint-Rémy

Henryk de Saint-Rémy (ur. 1557, Paryżu - zm. 14 lutego 1621, w Paryżu) - naturalny syn Henryka II, króla Francji, i założyciel linii hrabiów de Saint-Rémy. 
Dzieje.
Był nieślubnym synem Henryka II Walezujsza, króla Francji, z jego związku z Nicole de Savigny. Nazywano go "Bastardem d'Angouleme". Sam tytułował się pierwszym baronem de Fontette et d'Essoyes. W 1592 ożenił się z Christine de Luze (zm. 1636). Ze związku tego miał kilkoro dzieci:
Po śmierci Henryk de Saint-Rémy został pochowany w paryskim kościele St. Suplice.
Potomkowie.
Prawnuczką Pierre'a Jeana de Valois-Saint-Rémy (najmłodszego syna René II, który był najstarszym synem René I) była słynna hrabina Joanna de Saint-Rémy, negatywna bohaterka afery naszyjnikowej, posługująca się tytułem hrabiny de La Motte.

</doc>
<doc id="1681060" url="https://pl.wikipedia.org/wiki?curid=1681060" title="Sulodeksyd">
Sulodeksyd

Sulodeksyd (łac. "Sulodexidum") jest glikozaminoglikanem należącym do grupy farmakoterapeutycznej "leki przeciwzakrzepowe, heparyna i pochodne, sulodeksyd" 
Sulodeksyd wykazuje silne właściwości przeciwzakrzepowe zarówno w obrębie naczyń tętniczych, jak i żylnych.
Mechanizm działania.
Wiele badań klinicznych, w których sulodeksyd podawany był zarówno doustnie jak i pozajelitowo, wykazało, że jego przeciwzakrzepowe działanie związane jest z zależnym od dawki hamowaniem niektórych czynników krzepnięcia krwi, przede wszystkim aktywowanego czynnika X (Xa). Mniejszy wpływ sulodeksydu na trombinę (IIa) pozwala zwykle na uniknięcie skutków działania przeciwkrzepliwego.
Działanie przeciwzakrzepowe wzmacniane jest przez hamowanie adhezji płytek krwi oraz pobudzanie układu fibrynolitycznego.
Sulodeksyd normalizuje również parametry lepkości krwi, które u pacjentów z zaburzeniami naczyniowymi oraz z ryzykiem zakrzepicy są zwykle zmienione (mechanizm tego działania związany jest głównie ze zmniejszaniem stężenia fibrynogenu).
Sulodeksyd, aktywując lipazę lipoproteinową, normalizuje również stężenie lipidów.
W badaniach klinicznych wykazano, że podanie produktu nie wywiera działania przeciwkrzepliwego.
Właściwości farmakokinetyczne.
Sulodeksyd wchłania się na całej długości przewodu pokarmowego, co wykazano u szczurów w oparciu o farmakodynamiczne działanie leku znakowanego fluoresceiną podawanego doustnie, dodwunastniczo, dojelitowo i doodbytniczo. U szczurów i królików, którym sulodeksyd podawano wymienionymi drogami, wykazano korelację między działaniem a dawką i czasem podania. Znakowany sulodeksyd jest gromadzony początkowo w komórkach jelitowych, a następnie uwalniany do krążenia ogólnoustrojowego. Stężenie znakowanej substancji w mózgu, nerkach, sercu, płucach, jądrach i surowicy znacząco zwiększa się w miarę upływu czasu. 
Badania przeprowadzone u ludzi, którym sulodeksyd podawano domięśniowo i dożylnie, wykazały liniowy charakter zależności działania farmakologicznego od dawki.
Sulodeksyd metabolizowany jest przede wszystkim w wątrobie, a wydalany głównie przez nerki. Badanie absorpcji po podaniu doustnym u człowieka z zastosowaniem znakowanego produktu wykazało pierwszy szczyt stężenia leku we krwi po 2 godzinach, a drugi między 4 a 6 godziną od podania. W okresie od 6 do 12 godziny od podania sulodeksyd nie jest wykrywany w osoczu. Ponownie pojawia się po 12 godzinach od podania i na stałym poziomie utrzymuje się przez około 48 godzin – ponowne pojawienie się leku we krwi jest prawdopodobnie związane z powolnym uwalnianiem leku z narządów, przez które jest wychwytywany (zwłaszcza przez śródbłonek naczyń). 
W badaniu przeprowadzony z użyciem sulodeksydu znakowanego radioizotopem wykazano, że 55,23% podanej dawki wydalane jest wraz z moczem w ciągu 96 godzin od podania. Eliminacja osiąga pierwszy szczyt po 12 godzinach (przy średniej zawartości w moczu w ciągu pierwszych 24 godzin od podania wynoszącej 17,6%), drugi po około 36 godzinach (przy eliminacji w przedziale od 24 do 48 godzin od podania wynoszącej 22%), a trzeci po około 78 godzinach (przy eliminacji w przedziale od 48 do 96 godzin od podania wynoszącej 14,9%). Po 96 godzinach od podania w moczu nie wykrywa się już znakowanego sulodeksydu. 
W ciągu pierwszych 48 godzin od podania w kale wykrywa się 23% podanej dawki znakowanego sulodeksydu – po tym czasie nie stwierdza się już leku w kale.
Wskazania do stosowania.
Choroby naczyń z ryzykiem wystąpienia zakrzepicy.
Działania niepożądane.
Bardzo często (dotyczy 1 lub więcej pacjentów na 10); często (dotyczy 1 do 10 pacjentów na 100); niezbyt często (dotyczy 1 do 10 pacjentów na 1000); rzadko (dotyczy 1 do 10 pacjentów na 10 000); bardzo rzadko (dotyczy mniej niż 1 pacjenta na 10 000).
często: zawroty głowy, ból w nadbrzuszu, biegunka, ból żołądka, nudności wysypka;
niezbyt często: uczucie dyskomfortu w obrębie jamy brzusznej, dyspepsja, wzdęcia, wymioty, ból w miejscu podania, krwiak w miejscu podania (w przypadku produktu przeznaczonego do wstrzyknięć), ból głowy; wyprysk, rumień, pokrzywka.
bardzo rzadko: krwawienie w obrębie żołądka, obrzęki obwodowe, utrata przytomności, kołatanie serca, zaburzenia widzenia, ból w obrębie klatki piersiowej, bóle, drgawki, drżenia, derealizacja, zwężenie ujścia z pęcherza moczowego, zaburzenia w oddawaniu moczu, krwioplucie, świąd, plamica, uogólniony rumień, nagłe zaczerwienienie twarzy, uczucie pieczenia w miejscu podania.
Przeciwwskazania i środki ostrożności.
Lek jest przeciwwskazany u osób z nadwrażliwością na substancję czynną lub na którąkolwiek substancję pomocniczą, heparynę lub leki heparynopodobne, przyjmujących heparynę lub doustne antykoagulanty oraz u osób ze skazą krwotoczną i chorobami przebiegającymi z krwawieniami.
Podczas jednoczesnego podawania innych leków przeciwzakrzepowych niezbędna jest regularna kontrola parametrów krzepnięcia krwi. Brak jest danych klinicznych dotyczących stosowania sulodeksydu w czasie ciąży. Badania na zwierzętach nie wykazują bezpośredniego lub pośredniego szkodliwego wpływu na przebieg ciąży, rozwój zarodka/płodu, przebieg porodu lub rozwój pourodzeniowy, ale nie zaleca się stosowania leku u kobiet w ciąży i w okresie karmienia piersią.

</doc>
<doc id="1681061" url="https://pl.wikipedia.org/wiki?curid=1681061" title="Peter Gschnitzer">
Peter Gschnitzer

Peter Gschnitzer (ur. 10 lipca 1953 w Vipiteno) – włoski saneczkarz, medalista igrzysk olimpijskich, mistrzostw świata i Europy oraz dwukrotny zwycięzca Pucharu Świata.
Kariera.
Pierwszy sukces w karierze osiągnął w styczniu 1977 roku, kiedy w parze z Karlem Brunnerem zdobył srebrny medal w dwójkach podczas mistrzostw świata w Innsbrucku. Włosi ulegli tam tylko parze Hans Rinn/Norbert Hahn z NRD. Na rozgrywanych dwa lata później mistrzostwach Europy w Oberhofie zajęli trzecie miejsce, a podczas igrzysk olimpijskich w Lake Placid w 1980 roku wywalczyli srebro. Gschnitzer brał również udział w igrzyskach olimpijskich w Innsbrucku w 1976 roku, gdzie rywalizację w jedynkach ukończył na 37. pozycji. Ponadto w sezonach 1977/1978 i 1978/1979 zdobywał Kryształową Kulę za zwycięstwo w klasyfikacji generalnej Pucharu Świata w dwójkach, a w sezonie 1979/1980 był trzeci.

</doc>
<doc id="1681062" url="https://pl.wikipedia.org/wiki?curid=1681062" title="Tornike Sanikidze">
Tornike Sanikidze

Tornike Sanikidze (ur. 1 stycznia 1989) – gruziński szachista, arcymistrz od 2008 roku.
Kariera szachowa.
W latach 1999–2009 wielokrotnie reprezentował Gruzję na mistrzostwach świata i Europy juniorów w różnych kategoriach wiekowych, największy sukces odnosząc w 2003 r. w Budvie, gdzie zdobył tytuł wicemistrza Europy do 14 lat. W tym samym roku wystąpił w narodowej drużynie na olimpiadzie juniorów (do 16 lat), rozegranej w Denizli. W styczniu 2009 r. odniósł jeden z największych sukcesów w karierze, zdobywając w Tbilisi tytuł indywidualnego mistrza Gruzji.
Normy na tytuł arcymistrza wypełnił w Izmirze (2006, dz. II m. za Jewgienijem Miroszniczenko, wspólnie z Raufem Məmmədovem, Milenem Wasiljewem i Suatem Atalikiem), Baku (2007) oraz Płowdiwie (2008, indywidualne mistrzostwa Europy). Do jego innych sukcesów na arenie międzynarodowej należą m.in.:
Najwyższy ranking w dotychczasowej karierze osiągnął 1 maja 2012 r., z wynikiem 2616 punktów zajmował wówczas 4. miejsce wśród gruzińskich szachistów.

</doc>
<doc id="1681065" url="https://pl.wikipedia.org/wiki?curid=1681065" title="Awadhi">
Awadhi

Język awadhi – język indoaryjski używany przez około 2,5 mln osób w północnych Indiach zwłaszcza w regionie Awadh (Ajodja, ang. "Oudh") w stanie Uttar Pradeś, również w stanach Bihar i Madhja Pradeś. Posługuje się nim również około pół miliona ludzi w przygranicznych rejonach Nepalu. Często bywa uważany za dialekt języka hindi, zwłaszcza że edukacja odbywa się w standardowym hindi.
Historia.
Awadhi wykształcilo się ze średniowiecznego dialektu apabrańśa ardhamagadhi prawdopodobnie na początku II tysięclecia n.e.
Literatura w awadhi.
Przed kodyfikacją hindi w XIX w. na bazie dialektu khari boli awadhi stanowił najważniejszy, obok bradżu, dialekt literacki szeroko pojętego tzw. obszaru językowego hindi (hindī bhāṣī kṣetr). Najsławniejszym dziełem jest wersja Ramajany "Ramćaritmanas" autorstwa wielkiego poety Tulsidasa, nazywana często w skrócie "Tulsiramajana".

</doc>
<doc id="1681066" url="https://pl.wikipedia.org/wiki?curid=1681066" title="Cierznie (gmina)">
Cierznie (gmina)

Cierznie – dawna gmina wiejska istniejąca w latach 1945–1954 w woj. pomorskim, szczecińskim i koszalińskim (dzisiejsze woj. pomorskie). Siedzibą władz gminy były Cierznie.
Gmina Cierznie powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu człuchowskiego – została powierzona administracji wojewody pomorskiego, po czym z dniem 28 czerwca 1946 została przyłączona do woj. szczecińskiego. 6 lipca 1950 gmina wraz z całym powiatem człuchowskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 8 gromad: Bińcze, Cierznie, Domisław, Krzemieniewo, Prusinowo Człuchowskie, Rozwory, Sierpowo i Sokole. 12 września 1953 część obszaru gminy Cierznie przyłączono do gminy Szczecinek. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1681069" url="https://pl.wikipedia.org/wiki?curid=1681069" title="Brzezie (gmina w województwie koszalińskim)">
Brzezie (gmina w województwie koszalińskim)

Brzezie – dawna gmina wiejska istniejąca w latach 1945–1954 w woj. pomorskim, szczecińskim i koszalińskim (dzisiejsze woj. pomorskie). Siedzibą władz gminy było Brzezie.
Gmina Brzezie powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu człuchowskiego – została powierzona administracji wojewody pomorskiego, po czym z dniem 28 czerwca 1946 została przyłączona do woj. szczecińskiego. 6 lipca 1950 gmina wraz z całym powiatem człuchowskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 10 gromad: Biała, Bielica, Brzezie, Brzeźnica, Drzonowo, Dyminek, Grabowow, Kaliska, Pieniężnica i Trzmielewo. 12 września 1953 część obszaru gminy Brzezie przyłączono do gminy Szczecinek. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1681070" url="https://pl.wikipedia.org/wiki?curid=1681070" title="Markos Geneti">
Markos Geneti

Markos Geneti (ur. 7 czerwca 1984 w Woledze) – etiopski lekkoatleta, długodystansowiec.

</doc>
<doc id="1681076" url="https://pl.wikipedia.org/wiki?curid=1681076" title="Antoni Kost">
Antoni Kost

Antoni Maciej Kost (ur. 16 lutego 1934 w Brzeziu) – polski lekarz i polityk mniejszości niemieckiej, poseł na Sejm I kadencji.
Życiorys.
Ukończył w 1959 studia na Wydziale Lekarskim Śląskiego Uniwersytetu Medycznego w Katowicach. Uzyskał następnie stopień doktora nauk medycznych. Jako lekarz specjalizował się w chorobach wewnętrznych i płuc.
W 1991 uzyskał mandat posła na Sejm I kadencji. Został wybrany z listy ogólnopolskiej zblokowanych list Mniejszości Niemieckiej – Związku Niemieckich Towarzystw Społeczno-Kulturalnych i Białoruskiego Komitetu Wyborczego, reprezentując pierwsze z tych ugrupowań. Kandydował w okręgu opolskim Zasiadał w Komisji Polityki Społecznej i Komisji Zdrowia, a także w trzech podkomisjach.
W 1993 i 1997 bez powodzenia kandydował w wyborach parlamentarnych w województwie opolskim. Od 1998 do 2002 zasiadał w sejmiku opolskim I kadencji.

</doc>
<doc id="1681078" url="https://pl.wikipedia.org/wiki?curid=1681078" title="Wierzchowo (gmina w powiecie człuchowskim)">
Wierzchowo (gmina w powiecie człuchowskim)

Wierzchowo (także "Wierzchowo Człuchowskie"; od 1973 "Chrząstowo") – dawna gmina wiejska istniejąca w latach 1945–1954 w woj. pomorskim, szczecińskim i koszalińskim (dzisiejsze woj. pomorskie). Siedzibą władz gminy było Wierzchowo.
Gmina Wierzchowo powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu człuchowskiego – została powierzona administracji wojewody pomorskiego, po czym z dniem 28 czerwca 1946 została przyłączona do woj. szczecińskiego. 6 lipca 1950 gmina wraz z całym powiatem człuchowskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 10 gromad: Bukowo, Chrząstowo, Dębnica, Jaromierz, Jęczniki Wielkie, Mosiny i Wierzchowo. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, utworzono natomiast jej terytorialny odpowiednik, gminę Chrząstowo.
Nie mylić gminy z dwiema innymi gminami znajdującymi się dawniej na terenie woj. koszalińskiego: gminą Wierzchowo (Złocienieckie) (w powiecie drawskim) i gminą Wierzchowo (Szczecineckie) (w powiecie szczecineckim).

</doc>
<doc id="1681081" url="https://pl.wikipedia.org/wiki?curid=1681081" title="Joanes Scolnus">
Joanes Scolnus



</doc>
<doc id="1681082" url="https://pl.wikipedia.org/wiki?curid=1681082" title="Listowel">
Listowel

Listowel (irl: "Lios Tuathail") – miasto w Irlandii, w prowincji Munster, w hrabstwie Kerry, nad rzeką Feale. W 2011 liczyło 4205 mieszkańców.
Miasto jest często opisywane jako "Literacka Stolica Irlandii".

</doc>
<doc id="1681083" url="https://pl.wikipedia.org/wiki?curid=1681083" title="Strzeczona (gmina)">
Strzeczona (gmina)

Strzeczona – dawna gmina wiejska istniejąca w latach 1945–1954 w woj. pomorskim, szczecińskim i koszalińskim (dzisiejsze woj. pomorskie). Siedzibą władz gminy była Strzeczona.
Gmina Strzeczona powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu człuchowskiego – została powierzona administracji wojewody pomorskiego, po czym z dniem 28 czerwca 1946 została przyłączona do woj. szczecińskiego. 6 lipca 1950 gmina wraz z całym powiatem człuchowskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 5 gromad: Barkowo, Myśligoszcz, Słupia, Strzeczona i Uniechów. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1681085" url="https://pl.wikipedia.org/wiki?curid=1681085" title="Łoża (gmina)">
Łoża (gmina)

Łoża – dawna gmina wiejska istniejąca w latach 1945–1954, kolejno w województwach: pomorskim, szczecińskim i koszalińskim (dzisiejsze woj. pomorskie). Nazwa gminy pochodzi od wsi Łoża, lecz siedzibą władz gminy była Biskupnica.
Gmina Łoża powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu człuchowskiego – została powierzona administracji wojewody pomorskiego, po czym z dniem 28 czerwca 1946 została przyłączona do województwa szczecińskiego. 6 lipca 1950 gmina wraz z całym powiatem człuchowskim weszła w skład nowo utworzonego województwa koszalińskiego.
Według stanu z 1 lipca 1952 gmina składała się z 11 gromad: Biskupnica, Dzików, Grodzisko, Łoża, Międzybórz, Nadziejewo, Olszanowo, Raciniewo, Wyczechy, Zalesie i Ziemnica. 12 września 1953 część obszaru gminy Łoża przyłączono do gminy Szczecinek. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1681086" url="https://pl.wikipedia.org/wiki?curid=1681086" title="Borsdorf (Saksonia)">
Borsdorf (Saksonia)

Borsdorf – niemiecka gmina położona na terenie kraju związkowego Saksonia, w okręgu administracyjnym Lipsk, w powiecie Lipsk.
Pierwsza pisemna wzmianka pochodzi z 1267 i znajduje się w katedrze w Merseburgu. W tym czasie miejscowość nazywała się "Borsdorph".
W skład gminy wchodzą następujące miejscowości:

</doc>
<doc id="1681087" url="https://pl.wikipedia.org/wiki?curid=1681087" title="Reprezentacja Korei Południowej w piłce siatkowej kobiet">
Reprezentacja Korei Południowej w piłce siatkowej kobiet

Reprezentacja Korei Południowej w piłce siatkowej kobiet to narodowa reprezentacja tego kraju, reprezentująca go na arenie międzynarodowej.

</doc>
<doc id="1681089" url="https://pl.wikipedia.org/wiki?curid=1681089" title="Gwieździn (gmina)">
Gwieździn (gmina)

Gwieździn – dawna gmina wiejska istniejąca w latach 1945–1954 w woj. pomorskim, szczecińskim i koszalińskim (dzisiejsze woj. pomorskie). Siedzibą władz gminy był Gwieździn.
Gmina Gwieździn powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu człuchowskiego – została powierzona administracji wojewody pomorskiego, po czym z dniem 28 czerwca 1946 została przyłączona do woj. szczecińskiego. 6 lipca 1950 gmina wraz z całym powiatem człuchowskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 5 gromad: Gwieździn, Krępsk, Pawłówko, Rzeczenica i Stołczno. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1681092" url="https://pl.wikipedia.org/wiki?curid=1681092" title="Bogdan Żochowski">
Bogdan Żochowski

Bogdan Żochowski (ur. 1936, zm. 10 czerwca 2006 w Warszawie) – polski artysta grafik.
Ukończył Akademię Sztuk Pięknych w Warszawie i uzyskał dyplom w roku 1962. Kontynuując koncepcję Romana Cieślewicza, wraz z żoną Elżbietą projektował szatę graficzną miesięcznika „Ty i Ja”. Po zakończeniu publikacji tego miesięcznika projektował układy graficzne tygodników „Literatura”, „Viva!” i „Przekrój”. Wydawał też w latach 1976–1985 ukazujące się nieregularnie pismo „Alfa”. Ukazało się jedynie siedem numerów tego pisma.
Bogdan Żochowski zaprojektował dla francuskiej firmy Mecanorma czcionkę „GlowWorm”.
Spoczywa na cmentarzu Powązkowskim w Warszawie (kw. 221-IV-30).

</doc>
<doc id="1681093" url="https://pl.wikipedia.org/wiki?curid=1681093" title="Józef Hermanowicz (polityk)">
Józef Hermanowicz (polityk)

Józef Hermanowicz (ur. 27 lipca 1929 w Baranowiczach, zm. 30 października 2018) – polski przedsiębiorca, poseł na Sejm I kadencji.
Życiorys.
Ukończył w 1956 studia na Wydziale Budownictwa Lądowego Politechniki Gdańskiej. Specjalizował się w zakresie konserwacji zabytków.
W 1991 uzyskał mandat posła na Sejm I kadencji. Został wybrany w okręgu gorzowsko-pilskim z listy Chrześcijańskiej Demokracji. Należał do Chrześcijańskiej Partii Pracy (później występującej pod nazwą Federacja Polskiej Przedsiębiorczości). Był przewodniczącym koła poselskiego Chrześcijańska Demokracja. Zasiadał w Komisji Stosunków Gospodarczych z Zagranicą i Gospodarki Morskiej, Komisji Nadzwyczajnej do rozpatrzenia projektu ustawy Ordynacja wyborcza do Sejmu Rzeczypospolitej Polskiej oraz Komisji Przekształceń Własnościowych. Był także członkiem dwóch podkomisji. W 1993 bez powodzenia ubiegał się o reelekcję z ramienia KKW „Ojczyzna”.
Założył rodzinną firmę remontowo-budowlaną, zajmującą się w szczególności konserwacją zabytków, głównie na terenie województwa lubuskiego.
Odznaczenia i wyróżnienia.
W 2005 odznaczony Krzyżem Oficerskim Orderu Odrodzenia Polski. W 2007 uhonorowany „Szablą Kilińskiego” przez władze Związku Rzemiosła Polskiego.

</doc>
<doc id="1681094" url="https://pl.wikipedia.org/wiki?curid=1681094" title="Cmentarz Hutniczy w Gliwicach">
Cmentarz Hutniczy w Gliwicach

Cmentarz Hutniczy (niem. "Hüttenfriedhof") — zabytkowa nekropolia, znajdująca się w gliwickiej dzielnicy Politechnika, przy ulicy Robotniczej (dawnej "Kalidestraße"). 
Założenie.
Niewielki (0,57 ha) cmentarz wytyczono w pobliżu pruskiej Królewskiej Odlewni Żeliwa (powszechnie nazywanej hutą) na planie prostokąta. Główną oś cmentarza otwierała brama, za nią rozpoczynała się główna aleja, strzeżona przez żeliwne lwy autorstwa Johanna G. Schadowa (podobne, odlane przy pomocy tego samego, oryginalnego modelu zachowanego do dziś w GZUT, stoją do dzisiaj przed Palmiarnią Miejską). Na końcu znajdowała się neoklasycystyczna kaplica. Cmentarz słynął z rzeźb i innych żeliwnych ozdób grobowych, odlewanych w zakładach - znajdowały się tutaj liczne groby i grobowce z kamieni naturalnych, często otoczonych żelaznymi kratami.
Historia.
Cmentarz został założony w roku 1808 przez zarząd Królewskiej Odlewni Żeliwa. Chowano tutaj osoby zasłużone dla rozwoju przemysłu w Gliwicach, szczególnie dla odlewnictwa oraz hutnictwa. Cmentarz, jako z założenia "zakładowy", był nekropolią wielowyznaniową - chowano tutaj głównie osoby wyznania ewangelickiego (przez pewien czas służył także parafii ewangelickiej), ale również katolików.
W XIX wieku pochowano tutaj wiele znanych postaci gliwickiego i górnośląskiego przemysłu, m.in. Johna Baildona (uważanego za ojca współczesnego hutnictwa), Johanna Schulze (wieloletniego dyrektora i współtwórcę odlewni), Christopha Mendla (pierwszego modelarza odlewni), hrabiego Ferdinanda Einsiedla (dyrektora generalnego) oraz Theodora Erdmanna Kalidego (znanego rzeźbiarza). Chowano tutaj również członków ich rodzin oraz licznych specjalistów i inspektorów gliwickich zakładów. W 1833 r. na cmentarzu stanął klasycystyczny grobowiec wspomnianego wyżej starosty górniczego hrabiego von Einsiedla.
Pochówków nie zaniechano również i w XX wieku. W Niedzielę Palmową dnia 9 kwietnia 1922 roku doszło na cmentarzu do tragedii - w grobowcu hrabiego von Einsiedla członkowie Selbstschutzu ukryli broń i ładunki wybuchowe. Podczas przeszukania grobowca przez żołnierzy francuskich doszło do eksplozji - kilkunastu Francuzów, żołnierzy stacjonujących wówczas w mieście w ramach nadzoru wojsk sojuszniczych nad spornymi terenami Gónego Śląska, poniosło śmierć (podawane są różne dane - od 18 do 22), a grobowiec i część cmentarza została zniszczona. Grobowiec odbudowano w 1925 jako kaplicę cmentarną.
W okresie II wojny światowej na cmentarzu mieli spocząć też więźniowie filii obozu koncentracyjnego, znajdującego się na terenie odlewni. Po wojnie po zewnętrznej stronie cmentarza pochowano ofiary epidemii tyfusu wśród jeńców niemieckich, zdarzyło się także kilka pochówków cywilnych. W pierwszych latach po zakończeniu II wojny światowej cmentarz służył mieszkańcom dzielnicy - osobom w większości przybyłym zza (nowo powstałej) wschodniej granicy Polski. Ostatni pochówek miał miejsce 10 maja 1949 roku.
Potem nastąpiła stopniowa i planowa dewastacja z powodów ideologicznych i nacjonalistycznych przez polskie władze komunistyczne. Skuwano niemieckie napisy, niszczono nagrobki, a zdobione, żelazne elementy przetapiano. Nekropolia powoli przestawała istnieć. Kaplicę cmentarną rozebrano w latach 60. XX wieku. Obecnie, od początku pierwszej dekady XXI w., cmentarz jest stopniowo rekonstruowany wysiłkiem społecznym.
Odbudowa cmentarza.
W 2002 cel ratowania cmentarza podjęła grupa zapaleńców, którzy od 2004 roku działają formalnie jako zarejestrowane Stowarzyszenie Na Rzecz Dziedzictwa Kulturowego Gliwic „Gliwickie Metamorfozy”. Powycinano bujną roślinność, rozpoczęto porządkowanie terenu, a także ratowanie nielicznych nagrobków i grobowców oraz pozostałości po nich. Parcelę otoczono nowym murem. Projekt ogrodzenia wykonało stowarzyszenie, prace sfinansowało miasto; stanęła też nowa brama, nawiązująca do przedwojennej. Stowarzyszenie odrestaurowało żeliwny krzyż znajdujący się w głównej alei. 
Od momentu rozpoczęcia prac renowacyjnych w planach znajdowało się przywrócenie na teren cmentarza odrestaurowanego przed laty przez miasto nagrobka Johna Baildona, który - ze względów bezpieczeństwa - znajdował się długi czas na terenie GZUTu w Gliwicach. Niespodziewanie nagrobek powrócił pod koniec lipca 2012 roku na swoje miejsce. Uroczystości związane z powrotem tej cennej, historycznej pamiątki odbyły się 9 września 2012 roku.
Cmentarz został objęty monitoringiem, a na murach pojawiły się tablice informacyjne z biogramami pochowanych osób wraz z dawną lokalizacją ich grobów (w przypadkach, kiedy udało się je zlokalizować).

</doc>
<doc id="1681095" url="https://pl.wikipedia.org/wiki?curid=1681095" title="GlassFish">
GlassFish

GlassFish – otwarty serwer aplikacji dla platformy Java EE, rozwijany przez Oracle (dawniej Sun Microsystems). Rozpowszechniany jest na dwóch licencjach: CDDL oraz GPL. Rozwijana jest także wersja komercyjna − "Oracle GlassFish Enterprise Server".
Historia.
Pracę nad aplikacją rozpoczęto 6 czerwca 2005. Niecały rok później, 4 maja 2006, została wydana pierwsza wersja serwera, implementująca specyfikację JEE 5.
Wersja druga serwera została wydana 17 września 2007 roku.
Wersja trzecia została wydana 10 grudnia 2009 roku. Wersja ta jest pełną implementacją standardu JEE 6.
Wersja 4 jest dostępna od 12 czerwca 2013 roku, implementuje JEE 7.

</doc>
<doc id="1681096" url="https://pl.wikipedia.org/wiki?curid=1681096" title="César Gaviria">
César Gaviria

César Gaviria Trujillo (ur. 31 marca 1947 w Pereira) – kolumbijski polityk, działacz Kolumbijskiej Partii Liberalnej.
W 1974 został deputowanym do Izby Reprezentantów. Stanowisko jej przewodniczącego pełnił od 1983 do 1984. Był ministrem: finansów (1986–1987) oraz spraw wewnętrznych i sprawiedliwości (1987–1989). W latach 1990–1994 pełnił funkcję prezydenta Kolumbii. Od 1994 do 2004 zajmował stanowisko sekretarza generalnego Organizacji Państw Amerykańskich. Od 2005 jest przewodniczącym Kolumbijskiej Partii Liberalnej.

</doc>
<doc id="1681097" url="https://pl.wikipedia.org/wiki?curid=1681097" title="César Gaviria Trujillo">
César Gaviria Trujillo



</doc>
<doc id="1681098" url="https://pl.wikipedia.org/wiki?curid=1681098" title="Boone (Karolina Północna)">
Boone (Karolina Północna)

Boone – miasto w Stanach Zjednoczonych, w stanie Karolina Północna, siedziba hrabstwa Watauga, w Paśmie Błękitnym. Jest siedzibą Appalachian State University. W 2006 liczyło 14 473 mieszkańców. Nazwa miasta pochodzi od znanego amerykańskiego podróżnika Daniela Boone’a.

</doc>
<doc id="1681100" url="https://pl.wikipedia.org/wiki?curid=1681100" title="Nick Higham">
Nick Higham

Nicholas John Higham – brytyjski historyk, wykładowca na University of Manchester. Specjalizuje się w dziejach wczesnośredniowiecznych Wysp Brytyjskich.

</doc>
<doc id="1681103" url="https://pl.wikipedia.org/wiki?curid=1681103" title="Adam Szyper">
Adam Szyper

Adam Szyper (ur. 6 grudnia 1939 w Łodzi, zm. 30 września 2015 w Princeton) – polski poeta i tłumacz żydowskiego pochodzenia, przebywający od 1957 na emigracji.
Życiorys.
Urodził się w Łodzi w rodzinie żydowskiej. W 1940 wraz z rodzicami został przesiedlony do łódzkiego getta, gdzie spędził cztery lata. Przeżył pobyt w pięciu niemieckich obozach koncentracyjnych, w tym Auschwitz. Po zakończeniu wojny powrócił do Łodzi. W 1957 wyemigrował do Izraela, a w 1962 wyjechał do Stanów Zjednoczonych i osiadł w Nowym Jorku. Pod koniec życia mieszkał pod Princeton w stanie New Jersey.
Twórczość.
Adam Szyper publikował swoje wiersze w języku polskim i angielskim. Znał również język hebrajski, rosyjski i esperanto, z których tłumaczył na język polski. Jego wiersze publikowane są w licznych antologiach i magazynach literackich. Był współpracownikiem miesięcznika "Tygiel Kultury".
Wydał wiele książek, w tym:

</doc>
<doc id="1681104" url="https://pl.wikipedia.org/wiki?curid=1681104" title="Kąt dodatni">
Kąt dodatni



</doc>
<doc id="1681105" url="https://pl.wikipedia.org/wiki?curid=1681105" title="Xénia Frajka">
Xénia Frajka

Xénia Frajka (ur. 24 stycznia 1982 w Budapeszcie) – węgierska lekkoatletka specjalizująca się w rzucie oszczepem.
W 1999 zdobyła srebrny medal i tytuł wicemistrzyni świata wśród juniorek młodszych. Na stadionie w Bydgoszczy uzyskała wówczas rezultat 49,76. Brązowa medalistka mistrzostw Europy juniorów, które w sierpniu 1999 odbyły się w Rydze. W roku 2000 brała udział w mistrzostwach świata juniorów w Chile, gdzie nie udało jej się awansować do finału. Wielokrotna medalistka mistrzostw kraju. Rekord życiowy: 58,12 (18 maja 2003, Szombathely).

</doc>
<doc id="1681107" url="https://pl.wikipedia.org/wiki?curid=1681107" title="Xenia Frajka">
Xenia Frajka



</doc>
<doc id="1681113" url="https://pl.wikipedia.org/wiki?curid=1681113" title="Robert Crowther">
Robert Crowther

Robert Crowther (ur. 2 sierpnia 1987 w Cloncurry) – australijski lekkoatleta specjalizujący się w skoku w dal.

</doc>
<doc id="1681116" url="https://pl.wikipedia.org/wiki?curid=1681116" title="Antoni Dzierżyński">
Antoni Dzierżyński

Antoni Dzierżyński (ur. 25 czerwca 1942 w Nowym Sączu, zm. 10 marca 2017) – polski polityk, poseł na Sejm I kadencji.
Życiorys.
Z wykształcenia technik, w 1961 ukończył Technikum Kolejowe we Wrocławiu, po czym pracował w zawodzie. W latach 80. związany z opozycją demokratyczną w Lubinie, był członkiem redakcji związkowego pisma „Gazeta Lubińska”.
W wyborach w 1991 uzyskał mandat posła na Sejm I kadencji. Został wybrany w okręgu jeleniogórsko-legnickim z listy Wyborczej Akcji Katolickiej (należał wówczas do Zjednoczenia Chrześcijańsko-Narodowego). W trakcie kadencji przystąpił do koła poselskiego Unii Polityki Realnej. Zasiadał w Komisji Polityki Przestrzennej, Budowlanej i Mieszkaniowej. Z legnickiej listy UPR bez powodzenia ubiegał się o reelekcję w wyborach w 1993.
Pochowany na cmentarzu komunalnym w Legnicy.

</doc>
<doc id="1681117" url="https://pl.wikipedia.org/wiki?curid=1681117" title="Andrzej Zamoyski (kanclerz)">
Andrzej Zamoyski (kanclerz)



</doc>
<doc id="1681120" url="https://pl.wikipedia.org/wiki?curid=1681120" title="G.V. Hennebont">
G.V. Hennebont

G.V. Hennebont (pełna nazwa Garde Du Voeu Hennebont Tenis de Table) – francuski klub tenisa stołowego założony w 1969 w mieście Hennebont. Głównym sponsorem klubu jest niemiecki producent sprzętu do tenisa stołowego Tibhar.
Linki zewnętrzne.
Oficjalna strona G.V. Hennebont

</doc>
<doc id="1681123" url="https://pl.wikipedia.org/wiki?curid=1681123" title="Kąt ujemny">
Kąt ujemny



</doc>
<doc id="1681129" url="https://pl.wikipedia.org/wiki?curid=1681129" title="Hardware">
Hardware



</doc>
<doc id="1681133" url="https://pl.wikipedia.org/wiki?curid=1681133" title="Longyan">
Longyan

Longyan (chiń. 龙岩; pinyin: "Lóngyán") – miasto o statusie prefektury miejskiej w południowo-wschodnich Chińskiej Republice Ludowej, w prowincji Fujian. W 2010 roku liczba mieszkańców miasta wynosiła 124 075. Prefektura miejska w 1999 roku liczyła 2 839 282 mieszkańców. 
Znajduje się w górnym biegu rzek Jiulong Jiang i Ting Jiang. Longyan graniczy z Sanming na północy, Quanzhou na wschodzie, Zhangzhou na południowym wschodzie, i prowincją Guangdong i Jiangxi odpowiednio na zachodzie i południu.
Podział administracyjny.
Prefektura miejska Longyan podzielona jest na:

</doc>
<doc id="1681134" url="https://pl.wikipedia.org/wiki?curid=1681134" title="Lucimara Silva">
Lucimara Silva

Lucimara Silvestre da Silva (ur. 10 lipca 1985 w Lucélii) – brazylijska lekkoatletka, wieloboistka.
Złota medalistka mistrzostw kraju, mistrzostw ibero-amerykańskich oraz mistrzostw Ameryki Południowej (także w kategoriach kadetek i juniorek). Złota medalistka igrzysk luzofonii w biegu na 100 metrów przez płotki (2006). Brązowa medalistka igrzysk panamerykańskich (Rio de Janeiro 2007). Reprezentowała Brazylię na igrzyskach olimpijskich (Pekin 2008), gdzie została sklasyfikowana na 17. pozycji.
W 2009 wywalczyła złoty medal mistrzostw Ameryki Południowej z wynikiem 5996 punktów – lepszym od dotychczasowego rekordu tej imprezy. Wykryto u niej jednak niedozwolone środki dopingowe, co skutkowało anulowaniem rekordowego wyhniku i odebraniem medalu. Nałożono na nią także karę dwuletniej dyskwalifikacji (15.6.2009 – 14.6.2011).
Po powrocie do startów zdobyła złoty medal igrzysk panamerykańskich (2011) poprawiając, wynikiem 6133 punkty, własny rekord kontynentu.

</doc>
<doc id="1681135" url="https://pl.wikipedia.org/wiki?curid=1681135" title="Wenling Tan Monfardini">
Wenling Tan Monfardini

Wenling Tan Monfardini (; ur. 28 października 1972 w Hunan) – włoska tenisistka stołowa pochodzenia chińskiego, mistrzyni Europy. 
Największy dotychczasowy sukces odniosła podczas mistrzostw Europy w Courmayeur w 2003 roku zostając wicemistrzynią Europy w grze pojedynczej i mistrzynią drużynowo, a pięć lat później podczas mistrzostw Europy w Petersburgu wywalczyła brązowy medal w singlu i srebro w deblu (z Nikoletą Stefanovą). Wcześniej dwukrotnie grała w półfinale gry podwójnej podczas mistrzostw Starego Kontynentu. Startowała dwukrotnie w igrzyskach olimpijskich, jednak zarówno na igrzyskach olimpijskich w Atenach jak i w Pekinie nie odniosła większych sukcesów.

</doc>
<doc id="1681139" url="https://pl.wikipedia.org/wiki?curid=1681139" title="Łąkie (gmina w województwie koszalińskim)">
Łąkie (gmina w województwie koszalińskim)

Łąkie (do 1947 "Łakie") – dawna gmina wiejska istniejąca w latach 1945–1954 w woj. pomorskim, szczecińskim i koszalińskim (dzisiejsze woj. wielkopolskie). Siedzibą władz gminy było Łąkie.
Gmina Łąkie powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu złotowskiego – została powierzona administracji wojewody pomorskiego, po czym z dniem 28 czerwca 1946 została przyłączona do woj. szczecińskiego. 6 lipca 1950 gmina wraz z całym powiatem złotowskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 6 gromad: Debrzno Wieś, Kiełpin, Krzywa Wieś, Laskowo, Łąkie i Trudna. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1681141" url="https://pl.wikipedia.org/wiki?curid=1681141" title="Stara Wiśniewka (gmina)">
Stara Wiśniewka (gmina)

Stara Wiśniewka (do 1947 "Wiśniewka") – dawna gmina wiejska istniejąca w latach 1945–1954 w woj. pomorskim, szczecińskim i koszalińskim (dzisiejsze woj. wielkopolskie). Siedzibą władz gminy była Stara Wiśniewka.
Gmina "Wiśniewka" powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu złotowskiego – została powierzona administracji wojewody pomorskiego, po czym z dniem 28 czerwca 1946 została przyłączona do woj. szczecińskiego. 6 lipca 1950 gmina wraz z całym powiatem złotowskim weszła w skład nowo utworzonego woj. koszalińskiego. Z końcem 1947 roku nazwę zmieniono na "Stara Wiśniewka".
Według stanu z 1 lipca 1952 gmina składała się z 6 gromad: Czernice, Głomsk, Ługi, Nowa Wiśniewka, Potulice i Stara Wiśniewka. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1681142" url="https://pl.wikipedia.org/wiki?curid=1681142" title="Zygmunt Waźbiński">
Zygmunt Waźbiński

Zygmunt Władysław Waźbiński (ur. 30 stycznia 1933 w Żninie, zm. 7 maja 2009) – polski historyk sztuki, specjalizujący się w historii i teorii sztuki nowożytnej powszechnej.
W 1956 roku ukończył studia polonistyczne na Uniwersytecie Warszawskim, historię sztuki studiował na Sorbonie. Doktorat na temat aktu w sztuce weneckiej XVI stulecia obronił na Uniwersytecie Warszawskim w roku 1966. Jego rozprawa habilitacyjna, opublikowana w 1972 roku, dotyczyła twórczości Giorgio Vasariego. Tytuł profesora nauk humanistycznych otrzymał w 1985 roku.
W 1986 objął stanowisko kierownika Zakładu Muzealnictwa na Wydziale Sztuk Pięknych Uniwersytetu Mikołaja Kopernika. W 1998 został kierownikiem utworzonej wówczas Katedry Historii Sztuki i Kultury na Wydziale Nauk Historycznych UMK.
Główną tematyką jego opracowań była renesansowa sztuka włoska.

</doc>
<doc id="1681144" url="https://pl.wikipedia.org/wiki?curid=1681144" title="Max Abegglen">
Max Abegglen

Max Abegglen (ur. 11 kwietnia 1902, zm. 26 sierpnia 1970 w Zermatt) – szwajcarski piłkarz, starszy brat André Abegglena.
Kariera sportowa.
Już w swoim pierwszym międzynarodowym występie w 1922 strzelił 3 bramki, przyczyniając się znacznie do zwycięstwa 5:0 nad Holandią. W 1924 zdobył dla Szwajcarii srebrny medal olimpijski. W 1919 przeniósł się z Cantonal Neuchâtel do Lausanne Sports, a w 1923 roku został zawodnikiem Grasshopper Club, z którym pięciokrotnie zdobył tytuł mistrza Szwajcarii oraz siedmiokrotnie Puchar Szwajcarii. Był później współzałożycielem klubu Xamax Neuchâtel, którego nazwa pochodzi od jego imienia. W reprezentacji Szwajcarii wystąpił 68 razy, strzelając 34 gole.

</doc>
<doc id="1681145" url="https://pl.wikipedia.org/wiki?curid=1681145" title="Stare Gronowo (gmina)">
Stare Gronowo (gmina)

Stare Gronowo (do 1947 "Gronowo") – dawna gmina wiejska istniejąca w latach 1945–1954 w woj. pomorskim, szczecińskim i koszalińskim (dzisiejsze woj. pomorskie). Siedzibą władz gminy było Stare Gronowo.
Gmina "Gronowo" powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu złotowskiego – została powierzona administracji wojewody pomorskiego, po czym z dniem 28 czerwca 1946 została przyłączona do woj. szczecińskiego. 6 lipca 1950 gmina wraz z całym powiatem złotowskim weszła w skład nowo utworzonego woj. koszalińskiego. Z końcem 1947 roku nazwę zmieniono na "Stare Gronowo".
Według stanu z 1 lipca 1952 gmina składała się z 5 gromad: Batorowo, Buka, Drozdowo, Nowe Gronowo i Stare Gronowo. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.
Zobacz też: gmina Gronowo Elbląskie.

</doc>
<doc id="1681150" url="https://pl.wikipedia.org/wiki?curid=1681150" title="Stolberg (Harz)">
Stolberg (Harz)

Stolberg (Harz) – dzielnica gminy Südharz w Niemczech, w kraju związkowym Saksonia-Anhalt, w powiecie Mansfeld-Südharz, w górach Harzu. W 2009 liczył 1286 mieszkańców. Do 31 sierpnia 2010 był samodzielnym miastem.
W dzielnicy znajdują się liczne domy posiadające mur pruski w stylu renesansowym. Miejsce urodzenia niemieckiego teologa Thomasa Müntzera.
Współpraca.
Miejscowości partnerskie:

</doc>
<doc id="1681153" url="https://pl.wikipedia.org/wiki?curid=1681153" title="Nikoleta Stefanova">
Nikoleta Stefanova

Nikoleta Stefanova (ur. 22 kwietnia 1984 w Tetewenie) – włoska tenisistka stołowa pochodzenia bułgarskiego, mistrzyni Europy. 
Największy dotychczasowy sukces odniosła podczas mistrzostw Europy w Courmayeur w 2003 roku zostając brązową medalistką mistrzostw Europy w grze pojedynczej i mistrzynią drużynowo, a pięć lat później podczas mistrzostw Europy w Petersburgu wywalczyła srebrny medal w deblu (z Wenling Tan Monfardini). Wcześniej dwukrotnie grała w półfinale gry podwójnej podczas mistrzostw Starego Kontynentu. Startowała dwukrotnie w igrzyskach olimpijskich, jednak zarówno na igrzyskach olimpijskich w Atenach jak i w Pekinie nie odniosła większych sukcesów.

</doc>
<doc id="1681157" url="https://pl.wikipedia.org/wiki?curid=1681157" title="Mistrzostwa Świata w hokeju na lodzie na wózkach 2009">
Mistrzostwa Świata w hokeju na lodzie na wózkach 2009



</doc>
<doc id="1681159" url="https://pl.wikipedia.org/wiki?curid=1681159" title="Ryszard Löw">
Ryszard Löw

Ryszard Löw (ur. 1 lutego 1931 w Krakowie) – polski publicysta, bibliograf, wydawca i krytyk literacki żydowskiego pochodzenia, mieszkający od 1952 w Izraelu.
Życiorys.
Urodził się w Krakowie w rodzinie żydowskiej. Podczas II wojny światowej wraz z rodziną przebywał w Związku Radzieckim. W 1946 jako repatriant wrócił do Krakowa. W 1952 wyemigrował do Izraela. Studiował w Krakowie, Paryżu i Tel Awiwie. Od 1957 jest korespondentem izraelskim Instytutu Badań Literackich - Pracowni Bibliograficznej w Poznaniu, gdzie przesyła materiały o literackich polonikach hebrajskich. Jest członkiem Związku Autorów Piszących Po Polsku w Izraelu, którego był pierwszym przewodniczącym. Część jego dorobku znajduje się w Archiwum Emigracji w Bibliotece Uniwersyteckiej w Toruniu. Archiwum zawiera korespondencję z przyjaciółmi, m.in.: Edmundem Puzdrowskim i Henrykiem Baryczem.
Twórczość.
Ryszard Löw tworzy w języku polskim i hebrajskim, głównie o literaturze polskiej, jej związkach z hebrajską oraz o zagadnieniach polsko-żydowskich stosunków literackich. Artykuły, recenzje i bibliografie publikuje w polskojęzycznych czasopismach w Izraelu (m.in. "Nowiny Izraelskie", "Od Nowa", "Echo Tygodnia"), Wielkiej Brytanii ("Wiadomości"), Francji ("Kultura") i Polsce ("Przegląd Orientalistyczny", "Twórczość" i "Tygodnik Powszechny"). W literaturze i prasie hebrajskiej w Izraelu - publikuje artykuły o literaturze polskiej. Wydał kilka książek, w tym:

</doc>
<doc id="1681162" url="https://pl.wikipedia.org/wiki?curid=1681162" title="Ryszard Loew">
Ryszard Loew



</doc>
<doc id="1681163" url="https://pl.wikipedia.org/wiki?curid=1681163" title="Matthew Cutler">
Matthew Cutler

Matthew David Cutler (ur. 30 października 1973) – angielski tancerz.
Życiorys.
Wczesne lata.
Cutler urodził się w Chelmsford, Essex. Gdy miał cztery lata, jego rodzina przeniosła się do Southend-on-Sea, gdzie tancerz ukończył naukę w Earl Hall Primary School i Cecila Jones College. Zaczął lekcje tańca w sali parafialnej w Southend-on-Sea i wziął udział w konkursach szkolnych i innych konkursach w Chelmsford.
Kariera.
Cutler podjął lekcje sali balowej w Birmingham i łacińskich zajęciach z Hendon. Wygrał amatorskie mistrzostwa świata ze swoją partnerką Nicole Cutler w 1999 roku. Od 2009 roku jego taneczną partnerką jest Aliona Vilani.
Pięciokrotnie wystąpił w programie "Strictly Come Dancing". W 3. edycji jego partnerką była Siobhan Hayes (12. miejsce), w 4. edycji tańczył z Carolin Smille (5. miejsce), w 5. edycji tańczył z Aleshą Dixon (1. miejsce), w 6. edycji jego partnerką była Christine Bleakley (5. miejsce). W 7. edycji tańczył z Martiną Hingis (16. miejsce).
Dwa razy otrzymał nagrodę Carla Alan Award za wygraną w kategorii „Najlepszy tancerz”.

</doc>
<doc id="1681164" url="https://pl.wikipedia.org/wiki?curid=1681164" title="Hardegsen">
Hardegsen

Hardegsen − miasto w Niemczech, w kraju związkowym Dolna Saksonia, w powiecie Northeim. W 2008 r. liczyło 8 293 mieszkańców. Miasto znane jest z domów z muru pruskiego, zamku Hardeg i parku dzikich i domowych zwierząt "(Wildpark)".
Współpraca.
Miejscowość partnerska:

</doc>
<doc id="1681165" url="https://pl.wikipedia.org/wiki?curid=1681165" title="Marabut jawajski">
Marabut jawajski

Marabut jawajski ("Leptoptilos javanicus") – gatunek dużego ptaka z rodziny bocianów (Ciconiidae). Występuje w południowej i południowo-wschodniej Azji. Narażony na wyginięcie.
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1821 roku amerykański przyrodnik Thomas Horsfield, nadając mu nazwę "Ciconia Javanica". Holotyp pochodził z Jawy.
Gatunek monotypowy.
Zasięg występowania.
Marabut jawajski występuje w Nepalu, Indiach i Sri Lance do południowej Chińskiej Republiki Ludowej (gdzie prawdopodobnie jest wymarły), w Indochinach, na Wielkich Wyspach Sundajskich i Bali.
Morfologia.
Długość ciała 110–120 cm, rozpiętość skrzydeł 2,1 m; masa ciała 4000–5230 g. Jego grzbiet jest czarny, a brzuch biały. Głowę ma podobną do sępa, z długim i grubym dziobem. U ptaków dorosłych twarz jest czerwonawa, a szyja żółta, osobniki młodociane mają brązowawą głowę i białą szyję.
Ekologia.
Zamieszkuje różnego rodzaju tereny podmokłe naturalne lub zmodyfikowane przez człowieka, zarówno otwarte, jak i zalesione. Populacje na wybrzeżach często spotykane w namorzynach lub na równiach pływowych.
W skład pożywienia tego zwierzęcia wchodzą jaszczurki, gryzonie, żaby, owady, ryby, skorupiaki i padlina.
Gniazduje kolonijnie na dużych drzewach; historycznie odnotowywano też gniazda na klifach. Gniazdo to duża konstrukcja z gałązek, szeroka na około 1,5 m i o głębokości około 1,2 m. W zniesieniu 2–4 jaja, najczęściej 3. 
Status zagrożenia.
Międzynarodowa Unia Ochrony Przyrody (IUCN) od 1994 roku klasyfikuje marabuta jawajskiego jako gatunek narażony na wyginięcie ("Vulnerable" – VU). Trend liczebności populacji jest spadkowy i szacuje się ją na 5500–10 000 dorosłych osobników.

</doc>
<doc id="1681172" url="https://pl.wikipedia.org/wiki?curid=1681172" title="Mamia">
Mamia

Mamia – kapłanka z Pompejów, jej grobowiec znajduje się na Ulicy Grobów; widnieje na nim napis: M"ammiæ P[ublii] f[iliæ] sacerdoti publicæ locus sepulturæ datus decurionem decreto (Mamia, córka Publiusza, kapłanka miasta, grobowiec ten otrzymała na mocy dekretu dekuriona)". Napis ten uwiecznił m.in. Goethe (w "Podróży włoskiej"), Józef Ignacy Kraszewski (w "Kartkach z podróży") czy Cyprian Kamil Norwid (w "Pompei").

</doc>
<doc id="1681175" url="https://pl.wikipedia.org/wiki?curid=1681175" title="Stefan Batory (wojewoda siedmiogrodzki)">
Stefan Batory (wojewoda siedmiogrodzki)



</doc>
<doc id="1681176" url="https://pl.wikipedia.org/wiki?curid=1681176" title="Capcom Five">
Capcom Five

Capcom Five – pięć gier, które zostały wydane wyłącznie dla konsoli Nintendo GameCube. Ich produkcją zajęło się Capcom Production Studio 4 pod przywództwem Shinji Mikamiego.
Kontrowersje.
Zanim pojawiły się informacje o "Capcom Five" we wrześniu 2001 Nintendo wraz z Capcom ogłosiło podpisanie umowy na mocy której gry z serii "Resident Evil" miały się ukazać tylko na konsoli Nintendo GameCube. Umowa dotyczyła trzech pozycji – "Resident Evil 0", "Resident Evil REmake" i "Resident Evil 4". Rok później w listopadzie pojawiła się informacja o "Capcom Five", która była potwierdzeniem wcześniejszej umowy i jednocześnie zapowiedzią czterech kolejnych ekskluzywnych pozycji na GC. Jednak już 13 stycznia 2003 Capcom sprostowało te informacje oznajmiając, że tylko Resident Evil 4 jest ekskluzywną grą dla GC, a reszta gier może doczekać się konwersji. W jednym z wywiadów dla japońskiego czasopisma reżyser RE4 Shinji Mikami powiedział, że "odetnie sobie głowę jeśli RE4 pojawi się na PlayStation 2". Ponieważ umowa z Nintendo (dotycząca serii Resident Evil) nie dotyczyła gier spin-offowych 11 grudnia 2003 na rynku pojawił się Resident Evil Outbreak na PlayStation 2. Jego dobra sprzedaż przy jednocześnie kiepskiej sprzedaży ekskluzywnych gier na GC spowodowała, że 31 sierpnia 2004 Capcom oficjalnie zapowiada RE4 na PS2 pod koniec 2005 roku.
Ostatecznie "Capcom Five" można uznać za porażkę dla posiadaczy GC. Jedna z gier nie ukazała się w ogóle. "Viewtiful Joe" i "Resident Evil 4" były na wyłączność, ale tylko przez pewien czas, pojawiając się na PS2 w wersjach z dodatkami. "Killer 7" wydano w tym samym czasie na obu konsolach. Jedyna gra, która wyszła na wyłączność konosli Nintendo "P.N.03" nie zyskała większej popularności.

</doc>
<doc id="1681177" url="https://pl.wikipedia.org/wiki?curid=1681177" title="Alfred Hugh Harman">
Alfred Hugh Harman

Alfred Hugh Harman (ur. 1841, zm. 23 maja 1913) – brytyjski pionier fotografii oraz założyciel Ilford obecnie największego producenta materiałów czarno-białych.
Od 1862 roku, gdy po raz pierwszy założył firmę fotograficzną w Peckham wykorzystującą kalotypię, aż do śmierci związany był z fotografią.
W 1879 roku rozpoczął działalność w mieście Ilford produkując w suterenie swojego domu żelatynowe płyty fotograficzne. Jego ówczesna formuła była dość prosta. Ten moment uznaje się za początek firmy Ilford.
W późniejszych latach sprzedał swoje udziały w firmie, kończąc tym swój związek z marką.

</doc>
<doc id="1681179" url="https://pl.wikipedia.org/wiki?curid=1681179" title="Majerz (polana)">
Majerz (polana)

Majerz – niewielka polana na wschodnich stokach Cisówki w Pieninach Spiskich. Położona jest na wysokości około 740 m n.p.m. Według podań dawniej istniał tutaj dom letni właścicieli zamku w Niedzicy. Hanna Pieńkowska i Tadeusz Staich w 1956 piszą o nim: „..."osobny letni dwór, zapewne rodzaj dużego pawilonu, wznoszony rękami zelorzy i od nich przeklęty: spalić go miał ognisty deszcz, piorun, i to piorun z jasnego nieba”". Obecnie resztki fundamentów zarośnięte są już krzakami. Istnieje natomiast wybudowany dużo później, na sztucznej platformie drewniany domek z altaną.
Majerz znajduje się po południowej stronie górnej części polany polany Cisówka, w odległości 2,5 km od przełęczy Przesła. Z polanki rozciągają się widoki na Lubań, Pasmo Radziejowej i Pieniny. Nazwa polany pochodzi od niemieckiego słowa "Maierhof" oznaczającego folwark. Na Podtarzu zostało ono spolszczone na majerz. Na Spiszu majerzem nazywano koszary, w których trzymano na polu krowy przez sezon wypasowy, zaś majerem odpowiednika bacy (w odróżnieniu od niego nie zajmował się owcami, lecz krowami).
Polana znajduje się w granicach wsi Niedzica w województwie małopolskim, w powiecie nowotarskim, w gminie Łapsze Niżne.

</doc>
<doc id="1681181" url="https://pl.wikipedia.org/wiki?curid=1681181" title="Witold Marian Młynarczyk">
Witold Marian Młynarczyk

Witold Marian Młynarczyk (ur. 17 października 1933 w Stefanowie, zm. 27 lutego 2014 w Poznaniu) – prof. dr hab. medycyny.
Życiorys.
Ukończył Liceum Ogólnokształcące w Wolsztynie w roku 1951, a w 1957 r. Akademię Medyczną w Poznaniu. Po ukończeniu studiów pracował w Wolsztynie i Poznaniu. Od roku 1967 w Klinice Pneumonologii Akademii Medycznej w Poznaniu, gdzie zajmował się chorobami wewnętrznymi i pulmonologią. Przez wiele lat był kierownikiem Katedry i Kliniki Ftyzjomneumonologii Akademii Medycznej w Poznaniu.

</doc>
<doc id="1681182" url="https://pl.wikipedia.org/wiki?curid=1681182" title="Biskupi i arcybiskupi metropolici Buenos Aires, prymasi Argentyny">
Biskupi i arcybiskupi metropolici Buenos Aires, prymasi Argentyny

Biskupi i arcybiskupi metropolici Buenos Aires, prymasi Argentyny – biskupi archidiecezji Buenos Aires w Argentynie.
Urząd biskupa Buenos Aires powstał 6 kwietnia 1620. 5 marca 1866 biskupi Buenos Aires zostali podniesieni do godności arcybiskupów metropolitów. 29 stycznia 1936 papież Pius XI nadał arcybiskupom Buenos Aires tytuł prymasa Argentyny.
Biskupi i arcybiskupi Buenos Aires.
Arcybiskupi Buenos Aires.
17. Mariano José de Escalada Bustillo y Zeballos (5 marca 1866 – 28 lipca 1870 "zmarł")
18. Federico León Aneiros (Aneyros) (25 lipca 1873 – 3 września 1894 "zmarł")
19. Uladislao Javier Castellano (12 września 1895 – 6 lutego 1900 "zmarł")
20. Mariano Antonio Espinosa (24 sierpnia 1900 – 8 kwietnia 1923 "zmarł")
21. José María Bottaro y Hers OFM (9 września 1926 – 20 lipca 1932 "zrezygnował")
Arcybiskupi Buenos Aires, prymasi Argentyny.
22. Kardynał Santiago Luis Copello (20 września 1932 – 25 marca 1959) "mianowany Kanclerzem Świętego Kościoła Rzymskiego" (od 29 stycznia 1936 prymas Argentyny)
23. Fermín Emilio Lafitte (25 marca 1959 – 8 sierpnia 1959 "zmarł")
24. Kardynał Antonio Caggiano (15 sierpnia 1959 – 22 kwietnia 1975)
25. Kardynał Juan Carlos Aramburu (22 kwietnia 1975 – 10 lipca 1990)
26. Kardynał Antonio Quarracino (10 lipca 1990 – 28 lutego 1998 "zmarł")
27. Kardynał Jorge Mario Bergoglio SI (28 lutego 1998 – 13 marca 2013) "następnie wybrany papieżem"
28. Kardynał Mario Aurelio Poli (od 28 marca 2013)

</doc>
<doc id="1681185" url="https://pl.wikipedia.org/wiki?curid=1681185" title="Język garhwali">
Język garhwali

Język garhwali – język indoaryjski używany przez ludność zamieszkującą południowe stoki Himalajów w północnoindyjskim stanie Uttarakhand. Szacuje się, że korzysta z niego około 3 mln osób. Jest to jeden z tzw. języków pahari (dosł. „górskich”). Niekiedy, zwłaszcza w starszej literaturze, bywa klasyfikowany jako dialekt języka hindi. Większość użytkownika zna w pewnym zakresie również hindi.
Film "Teri Saun" z roku 2003, reżyseria Anuj Joshi, to pierwszy film nakręcony w języku garwali.

</doc>
<doc id="1681187" url="https://pl.wikipedia.org/wiki?curid=1681187" title="The Futureheads (album)">
The Futureheads (album)

The Futureheads – debiutancki album The Futureheads wydany 12 lipca 2004 nakładem 679 Recordings.

</doc>
<doc id="1681188" url="https://pl.wikipedia.org/wiki?curid=1681188" title="Brutus Balbus">
Brutus Balbus

Kwintus Bruttius Balbus ("fl." 56-57) - rzymski polityk z Pompei. Aktywny politycznie w ostatnich latach istnienia miasta, edyl, kandydował następnie do urzędu duumwira. Zdaniem Andrzeja Łosia mógł być także handlarzem-hurtownikiem. Znany z czterech programmat, dwóch podpisów na tabliczkach woskowych i inskrypcji na amforze.
Utożsamiany z "Balbusem" występującym w utworze "Pompeja" Cypriana Kamila Norwida.

</doc>
<doc id="1681194" url="https://pl.wikipedia.org/wiki?curid=1681194" title="Marcus Nonius Balbus">
Marcus Nonius Balbus

Marcus Nonius Balbus (I w. n.e.) - polityk antycznego rzymskiego miasta Pompeje, ojciec Brutusa Balbusa. Prokonsul i pretor miasta Herkulanum, którego był patronem. Urodził się w Nocera Inferiore.
Z Herkulanum pochodzi grobowiec Balbusa, na nim zaś umieszczono inskrypcję. Z Herkulanum pochodzi także marmurowy posąg, wykonany przez byłego jego niewolnika i mieszczący się nieopodal grobowca. Balbus upamiętniony został łącznie co najmniej dwunastoma posągami. Powstała również "basilica Noniana", w której umieszczono także posągi członków jego rodziny.

</doc>
<doc id="1681195" url="https://pl.wikipedia.org/wiki?curid=1681195" title="News and Tributes">
News and Tributes

News and Tributes – drugi studyjny album The Futureheads wydany 29 maja 2006 nakładem 679 Recordings.
Lista utworów.
Dodatkowe utwory w Stanach Zjednoczonych

</doc>
<doc id="1681196" url="https://pl.wikipedia.org/wiki?curid=1681196" title="Mistrzostwa świata w hokeju na lodzie na siedząco mężczyzn">
Mistrzostwa świata w hokeju na lodzie na siedząco mężczyzn

Mistrzostwa świata w hokeju na lodzie na siedząco mężczyzn impreza rozgrywana co cztery lata oraz w latach przedolimpijskich (zasada kwalifikacji do igrzysk paraolimpijskich). W zawodach biorą udział najlepsze drużyny świata w których występują zawodnicy poruszający się na sledgach – rodzaj wózków inwalidzkich przeznaczony do gry w hokeja na siedząco. Mistrzostwa odbywają się od 1996 roku.
Mistrzostwa.
Z – liczba uczestników

</doc>
<doc id="1681197" url="https://pl.wikipedia.org/wiki?curid=1681197" title="Dike (mitologia)">
Dike (mitologia)

Dike ( Díkē ‘zwyczaj’, ‘sąd’, ‘wyrok’, ‘kara’, łac. Iustitia, Ius ‘sprawiedliwość’, ‘kara’, ‘prawo’) – w mitologii greckiej bogini i uosobienie sprawiedliwości, jedna z trzech Hor. Uchodziła za córkę Zeusa i tytanidy Temidy. Odpowiadała za zachowanie równowagi i porządku w świecie.

</doc>
<doc id="1681199" url="https://pl.wikipedia.org/wiki?curid=1681199" title="Günther Lemmerer">
Günther Lemmerer

Günther Lemmerer (ur. 4 kwietnia 1952 w Grazu) – austriacki saneczkarz startujący w dwójkach (w parze z Reinholdem Sulzbacherem), mistrz Europy, zwycięzca Pucharu Świata.
Kariera sportowa.
Na igrzyskach olimpijskich startował dwukrotnie, najlepszym rezultatem była piąta pozycja w 1984. W 1982 został mistrzem Europy w dwójkach. W Pucharze Świata trzykrotnie zajmował miejsce na podium klasyfikacji generalnej, Kryształową Kulę zdobywając w sezonach 1979/1980, 1980/1981 oraz 1981/1982.

</doc>
<doc id="1681200" url="https://pl.wikipedia.org/wiki?curid=1681200" title="This Is Not the World">
This Is Not the World

This Is Not the World – trzeci studyjny album The Futureheads wydany 26 maja 2008 nakładem Nul Records.

</doc>
<doc id="1681205" url="https://pl.wikipedia.org/wiki?curid=1681205" title="Reinhold Sulzbacher">
Reinhold Sulzbacher

Reinhold Sulzbacher (ur. 29 lipca 1944 w Liezen) – austriacki saneczkarz startujący w jedynkach i dwójkach (w parze z Güntherem Lemmererem), mistrz Europy, zwycięzca Pucharu Świata.
Na igrzyskach olimpijskich startował dwukrotnie, najlepszym rezultatem była piąta pozycja w dwójkach w 1984. W 1982 został mistrzem Europy w dwójkach. W Pucharze Świata trzykrotnie zajmował miejsce na podium klasyfikacji generalnej, Kryształową Kulę zdobywając w sezonach 1979/1980, 1980/1981 oraz 1981/1982.

</doc>
<doc id="1681206" url="https://pl.wikipedia.org/wiki?curid=1681206" title="Rwandyjski Front Patriotyczny">
Rwandyjski Front Patriotyczny

Rwandyjski Front Patriotyczny (ang. Rwandan Patriotic Front "RPF", fr. Front patriotique rwandais "FPR") – rwandyjska partia polityczna, będąca największym ugrupowaniem w Izbie Deputowanych. Liderem RPF jest obecny prezydent Rwandy – Paul Kagame (piastujący to stanowisko od 22 kwietnia 2000 roku).
Historia.
RPF został utworzony w 1988 roku przez diasporę uchodźców Tutsi w Ugandzie, jako ruch patriotyczno-militarny. Ruch popierał repatriację Rwandyjczyków na uchodźstwie i reformę rządu rwandyjskiego, uwzględniającą współudział polityczny wszystkich grup etnicznych.
Po zakończeniu ludobójstwa w 1994 roku, RPF przejęło władzę i utworzyło rząd. Prezydentem został Pasteur Bizimungu (jeden z członków RPF), a Paul Kagame przejął obowiązki wiceprezydenta i ministra obrony.
W 2000 roku Paul Kagame został wybrany przez Zgromadzenie Ustawodawcze (wówczas jednoizbowy parlament Rwandy) na tymczasowego prezydenta kraju. W pierwszych wielopartyjnych wyborach zorganizowanych w Rwandzie w 2003 roku, RPF z Kagame na czele odniosło zdecydowane zwycięstwo (kończąc tym samym 9-letni rząd tymczasowy). Nowy rząd został zaprzysiężony 12 września 2003 roku. W wyborach prezydenckich w 2010 roku Kagame uzyskał znaczącą przewagę zdobywając 93% oddanych głosów (przy frekwencji wynoszącej 95%). Kagame uzyskał reelekcję także w wyborach prezydenckich w 2017 roku, uzyskując 98% głosów, tym samym został zaprzysiężony na kolejną, 7-letnią kadencję. W wyborach parlamentarnych 30 września 2018 roku koalicja w skład której wchodzi RPF uzyskała 40 mandatów w Izbie Deputowanych (w tym 36 mandatów należących bezpośrednio do RPF).

</doc>
<doc id="1681209" url="https://pl.wikipedia.org/wiki?curid=1681209" title="Piotr Szemraj">
Piotr Szemraj

Piotr Szemraj (ur. 17 marca 1929 w Kozinku, zm. 9 marca 2009 w Sławnie) - żołnierz Batalionów Chłopskich uhonorowany m.in. Złotym Krzyżem Zasługi, członek Związku Żołnierzy Batalionów Robotniczych „Polski Gułag”. Posiadacz tytułu mistrza w dziedzinie ciesielstwa i dekarstwa.
Bataliony Chłopskie.
W czasie okupacji niemieckiej brał udział w wielu akcjach partyzanckich pod banderą Batalionów Chłopskich. Podczas jednej z nich został ranny od wybuchu granatu - doznał obrażeń całego ciała oraz stracił palec u ręki.
Okres powojenny.
W 1947r wyjechał „za chlebem” na Żuławy do miejscowości Cedry Wielkie. Podjął zatrudnienie przy budowie mostów. Potem pracował i uczył się w Szkole Rolniczej w Trutnowie. Następnie pracował w Państwowym Ośrodku Maszynowym w Długim Polu. Ze względów zdrowotnych zmuszony był przerwać ową pracę i w lutym 1950r przyjechał do Sławna. Zatrudnił się w Telekomunikacji przy układaniu tajnych wojskowych kabli podziemnych (praca na terenie całej Polski).
Polski Gułag.
W styczniu 1953r został wbrew swojej woli zatrudniony w Batalionach Budowlanych. Pracował na terenie całego kraju odbudowując Polskę. Po jakimś czasie został zwolniony ze służby z powodów zdrowotnych.
Czasy współczesne.
Od 1965r wrócił do Sławna podejmując pracę w Przedsiębiorstwie Budowlanym jako cieśla. Następnie do 31 lipca 1963r pracował w Miejskim Przedsiębiorstwie Remontowo – Budowlanym w Sławnie w zawodzie cieśla-dekarz, gdzie został wybrany przewodniczącym Związku Zawodowego. Wstąpił do Cechu Rzemiosł Różnych w Słupsku i rozpoczął własną działalność otwierając Usługowy Zakład Ciesielsko-Dekarski. Podczas prowadzenia działalności kształcił uczniów w zawodzie cieśla-dekarz. W roku 1991 ze względu na kłopoty ze zdrowiem przeszedł na rentę inwalidzką.
Odznaczenia i dowody uznania.
Przykładowe dowody uznania i odznaczenia:

</doc>
<doc id="1681213" url="https://pl.wikipedia.org/wiki?curid=1681213" title="Tabare Piriapolis">
Tabare Piriapolis



</doc>
<doc id="1681216" url="https://pl.wikipedia.org/wiki?curid=1681216" title="Edward Weber">
Edward Weber

Edward Weber (ur. 17 stycznia 1897, zm. 24 marca 1961 w Cieszynie) – polski działacz społeczności żydowskiej, ostatni przewodniczący Kongregacji Wyznania Mojżeszowego w Cieszynie, ojciec Kurta Webera.
Jest ostatnią osobą pochowaną na nowym cmentarzu żydowskim przy ulicy Hażlaskiej w Cieszynie.

</doc>
<doc id="1681222" url="https://pl.wikipedia.org/wiki?curid=1681222" title="Vulgus">
Vulgus

Vulgus – gra komputerowa z gatunku shoot 'em up, wyprodukowana w 1984 przez Capcom. W Japonii pojawiła się w maju 1984 roku na automatach do gry. Gra znajduje się na składankach wydanych przez Capcom – "Capcom Generation 3" i "Capcom Classics Collection". Aktualnie gra jest na licencji freeware. Na Nintendo Entertainment System w 1988 zamierzano wydać sequel "Vulgusa" zatytułowany "Titan Warriors". Projekt został jednak anulowany.
Rozgrywka.
Gracz steruje statkiem kosmicznym, a jego zadaniem jest zestrzelenie innych statków. Aby zdobyć jak największą liczbę punktów, należy zestrzelić przeciwników seriami. Gracz posiada dwie bronie. Pierwsza i podstawowa to 2 karabiny z nieograniczoną liczbą pocisków. Druga broń to rakiety. Jeden strzał przeciwnika powoduje zniszczenie statku (życia). Gra nie posiada tzw. kontynuacji. W przypadku, gdy gracz zginie 3 razy, gra rozpoczyna się od nowa. Gra nie posiada także zakończenia, kończy się tylko po utracie wszystkich żyć.

</doc>
<doc id="1681224" url="https://pl.wikipedia.org/wiki?curid=1681224" title="Mistrzostwa Świata Mężczyzn w Curlingu 1988">
Mistrzostwa Świata Mężczyzn w Curlingu 1988

Mistrzostwa Świata Mężczyzn w Curlingu 1988 odbyły się między 11 a 17 kwietnia 1988 w szwajcarskiej Lozannie.
Tytuł mistrzów świata zdobyła Norwegia (Eigil Ramsfjell), która w finale pokonała obrońców tytułu Kanadyjczyków (Pat Ryan) 5:4. W małym finale, wystąpiły drużyny Szkocji (David Smith) i Szwajcarii (Daniel Model), brązowy medal wynikiem 4:3 zdobyli Szkoci.

</doc>
<doc id="1681225" url="https://pl.wikipedia.org/wiki?curid=1681225" title="Lawina w Salang (2009)">
Lawina w Salang (2009)

Lawina, która zeszła 16 stycznia 2009 roku w okolicach przełęczy Salang w Hindukuszu w Afganistanie. Lawina zasypała kilkadziesiąt osób i 12 pojazdów przejeżdżających pobliską autostradą. W lawinie zginęło 10 osób. Ratownikom udało się uratować spod śniegu 40 osób, z czego 11 osób zostało rannych. Lawina przysypała również tunel Salang, który łączy Kabul z północą kraju i położony w środkowym Hindukuszu na wysokości 4450 m n.p.m..

</doc>
<doc id="1681226" url="https://pl.wikipedia.org/wiki?curid=1681226" title="Likos (rzeka we Frygii)">
Likos (rzeka we Frygii)

Likos – rzeka we Frygii, dopływ Menderes, zwanego dawniej Meandrem. Źródła rzeki znajdują się na wschodnim stoku góry Topçambaba (dawniej Cadmus) w tureckiej prowincji Aydin. Rzeka płynie w kierunku zachodnim. Według relacji starożytnych nieopodal Kolosów wpływała pod ziemię, a po kilku stadionach wypływała ponownie na powierzchnie, przepływała blisko Laodycei, a następnie wpływała do Meanderes.

</doc>
<doc id="1681228" url="https://pl.wikipedia.org/wiki?curid=1681228" title="Erozja deszczowa">
Erozja deszczowa



</doc>
<doc id="1681231" url="https://pl.wikipedia.org/wiki?curid=1681231" title="Piotr III Aragoński">
Piotr III Aragoński



</doc>
<doc id="1681232" url="https://pl.wikipedia.org/wiki?curid=1681232" title="Barczewski (herb szlachecki)">
Barczewski (herb szlachecki)

Barczewski – polski herb szlachecki.
Opis herbu.
W polu błękitnym półtrzeciakrzyża srebrnego pod takąż zawiasą kotłową na opak.
Najwcześniejsze wzmianki.
1725 rok.
Herbowni.
Barczewski.

</doc>
<doc id="1681233" url="https://pl.wikipedia.org/wiki?curid=1681233" title="H2N2">
H2N2

H2N2 – podtyp wirusa grypy typu A. Do jego odmian zalicza się m.in. grypę azjatycką.
H2N2 występuje często u ptaków, ale nie jest tym samym, co ptasia grypa. H2N2 wywołał falę epidemii pod koniec lat 50. XX wieku (grypa azjatycka), a pod koniec lat 60. wyewoluował w H3N2 (grypa hongkońska). H2N2 jest także podejrzewany o wywołanie epidemii w Rosji pod koniec lat 70. (grypa rosyjska).

</doc>
<doc id="1681236" url="https://pl.wikipedia.org/wiki?curid=1681236" title="Gród bydgoski">
Gród bydgoski

Gród bydgoski – wczesnośredniowieczny gród, obecnie zniwelowany i zabudowany ulicami i nieruchomościami, położony w centrum Bydgoszczy.
Lokalizacja.
Teren dawnego grodu znajduje się w okolicy Placu Kościeleckich, ul. Grodzkiej, Przy Zamczysku oraz ul. Bernardyńskiej. Do czasu niwelacji w 1895 r. znajdowały się tu relikty wałów grodu i murów zamku, pierwotnie znajdującego się na wyspie, silnie meandrującej w tym miejscu Brdy, zaadaptowanej do funkcji fosy zamkowej. W pobliżu obiektu znajdowała się osada podgrodowa, którą historycy lokalizują w pobliżu ulicy Bernardyńskiej obok dawnego kościoła św. Idziego.
Historia.
Położenie na pograniczu przy szlaku handlowym wiodącym z Kujaw na Pomorze zdeterminowało znaczenie wojskowe i polityczne grodu. W wiekach X-XIII był przedmiotem długotrwałych sporów i walk polsko (kujawsko)-pomorskich a w wieku następnym walk polsko-krzyżackich.
Uznaje się, że początkowo był to gród strażniczy, służący kontroli przeprawy przez Brdę. Miejsce to stanowiło jedno z niewielu dogodnych przejść przez zalesioną i bagnistą Pradolinę Toruńsko-Eberswaldzką. Początki grodu ocenia się na I połowę XI wieku. Powstał prawdopodobnie w wyniku działalności władzy państwowej Piastów, nie zaś wskutek inicjatywy rodowo-plemiennej. Istnienie traktu przechodzącego brodem przez Brdę znalazło potwierdzenie w późniejszych źródłach pisanych. W 1252 r. wymienia się tu komorę celną oraz most strzeżony przez załogę grodu. Potwierdzone źródłowo jest również istnienie fortyfikacji, jakie otaczały gród, a które byli zobowiązani utrzymywać okoliczni poddani.
W miarę upływu czasu gród zyskiwał coraz większe znaczenie. Na początku XIII wieku awansował do roli kasztelańskiego, a okresowo był siedzibą książęcą (1314-1323) Przemysła Siemomysłowica. Na skutek zmian klimatycznych prowadzących do podniesienia poziomu wody w Brdzie, podgrodzie porzucono ok. połowy XIII wieku. Mieszkańcy przenieśli się prawdopodobnie na południowy wschód w rejon powstałego kościoła św. Idziego. 
Gród kasztelański funkcjonował do lipca 1330 r., kiedy został zniszczony i spalony przez Krzyżaków.
Na jego miejscu zgodnie z życzeniem Kazimierza Wielkiego zbudowano w latach 1347-1360 zamek królewski.
Ostateczne zniwelowanie pozostałości grodziska miało miejsce w końcu XIX wieku podczas rozbiórki zamku przez Prusaków. Obok zbudowano farę ewangelicką (obecnie katolicki pw. św. Andrzeja Boboli).
Badania archeologiczne grodu.
Badania archeologiczne na terenie grodu bydgoskiego prowadzone są sukcesywnie od 1880 r. – daty powstania Towarzystwa Historycznego Obwodu Nadnoteckiego w Bydgoszczy. Szerokopłaszczyznowe badania archeologiczne są utrudnione z powodu zwartej zabudowy miejskiej oraz niwelacji obiektu w końcu XIX w. W tej sytuacji kolejne odkrycia miały miejsce podczas prowadzonych w okolicy prac budowlanych. Dopiero począwszy od 1992 r. podjęto szersze badania, które przyniosły bardzo interesujące rezultaty
1889-1910.
Pierwsze badania sondażowe przeprowadzono w latach w 1889 i 1895 r. podczas rozbiórki zamku. Wydobyto wówczas m.in. czaszkę tura, liczne fragmenty rogów, łyżwę kościaną, żelazny toporek oraz inne zabytki wskazujące na istnienie tu reliktów wcześniejszej osady grodowej. Natomiast badania Wolffa z 1910 r. przyniosły odkrycie 91 ułamków naczyń glinianych oraz 68 fragmentów kości zwierzęcych.
Na Zbożowym Rynku leżącym w pobliżu domniemanej osady podgrodowej odkryto w 1910 r. skarb 210 szt. monet z X wieku.
1963-1970.
Podczas badań przy ul. Grodzkiej prowadzonych przez Czesława Potemskiego odkryto nawarstwienia związane z wałem. Wydobyto m.in. 16 ułamków naczyń glinianych. Natomiast na Rybim Rynku odkryto rogowy toporek datowany na XI wiek, a na lewym brzegu Brdy cmentarzysko szkieletowe.
1992-1993.
Badania prowadził przy ul. Grodzkiej Zespół do Badań Dziejów Bydgoszczy przy UMK w Toruniu. Badania dostarczyły wielkiej liczby materiałów pokazujących życie codzienne mieszkańców oraz zmieniły w zasadniczy sposób obraz wczesnośredniowiecznego bydgoskiego zespołu grodowego.
Podstawowym odkryciem były pozostałości strefy grodu (lub podgrodzia) sąsiadujące z dawnym nurtem Brdy ze stosunkowo dobrze zachowanymi reliktami drewnianych domostw zrębowych i nabrzeży w konstrukcji skrzyniowej, a ponadto fragment silnie przepalonego drewniano-ziemnego wału. Nabrzeże Brdy umocnione było kesonami z belek: legarów oraz dranic.
Odkryto również bogate w materiał archeologiczny (ceramika, przęśliki, wyroby z bursztynu, szydła, paciorki, osełki, kości) warstwy demolacyjne, które świadczą o pożarze grodu. Relikty domostw pozwalają określić je jako obiekty drewniane o konstrukcji zrębowej z paleniskiem w środku i podłogą glinianą. Wewnątrz znaleziono liczne zabytki: ceramikę, osełki, przęśliki, paciorki.
Znaleziono ponadto pozostałości łodzi rzecznej – dłubanki (długość 4,2 m, szerokość 80 cm) wykonanej z jednego kawałka drewna wraz z kilkoma wręgami, datowanej na IX-XI wiek. Ogółem podczas badań wydobyto ok. 5 tys. fragmentów ceramiki wczesnośredniowiecznej. Wśród licznych przedmiotów znalazły się m.in. noże, sierp, zabawki gliniane, ozdoby z bursztynu, łyżwy kościane.
2007.
Kolejne badania przeprowadzono w 2007 r. przy ul. Grodzkiej i ul. Bernardyńskiej podczas budowy hotelu, który miał stanąć we wschodniej części parceli, na której niegdyś stał gród. Doprowadziły one do odkrycia kilku poziomów użytkowych drewnianej zabudowy w konstrukcji zrębowej, palisady nabrzeża oraz wału drewniano-ziemnego wykonanego w konstrukcji izbicowo-przekładkowej z hakami. Wał wykonano z obrobionych belek dębowych z licznymi wrębami, zaciosami i otworami jarzmowymi w konstrukcji nawiązującej do fortyfikacji znanych z grodów piastowskich pochodzących z II połowy X i pierwszej połowy XI wieku. Największe podobieństwo odkryte konstrukcje wykazują do fortyfikacji grodu gdańskiego z I połowy XI wieku. Wydobyto ponadto kilka tysięcy przedmiotów codziennego użytku (głównie ceramiki naczyniowej, wyrobów z kamienia, kości i poroża), kości zwierzęcych oraz szczątków roślinnych. Relikty fortyfikacji z uwagi na zaleganie w glebie mułowo-bagiennej zachowały się w idealnym stanie. Odkryty odcinek wału (20 m długości, 18 m szerokości i 2,5 m miąższości) jest uznawany za unikatowy w skali Pomorza Wschodniego i Kujaw oraz jeden z lepiej zachowanych na terenie północno-zachodniej Słowiańszczyzny Zachodniej Istnieją plany ekspozycji wału oraz znalezisk w utworzonym skansenie archeologicznym na terenie miasta.
Wnioski z badań.
Dane archiwalne rejestrują niezbyt intensywne osadnictwo na tym terenie w pradziejach. Znaczne ślady osadnictwa stwierdzono natomiast z okresu kultury łużyckiej oraz wczesnego średniowiecza. Szczątki zabudowy odsłonięte w trakcie badań archeologicznych w 1992-1993 r. uzyskały daty dendrochronologiczne 1037-1053. Czas powstania grodu bydgoskiego należy więc umiejscowić na lata panowania Kazimierza Odnowiciela (1039-1058 r.)
Zespół grodowy o powierzchni ok. 0,5 ha został wzniesiony na piaszczystej wyspie utworzonej przez silnie meandrującą Brdę.
Składał się z dwóch wyraźnie wyodrębnionych członów: wewnętrznego grodu stożkowatego otoczonego wałem w konstrukcji przekładkowej i skrzyniowej oraz przylegającej od wschodu osady podgrodowej. Cały zespół otoczony był dwoma fosami oraz dookólnym wałem wzniesionym wzdłuż brzegu wyspy. Na nabrzeżu południowym znajdowała się przystań z łodziami. Wał o szerokości 10 m miał konstrukcję drewniano-ziemno-kamienną. Stosy pni wzmocniono kamieniami, a od strony zewnętrznej lico zabezpieczono gliną. Chaty o konstrukcji zrębowej przedzielone były drogami, moszczonymi drewnem. Na wałach wzniesiono dębową palisadę.
Odkryta podczas wykopalisk ceramika w zakresie ukształtowania, największe podobieństwa wykazuje do odpowiedników z Kruszwicy (XI-XII w.), Wyszogrodu (XI-XIII w.), Strzelec (XII w.) i Kałdusa (XII-XIII w.)
Otoczenie grodu.
Po drugiej stronie grodu, na lewym brzegu Brdy udokumentowano cmentarzysko szkieletowe, zaś w pobliżu dawnego traktu handlowego (okolice Zbożowego Rynku) odkryto skarb monet z początku XI wieku. Na południowy wschód od grodu w XIII wieku zlokalizować można najstarszy bydgoski kościół pw. św. Idziego.
Według ustaleń Lecha Łbika do grodu od strony wschodniej dochodził trakt wiodący z Kujaw na Pomorze. Pierwszy stały most przez Brdę wymieniony w dokumencie z 1252 r. znajdował się po północnej stronie grodu.

</doc>
<doc id="1681238" url="https://pl.wikipedia.org/wiki?curid=1681238" title="Aleksander Areszczenko">
Aleksander Areszczenko



</doc>
<doc id="1681239" url="https://pl.wikipedia.org/wiki?curid=1681239" title="Powiślańska Szkoła Wyższa w Kwidzynie">
Powiślańska Szkoła Wyższa w Kwidzynie

Powiślańska Szkoła Wyższa w Kwidzynie (w skrócie PSW) – niepubliczna uczelnia funkcjonująca w Kwidzynie.
Historia.
Powiślańska Szkoła Wyższa (wcześniej Wyższa Szkoła Zarządzania) w Kwidzynie rozpoczęła działalność w 1999 roku jako uczelnia niepaństwowa wpisana pod numerem 166 do Rejestru Uczelni Niepublicznych i Związków Uczelni Niepublicznych prowadzonego przez Ministra Nauki i Szkolnictwa Wyższego. Jej założycielem jest Towarzystwo Edukacji Ekonomicznej i Ekologicznej w Gdańsku.
Kształcenie.
Uczelnia kształci na sześciu kierunkach pierwszego i drugiego stopnia, prowadzonych w ramach dwóch wydziałów.

</doc>
<doc id="1681240" url="https://pl.wikipedia.org/wiki?curid=1681240" title="Hanki (gmina)">
Hanki (gmina)

Hanki – dawna gmina wiejska istniejąca w latach 1946–1954 w woj. szczecińskim i koszalińskim (dzisiejsze woj. zachodniopomorskie). Siedzibą władz gminy były Hanki.
Gmina Hanki powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu wałeckiego – weszła w skład nowo utworzonego woj. szczecińskiego. 6 lipca 1950 gmina wraz z całym powiatem wałeckim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 10 gromad: Bronikowo, Hanki, Jadwiżyn, Letnica, Lipie, Łowicz Wałecki, Nieradz, Orla, Sadowo i Toporzyk. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1681242" url="https://pl.wikipedia.org/wiki?curid=1681242" title="Mistrzostwa świata w narciarstwie klasycznym osób niepełnosprawnych">
Mistrzostwa świata w narciarstwie klasycznym osób niepełnosprawnych

 
Mistrzostwa świata w narciarstwie klasycznym osób niepełnosprawnych – impreza narciarska dla ośób niepełnosprawnych. Odbywają się na niej zawody w biathlonie oraz biegach narciarskich. Zawodnicy rywalizują w trzech kategoriach niepełnosprawności:
Do tej pory odbyło się dziesięć mistrzostw świata. Pierwsza edycja odbyła się we francuskim kurorcie Le Grand-Bornand.

</doc>
<doc id="1681245" url="https://pl.wikipedia.org/wiki?curid=1681245" title="Kłębowiec (gmina)">
Kłębowiec (gmina)

Kłębowiec – dawna gmina wiejska istniejąca w latach 1946–1954 w woj. szczecińskim i koszalińskim (dzisiejsze woj. zachodniopomorskie). Siedzibą władz gminy był Kłębowiec.
Gmina Kłębowiec powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu wałeckiego – weszła w skład nowo utworzonego woj. szczecińskiego. 6 lipca 1950 gmina wraz z całym powiatem wałeckim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 10 gromad: Chwiram, Czapla, Czechyń, Dobino, Kłębowiec, Ostrowiec, Przybkowo, Rudnica, Strączno i Witankowo. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1681247" url="https://pl.wikipedia.org/wiki?curid=1681247" title="Lubiesz (gmina)">
Lubiesz (gmina)

Lubiesz – dawna gmina wiejska istniejąca w latach 1946–1954 w woj. szczecińskim i koszalińskim (dzisiejsze woj. zachodniopomorskie). Siedzibą władz gminy był Lubiesz.
Gmina Lubiesz powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu wałeckiego – weszła w skład nowo utworzonego woj. szczecińskiego. 6 lipca 1950 gmina wraz z całym powiatem wałeckim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 10 gromad: Jamienko, Jeziorki, Lubiesz, Marcinkowice, Martew, Nakielno, Próchnowo, Rutwica, Rzeczyca i Strzaliny. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1681248" url="https://pl.wikipedia.org/wiki?curid=1681248" title="Markus Schulz">
Markus Schulz

Markus Schulz (ur. 3 lutego 1975 w Eschwege) – niemiecko-amerykański DJ i producent muzyki trance.
Życiorys.
Markus Schulz urodził się w Niemczech, w wieku 13 lat wyemigrował do Stanów Zjednoczonych. Z muzyką elektroniczną Markus spotkał się po raz pierwszy jako nastolatek, zainteresowanie to zaowocowało później karierą DJ-a. Najpierw był rezydentem klubu „The Works” w Phoenix, prowadził także audycję radiową Edge Factor, a wspólnie z C.L. McSpadden'em stworzył wytwórnię Plastik Records.
Markus jednak wciąż poszukiwał definicji muzyki, która potrafiłaby go zainspirować. W końcu postanowił wyjechać do Londynu. Adres jego studia w Brixton to Coldharbour Lane, fani Markusa wiedzą, że jest to adres który dał nazwę jego wytwórni – Coldharbour Recordings, która powstała w 2005 roku.
W 2002 roku radio Party 93.1 z Miami wystawiło jako swojego reprezentanta na Winter Music Conference właśnie Markusa Schulza. Dwa miesiące później zaproponowano mu prowadzenie własnego show na antenie radia, w którym mógł zaprezentować wszystkim swój niebywały talent. I w ten właśnie sposób narodziła się audycja Global DJ Broadcast, która obecnie nadawana jest na Digitally Imported, Afterhours.FM oraz w ponad 30 innych stacjach na całym świecie, w Polsce audycję można było usłyszeć w radiu Planeta FM. W pierwszy czwartek każdego miesiąca podczas trwania audycji nadawane są wydania „World Tour”, są to sety nagrywane w klubach i na imprezach, w różnych zakątkach świata. Natomiast podczas wakacji można usłyszeć epizody, które nazywają się „Ibiza Summer Sessions”. Wiosną, w lipcu, w okolicach Halloween i na przełomie każdego roku prezentowane są specjalne wydania audycji, które noszą podtytuł "In Bloom", "Sunrise Set", "Afterdark" oraz "Classics Showcase".
W 2003 roku Markus razem z Michaelem Targanskim wydał utwór „Clear Blue”. Spotkał się on z ogromnym odzewem i pozwolił Markusowi zabłysnąć w świecie producentów muzyki klubowej.
Po wydaniu debiutanckiego albumu „Without You Near”, który okazał się dużym sukcesem, kariera Schulza nabrała rozpędu - obecnie jest on jednym z najpopularniejszych didżejów na świecie. 
W prestiżowych nagrodach International Dance Music Awards niemal co roku nominowany jest w kategoriach „Najlepszy DJ Świata”, „Najlepszy DJ Ameryki”, „Najlepszy Trance'owy DJ”, „Najlepszy Trance'owy Utwór”, „Najlepsza Kompilacja” oraz „Najlepsza DJ'ska Audycja Radiowa”. W roku 2009 właśnie podczas IDMA przyznano Markusowi nagrodę „Najlepszego DJ-a Ameryki” za rok 2008. W 2012 oraz w 2014 roku w plebiscycie magazynu DJ Times został wybrany najlepszym DJ-em Ameryki.
W rankingu popularności DJ Mag Top 100 po raz pierwszy pojawił się w 2004 roku, zajmując wtedy trzydziestą drugą lokatę. Rok później był już dwudziesty pierwszy. W kolejnych latach także podwyższył swoją pozycję w rankingu, zajmując odpowiednio dziewiętnastą oraz trzynastą lokatę w roku 2006 i 2007. Następnie w latach 2008–2010 uplasował się na ósmej pozycji. W 2011 roku zajął dziewiąte miejsce, a w 2012 trzynaste. Z kolei w 2013 roku został sklasyfikowany na 21 pozycji. Rok 2014 to już 44 miejsce, a w 2015 zajął lokatę 56. Obecnie zajmuje miejsce 80.
Każdego lata (począwszy od roku 2009) pod koniec lipca w internetowym radiu Afterhours.FM Schulz organizuje Coldharbour Day. Podczas tego radiowego show można usłyszeć sety od artystów z wytwórni Coldharbour, jak i samego Markusa. 
Jest także założycielem projektu Schulz Music Group, w którym wspiera m.in. młode talenty takie jak: Solid Stone, Grube &amp; Hovsepian, Adina Butar czy Arkham Knights. Występy artystów, którzy należą do grupy SMG można usłyszeć między innymi na imprezach sygnowanych jako Coldharbour Night.
W marcu 2013 r. wraz z Ferrym Corstenem postanowił stworzyć formację New World Punx. Jej oficjalny debiut nastąpił podczas celebracji 600 epizodu A State of Trance w Madison Square Garden.
Produkcje i koncerty.
Uważany jest za osobę, dzięki której Progressive trance ewoluował. Obecnie ten gatunek muzyki charakteryzuje się m.in. wibrującą linią basową, spokojną melodią czy wolniejszym tempem niż to miało miejsce jeszcze kilkanaście lat temu.
Markus na swoim koncie ma wydane albumy nie tylko pod własnym imieniem i nazwiskiem, ale także pod pseudonimem Dakota, które prezentują mroczne brzmienie. Oprócz albumów wypuścił także mnóstwo kultowych kompilacji.
W 2017 roku ukaże się nowy album Markusa pod pseudonimem Dakota, zatytułowany "The Nine Skies".
Remiksował utwory takich artystów jak: Depeche Mode, Madonna, Everything But The Girl, Jewel, Andain, OceanLab, Airwave, Motorcycle, Karada, Cosmic Gate, Ferry Corsten, Mark Otten, Aly &amp; Fila, Telepopmusik, Fatboy Slim, Miro, Book Of Love, Sia, Blue Amazon i PQM. Jego remiksy utworów „Intuition” i „Stand” wokalistki Jewel zdobyły 1 miejsce na Billboard Club Chart. Ponadto współpracował z takimi artystami jak: Armin van Buuren, Ferry Corsten, Giorgio Moroder, Andy Moor, Gabriel &amp; Dresden, Airwave, Interstate, Justine Suissa, Kyau &amp; Albert, Sarah Howells, Carrie Skipper, Anita Kelsey, Jennifer Rene, Arnej, Marcus Schössow, Max Graham, Rex Mundi, Victoria Horn (Lady V), Naguale, CeCe Peniston czy Amy Kirkpatrick z Data Romance.
Gdy nie pracuje w studiu, Schulz prowadzi rozległą trasę koncertową. Grał w wielu klubach na całym świecie i był DJ'em na różnych festiwalach i eventach np: Nature One, Dance Valley, Monster Massive, Together As One, Amterdam Dance Event, Love Parade, Global Gathering, Mayday, Burning Man, ETD Pop, Bang Music Festival, Future Music Festival, Bal en Blanc, Creamfields, Electric Daisy Carnival, Electric Zoo, Sensation White, Tomorrowland, Trance Energy, Transmission, Ultra Music Festival oraz na 250, 300, 350, 400, 450 [Wrocław], 500, 550, 600, 650, 700 i 750 epizodzie A State of Trance. 
Jest rezydentem imprezy Transmission, która obok A State of Trance jest największym wydarzeniem muzyki trance na świecie. Od roku 2008 (z małym wyjątkiem w roku 2009) jest także twórcą hymnów tego eventu.

</doc>
<doc id="1681249" url="https://pl.wikipedia.org/wiki?curid=1681249" title="Mielęcin (gmina)">
Mielęcin (gmina)

Mielęcin – dawna gmina wiejska istniejąca w latach 1946–1954 w woj. szczecińskim i koszalińskim (dzisiejsze woj. zachodniopomorskie). Siedzibą władz gminy był Mielęcin.
Gmina Mielęcin powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu wałeckiego – weszła w skład nowo utworzonego woj. szczecińskiego. 6 lipca 1950 gmina wraz z całym powiatem wałeckim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 8 gromad: Dzikowo, Ługi Wałeckie, Mielęcin, Miłogoszcz, Prusinowo Wałeckie, Przyłęg, Rusinowo i Wołowe Lasy. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1681251" url="https://pl.wikipedia.org/wiki?curid=1681251" title="Trzebin (gmina)">
Trzebin (gmina)

Trzebin – dawna gmina wiejska istniejąca w latach 1946–1954 w woj. szczecińskim i koszalińskim (dzisiejsze woj. zachodniopomorskie). Siedzibą władz gminy był Trzebin.
Gmina Trzebin powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu wałeckiego – weszła w skład nowo utworzonego woj. szczecińskiego. 6 lipca 1950 gmina wraz z całym powiatem wałeckim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 10 gromad: Bukowo, Drzonowo Wałeckie, Dzwonowo, Golin, Jaglice, Pieczyska, Przelewice, Szczuczarz, Trzebin i Załom. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1681252" url="https://pl.wikipedia.org/wiki?curid=1681252" title="Bronkhorstspruit">
Bronkhorstspruit

Bronkhorstspruit – miasto w Republice Południowej Afryki, w prowincji Gauteng, przy granicy z prowincją Mpumalanga.
W mieście żyje ok. 12,5 tys. ludzi, założyli je w 1858 roku Voortrekkerzy, zaś w 1897 roku władze Transwalu nadały osadzie prawa miejskie. W 1880 roku miała tu miejsce, w czasie I wojny burskiej, bitwa Burów z Brytyjczykami.
Ma ono charakter rolniczy, jest położone ok. 50 km na wschód od stolicy RPA, Pretorii.
W mieście znajduje się największa na półkuli południowej świątynia buddyjska.

</doc>
<doc id="1681254" url="https://pl.wikipedia.org/wiki?curid=1681254" title="Dang Ye-seo">
Dang Ye-seo

Dang Ye-seo (ur. 27 kwietnia 1981 w Changchun) – koreańska tenisistka stołowa, brązowa medalistka olimpijska. 
Największym jej sukcesem jest brązowy medal olimpijski z Pekinu w turnieju drużynowym kobiet. Rok później na mistrzostwach świata w Jokohamie osiągnęła ćwierćfinał w grze pojedynczej.

</doc>
<doc id="1681255" url="https://pl.wikipedia.org/wiki?curid=1681255" title="Stara Łubianka (gmina)">
Stara Łubianka (gmina)

Stara Łubianka (do 1947 "Łubianka") – dawna gmina wiejska istniejąca w latach 1946–1954 w woj. szczecińskim i koszalińskim (dzisiejsze woj. zachodniopomorskie). Siedzibą władz gminy była Stara Łubianka.
Gmina Łubianka powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu wałeckiego – weszła w skład nowo utworzonego woj. szczecińskiego. Z końcem 1947 roku nazwę zmieniono na "Stara Łubianka". 6 lipca 1950 gmina wraz z całym powiatem wałeckim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 12 gromad: Chde, Dobrzyca, Koszyce, Krępsko, Nowa Łubianka, Plecemin, Płytnica, Skrzatusz, Stara Łubianka, Tarnowo, Zabrodzie i Zawada. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1681256" url="https://pl.wikipedia.org/wiki?curid=1681256" title="Dang Ye Seo">
Dang Ye Seo



</doc>
<doc id="1681257" url="https://pl.wikipedia.org/wiki?curid=1681257" title="Kim Kyung Ah">
Kim Kyung Ah



</doc>
<doc id="1681258" url="https://pl.wikipedia.org/wiki?curid=1681258" title="Park Mi Young">
Park Mi Young



</doc>
<doc id="1681259" url="https://pl.wikipedia.org/wiki?curid=1681259" title="Róża Wielka (gmina)">
Róża Wielka (gmina)

Róża Wielka – dawna gmina wiejska istniejąca w latach 1946–1954 w woj. szczecińskim i koszalińskim (dzisiejsze woj. wielkopolskie). Nazwa gminy pochodzi od wsi Róża Wielka, lecz siedzibą władz gminy było Jaraczewo.
Gmina Róża Wielka powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu wałeckiego – weszła w skład nowo utworzonego woj. szczecińskiego. 6 lipca 1950 gmina wraz z całym powiatem wałeckim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 13 gromad: Cyk, Dolaszewo, Gostomia, Jaraczewo, Kępa, Kłoda, Kotuń, Leżenica, Nowy Dwór, Pokrzywnica, Róża Wielka, Różewo i Szydłowo. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1681260" url="https://pl.wikipedia.org/wiki?curid=1681260" title="Barnaba Rudge">
Barnaba Rudge

Barnaba Rudge (ang. "Barnaby Rudge: A Tale of the Riots of 'Eighty") – powieść historyczna Karola Dickensa, publikowana w odcinkach w 1841 roku. Akcja utworu rozpoczyna się w roku 1775 i trwa aż do rozruchów, które miały miejsce w Londynie w 1780, kiedy to mieszkańcy stolicy spalili więzienie Newgate. 
Dickens podpisał ze swoim wydawcą Richardem Bentleyem umowę na napisanie powieści historycznej już w maju 1836 roku. Planowany utwór miał nosić tytuł "Gabriel Varden, The Locksmith of London", a jego publikacja w comiesięcznych odcinkach miała się rozpocząć zaraz po zakończeniu wydawania "Olivera Twista". Pracę nad utworem rozpoczął pisarz w 1839 roku, wtedy też zdecydował się ostatecznie na tytuł "Barnaba Rudge". Prace posuwały się jednak bardzo wolno, z powodu nadmiaru zajęć, w które Dickens był zaangażowany, a także konfliktu i zerwania współpracy z Richardem Bentleyem. Ostatecznie powieść została ukończona w 1841 roku i wtedy też ukazywała się w cotygodniowych odcinkach przez firmę „Chapman and Hall”, w redagowanych przez pisarza zeszytach pt. "Master Humphrey's Clock".

</doc>
<doc id="1681262" url="https://pl.wikipedia.org/wiki?curid=1681262" title="Solarygrafia">
Solarygrafia

Solarigrafia (solarygrafia) – technika negatywowa, której efektem jest otrzymanie zdjęcia z wyraźnymi śladami wędrówki Słońca na nieboskłonie zgodnie z założeniami Projektu Solaris.
Do tej techniki używa się aparatów otworkowych najczęściej tworzonych przez samych autorów oraz konstrukcji z obiektywami soczewkowymi. Materiałem światłoczułym umieszczonym wewnątrz aparatu jest czarno-biały papier fotograficzny zawierający sole srebra, który pod wpływem długotrwałej ekspozycji ciemnieje dając obraz negatywowy. Zjawisko ciemnienia soli srebra pod wpływem światła było znane na długo przed wynalezieniem fotografii w 1839 roku.
Solarigrafia jest techniką negatywową. Przy bardzo obfitym naświetleniu (szczególnie w miejscach, gdzie pojawia się obraz linii Słońca) może wystąpić zjawisko klasycznej solaryzacji i częściowe odwrócenie obrazu na pozytyw. Po zakończeniu naświetlania pomija się cały proces chemiczny a jedyną czynnością może być ewentualne utrwalenie w utrwalaczu. Tak uzyskany negatyw może być zreprodukowany cyfrowo i odwrócony na pozytyw w programie graficznym. Solarigrafia nieutrwalona jest nadal wrażliwa na światło i przez to nietrwała. Istnieje także możliwość wykonania pozytywu analogowymi metodami fotograficznymi poprzez kopiowanie stykowe. Metoda ta daje możliwość stosowania bardzo długich czasów naświetlania (rzędu kilku, kilkunastu miesięcy a nawet lat). Najczęstszymi miejscami montowania aparatów solarigraficznych bywają balkony, parapety, drzewa, fasady budynków, pojazdy, itp.

</doc>
<doc id="1681265" url="https://pl.wikipedia.org/wiki?curid=1681265" title="Szwecja (gmina)">
Szwecja (gmina)

Szwecja – dawna gmina wiejska istniejąca w latach 1946–1954 w woj. szczecińskim i koszalińskim (dzisiejsze woj. zachodniopomorskie). Siedzibą władz gminy była Szwecja.
Gmina Szwecja powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu wałeckiego – weszła w skład nowo utworzonego woj. szczecińskiego. 6 lipca 1950 gmina wraz z całym powiatem wałeckim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 6 gromad: Brzeźnica, Brzeźnica kol., Budy, Ptusza, Szwecja i Zdbice. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1681266" url="https://pl.wikipedia.org/wiki?curid=1681266" title="Sigmund Nissenbaum">
Sigmund Nissenbaum

Sigmund Szimon Nissenbaum (ur. 25 lipca 1926 w Warszawie, zm. 11 sierpnia 2001 w Konstancji) – żydowski przedsiębiorca i filantrop, założyciel i prezes Fundacji Rodziny Nissenbaumów, zajmującej się ratowaniem dziedzictwa żydowskiego w Polsce.
Życiorys.
Urodził się w Warszawie w rodzinie żydowskiej, jako syn Lejba i Genii. Miał czworo starszego rodzeństwa. Jego rodzina prowadziła cegielnię i przedsiębiorstwa budowlane na Pradze, w Markach, Pustelniku i Radzyminie.
Po wybuchu II wojny światowej został wraz z rodziną przesiedlony do getta warszawskiego. Tam zajmował się transportem żywności do getta, później także przenosił materiały wybuchowe i broń. Trzykrotnie był na Umschlagplatz, ostatni raz w czasie powstania w getcie. Wraz z całą rodziną został wywieziony do Treblinki. Tam została zamordowana jego matka i siostry, a jemu wraz z ojcem udało się przetrwać przedostając się do transportu do Majdanka. Przeżył wiele obozów koncentracyjnych i obozów pracy. Był w obozie pracy w Lublinie, kopalni soli w Wieliczce, Oświęcimiu, obozie pracy w Budzyniu, obozie karnym we Flosenbürgu, obozie pracy w Hersbrucku i Offenburgu, skąd udało mu się uciec. W Niemczech zginął jego ojciec.
Po zakończeniu wojny osiadł w Konstancji. Zajął się zbieraniem złomu wojennego. Skupił wokół siebie grupę Żydów, którym udało się przeżyć Holocaust. Był założycielem gminy żydowskiej. Wybudował własną prywatną synagogę, którą poświęcił pamięci swoich rodziców. Z czasem zmienił profil działalności na branżę maszynową, zakupił stocznię żeglugi turystycznej i zainteresował się budownictwem.
W 1983 po raz pierwszy odwiedził Polskę. Widząc wtedy zniszczenie i dewastację cmentarzy żydowskich, podjął z rodziną decyzję ratowania tych miejsc. Założył w tym celu Fundację Rodziny Nissenbaumów, której celem jest ratowanie dziedzictwa żydowskiego w Polsce i upamiętnianie miejsc związanych z martyrologią narodu żydowskiego.
Życie prywatne.
Żonaty z Sonją Helene (zm. 6 października 2018), która była po jego śmierci prezes zarządu Fundacji, a z którą miał troje dzieci: Beniamina, Orinę i Gideona. Zmarł w Konstancji; jest pochowany na miejscowym cmentarzu żydowskim.

</doc>
<doc id="1681267" url="https://pl.wikipedia.org/wiki?curid=1681267" title="Zygmunt Nissenbaum">
Zygmunt Nissenbaum



</doc>
<doc id="1681268" url="https://pl.wikipedia.org/wiki?curid=1681268" title="Bitwa nad Bronkhorstspruit">
Bitwa nad Bronkhorstspruit

Bitwa nad potokiem Bronkhorstspruit – starcie zbrojne, które miało miejsce 20 grudnia 1880 roku pomiędzy wojskami brytyjskimi i burskimi w trakcie I wojny burskiej.
Maszerujące na odsiecz obleganej Pretorii wojska brytyjskie liczyły 6 oficerów i 246 żołnierzy z 94 Regimentu Piechoty. Drogę zagrodziło im 250 Burów, którzy mieli zamiar zorganizować zasadzkę u brodu, ale ostatecznie zaatakowali kolumnę brytyjską na drodze.
W ciągu 15 minut walk zginęła lub została ranna większość brytyjskich oficerów; Brytyjczycy stracili też sporo koni. Wówczas dowódca brytyjski wydał rozkaz poddania się Burom. 
W bitwie zginął pierwotnie dowodzący brytyjskim oddziałem ppłk. Anstruther.
Burowie stracili 7 ludzi, Brytyjczycy 156.

</doc>
<doc id="1681275" url="https://pl.wikipedia.org/wiki?curid=1681275" title="Bitwa pod Toski">
Bitwa pod Toski

Bitwa pod Toski – starcie zbrojne, które miało miejsce 3 sierpnia 1889 pomiędzy wojskami brytyjsko-egipskimi a powstańcami Mahdiego.
Tło.
Od chwili zajęcia Egiptu w 1882 roku Brytyjczycy byli zaangażowani w wojnę w Sudanie. Z tego powodu armia brytyjska postanowiła zreformować egipskie wojsko. Brytyjski generał Francis Grenfell został mianowany naczelnym dowódcą sił zbrojnych Egiptu, a brytyjscy oficerowie rozpoczęli szkolenia egipskich żołnierzy.
Bitwa.
W 1889 roku Abdallahi ibn Muhammad wysłał do Egiptu emira Wad el Nujumaniego, który miał rozszerzyć wiarę mahdystów na sąsiedni Egipt. Nujumi dowodzący ponad 6 000 korpusem wojsk unikał miasta Wadi Halfa, w którym znajdował się garnizon wojsk egipskich. Z tego powodu zdecydował się zbudować swój obóz nad rzeką Nil, w okolicach miejscowości Toski, 76 kilometrów od egipskiej granicy. 3 sierpnia 1889 roku wojska egipskie zaatakowały kompletnie zaskoczonych mahdystów, którzy po pięciu godzinach walki poddali się. W walkach zginął emir Nujumi oraz 1 200 mahdystów, 4 000 powstańców dostało się do niewoli. Straty egipsko-brytyjskie oceniane są na 25 zabitych i 140 rannych.
Jedynym brytyjskim oddziałem walczącym w bitwie był 20. szwadron huzarów. Zwycięstwo egipsko-brytyjskie zakończyło ostatecznie próbę przedostania się mahdystów do Egiptu.

</doc>
<doc id="1681276" url="https://pl.wikipedia.org/wiki?curid=1681276" title="Oh Sang Eun">
Oh Sang Eun



</doc>
<doc id="1681277" url="https://pl.wikipedia.org/wiki?curid=1681277" title="Parafia św. Marka Ewangelisty w Poznaniu">
Parafia św. Marka Ewangelisty w Poznaniu

Parafia pw. św. Marka Ewangelisty – parafia rzymskokatolicka znajdująca się w archidiecezji poznańskiej, w dekanacie Poznań-Rataje, obejmująca terytorialnie osiedle Czecha oraz Franowo. Erygowana w 1 maja 1992.

</doc>
<doc id="1681279" url="https://pl.wikipedia.org/wiki?curid=1681279" title="Ahipara">
Ahipara

Ahipara – miasto w Nowej Zelandii położone w regionie Northland. Położone jest w południowym krańcu cypla Ninety Mile Beach. Pobliskie miasto Kaitaia oddalone jest o 14 km na północny wschód, zaś Pukepoto jest umiejscowione pomiędzy Kaitaia i Ahipara. Według danych szacunkowych z roku 2009 miasto zamieszkiwało 1128 mieszkańców. Według danych spisowych z XII 2013 r. liczyło 1137 mieszkańców.

</doc>
<doc id="1681280" url="https://pl.wikipedia.org/wiki?curid=1681280" title="Jan Behrendt">
Jan Behrendt

Jan Behrendt (ur. 29 listopada 1967 w Ilmenau) − niemiecki saneczkarz reprezentujący NRD, wielokrotny medalista igrzysk olimpijskich, mistrzostw świata i Europy oraz trzykrotny zwycięzca Pucharu Świata.
Kariera.
Pierwszy sukces odniósł w 1988 roku, kiedy w parze z Stefanem Krauße zdobył srebrny medal w dwójkach na igrzyskach olimpijskich w Calgary. Na rozgrywanych cztery lata później igrzyskach w Albertville, już w barwach zjednoczonych Niemiec, wywalczyli złoty medal. Następnie zajęli trzecie miejsce podczas igrzysk w Lillehammer w 1994 roku oraz zwyciężyli na igrzyskach olimpijskich w Nagano w 1998 roku. W tym samym składzie Niemcy zdobyli też złote medale na mistrzostwach świata w Winterbergu (1989), mistrzostwach świata w Winterbergu (1991), mistrzostwach świata w Calgary (1993) i mistrzostwach świata w Lillehammer (1995) oraz srebrny podczas mistrzostwach świata w Innsbrucku (1997). Ponadto Behrendt zdobył też złote medale w konkurencji drużynowej na MŚ 1991, MŚ 1993 i MŚ 1995 oraz srebrne na MŚ 1989, MŚ 1996 i MŚ 1997.
Jest również trzykrotnym mistrzem kontynentu, złote medale zdobył w dwójkach na mistrzostwach Europy w Siguldzie (1996) oraz dwójkach i zawodach drużynowych na mistrzostwach Europy w Oberhofie (1998). Oprócz tego zdobył również dwa medale brązowe w dwójkach podczas mistrzostw Europy w Innsbrucku (1990) oraz mistrzostw Europy w Winterbergu (1992). W Pucharze Świata siedmiokrotnie zajmował miejsce na podium klasyfikacji generalnej, zdobywając Kryształową Kulę w sezonach 1993/1994, 1994/1995 i 1995/1996. Był też drugi w sezonach 1988/1989 i 1990/1991 oraz trzeci w sezonach 1991/1992 i 1992/1993.
W 1998 roku zakończył karierę.

</doc>
<doc id="1681281" url="https://pl.wikipedia.org/wiki?curid=1681281" title="Stefan Krauße">
Stefan Krauße

Stefan Krauße (ur. 17 września 1967 w Ilmenau) − niemiecki saneczkarz reprezentujący NRD, wielokrotny medalista igrzysk olimpijskich, mistrzostw świata i Europy oraz trzykrotny zwycięzca Pucharu Świata.
Kariera.
Pierwszy sukces odniósł w 1988 roku, kiedy w parze z Janem Behrendtem zdobył srebrny medal w dwójkach na igrzyskach olimpijskich w Calgary. Na rozgrywanych cztery lata później igrzyskach w Albertville, już w barwach zjednoczonych Niemiec, wywalczyli złoty medal. Następnie zajęli trzecie miejsce podczas igrzysk w Lillehammer w 1994 roku oraz zwyciężyli na igrzyskach olimpijskich w Nagano w 1998 roku. W tym samym składzie Niemcy zdobyli też złote medale na mistrzostwach świata w Winterbergu (1989), mistrzostwach świata w Winterbergu (1991), mistrzostwach świata w Calgary (1993) i mistrzostwach świata w Lillehammer (1995) oraz srebrny podczas mistrzostwach świata w Innsbrucku (1997). Ponadto Krauße zdobył też złote medale w konkurencji drużynowej na MŚ 1991, MŚ 1993 i MŚ 1995 oraz srebrne na MŚ 1989, MŚ 1996 i MŚ 1997.
Jest również trzykrotnym mistrzem kontynentu, złote medale zdobył w dwójkach na mistrzostwach Europy w Siguldzie (1996) oraz dwójkach i zawodach drużynowych na mistrzostwach Europy w Oberhofie (1998). Oprócz tego zdobył również dwa medale brązowe w dwójkach podczas mistrzostw Europy w Innsbrucku (1990) oraz mistrzostw Europy w Winterbergu (1992). W Pucharze Świata siedmiokrotnie zajmował miejsce na podium klasyfikacji generalnej, zdobywając Kryształową Kulę w sezonach 1993/1994, 1994/1995 i 1995/1996. Był też drugi w sezonach 1988/1989 i 1990/1991 oraz trzeci w sezonach 1991/1992 i 1992/1993.
W 1998 roku zakończył karierę.

</doc>
<doc id="1681283" url="https://pl.wikipedia.org/wiki?curid=1681283" title="Khalid Al Qassimi">
Khalid Al Qassimi

Khalid Al Qassimi (arab. الشيخ خالد القاسمي) (ur. 18 lutego 1972) – emiracki kierowca rajdowy.
Regularnie startuje w rajdach zaliczanych do klasyfikacji Mistrzostw Bliskiego Wschodu. W 2004 został mistrzem w tej serii rajdowej.
W 2004 roku pierwszy raz wystartował w rajdzie WRC, był to Rajd Akropolu. W 2007 roku umowa sponsorska pomiędzy fabrycznym zespołem Forda i organizacją turystyczną Abu Zabi pozwoliła mu startować w wybranych rajdach fabrycznie przygotowanym Fordem Focusem WRC.
W otwierającym sezon 2009 Rajdzie Irlandii zajął 8. miejsce i zdobył swój pierwszy w karierze punkt w klasyfikacji generalnej kierowców. Natomiast najlepszym jego wynikiem jest piąte miejsce zajęte w Rajdzie Australii w sezonie 2011.
W sezonie 2012 nie pojawił się w mistrzostwach świata. W 2013 organizacja turystyczna Abu Zabi rozpoczęła wspieranie zespołu Citroëna dzięki czemu Khalid zaliczył w ich barwach siedem startów w mistrzostwach świata oraz cały sezon mistrzostw bliskiego wschodu (zajął tam drugie miejsce).

</doc>
<doc id="1681284" url="https://pl.wikipedia.org/wiki?curid=1681284" title="Jan Wyka">
Jan Wyka

Jan Wyka (ur. 1 marca 1902 w Zaleszczykach, zm. 20 września 1992 w Warszawie) – polski poeta i prozaik, wieloletni działacz komunistyczny.
Życiorys.
Urodził się jako Leopold Weissman; początkowo uczył się w gimnazjum w rodzinnych Zaleszczykach, a w czasie I wojny światowej na kursach gimnazjalnych w Wiedniu. Po wojnie studiował na Wydziale Prawa Uniwersytetu Lwowskiego oraz na Wydziale Humanistycznym (polonistykę i germanistykę) Uniwersytetu Jagiellonskiego. Jako poeta debiutował na łamach prasy w 1926. W latach 1925–1927 pracował jako nauczyciel w szkołach średnich (m.in. w Przemyślu).
Był członkiem Komunistycznej Partii Zachodniej Ukrainy i Komunistycznej Partii Polski. W latach 1933–1935 był redaktorem czasopisma "Lewar". W latach 1936–1939 uczestniczył w hiszpańskiej wojnie domowej służąc jako żołnierz w Brygadzie im. Dąbrowskiego, gdzie był też redaktorem pisma "Dąbrowszczak".
W latach 1939–1940 służył w Polskich Siłach Zbrojnych, m.in. w 14. Brygadzie Kawalerii Pancernej w Glasgow; krótko podjął w Londynie studia hispanistyczne, a w latach 1942-1944 był leczony w szpitalu psychiatrycznym. Zdemobilizowany w roku 1944. Od 1945 był przedstawicielem Rządu Tymczasowego. W tym samym roku przeniósł się do Warszawy.
W latach 1945–1946 był redaktorem czasopisma "Chłopska Droga". W latach 1946–1956 pracował w Wydziale Zagranicznym KC PZPR. Do roku 1958 członek Komisji Głównej sekcji dąbrowszczackiej w ZBoWiD oraz Zarządu Głównego Związku Literatów Polskich. Pochowany na warszawskim Cmentarzu Północnym.

</doc>
<doc id="1681285" url="https://pl.wikipedia.org/wiki?curid=1681285" title="Yoon Jae-young">
Yoon Jae-young

Yoon Jae-young (kor. 윤재영, ur. 5 lutego 1983) – południowokoreański tenisista stołowy, brązowy medalista olimpijski.
Największym sukcesem zawodnika jest brązowy medal olimpijski z Pekinu w turnieju drużynowym mężczyzn.

</doc>
<doc id="1681288" url="https://pl.wikipedia.org/wiki?curid=1681288" title="Yoon Jae Young">
Yoon Jae Young



</doc>
<doc id="1681290" url="https://pl.wikipedia.org/wiki?curid=1681290" title="Khalid AlQassimi">
Khalid AlQassimi



</doc>
<doc id="1681294" url="https://pl.wikipedia.org/wiki?curid=1681294" title="Chloe">
Chloe

Chloe (wym. "Chloe") — imię żeńskie pochodzenia greckiego (gr. "Χλοη"), oznaczające "zielony pęd", "młode dziewczę". Przydomek greckiej bogini Demeter. Imię Chloe pojawia się także w Biblii, w 1. liście do Koryntian. W okresie baroku i rokoko imię to często było wykorzystywane przez autorów sielanek, nawiązujących do antycznego romansu greckiego "Dafnis i Chloe" Longosa. "Dafnis i Chloe" to także balet Ravela. 
Chloe imieniny obchodzi 21 czerwca.
Znane osoby noszące imię Chloe:

</doc>
<doc id="1681302" url="https://pl.wikipedia.org/wiki?curid=1681302" title="Jimmy Cool">
Jimmy Cool

Jimmy Cool (2009-2011) – kanadyjski serial animowany, emitowany w Polsce na kanale Jetix/Disney XD. Przedstawia on zwariowane przygody czternastolatka Jimmy’ego.
Fabuła.
Serial opowiada o przygodach wesołego, pozytywnie nastawionego do życia 14-latka Jimmy'ego, który mieszka w niebywale smutnym mieście - Koszmarowie. Razem ze swoimi przyjaciółmi: leniwym synem burmistrza - Beezy'm - i pracownicą zakładu Misery - Helojzą - starają się rozweselić całe miasto. Przeszkadza im w tym burmistrz Lucjusz Wstręciuch VII i jego asystent Samy Garvin, którzy starają się utrzymać w mieście niski standard życia.
Wersja polska.
Opracowanie: na zlecenie Jetix – IZ-Text Katowice
Dźwięk i montaż: Iwo Dowsilas i Grzegorz Grocholski
Tekst polski:
Reżyseria: Ireneusz Załóg
W polskiej wersji wystąpili:
i inni

</doc>
<doc id="1681304" url="https://pl.wikipedia.org/wiki?curid=1681304" title="Bitwa na przełęczy Laing">
Bitwa na przełęczy Laing

Bitwa na przełęczy Laing – starcie zbrojne, które miało miejsce 28 stycznia 1881 pomiędzy wojskami brytyjskimi i burskimi w trakcie I wojny burskiej.
Brytyjskie wojska podążały w stronę Transwalu, przez Laing's Nek w Górach Smoczych w celu odblokowania oblężonych garnizonów w Transwalu. Wojska dowodzone przez gen. sir George Pomeroy Colley liczyły 1 216 oficerów i żołnierzy, w tym ok. 150 kawalerzystów. Burami, liczącymi ok. 2 000 ludzi, dowodził komendant Petrus Jacobus Joubert.
Bitwa zaczęła się o godzinie 9:25 od ostrzału z 9-funtowego i dwóch 7-funtowych dział gwintowanych brytyjskiej piechoty morskiej. Po dziesięciu minutach główne brytyjskie siły z 58 Regiment zostały skierowane do walki. Brytyjska kawaleria podjęła nieudaną, zakończoną w ogniu burskiego oddziału, próbę zdobycia wzniesienia Brownlow's Kop.
O godzinie 11:00 Brytyjczycy wdarli się na szczyt Table Mountain, na którym doszło do wymiany ognia z małej odległości, dwaj brytyjscy dowódcy tego pododdziału, mjr Hingeston i płk Deane, zginęli, a pododdział wycofał się z wzniesienia. Część Burów zeszła z góry i zajęła walką oddział piechoty morskiej. O godzinie 12:00 bitwa dobiegła końca.
Brytyjczycy stracili 84 zabitych, 113 rannych i 2 zaginionych, zaś Burowie 14 zabitych i 27 rannych.

</doc>
<doc id="1681305" url="https://pl.wikipedia.org/wiki?curid=1681305" title="Puchar Polski w piłce nożnej (1973/1974)">
Puchar Polski w piłce nożnej (1973/1974)

Puchar Polski w piłce nożnej mężczyzn w sezonie 1973/1974 – 20. edycja rozgrywek, mających na celu wyłonienie zdobywcy Pucharu Polski, który uzyska tym samym prawo gry w Pucharze Zdobywców Pucharów w sezonie 1974/75. Zwycięzcą rozgrywek został Ruch Chorzów, dla którego był to drugi Puchar Polski w historii klubu. 
Mecz finałowy odbył się 11 sierpnia 1974 na Stadionie Wojska Polskiego w Warszawie.
I runda.
Mecze odbyły się 26 sierpnia 1973. 
1/16 finału.
Mecze odbyły się 1 września 1973. Do rywalizacji dołączyły zespoły z I ligi.
Finał.
Spotkanie finałowe odbyło się 11 sierpnia 1974 na Stadionie Wojska Polskiego w Warszawie. Frekwencja na stadionie wyniosła 8 000 widzów. Mecz sędziował Marian Środecki z Wrocławia. Mecz zakończył się zwycięstwem Ruchu Chorzów 2:0 po bramkach Joachima Marxa w 49. i 50. minucie. 

</doc>
<doc id="1681307" url="https://pl.wikipedia.org/wiki?curid=1681307" title="3 a.m.">
3 a.m.

3 a.m. – drugi oficjalny singel rapera Eminema, zapowiadający jego album "Relapse". Singel światło dzienne ujrzał 23 kwietnia 2009, zaś teledysk miał premierę 2 maja. Eminem w tym klipie gra psychopatycznego mordercę, który w tekście szczegółowo objaśnia nam, jak zabija swoje ofiary.

</doc>
<doc id="1681310" url="https://pl.wikipedia.org/wiki?curid=1681310" title="Zbigniew Załuski">
Zbigniew Załuski

Zbigniew Załuski (ur. 31 lipca 1926 w Kiwercach, zm. 5 marca 1978 w Warszawie) – polski pisarz, eseista i scenarzysta filmowy, poseł na Sejm PRL V, VI i VII kadencji, pułkownik Wojska Polskiego.
Życiorys.
Zbigniew Załuski urodził się jako syn Ludwika i Rajmundy w 1926 w Kiwercach na Wołyniu, skąd w 1940, w wieku 14 lat, został deportowany przez Sowietów do Kazachstanu, w którym przebywał do 1943. W styczniu 1944 wstąpił ochotniczo do 1 Korpusu Polskich Sił Zbrojnych w ZSRR. Służył w 9 Pułku Piechoty, biorąc udział jako zastępca dowódcy kompanii do spraw politycznych w działaniach wojennych na Wołyniu, Lubelszczyźnie, przyczółku warecko-magnuszewskim, przyczółku czerniakowskim, a później już na stanowisku zastępcy dowódcy batalionu do spraw politycznych w bitwie o Kołobrzeg i bitwie o Berlin. Podczas działań wojennych trzykrotnie odznaczony Krzyżem Walecznych. Po wojnie uczestniczył w walkach z Ukraińską Powstańczą Armią. W chwili zakończenia działań wojennych był w stopniu porucznika.
W 1945 został członkiem Polskiej Partii Robotniczej, z którą przystąpił w 1948 do Polskiej Zjednoczonej Partii Robotniczej. W latach 1946–1948 był słuchaczem Wyższej Szkoły Oficerów Polityczno-Wychowawczych. Po ukończeniu szkoły pracował w Oddziale II Propagandy i Agitacji Głównego Zarządu Politycznego Wojska Polskiego. W styczniu 1952 przeszedł do pracy w redakcji miesięcznika „Wojsko Ludowe”, gdzie pracował do końca życia. Prowadził w miesięczniku dział polityki wewnętrznej i zagranicznej, a następnie dział publicystyki. W latach 1957–1965 był zastępcą redaktora naczelnego i redaktorem naczelnym miesięcznika. Był członkiem Centralnej Komisji Kontroli Partyjnej PZPR (1971–1975), zastępcą członka Komitetu Centralnego PZPR (1975–1978) oraz członkiem Komitetu Warszawskiego PZPR. Od 1969 był posłem na Sejm. Od 1974 był członkiem Zarządu Głównego Towarzystwa Przyjaźni Polsko-Radzieckiej. Był członkiem prezydium Zarządu Głównego Związku Literatów Polskich i I sekretarzem Podstawowej Organizacji Partyjnej PZPR przy Oddziale Warszawskim ZLP.
Pochowany na cmentarzu Powązki Wojskowe w Warszawie (kwatera B4-tuje-16).
W latach 1983–1991 pułkownik Zbigniew Załuski był patronem Centralnej Biblioteki Wojskowej w Warszawie.
Publicystyka.
Debiutował jako pisarz w 1947 na łamach miesięcznika „Nowa Myśl”. Był długoletnim redaktorem miesięcznika „Wojsko Ludowe”, z czasem został zastępcą redaktora naczelnego. Rozgłos zdobył dzięki publicystyce historycznej, w której zajął się rehabilitacją wysiłku polskiego wojska w wojnie obronnej w 1939 oraz udziałowi Polaków w II wojnie światowej u boku aliantów zachodnich. Przeciwstawiał się szyderczemu stosunkowi współczesnej literatury do polskiej tradycji oraz historii. Najbardziej znaną jego książką było "Siedem polskich grzechów głównych" z 1962.
Zbigniew Załuski był jednym z głównych ideologów tzw. frakcji „partyzantów” we władzach komunistycznych w latach 60., skupionej wokół Mieczysława Moczara. W swojej publicystyce godził tendencje patriotyczne z obowiązującą wówczas ideologią komunistyczną. Mimo to, zdaniem Pawła Wieczorkiewicza, jego książki – obecnie już anachroniczne – miały pozytywne znaczenie, przywracając oficjalnej pamięci historycznej polskich bohaterów narodowych, w tym księcia Józefa Poniatowskiego.

</doc>
<doc id="1681311" url="https://pl.wikipedia.org/wiki?curid=1681311" title="Rubén Marcos">
Rubén Marcos

Rubén Marcos Peralta (ur. 6 grudnia 1942 w Osorno, zm. 14 sierpnia 2006 tamże) chilijski piłkarz.
Marcos grał w Club Universidad de Chile, Palestino a także reprezentacji Chile, brał udział w Mistrzostwach Świata 1966 (zdobył na nich dwie bramki) 
oraz Copa América 1967. Stadion Estadio Municipal Rubén Marcos Peralta w Osorno został nazwany na cześć Marcosa.
Zmarł w wieku 63 lat na atak serca.
Linki zewnętrzne.
Statystyki w bazie national-football-teams.com

</doc>
<doc id="1681312" url="https://pl.wikipedia.org/wiki?curid=1681312" title="Microtus arvalis">
Microtus arvalis



</doc>
<doc id="1681313" url="https://pl.wikipedia.org/wiki?curid=1681313" title="Luscinia sibilans">
Luscinia sibilans



</doc>
<doc id="1681316" url="https://pl.wikipedia.org/wiki?curid=1681316" title="Luscinia calliope">
Luscinia calliope



</doc>
<doc id="1681317" url="https://pl.wikipedia.org/wiki?curid=1681317" title="Gérard Larcher">
Gérard Larcher

Gérard Larcher (ur. 14 września 1949 w miejscowości Flers) – francuski polityk, od 2008 do 2011 oraz od 2014 przewodniczący Senatu.
Życiorys.
Z wykształcenia weterynarz, ukończył studia w "École nationale vétérinaire" w Lyonie. Przez kilkanaście lat pracował w zawodzie, współpracował m.in. z narodową reprezentacją w jeździectwie przed Letnimi Igrzyskami Olimpijskimi w 1976.
Od 1985 przez cztery lata zasiadał w radzie regionalnej Île-de-France. W 1983 został merem miasta Rambouillet, funkcję tę pełnił do 2004. W 1986 wybrano go do francuskiego Senatu w departamencie Yvelines. W latach 1997–2001 zajmował stanowisko wiceprzewodniczącego wyższej izby parlamentu.
Działał w Zgromadzeniu na rzecz Republiki, w 2002 przystąpił do współtworzonej przez RPR Unii na rzecz Ruchu Ludowego.
Mandat senatora złożył w 2004, kiedy to 30 marca tego samego roku objął stanowisko wiceministra ("ministre délégué") ds. kontaktów pracowniczych. 31 maja 2005 został powołany na wiceministra ds. zatrudnienia, bezrobocia i aktywizacji zawodowej młodych. Z administracji rządowej odszedł 15 maja 2007 w związku z powołaniem nowego gabinetu.
W tym samym roku wrócił na urząd burmistrza Rambouillet (sprawując go do 2014), a także ponownie został senatorem. 1 października 2008 wybrano go na przewodniczącego Senatu, w głosowaniu pokonał kandydata socjalistów. W 2011 ponownie został senatorem, w związku z uzyskaniem większości w tej izbie przez lewicę 1 października tego samego roku zakończył urzędowanie jako przewodniczący Senatu. Gdy w 2014 prawica i centryści odzyskali większość w Senacie, 1 października tegoż roku został po raz drugi wybrany na przewodniczącego izby. W 2017 ponownie wybrany w skład francuskiego Senatu, pozostając następnie na stanowisku przewodniczącego tej izby.

</doc>
<doc id="1681318" url="https://pl.wikipedia.org/wiki?curid=1681318" title="Gerard Larcher">
Gerard Larcher



</doc>
<doc id="1681319" url="https://pl.wikipedia.org/wiki?curid=1681319" title="Excellent Walaza">
Excellent Walaza

Excellent Musa Walaza (ur. 8 kwietnia 1987 w Soweto) – południowoafrykański piłkarz grający na pozycji napastnika. Wychowanek klubu Orlando Pirates. W 2009 roku przebywał na wypożyczeniu w klubie Supersport United. Obecnie występuje w Bloemfontein Celtic. Uczestnik Puchar Narodów Afryki 2008.

</doc>
<doc id="1681321" url="https://pl.wikipedia.org/wiki?curid=1681321" title="Gordonia (roślina)">
Gordonia (roślina)

Gordonia – rodzaj roślin z rodziny herbatowatych ("Theaceae"). Obejmuje 22–25 gatunków. Rośliny te występują od południowo-wschodniej części USA, poprzez Meksyk po tropikalną część Ameryki Południowej. Niektóre gatunki uprawiane są jako rośliny ozdobne, zwłaszcza "Gordonia lasianthus".
Systematyka.
Należy do podrodziny "Gordonieae", rodziny herbatowatych "Theaceae", rzędu wrzosowców "Ericales" wchodzącego w skład grupy astrowych (asterids) w obrębie dwuliściennych właściwych (eudicots).
Zastosowanie.
W krajach o ciepłym klimacie te podobne do kamelii rośliny są popularnymi roślinami ozdobnymi. Ich walorami ozdobnymi są ciemnozielone, błyszczące liście i kwiaty.

</doc>
<doc id="1681324" url="https://pl.wikipedia.org/wiki?curid=1681324" title="Eminem Presents The Re-Up">
Eminem Presents The Re-Up



</doc>
<doc id="1681326" url="https://pl.wikipedia.org/wiki?curid=1681326" title="Leptoptilos javanicus">
Leptoptilos javanicus



</doc>
<doc id="1681327" url="https://pl.wikipedia.org/wiki?curid=1681327" title="El Mercurio de Valparaíso">
El Mercurio de Valparaíso

El Mercurio de Valparaíso – najstarsza chilijska gazeta, wydawana w języku hiszpańskim. Ukazuje się od 1827 roku.

</doc>
<doc id="1681328" url="https://pl.wikipedia.org/wiki?curid=1681328" title="El Mercurio de Valparaiso">
El Mercurio de Valparaiso



</doc>
<doc id="1681329" url="https://pl.wikipedia.org/wiki?curid=1681329" title="Ruben Marcos">
Ruben Marcos



</doc>
<doc id="1681330" url="https://pl.wikipedia.org/wiki?curid=1681330" title="Tłumacz Google">
Tłumacz Google

Tłumacz Google () – darmowy serwis internetowy Google umożliwiający tłumaczenie tekstu, plików, stron internetowych, mowy i zdjęć na różne języki.
Historia.
W 2001 w wyszukiwarce Google wprowadzono funkcję tłumaczenia znalezionych stron internetowych dla anglojęzycznych użytkowników. Do wyszukiwarki dodano także podstronę Language Tools (), na której można było tłumaczyć podaną przez siebie stronę i tekst. W 2006 te dwa narzędzia zyskały własną subdomenę, tuż po implementacji pierwszej pary języków korzystających ze statystycznego tłumaczenia maszynowego (angielski-arabski). Rok 2006 podawany jest jako data uruchomienia Tłumacza Google. 8 maja 2008 dodano język polski i możliwość tłumaczenia między dwoma dowolnymi językami z list. W 2013 z serwisu korzystało codziennie 200 milionów osób. W 2016 ponad 500 milionów osób korzystało z serwisu – tłumacząc ponad 100 miliardów słów dziennie. W marcu 2017 język polski zaczął opierać się na systemie GNMT, który ulepszył jakość tłumaczeń.
Funkcje.
Tłumacz Google pozwala na tłumaczenie tekstu wieloma metodami. Wśród nich są:
Serwis natychmiastowo tłumaczy wyrażenia podczas wpisywania i potrafi wykryć ich język. Wpisując wyraz lub wyrażenie translator działa niczym słownik, oferując kilka propozycji. Po zalogowaniu się na konto Google, serwis pozwala na zapisanie tłumaczeń na później i przegląd historii.
W przypadku języków, które nie posługują się pismem łacińskim dostępna jest automatyczna transliteracja. Do tego dostępne są edytory wprowadzania znaków (IME) dla większości tych języków.
Otrzymane tłumaczenia można odsłuchać dzięki syntezie mowy – większość należy do WaveNet od Google (głosy brzmiące naturalnie), a reszta – do eSpeak (głosy brzmiące syntetycznie). Głosy różnią się w zależności od geolokalizacji: angielski głos będzie miał akcent brytyjski w Europie, Afryce i Azji Południowej, australijski w Australii i Nowej Zelandii, indyjski w Indiach, nigeryjski w Nigerii, a amerykański w reszcie świata. Podobnie z hiszpańskim (amerykański na kontynencie, kastylijski poza nim), portugalskim (akcent europejski tylko w Portugalii, poza nią – brazylijski) i francuskim (akcent Quebecu tylko w Kanadzie, poza nią – europejski).
Tłumacz Google jest dostępny jako wtyczka w niektórych przeglądarkach, a w Chrome jest zintegrowana domyślnie.
Aplikacja mobilna.
Aplikację mobilną wydano najpierw na system Android w styczniu 2010, a 8 lutego 2011 na iOS. Oprócz tego, istniała wcześniejsza aplikacja HTML dla urządzeń z iOS, powstała w sierpniu 2008. Poza podstawowymi funkcjami, aplikacja pozwala na użytkowanie w trybie offline, tłumaczenie napisów z aparatu oraz plików graficznych (dzięki Word Lens), wykonywanie tłumaczeń w innych aplikacjach, oraz tłumaczenie ludzkiej mowy na żywo w trybie konwersacji lub w trybie transkrypcji.
API.
Google nadal oferuje API serwisu, pomimo tego, że 26 maja 2011 ogłosiło zakończenie jego funkcjonowania, z datą końcową 1 grudnia. Ze względu na dużą popularność API do tego nie doszło, ale od tego momentu API stało się płatne.
Społeczność.
Google pozwala wolontariuszom ulepszać tłumaczenia (crowdsourcing) przez aplikację Google Crowdsource, lub opcję „Społeczność” na stronie internetowej. Użytkownicy mogą tłumaczyć podane zdania, oceniać istniejące tłumaczenia, a w przypadku języków , testować wczesną wersję translatora. Badania pokazują, że nawyki użytkowników pozwalają niwelować błędne tłumaczenia nawet w 40% przypadków. Oprócz obecnie dostępnych języków, można wybrać też:
Oprócz tego, (co najmniej) 3 języki są niedostępne w menu: balijski (kod: ban), kreolski seszelski (kod: crs) i rundi (kod: rn).
Metody tłumaczenia.
Od listopada 2016, Google korzysta z GNMT, a wcześniej – z mechanizmu statycznego tłumaczenia maszynowego i SYSTRAN.
GNMT.
Google Neural Machine Translation (GNMT) opracowano w celu zwiększenia płynności i dokładności serwisu. System ten wykorzystuje dużą, sztuczną sieć neuronową (dokładniej sieć długiej pamięci krótkoterminowej) zdolną do deep learningu. Dzięki wykorzystaniu metody tłumaczenia maszynowego opartą na próbkach (EBMT), w której system „uczy się z milionów przykładów”, GNMT pozwala poprawić jakość tłumaczeń. Według badaczy Google technika ta umożliwia przekładanie „całych zdań naraz, a nie kawałek po kawałku. Zwraca uwagę na szerszy kontekst, aby znaleźć najbardziej odpowiednie tłumaczenia, które następnie przestawia i dostosowuje tak, aby przypominały ludzką mowę z poprawną gramatyką”. Zamierzona przez GNMT architektura została zaimplementowana dla wszystkich języków obsługiwanych przez serwis. Dzięki kompleksowej strukturze, „system z czasem uczy się tworzyć lepsze, bardziej naturalne tłumaczenia”. Sieć GNMT jest zdolna do międzyjęzykowego tłumaczenia maszynowego, która koduje „semantykę zdania, niż zapamiętując frazę do tłumaczenia”, a system nie wymyślił własnego języka uniwersalnego, ale korzysta z „podobieństw znalezionych między wieloma językami”. GNMT zostało wypuszczone dla polskiego w marcu 2017.
GNMT umożliwia tłumaczenie bezpośrednio z jednego języka na inny (L1 → L2), co jest poprawą względem wcześniejszych wersji, które najpierw tłumaczyły na język angielski, a dopiero potem na język docelowy (L1 → EN → L2). Jest to możliwe dzięki „tłumaczeniu zero-shot”, które dotyczy par języków, których system nie oferował bezpośrednio (np. z japońskiego na koreański).
Statystyczne tłumaczenia maszynowe i SYSTRAN.
Przed październikiem 2007 tłumaczenia między językami innymi niż arabski, chiński i rosyjski działały w oparciu o SYSTRAN – silnik oprogramowania, który był stosowany np. w Babel Fish. Od tego czasu, do implementacji GNMT Tłumacz Google używał zastrzeżonej technologii wewnętrznej opartej na statystycznym tłumaczeniu maszynowym.
System ten nie stosował się do zasad gramatycznych – jego algorytmy były oparte na analizie statystycznej, a nie na tradycyjnej analizie opartej na regułach gramatyki. Oryginalny twórca systemu, Franz Josef Och, skrytykował skuteczność algorytmów opartych na regułach, w zamian popierając metody statystyczne. Oryginalne wersje serwisu wykorzystywały metodę zwaną statystycznym tłumaczeniem maszynowym, opartą na badaniach Ocha, zwycięzcy konkursu DARPA na tłumaczenie maszynowe w 2003 roku. Och był szefem grupy tłumaczeń maszynowych Google, aż do momentu dołączenia do Human Longevity, Inc. w lipcu 2014.
Według Ocha solidna podstawa do stworzenia użytecznego systemu statystycznego dla nowej pary języków od podstaw powinna składać się z dwujęzycznego korpusu tekstowego (lub kolekcji równoległej) o objętości ponad 150–200 milionów słów i dwóch jednojęzycznych korpusów, z których każdy powinien zawierać ponad miliarda słów. Modele statystyczne z tych danych byłyby następnie wykorzystywane do tłumaczenia między językami. Do zebrania tak ogromnej ilości danych językowych Google wykorzystał dokumenty i transkrypty od Organizacji Narodów Zjednoczonych i Parlamentu Europejskiego. ONZ zazwyczaj publikuje dokumenty w sześciu oficjalnych językach, co ułatwiło zebranie ogromnego korpusu.
Tłumacz Google nie tłumaczył bezpośrednio z jednego języka na inny (L1 → L2). W zamian, w większości przypadków treści były tłumaczone najpierw na angielski, a dopiero potem na język docelowy (L1 → EN → L2).
Przy generowaniu tłumaczenia Tłumacz Google szukał wzorców w setkach milionów dokumentów, które zostały już przełożone przez ludzkich tłumaczy, aby znaleźć najtrafniejsze odwzorowanie. Wykrywszy je, Tłumacz mógł w przemyślany sposób domyślić się, jak powinno brzmieć poprawne tłumaczenie.
Dokładność.
Tłumacz Google nie jest tak dokładny, jak tłumaczenie ludzkie. Jeżeli tekst jest krótki, poprawnie sformułowany i używa formalnego słownictwa (w szczególności kiedy oba języki mają duże korpusy językowe), wynik jest podobny do satysfakcjonującego, lecz w im mniejszym stopniu spełnia te kryteria, tym wynik będzie gorszy. Ludzka ocena wykazała, że tłumaczenia przekazywały zamysł powyżej 50% tylko dla 35 języków z 102. W przypadku par bez angielskiego po którejkolwiek stronie, liczba ta wynosi około 1%. Badania z 2011 pokazały, że Google uzyskał wynik trochę większy niż na zaliczenie egzaminu z angielskiego na UCLA. Pod względem formalności, spójności, długości oraz struktury zdań wyniki Tłumacza są podobne względem tłumaczeń ludzkich. Podczas badań Google z 2018, użytkownicy języków mieli ocenić tłumaczenia w skali od 0 do 6 – średnia wyniosła 5,43.
Jakość tłumaczeń różni się między językami ze względu na powszechność języków i źródeł na ich temat. Wiele języków azjatyckich i afrykańskich (z wyjątkami np. afrikaans i chińskiego) wypada gorzej w porównaniu z tymi europejskimi, a tych rdzennych z i Ameryk nie ma prawie wcale.
Działając jako słownik, Tłumacz często popełniał błędy względem słów polisemicznych – 100 najpopularniejszych słów w korpusie słownika Oxford ma średnio 15 znaczeń, a większość znanych wyrazów ma ich co najmniej 2. Ponieważ translator opierał się na tłumaczeniu statystycznym, a tłumaczenia korzystały z angielskiego jako bazy, w niektórych przypadkach oznaczało to błędne tłumaczenia. Jeżeli w bazie nie ma wyrazu, serwis jest w stanie wymyślić dla niego tłumaczenie.
Ograniczenia.
Tłumacz Google, jak inne serwisy tłumaczeniowe, posiada ograniczenia. Serwis ogranicza liczbę znaków (5000), które mogą być jednorazowo przetłumaczone, lecz można to obejść tłumacząc tekst w pliku. O ile serwis pozwala użytkownikowi zrozumieć tekst, często tłumaczy słowo-do-słowa, co czyni tłumaczenia niedokładnymi. Pod względem gramatycznym, serwis zmaga się z rozróżnianiem aspektu dokonanego i niedokonanego w językach romańskich, co przyczynia się do błędów, których by nie napotkał ludzki tłumacz. Translator borykał się także z trybem łączącym oraz francuskim "tu" i "vous" (w angielskim oba tłumaczy się jako "you"). Tłumacz ma problemy z rozumieniem polisemii i związków frazeologicznych.
Odbiór i wykorzystanie w praktyce.
Tuż po wystartowaniu serwisu, wygrał on międzynarodowy turniej w tłumaczeniu maszynowym z angielskiego na chiński i arabski.
Wykorzystanie w sądzie.
W 2017 Tłumacz Google został użyty podczas rozprawy sądowej w Teesside Magistrates’ Court, ponieważ nie można było zarezerwować tłumacza dla oskarżonego mówiącego po chińsku.

</doc>
<doc id="1681331" url="https://pl.wikipedia.org/wiki?curid=1681331" title="O krok od śmierci">
O krok od śmierci

O krok od śmierci (ang. "I Shouldn't Be Alive") − amerykański serial dokumentalny emitowany od 2005 przez szereg sieci telewizyjnych na całym świecie.
Program jest rekonstrukcją opisującą prawdziwe wydarzenia, w których różni ludzie, samotnie bądź w grupie, musieli się zmagać z sytuacjami zagrożenia życia.
Produkcja.
Premiera pierwszego odcinka serii miała miejsce w Stanach Zjednoczonych na kanale Discovery Channel 28 października 2005. Sezon trzeci transmitowano w HD na kanale HD Theater. W 2007 Discovery Channel przerwał emitowanie serii, włączając ją do "Discovery Classics". Program był następnie transmitowany w 2008 przez Science Channel. Emisję wznowiono w 2010 na Animal Planet, przy czym rozpoczęto emisję wraz ze starymi odcinkami. W październiku 2012 przerwano produkcję nowych odcinków.
Spis odcinków.
Sezon pierwszy (2005–2006).
Pierwszy sezon rozpoczęto emitować 28 października 2005. Ostatni trzynasty odcinek wyemitowano 23 czerwca 2006.
Sezon drugi (2006).
Drugi sezon rozpoczęto emitować 10 listopada 2006, zakończono 22 grudnia 2006.
Sezon trzeci (2010).
Pierwszy odcinek trzeciego sezonu wyemitowano 15 stycznia 2010, ostatni dziesiąty zaś 30 kwietnia 2010. Sezon liczy w sumie 10 odcinków.
Sezon czwarty (2010-2011).
Czwarty sezon rozpoczęto emitować 13 października 2010, ostatni szesnasty odcinek pokazano 23 lutego 2011. W sumie sezon ten liczy 16 odcinków.
Sezon piąty (2011).
Pierwszy odcinek piątego sezonu wyemitowano 6 lipca 2011, ostatni szósty 30 września 2011. Sezon liczy 6 odcinków.
Sezon szósty (2011-2012).
Emisję szóstego sezonu rozpoczęto 7 października 2011, zakończono 24 lutego 2012. Sezon ma 6 odcinków.

</doc>
<doc id="1681333" url="https://pl.wikipedia.org/wiki?curid=1681333" title="Petrus Jacobus Joubert">
Petrus Jacobus Joubert

Petrus Jacobus Joubert (Piet Joubert , ur. 20 stycznia 1834 – zm. 28 marca 1900) – transwalski polityk, główny dowódca wojsk (1880-1900), prezydent Transwalu.
Urodził się w Cango, w regionie Oudtshoorn, położonego w Kolonii Przylądkowej, jako potomek francuskich hugenotów, którzy przybyli do południowej Afryki po odwołaniu edyktu nantejskiego przez Ludwika XIV. Po śmierci rodziców przeniósł się do Transwalu, gdzie osiedlił się w okolicy Wakkerstroom. Zajął się tam rolnictwem oraz studiowaniem prawa.
Na początku lat sześćdziesiątych XIX wieku, już jako szanowany obywatel, został wybrany z Wakkerstroom na posła do Volksraadu. W roku 1870 został ponownie wybrany, zaś w 1875 pełnił obowiązki prezydenta w imieniu nieobecnego prezydenta Thomasa Burgersa, który wyjechał do Europy.
W czasie pierwszej brytyjskiej aneksji Transwalu konsekwentnie odmawiał przyjmowania jakichkolwiek stanowisk. Był wśród ludzi przygotowujących i agitujących za wojną przeciw Wielkiej Brytanii, toczonej później w latach 1880-1881, tzw. I wojnie burskiej.
W wojnie został dowódcą transwalskich wojsk. Dowodził w bitwach na przełęczy Laing, Schuinshoogte (Ingogo) i wzgórzu Majuba, następnie przewodził rozmowom pokojowym.
W 1883 roku był kandydatem na prezydenta Transwalu, ale przegrał o 1171 głosów z Paulem Krugerem, w 1893 i 1898 ponownie, bezskutecznie, ubiegał się o prezydenturę.
Po wybuchu II wojny z Brytyjczykami, z powodu słabego zdrowia, jedynie formalnie sprawował dowództwo nad wojskiem. Zmarł przed końcem wojny w Pretorii.
Na jego cześć nazwano miasto Pietersburg, obecnie nosi ono nazwę Polokwane.
Siostrzeńcem Petrusa Jouberta był dziennikarz i niemiecki szpieg, Fritz Joubert Duquesne.

</doc>
<doc id="1681335" url="https://pl.wikipedia.org/wiki?curid=1681335" title="Nándor Dáni">
Nándor Dáni

Nándor Dáni (ur. 30 maja 1871 w Budapeszcie, zm. 31 grudnia 1949 tamże) – węgierski lekkoatleta, uczestnik i medalista I Nowożytnych Igrzysk Olimpijskich.
Dáni wystartował w biegu na 800 metrów, gdzie szybszy od niego zarówno w eliminacjach, jak i w finale był tylko Australijczyk Teddy Flack. Reprezentant Węgier w eliminacjach był wolniejszy od Flacka o 0,2 s., natomiast w finale o 0,8 s.

</doc>
<doc id="1681338" url="https://pl.wikipedia.org/wiki?curid=1681338" title="Childebert III">
Childebert III

Childebert III, zwany Sprawiedliwym (ur. prawdopodobnie 670 lub 683, zm. 23 kwietnia 711) – syn Teuderyka III i Klotyldy (lub Doda) jedyny król Franków (695–711). Rządził jednak pozornie, ponieważ był marionetką w rękach majordoma Pepina z Heristalu. Władzę sądowniczą sprawował samodzielnie, często sprzeciwiając się nawet rodowi Arnufilgów. Jego przydomek może być uzasadniony jedynie tymi wyrokami. Liber Historia Francorum nazywa go "sławnym człowiekiem" i "sprawiedliwym człowiekiem dobrej pamięci".
Miał syna imieniem Dagobert, który później został królem jako Dagobert III, ale jego żoną nie była Edonna, jej imię wymyślili późniejsi historycy. Jest możliwe, choć mało prawdopodobne, że Chlotar IV był również jego synem. Prawie całe swoje życie spędził w królewskiej willi w Oise.
W szesnastym roku jego panowania (708), biskup Avranches Święty Aubert założył na Mont Saint-Michel klasztor św. Michała Archanioła.
Po jego śmierci (23 kwietnia 711) w południowej Galii zaczęła rosnąć władza niezależnych władców: w Burgundii Sawaryk jako biskup Auxerre, w Akwitanii rządził książę Eudes (Odo), a Prowansja znajdowała się pod kontrolą Antenora. Został pochowany w kościele St Stephen w Choisy-au-Bac w okolicach Compiègne.
Rozdział 6 z kroniki Fredegara (ok. 760):
Rozdział 7 kroniki Fredegara (ok. 760):

</doc>
<doc id="1681339" url="https://pl.wikipedia.org/wiki?curid=1681339" title="Tarsiger cyanurus">
Tarsiger cyanurus



</doc>
<doc id="1681340" url="https://pl.wikipedia.org/wiki?curid=1681340" title="Nandor Dani">
Nandor Dani



</doc>
<doc id="1681341" url="https://pl.wikipedia.org/wiki?curid=1681341" title="Oblężenie Selinuntu">
Oblężenie Selinuntu

Oblężenie Selinuntu – oblężenie, które miało miejsce w roku 408 p.n.e. w trakcie wojny Kartaginy z Selinuntem. 
Po roku 412 p.n.e. doszło do konfliktu granicznego pomiędzy Selinuntem a Segestą. Obawiając się wystąpienia Syrakuz po stronie Selinuntu, Segestejczycy zwrócili się o pomoc do Kartaginy. W roku 410 p.n.e. Kartagińczycy wysłali posiłki wojskowe składające się z kilku tysięcy ludzi. Dzięki wsparciu militarnemu Kartaginy Segestejczycy pokonali w polu przeciwników zabijając tysiąc żołnierzy. 
Sukces Segesty w walce z Selinuntem skłonił Kartaginę do wysłania większych sił zbrojnych, mających na celu zdobyć Selinunt. Wodzem wyprawy obrano Hannibala Mago, wnuka Hamilkara. W roku 408 p.n.e. flota kartagińska licząca 1 700 transportowców w eskorcie 70 trójrzędowców (około 100 000 ludzi) popłynęła w kierunku Sycylii. Po wylądowaniu, ruszając na Selinunt, Hannibal Mago połączył się z wojskami Segesty. Przystępując do szturmu Kartagińczycy zbudowali pod miastem wieże oblężnicze. 
Wojska Hannibala Mago stosowały tarany, ostrzeliwały też obrońców strzałami i kamieniami. Pomimo silnej obrony atakujący wdarli się przez wyłom w murze do miasta, zostali jednak odparci przez obrońców. Następnego dnia Kartagińczycy otoczyli szczelniej miasto, dokonując kolejnego szturmu wypoczętymi siłami. Atak przyniósł powodzenie, a obrońcy cofnęli się w głąb miasta, gdzie z powodzeniem odpierali kolejne ataki. Po jakimś czasie Selinuntczykom zabrakło amunicji – całe miasto wpadło w ręce Hannibala Mago. 
Wkraczający do Selinuntu Kartagińczycy urządzili rzeź mieszkańców, plądrując całe miasto. Z 17 000 mieszkańców do niewoli dostało się 5 000, a 2 700 zbiegło do Akragas.

</doc>
<doc id="1681343" url="https://pl.wikipedia.org/wiki?curid=1681343" title="Tom Henning Ovrebo">
Tom Henning Ovrebo



</doc>
<doc id="1681344" url="https://pl.wikipedia.org/wiki?curid=1681344" title="Tom Ovrebo">
Tom Ovrebo



</doc>
<doc id="1681345" url="https://pl.wikipedia.org/wiki?curid=1681345" title="Christophe Honoré">
Christophe Honoré

Christophe Honoré (ur. 10 kwietnia 1970 w Carhaix, Finistère) – francuski pisarz, dramaturg, krytyk kinowy, scenarzysta i reżyser filmowy.

</doc>
<doc id="1681347" url="https://pl.wikipedia.org/wiki?curid=1681347" title="Christophe Honore">
Christophe Honore



</doc>
<doc id="1681348" url="https://pl.wikipedia.org/wiki?curid=1681348" title="Kyomik">
Kyomik



</doc>
<doc id="1681349" url="https://pl.wikipedia.org/wiki?curid=1681349" title="Gabriele Kohlisch">
Gabriele Kohlisch

Gabriele "Gabi" Kohlisch (ur. 7 grudnia 1963 w Chemnitz) – niemiecka saneczkarka i bobsleistka, mistrzyni świata w obu konkurencjach.
Kariera saneczkarki.
W saneczkarstwie startowała do 1997 roku. Na igrzyskach olimpijskich wystąpiła dwukrotnie, za każdym razem zajmując szóstą pozycję. Na mistrzostwach świata zdobyła dziesięć medali z czego aż sześć złotych. W 1990 oraz 1995 zdobywała złoto zarówno w jedynkach jak i drużynie mieszanej, w 1991 i 1993 triumfowała w drużynie. Na swoim koncie ma również cztery medale srebrne. Trzy z nich zdobyła w jedynkach (w 1987, 1991 i 1993), a jeden w drużynie (w 1996). Na mistrzostwach Europy wywalczyła trzy medale. W 1994 zdobyła srebro w drużynie i brąz w jedynkach, a dwa lata później została wicemistrzynią Europy w jedynkach. W Pucharze Świata siedmiokrotnie zajmowała miejsce na podium klasyfikacji generalnej, zdobywając Kryształową Kulę w sezonie 1993/1994.
Kariera bobsleistki.
W bobslejach startowała od roku 1998 występując w dwójce kobiet. Największy sukces odniosła w debiutanckim występie na mistrzostwach świata w Winterbergu w 2000 roku, zdobywając w parze z Kathleen Hering złoty medal.

</doc>
<doc id="1681351" url="https://pl.wikipedia.org/wiki?curid=1681351" title="Sean Davis">
Sean Davis

Sean Davis (ur. 20 września 1979 w Londynie) – angielski piłkarz grający na pozycji pomocnika w Boltonie Wanderers.
Kariera klubowa.
Davis urodził się w londyńskiej dzielnicy Lambeth. Jako dziecko uczęszczał do szkółki piłkarskiej Fulham. Przed sezonem 1996/97 został włączony do kadry tego zespołu i zadebiutował w nim mając 17 lat i 25 dni w meczu przeciwko Cambridge United. W sezonie 1999/00 stał się podstawowym graczem zespołu z Craven Cottage, a w następnym wraz z kolegami z drużyny awansował do Premier League. Pierwszego gola dla "The Cottagers" strzelił 10 sierpnia 1999 roku w wygranym 2:1 spotkaniu z Northampton Town rozegranym w ramach Pucharu Ligi Angielskiej. Pierwszy raz na listę strzelców w angielskiej ekstraklasie wpisał się 24 sierpnia 2002 roku, pokonując bramkarza Middlesbrough. Ostatni występ w Fulham zaliczył 15 maja 2004 roku w meczu z Boltonem. Łącznie w londyńskiej drużynie rozegrał 198 meczów i strzelił w nich 20 goli.
1 lipca 2004 roku, po ośmiu sezonach spędzonych w Fulham, Davis trafił do Tottenhamu. W "Spurs" zadebiutował 14 sierpnia 2004 roku w ligowym meczu z em. Davis nie mógł wywalczyć sobie miejsca w podstawowym składzie drużyny z White Hart Lane, często siadał na ławce lub oglądał mecze z trybun. W sezonie 2005/06 wystąpił tylko w jednym meczu, pojawiając się na boisku w 67.minucie spotkania z Grimsby Town. Był to jego ostatni mecz w barwach "Kogutów". Łącznie w Tottenhamie rozegrał 17 meczów w których nie strzelił żadnego gola.
W zimowym okienku transferowym 2006, zawodnik podpisał kontrakt z Portsmouth. W "Pompey" zadebiutował 14 stycznia 2006 roku w przegranym meczu z Evertonem. Po kilkunastu dobrych występach w sezonie 2005/06, Davis stał się podstawowym zawodnikiem ekipy z Fratton Park. Pierwszego gola dla Portsmouth strzelił 29 stycznia 2006 roku w przegranym 1:2 spotkaniu z em, rozegranym w ramach Pucharu Anglii. W sezonie 2006/07 wystąpił w 31 meczach ligowych, a w następnym wraz z kolegami z drużyny zdobył Puchar Anglii, jednak w finałowym meczu z Cardiff City nie zagrał ani jednej minuty.
W czerwcu 2009 roku Davis przeszedł do Boltonu Wanderers. W nowym klubie zadebiutował 15 sierpnia w meczu z Sunderlandem.
Kariera reprezentacyjna.
W latach 2000-2002 Davis regularnie powoływany był do Reprezentacji Anglii U-21. W młodzieżówce wystąpił 12 razy i raz wpisał się na listę strzelców. Zimą 2003 roku został powołany na towarzyskie spotkanie kadry A z Australią, rozegrane 12 lutego. W tym spotkaniu jednak nie wystąpił. Do tej pory nie rozegrał żadnego meczu w dorosłej kadrze Anglii.

</doc>
<doc id="1681352" url="https://pl.wikipedia.org/wiki?curid=1681352" title="Zbigniew Zalewski (poeta)">
Zbigniew Zalewski (poeta)

Zbigniew Zalewski (ur. 23 kwietnia 1923 w Warszawie, zm. 10 stycznia 2003 tamże) – polski poeta. W latach 1940–1946 był żołnierzem Polskich Sił Zbrojnych na Zachodzie. Debiutował w 1953 roku na łamach prasy.

</doc>
<doc id="1681353" url="https://pl.wikipedia.org/wiki?curid=1681353" title="Zbigniew Zalewski">
Zbigniew Zalewski



</doc>
<doc id="1681357" url="https://pl.wikipedia.org/wiki?curid=1681357" title="Royal Villette Charleroi">
Royal Villette Charleroi

Royal Villette Charleroi – belgijski klub tenisa stołowego, z miasta Charleroi. Powstały w 1930 r. Często nazywany po prostu La Villette. Klub jest sponsorowany przez niemiecką firmę tenisa stołowego Tibhar.
Linki zewnętrzne.
Oficjalna strona La Villette

</doc>
<doc id="1681358" url="https://pl.wikipedia.org/wiki?curid=1681358" title="Kennedy Ochieng">
Kennedy Ochieng

Kennedy Ochieng (ur. 30 grudnia 1971) – kenijski lekkoatleta, sprinter. Olimpijczyk.

</doc>
<doc id="1681360" url="https://pl.wikipedia.org/wiki?curid=1681360" title="Cercotrichas galactotes">
Cercotrichas galactotes



</doc>
<doc id="1681362" url="https://pl.wikipedia.org/wiki?curid=1681362" title="Volksraad">
Volksraad

Volksraad (pol. "Rada Ludowa") − parlament w nieistniejących już republikach burskich Transwalu, Natalii i Oranii.
Transwalski Volksraad istniał i działał pomiędzy rokiem 1857 a 1902. Volksraad był parlamentem jednoizbowym, liczącym 24 członków. W 1890 roku podzielony został na dwie izby.
Parlamenty transwalski i orański przestały istnieć po brytyjskim zwycięstwie w II wojnie burskiej w 1902 roku.
Inne.
Nazwy Volksraad (Zgromadzenie Ludowe) używano także w latach 1910-1994 dla niższej izby parlamentu Republiki Południowej Afryki oraz dla ciał konsultacyjnych istniejących w Nowej Gwinei Holenderskiej i Holenderskich Indiach Wschodnich.

</doc>
<doc id="1681365" url="https://pl.wikipedia.org/wiki?curid=1681365" title="Adam Wiakowski-Dolina">
Adam Wiakowski-Dolina

Adam Kazimierz Wiakowski-Dolina (zm. 9 września 1932 we Lwowie) – polski nauczyciel, polonista, autor prac z historii literatury.
Był wieloletnim (od 1909) nauczycielem języka polskiego w I Gimnazjum w Tarnopolu (później im. Wincentego Pola). W rocznych sprawozdaniach tej szkoły ogłosił kilka prac z dziejów literatury polskiej: ""Lilla Weneda" wizerunkiem duszy narodowej" (1909, jednocześnie w "Księdze pamiątkowej ku uczczeniu setnej rocznicy urodzin Juliusza Słowackiego", tom III, Lwów 1909) oraz "Stanisław Trembecki na tle współczesnej epoki" (1914). Oficjalnie pozostawał zatrudniony w Tarnopolu przez dwadzieścia lat, do roku szkolnego 1929/1930, ale kilkakrotnie otrzymał dłuższe urlopy na pracę w innych miastach. W roku szkolnym 1924/1925 kierował jedną ze szkół w Radomiu. Od sierpnia 1925 do października 1928 pracował w Gimnazjum Polskim Macierzy Szkolnej w Gdańsku, gdzie zasłynął jako organizator imprez i przedstawień szkolnych; w grudniu 1926 wystawił z uczniami montaż "Ad maiora natus".
Zmarł 9 września 1932 we Lwowie po dłuższej chorobie (już w roku szkolnym 1929/1930 pozostawał na urlopie zdrowotnym, po którym nie wrócił do pracy zawodowej).

</doc>
<doc id="1681369" url="https://pl.wikipedia.org/wiki?curid=1681369" title="Dom firmy „Krusche - Ender” w Łodzi">
Dom firmy „Krusche - Ender” w Łodzi

Dom firmy „Krusche – Ender” – kamienica znajdująca się przy ul. Piotrkowskiej 143 w Łodzi.
Historia.
Kamienica została wzniesiona według projektu architekta Dawida Landego w latach 1898–1899, pierwotnie jako dwupiętrowy budynek. Powstał jako główne biuro sprzedaży dla jednej z największych pabianickich firm „Krusche &amp; Ender”.
Architektura.
Fasada jest eklektyczna z elementami renesansowymi, neogotyckimi i manierystycznymi. Na czwartej osi drugiej, trzeciej i czwartej kondygnacji ma wykusz oraz wysoki szczyt nad pierwszą i drugą osią. Początkowo kamienica była dwupiętrowa i miała jako element dekoracyjny polichromię ścienną, która była określana w łódzkiej prasie jako modernistyczna. W latach 1923–1924 została podwyższona o dwa piętra, prawdopodobnie również według projektu Dawida Landego. Podczas przebudowy zamalowano polichromię, którą odsłonięto w roku 1996 podczas renowacji budynku. Charakterystyczne są wysokie kondygnacje z zagospodarowanym poddaszem. Brama wjazdowa usytuowana jest w północnej skrajnej osi z wykuszem zwieńczonym iglicowym hełmem po prawej stronie.

</doc>
<doc id="1681370" url="https://pl.wikipedia.org/wiki?curid=1681370" title="UKZ">
UKZ

UKZ – amerykańska supergrupa rockowa utworzona w 2007 roku z inicjatywy muzyka i kompozytora Eddiego Jobsona (skrzypce, instrumenty klawiszowe) przed laty członka grupy Roxy Music. Nazwą i repertuarem nawiązuje do UK – supergrupy z lat 70., której członkiem był Jobson, a także do projektu Zinc z udziałem Jobsona.
W składzie zespołu znalazł się były muzyk grupy King Crimson Trey Gunn (warr guitar) a także wokalista Aaron Lipert oraz Alex Machacek (gitary), Marco Minnemann (perkusja) – instrumentaliści mający na swoim koncie współpracę z Terrym Bozzio – niegdyś drugim perkusistą grupy UK.
W 2009 zespół wydał swoje pierwsze EP zatytułowane "Radiation". Pierwszy koncert grupa zagrała 24 stycznia 2009 USA występując wraz z zespołem Stick Men, w którego skład wchodzą dwaj muzycy King Crimson. Kolejne koncerty grupy odbyły się w czerwcu 2009 w Japonii.
Latem 2009 specjalnie na koncerty w USA Jobson powołał do życia projekt U-Z w skład którego wchodzą członkowie UKZ oraz różni znani instrumentaliści np. Simon Phillips.
Z okazji 30. rocznicy wydania pierwszego albumu UK Jobson przygotował specjalny skład formacji U-Z z którą na trzy koncerty przyjechał w listopadzie do Polski. Poza Jobsonem skład ten tworzyli, wokalista i basista UK John Wetton, gitarzysta Greg Howe, perkusista UKZ Marco Minnemann oraz basista Tony Levin. Grupa wykonywała materiał zespołów UK oraz King Crimson. W kolejnych latach korzystając z pomocy różnych muzyków Eddie Jobson pod szyldem UZ bądź UZ Project okazjonalnie występował na całym świecie prezentując podobny repertuar. W roku 2012 na koncerty na całym świecie powróciła grupa UK (w USA jako trio z Terrym Bozzio, w Japonii na perkusji grał Marco Minnemann i Alex Machacek na gitarze w Europie zaś Gary Husband na perkusji i Alex Machacek na gitarze).
Do tej pory zespół UKZ wystąpił jedynie pięciokrotnie.
Latem 2012 Eddie Jobson zapowiedział prawdopodobny powrót działalności grupy w najbliższym czasie.

</doc>
<doc id="1681372" url="https://pl.wikipedia.org/wiki?curid=1681372" title="Midori (przeglądarka)">
Midori (przeglądarka)

Midori ( „zielony”) – przeglądarka internetowa oparta na silniku WebKit i wykorzystująca bibliotekę GTK+. Zgodnie z założeniami twórców, przeglądarka ma być szybka i wykorzystywać niewiele zasobów komputera.
Midori jest domyślną przeglądarką w środowisku graficznym Xfce.
Przeglądarka ta jest jedną z przeglądarek opartych na WebKit, która osiąga wynik 100 na 100 w teście Acid3 (podobnie jak w innych testach, wydajność nie jest jednak jeszcze zgodna z wymogami testu).

</doc>
<doc id="1681374" url="https://pl.wikipedia.org/wiki?curid=1681374" title="Hans Kalischer">
Hans Kalischer



</doc>
<doc id="1681375" url="https://pl.wikipedia.org/wiki?curid=1681375" title="Copsychus sechellarum">
Copsychus sechellarum



</doc>
<doc id="1681376" url="https://pl.wikipedia.org/wiki?curid=1681376" title="Jędrzejewo (gmina)">
Jędrzejewo (gmina)

Jędrzejewo – dawna gmina wiejska istniejąca w latach 1945–1954 w woj. poznańskim (dzisiejsze woj. wielkopolskie). Siedzibą władz gminy było Jędrzejewo.
Gmina Jędrzejewo powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu trzcianeckiego – została powierzona administracji wojewody poznańskiego, po czym z dniem 28 czerwca 1946 została przyłączona do woj. poznańskiego, wchodząc równocześnie w skład nowo utworzonego powiatu pilskiego.
Według stanu z 1 lipca 1952 gmina składała się z 5 gromad: Bukowiec, Gajewo, Jędrzejewo, Wielka Bieda i Zofiowo. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1681377" url="https://pl.wikipedia.org/wiki?curid=1681377" title="Barbora Zahlavova Strycova">
Barbora Zahlavova Strycova



</doc>
<doc id="1681378" url="https://pl.wikipedia.org/wiki?curid=1681378" title="Juan Manuel Lopez (bokser)">
Juan Manuel Lopez (bokser)



</doc>
<doc id="1681379" url="https://pl.wikipedia.org/wiki?curid=1681379" title="Mylene Jeanne Gautier">
Mylene Jeanne Gautier



</doc>
<doc id="1681380" url="https://pl.wikipedia.org/wiki?curid=1681380" title="Dzierzążno Wielkie (gmina)">
Dzierzążno Wielkie (gmina)

Dzierzążno Wielkie – dawna gmina wiejska istniejąca w latach 1945–1954 w woj. poznańskim (dzisiejsze woj. wielkopolskie). Siedzibą władz gminy było Dzierzążno Wielkie (obecna nazwa brzmi "Dzierżążno Wielkie").
Gmina Dzierżążno Wielkie powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu trzcianeckiego – została powierzona administracji wojewody poznańskiego, po czym z dniem 28 czerwca 1946 została przyłączona do woj. poznańskiego, wchodząc równocześnie w skład nowo utworzonego powiatu pilskiego.
Według stanu z 1 lipca 1952 gmina składała się z 6 gromad: Dębogóra, Dzierzążno Małe, Dzierzążno Wielkie, Gieczynek, Kocień Wielki i Żelichowo. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1681382" url="https://pl.wikipedia.org/wiki?curid=1681382" title="Gmina Dzierżążno Wielkie">
Gmina Dzierżążno Wielkie



</doc>
<doc id="1681383" url="https://pl.wikipedia.org/wiki?curid=1681383" title="Mutua Madrileña Madrid Open 2009 (mężczyźni)">
Mutua Madrileña Madrid Open 2009 (mężczyźni)

Mutua Madrileña Madrid Open 2009 – tenisowy turniej ATP rangi ATP World Tour Masters 1000 z cyklu Mutua Madrileña Madrid Open rozgrywany w dniach 11–17 maja 2009 roku w Mardycie na kortach ziemnych o puli nagród 3 700 000 euro.

</doc>
<doc id="1681384" url="https://pl.wikipedia.org/wiki?curid=1681384" title="Mohammed Al-Salhi">
Mohammed Al-Salhi

Mohammed Al-Salhi (ar. محمد الصالحي, ur. 11 maja 1986) – saudyjski lekkoatleta, średniodystansowiec.
Osiągnięcia.
Al-Salhi w 2008 reprezentował Arabię Saudyjską na igrzyskach olimpijskich w Pekinie, gdzie dotarł do półfinału biegu na 800 metrów.

</doc>
<doc id="1681385" url="https://pl.wikipedia.org/wiki?curid=1681385" title="Biała (gmina w województwie poznańskim)">
Biała (gmina w województwie poznańskim)

Biała – dawna gmina wiejska istniejąca w latach 1945–1954 w woj. poznańskim (dzisiejsze woj. wielkopolskie). Siedzibą władz gminy była Biała.
Gmina Biała powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu trzcianeckiego – została powierzona administracji wojewody poznańskiego, po czym z dniem 28 czerwca 1946 została przyłączona do woj. poznańskiego, wchodząc równocześnie w skład nowo utworzonego powiatu pilskiego.
Według stanu z 1 lipca 1952 gmina składała się z 8 gromad: Biała, Łomnica, Ługi Ujskie, Motylewo, Osiniec, Radolin, Stobno i Wapniarnia. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1681388" url="https://pl.wikipedia.org/wiki?curid=1681388" title="Półkotapczan">
Półkotapczan

Półkotapczan – mebel rozpowszechniony w Polsce głównie w latach 70 i 80 XX wieku. Przypominał budową modele meblościanek. Nie był podzielony na segmenty, jak meblościanka i był zazwyczaj od niej niższy. W dolnej części półkotapczanu znajdował tapczan, który chował się w specjalnej skrzyni. Na niej znajdowały się (w zależności od modelu) szafki, półki lub gabloty. W niektórych wersjach półkotapczan był wyposażony w półkę, rozkładaną po złożeniu tapczana, spełniającą rolę biurka, np. do pisania. Ze względu na swoją wielofunkcyjność znalazł zastosowanie w małych mieszkaniach.

</doc>
<doc id="1681391" url="https://pl.wikipedia.org/wiki?curid=1681391" title="Kuźnica Czarnkowska (gmina)">
Kuźnica Czarnkowska (gmina)

Kuźnica Czarnkowska – dawna gmina wiejska istniejąca w latach 1945–1954 w województwie poznańskim (dzisiejsze województwo wielkopolskie). Siedzibą władz gminy była Kuźnica Czarnkowska.
Gmina Kuźnica Czarnkowska powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu trzcianeckiego – została powierzona administracji wojewody poznańskiego, po czym z dniem 28 czerwca 1946 została przyłączona do woj. poznańskiego, wchodząc równocześnie w skład nowo utworzonego powiatu pilskiego.
Według stanu z 1 lipca 1952 gmina składała się z 6 gromad: Kuźnica Czarnkowska, Nowa Wieś, Radolinek, Radosiew, Rudka i Teresin. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.
Nie mylić z sąsiednią dawną gminą Kuźnica Żelichowska.

</doc>
<doc id="1681392" url="https://pl.wikipedia.org/wiki?curid=1681392" title="Ailo Gaup (pisarz)">
Ailo Gaup (pisarz)

Ailo Gaup (ur. 28 czerwca 1944 w Kautokeino, zm. 22 września 2014) – norweski pisarz i szaman, Lapończyk.
Wkrótce po narodzinach został oddany do domu dziecka, dorastał na południu Norwegii. Pracował jako dziennikarz, pisze w języku norweskim. Współtworzył założony w 1981 r. w Kautokeino tzw. Beaivváš Sámi Theatre, w którym przestawienia przygotowywane są po lapońsku.
Debiutował w 1982 tomem wierszy "Joiken og kniven", oprócz zbiorów poezji ma w swym dorobku dwie powieści oraz sztuki teatralne. Jego utwory czerpią z lapońskiej mitologii i tradycji, a także z ludowego śpiewu (joik). Pojawiają się w nich elementy magiczne (szamanizm).

</doc>
<doc id="1681393" url="https://pl.wikipedia.org/wiki?curid=1681393" title="Dagobert III">
Dagobert III

Dagobert III (ur. 699, zm. 715) – król Franków w latach 711–715.
Był synem Childeberta III i Edonne. Panował jako władca trzech królestw Frankonii: Neustrii i Austrazji, dzięki zwycięstwom, jakie odniósł Pepin z Herstalu pod Tertry w 687. Został królem Burgundii w 711, mając lat dwanaście. Realną władzę jednak posiadał majordom domu królewskiego Pepin z Herstalu, który zmarł w 714 roku. Jego śmierć spowodowała otwarty konflikt pomiędzy jego spadkobiercami i dostojnikami, którzy wybrali nowego majordoma.
Choć cała uwaga była skupiona na terenie Fryzji na obszarach południowej Galii doszło do buntów przeciwko władzy Dagoberta: Sawaryk biskup Auxerre, w 714 i 715 podporządkował sobie Orlean, Nevers, Avallon i Tonnerre; Eudes w Tuluzie czy Antenor w Prowansji byli zasadniczo niezależnymi magnatami.

</doc>
<doc id="1681394" url="https://pl.wikipedia.org/wiki?curid=1681394" title="Pomnik Obrońców Twierdzy Przemyśl w Budapeszcie">
Pomnik Obrońców Twierdzy Przemyśl w Budapeszcie

Pomnik Obrońców Twierdzy Przemyśl w Budapeszcie, węg. Przemysl emlékmű lub Przemysl – pomnik w Budapeszcie położony w II Dzielnicy niedaleko mostu Małgorzaty, na prawym brzegu Dunaju. Monument upamiętnia tysiące Węgrów poległych w trakcie pierwszego i drugiego oblężenia Przemyśla w latach 1914–1915 w okresie I wojny światowej.
Nazwa polskiego miasta Przemyśl pozostaje wciąż najbardziej rozpoznawalną polską nazwą geograficzną na Węgrzech, kojarząc się jednoznacznie z obroną Twierdzy Przemyśl w okresie I wojny światowej. Mieszkańcom Budapesztu "Przemyśl" kojarzy się przede wszystkim z pomnikiem ofiar oblężenia miasta. Obrona Przemyśla była dla Węgrów symboliczną, a zarazem najbardziej dramatyczną pod względem liczby ofiar bitwą Wielkiej Wojny.
W latach 20. XX w wśród byłych obrońców Twierdzy pojawiła się inicjatywa upamiętnienia poległych. Monument zaprojektował znany węgierski artysta-rzeźbiarz Szilárd Sződy. W 1932 roku w asyście najwyższych władz państwowych Węgier pomnik został uroczyście odsłonięty.
Na zbudowanym z białego piaskowca postumencie znajduje się spiżowy lew, który symbolizuje męstwo i poświęcenie węgierskich obrońców Przemyśla. Lew depcze wrogie proporce rosyjskie. Na czterech bokach postumentu znajduje się pozłacany napis "Przemyśl", a od strony Dunaju również daty: "1914-1915". Również od tej strony w 2000 wmurowano nową tablicę pamiątkową poświęconą żołnierzom węgierskim.
Napis na marmurowej tablicy na pomniku w polskim tłumaczeniu brzmi: "Ten pomnik został postawiony ku pamięci węgierskich rodaków bohatersko poległych w Twierdzy Przemyśl przez obywateli i przy pomocy władz stolicy. „Walczyliście jak lwy” w bramie Węgier. Niech ten czyn zostanie zapamiętany na wieki."
Przy pomniku w rocznicę odbicia twierdzy odbywają się uroczystości patriotyczne.
Wirtualna Księga Poległych Twierdzy Przemyśl 1914-1920.
Od 2022 dostępna jest ewidencja poległych, udostępniona przez udostępniająca ewidencję pochówków poległych z lat 1914-1920 na 15 cmentarzach w Przemyślu i okolicach, w tym poległych żołnierzy Wojska Polskiego z lat 1918-1920.

</doc>
<doc id="1681395" url="https://pl.wikipedia.org/wiki?curid=1681395" title="Kuźnica Żelichowska (gmina)">
Kuźnica Żelichowska (gmina)

Kuźnica Żelichowska – dawna gmina wiejska istniejąca w latach 1945–1954 w województwie poznańskim (dzisiejsze województwo wielkopolskie). Siedzibą władz gminy była Kuźnica Żelichowska.
Gmina Kuźnica Żelichowska powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu trzcianeckiego – została powierzona administracji wojewody poznańskiego, po czym z dniem 28 czerwca 1946 została przyłączona do woj. poznańskiego, wchodząc równocześnie w skład nowo utworzonego powiatu pilskiego.
Według stanu z 1 lipca 1952 gmina składała się tylko z 2 gromad: Kuźnica Żelichowska i Przesieki. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.
Nie mylić z sąsiednią dawną gminą Kuźnica Czarnkowska.

</doc>
<doc id="1681396" url="https://pl.wikipedia.org/wiki?curid=1681396" title="Niekursko (gmina)">
Niekursko (gmina)

Niekursko – dawna gmina wiejska istniejąca w latach 1945–1954 w woj. poznańskim (dzisiejsze woj. wielkopolskie). Siedzibą władz gminy było Niekursko.
Gmina Niekursko powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu trzcianeckiego – została powierzona administracji wojewody poznańskiego, po czym z dniem 28 czerwca 1946 została przyłączona do woj. poznańskiego, wchodząc równocześnie w skład nowo utworzonego powiatu pilskiego.
Według stanu z 1 lipca 1952 gmina nie była podzielona na gromady (składała się z samej wsi Niekursko). Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.
Zobacz też: gmina Kursko.

</doc>
<doc id="1681397" url="https://pl.wikipedia.org/wiki?curid=1681397" title="Gmina Krzyż">
Gmina Krzyż



</doc>
<doc id="1681405" url="https://pl.wikipedia.org/wiki?curid=1681405" title="Jan Kardas">
Jan Kardas

Jan Kardas ps. „Piotr” (ur. 1 stycznia 1921 w Rębielicach Królewskich, zm. 12 listopada 1999 w Częstochowie) – pułkownik Wojska Polskiego, jeden z założycieli Korpusu Wojska Polskiego, założyciel i do śmierci prezes Ogólnopolskiego Związku Byłych Żołnierzy Korpusu Wojska Polskiego w Częstochowie.
Życiorys.
Jan Kardas urodził się w 1921 roku w Rębielicach Królewskich, w rodzinie chłopskiej. W rodzinnej miejscowości ukończył szkołę powszechną – w roku 1934. We wrześniu 1935 wstąpił ochotniczo do 27 pułku piechoty w Częstochowie. Po napaści wojsk hitlerowskich na Polskę dzielił tragiczny los tego pułku w walkach pod Janowem, Złotym Potokiem, pod Szydłowcem, Radomiem, Puławami i Rejowicami, gdzie po ostatecznym rozbiciu pułku dostał się do niewoli. Osadzony w obozie przejściowym w Radomiu, 20 września zbiegł i szczęśliwie wrócił do domu. W 1940 roku wstąpił do ruchu konspiracyjnego ZWZ-AK. Od czerwca 1941, po złożeniu przysięgi dostał zadanie: miał przewodzić oddziałem Batalionów Chłopskich, jako komendant na terenie gminy Popów. Z tym oddziałem brał udział w licznych akcjach bojowych.
Za to, że odważnie i skutecznie walczył z Niemcami, jesienią 1943 r. została aresztowana jego matka wraz z rodziną, która została zamordowana w Auschwitz.
W wigilię Bożego Narodzenia 1944, w drodze na kolejną akcję bojową, wpadł w zasadzkę na Rynku Wieluńskim w Częstochowie. Osadzono go w więzieniu na Zawodziu. Po wkroczeniu Armii Czerwonej 16 stycznia 1945 został uwolniony i wrócił do domu. W kwietniu 1949 wraz z najbliższymi kolegami założył konspiracyjną organizację pod nazwą Korpus Wojska Polskiego, do której wstępowali młodzi entuzjaści niepodległościowi. W lutym 1950 roku nastąpiły liczne aresztowania członków tej organizacji. Wśród zatrzymanych znalazł się również Jan Kardas. W ubeckich więzieniach przeszedł gehennę przesłuchań: bito go i torturowano. W listopadzie 1951 sąd wojskowy skazał go na pięć lat ciężkiego więzienia i skierował do kamieniołomów w Strzelcach Opolskich. Schorowany i wycieńczony fizycznie, został zwolniony do domu po ponad trzech latach.
Działał społecznie w Lidze Obrony Kraju i Związku Inwalidów Wojennych. Założył Ogólnopolski Związek Byłych Żołnierzy Korpusu Wojska Polskiego i aż do śmierci pełnił w nim funkcję prezesa. Również jako prezes przez ponad siedem lat kierował Zarządem Wojewódzkim, a następnie Zarządem Okręgowym Związku Kombatantów Rzeczypospolitej Polskiej i Byłych Więźniów Politycznych w Częstochowie. Był członkiem Zarządu Głównego tego związku.
Uzyskał honorowy tytuł Weterana Walk Niepodległościowych.
Zmarł z powodu udaru mózgu 12 listopada 1999 roku w Poliklinice MSWiA w Częstochowie.
Patronat.
W 2000 roku w Rędzinach koło Częstochowy z inicjatywy dh. Anny Barwaniec i dh. Adama Szulca powstał zastęp „Ostatni Skaut”, który obrał sobie za patrona pułkownika Jana Kardasa. Rok później nastąpiło samorozwiązanie zastępu. W Gimnazjum nr 9 w Częstochowie dwóch zastępowych założyło Częstochowską Drużynę Harcerską „Tygrysy”, którą wówczas opiekowała się mgr Elżbieta Chodorowska. W 2001 r. drużyna otrzymała 25. numer. 12 listopada 2004 r. z rąk hm. Adriana Starońka – komendanta Hufca ZHP Częstochowa drużynie nadano imię pułkownika Wojska Polskiego Jana Kardasa ps. „Piotr”. Drużyna zmieniła nazwę na „Joyful”.
Harcerze aktywnie współpracowali z 44. kołem Związku Kombatantów Rzeczypospolitej Polskiej i Byłych Więźniów Politycznych w Rędzinach na czele z por. Stanisławą Gęsiarz. Drużyna utrzymywała także kontakt z żoną zmarłego, panią Czesławą Kardas. Rozkazem komendanta Hufca ZHP Częstochowa, drużynę zamknięto z powodu braku członków w 2007 r.

</doc>
<doc id="1681407" url="https://pl.wikipedia.org/wiki?curid=1681407" title="Phoenicurus auroreus">
Phoenicurus auroreus



</doc>
<doc id="1681410" url="https://pl.wikipedia.org/wiki?curid=1681410" title="Sajjad Moradi">
Sajjad Moradi

Sajjad Moradi (per. سجاد مرادی, ur. 30 marca 1983 w Lordeganie) – irański lekkoatleta, średniodystansowiec.
Osiągnięcia.
W 2008 reprezentował Iran na igrzyskach olimpijskich w Pekinie, gdzie odpadł w półfinale 800 metrów. Ostatecznie Moradi został sklasyfikowany na 11. pozycji.
Rekordy życiowe.
Moradi jest także aktualnym rekordzistą Iranu w sztafecie 4 x 400 metrów zarówno w hali (3:13,18, 2007) jak i na stadionie (3:07,87, 2010).

</doc>
<doc id="1681413" url="https://pl.wikipedia.org/wiki?curid=1681413" title="Iván Ramis">
Iván Ramis

Iván Ramis Barrios (ur. 25 października 1984 w Sa Pobla) – piłkarz hiszpański grający na pozycji środkowego obrońcy.
Kariera klubowa.
Karierę piłkarską Ramis rozpoczął w klubie RCD Mallorca. Po grze w juniorach trafił do drużyny seniorów w 2004 roku. 12 września 2004 zadebiutował w Primera División w wygranym 2:1 wyjazdowym spotkaniu z Getafe CF. W całym sezonie rozegrał 22 mecze, jednak latem 2005 roku został wypożyczony z Mallorki do drugoligowego Realu Valladolid. 28 sierpnia rozegrał dla Realu swoje pierwsze spotkanie, wygrane 1:0 na własnym stadionie z Realem Murcia. W Valladolidzie był podstawowym zawodnikiem, jednak po zakończeniu sezonu 2005/2006 wrócił do Mallorki. Zarówno w sezonie 2006/2007, jak i 2007/2008 pełnił rolę rezerwowego obrońcy, a w sezonie 2008/2009 walczy o miejsce w składzie z Davidem Navarro oraz Portugalczykiem Nunesem.
2 sierpnia 2012 roku podpisał trzyletni kontrakt z Wigan Athletic.
29 stycznia 2015 roku przeniósł się do Levante UD.
Kariera reprezentacyjna.
W 2003 roku Ramis wystąpił we 2 meczach reprezentacji Hiszpanii U-19, a w 2004 roku zagrał w spotkaniach w reprezentacji Hiszpanii U-21.

</doc>
<doc id="1681414" url="https://pl.wikipedia.org/wiki?curid=1681414" title="Ivan Ramis">
Ivan Ramis



</doc>
<doc id="1681416" url="https://pl.wikipedia.org/wiki?curid=1681416" title="Dzwonkówka tarczowata">
Dzwonkówka tarczowata

Dzwonkówka tarczowata ("Entoloma clypeatum" (L.) P. Kumm.) – gatunek grzybów z rodziny dzwonkówkowatych ("Entolomataceae").
Systematyka i nazewnictwo.
Pozycja w klasyfikacji według Index Fungorum: "Entoloma, Entolomataceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1753 r. Karol Linneusz nadając mu nazwę "Agaricus clypeatus". Obecną, uznaną przez Index Fungorum nazwę nadał mu w 1871 r. P. Kumm., przenosząc go do rodzaju "Entoloma". Synonimów naukowych ma ponad 20. Niektóre z nich:
Nazwę polską nadał Władysław Wojewoda w 2003 r. W polskim piśmiennictwie mykologicznym gatunek ten opisywany był też jako wieruszka tarczowata.
Morfologia.
Średnica 6–12 cm, kształt początkowo półkolisty, później rozpostarty, ze stożkowatym garbkiem. Brzeg początkowo podwinięty, później powyginany. Jest higrofaniczny. Ma barwę od białawej (w stanie suchym) do ciemnobrunatnej w stanie wilgotnym. W suchym stanie ma powierzchnię jedwabisto błyszcząca, w czasie suszy łuskowato pęka.
Szerokie, przyrośnięte zatokowato do trzonu. U młodych okazów są białe, potem różowe, u starszych owocników brązowoczerwone. Często mają nierówne, faliste ostrza, a przy trzonie są zaokrąglone. Są średnio gęste, mają szerokość do 15 mm, liczba blaszek (L) wynosi 40-80, liczba międzyblaszek 1-7. 
Wysokość 8-13 cm, grubość do 1 cm, maczugowaty. Powierzchnia biaława, prążkowana, pokryta długimi szarobrązowymi włókienkami.
Biały, niezmieniający barwy po uszkodzeniu. Smak łagodny, zapach zjełczały.
Wysyp zarodników różowy. Zarodniki wielokątne, szeroko elipsoidalne, o rozmiarach (8,5–) 9,0–1 1,5 × (7.5–) 8,0–9,0 (–10,0) μm. Podstawki o rozmiarach (25–) 30–55 × 10–20 μm, 4–zarodnikowe, ze sprzążkami. Cystyd brak. Strzępki w skórce są cylindryczne, mają grubość 2–7 μm, sprzążki mają grubość do 12 μm. Sprzążki występują licznie we wszystkich strzępkach. Strzępki skórki są wewnątrzkomórkowo brązowo pigmentowane.
Występowanie i siedlisko.
Dzwonkówka tarczowata występuje w Ameryce Północnej, Europie oraz w Japonii. W Polsce jest pospolita. W piśmiennictwie naukowym podano wiele jej stanowisk. Nowe stanowiska podaje internetowy atlas grzybów
Owocniki wytwarza wiosną (od maja do czerwca) oraz późną jesienią (od września do października). Rośnie na ziemi pod drzewami z rodziny różowatych (głóg, jabłoń, śliwa, grusza). Można ją spotkać w ogrodach, parkach, także na pastwiskach, łąkach, przy drogach. Czasami występuje gromadnie.
Znaczenie.
Grzyb mikoryzowy. Jest grzybem jadalnym, jednak nie zaleca się jego zbierania, gdyż łatwo może być pomylony z podobnymi, ale trującymi gatunkami dzwonkówek.
Gatunki podobne.
Jest wiele podobnych gatunków dzwonkówek. Pewne rozpoznanie często możliwe jest tylko poprzez analizę ich zarodników pod mikroskopem. Podobne są m.in.:

</doc>
<doc id="1681417" url="https://pl.wikipedia.org/wiki?curid=1681417" title="Entoloma clypeatum">
Entoloma clypeatum



</doc>
<doc id="1681419" url="https://pl.wikipedia.org/wiki?curid=1681419" title="Jan Kohout">
Jan Kohout

Jan Kohout (ur. 29 marca 1961 w Pilźnie) – czeski polityk, urzędnik państwowy i dyplomata. W latach 2009–2010 wicepremier i minister spraw zagranicznych, od 2013 do 2014 ponownie minister spraw zagranicznych.
Życiorys.
Jan Kohout w 1984 ukończył filozofię na Uniwersytecie Karola w Pradze, po czym przez rok odbywał służbę wojskową. Od 1985 do 1990 pracował jako badacz naukowy w Instytucie Stosunków Międzynarodowych w Pradze. W latach 1986–1989 należał do Komunistycznej Partii Czechosłowacji.
Po aksamitnej rewolucji w Czechach wstąpił do służb dyplomatycznych i rozpoczął pracę w Ministerstwie Spraw Zagranicznych. W latach 1990–1992 był urzędnikiem w Departamencie Organizacji Międzynarodowych MSZ. Od 1993 do 1995 zajmował stanowisko dyrektora Departamentu ds. ONZ w tym resorcie. W 1995 wstąpił do Czeskiej Partii Socjaldemokratycznej. Od tegoż roku do 2000 był wiceszefem Stałem Misji Republiki Czeskiej przy ONZ i OBWE w Wiedniu. Od 2000 do 2001 pełnił funkcję wicedyrektora Departamentu ds. Unii Europejskiej i Europy Zachodniej w MSZ. Od 19 maja 2004 do 2 stycznia 2008 zajmował stanowisko stałego przedstawiciela Republiki Czeskiej przy UE. W 2005 po upadku rządu Stanislava Grossa był wymieniany jako kandydat socjaldemokratów na urząd premiera, ostatecznie jednak nominację na tę funkcję uzyskał Jiří Paroubek.
8 maja 2009 Jan Kohout objął funkcję wicepremiera i ministra spraw zagranicznych w gabinecie premiera Jana Fischera i pełnił ją do zaprzysiężenia kolejnego rządu, tj. do 13 lipca 2010. Zajął się następnie prowadzeniem własnej działalności gospodarczej, a także działalnością doradczą. Był prezesem czesko-chińskiej izby gospodarczej. 10 lipca 2013 po raz drugi stanął na czele MSZ, obejmując kierownictwo resortu w technicznym rządzie, na czele którego stanął Jiří Rusnok. Zakończył urzędowanie 29 stycznia 2014.
W 2019 związał się z ugrupowaniem Trikolóra.
Życie prywatne.
Jan Kohout jest rozwiedziony, ma syna i córkę.

</doc>
<doc id="1681420" url="https://pl.wikipedia.org/wiki?curid=1681420" title="Lista porostów objętych ochroną prawną w Polsce (przed 2014 r.)">
Lista porostów objętych ochroną prawną w Polsce (przed 2014 r.)

Porosty objęte ochroną prawną w Polsce – grupa taksonów w randze gatunków wskazanych wprost lub określonych zbiorowo, jako wszystkie gatunki z danego rodzaju dziko występujące w Polsce, poddane prawnej ochronie na mocy Rozporządzenia Ministra Środowiska z dnia 9 lipca 2004 r. w sprawie gatunków dziko występujących grzybów objętych ochroną (Dz. U. Nr 168, poz. 1765). Lista jest już nieaktualna. Od 16 października 2014 r. obowiązuje nowa lista chronionych gatunków porostów.

</doc>
<doc id="1681421" url="https://pl.wikipedia.org/wiki?curid=1681421" title="Thérèse Schwartze">
Thérèse Schwartze

Thérèse Schwartze (ur. 20 grudnia 1852 w Amsterdamie, zm. 23 grudnia 1918 tamże) − holenderska portrecistka.
Thérèse była córką Johana Georga Schwartze, u którego rozpoczęła naukę malarstwa, następnie przez rok studiowała u Gabriela von Maxa i Franza von Lenbacha w Monachium. W 1879 wyjechała do Paryża w celu kontynuacji nauki pod kierunkiem Jean-Jacques'a Hennera.
Jest jedną z niewielu kobiet, które zaproszono do wystawiania swych praz w Galerii Uffizi we Florencji.

</doc>
<doc id="1681422" url="https://pl.wikipedia.org/wiki?curid=1681422" title="Oenanthe oenanthe">
Oenanthe oenanthe



</doc>
<doc id="1681423" url="https://pl.wikipedia.org/wiki?curid=1681423" title="Aglaophyton">
Aglaophyton



</doc>
<doc id="1681425" url="https://pl.wikipedia.org/wiki?curid=1681425" title="Nagroda Brytyjskiej Akademii Filmowej dla najlepszego aktora drugoplanowego">
Nagroda Brytyjskiej Akademii Filmowej dla najlepszego aktora drugoplanowego

Nagroda BAFTA dla najlepszego aktora drugoplanowego przyznawana jest od 1968 roku.

</doc>
<doc id="1681431" url="https://pl.wikipedia.org/wiki?curid=1681431" title="Monticola saxatilis">
Monticola saxatilis



</doc>
<doc id="1681433" url="https://pl.wikipedia.org/wiki?curid=1681433" title="Radbruch (gmina)">
Radbruch (gmina)

Radbruch – gmina położona w niemieckim kraju związkowym Dolna Saksonia, w powiecie Lüneburg. Należy do gminy zbiorowej Samtgemeinde Bardowick.
Położenie geograficzne.
Radbruch leży ok. 12 km na północny zachód od Lüneburga i 8 km na południowy wschód od Winsen (Luhe). Od wschodu sąsiaduje z gminą Bardowick, od południa z gminą Mechtersen, od południowego zachodu z gminą Vierhöfen z gminy zbiorowej Salzhausen z powiatu Harburg, od zachodu i północy z miastem powiatowym Winsen (Luhe).
Teren gminy otoczony jest lasami leżącymi na północ od Pustaci Lüneburskiej. Przez gminę płynie kilka strumieni takie, jak "Roddau", "Hausbach" i "Düsternhopenbach", które jako "Roddau" wpadają do Ilmenau z lewej strony na wysokości ujścia rzeki Neetze po przeciwległej stronie. We wschodniej części gminy znajdują się mokradła z dużą liczbą kanałów melioracyjnych.
Historia.
Najstarsza wzmianka dotycząca Radbruchu znajduje się w kronice "Memorabilia Historiae Luneburgicae" i pochodzi z 1269. Pojawiający się tam "Radebrokii"jest nazwiskiem rodziny rycerskiej, która tu się osiedliła. Siedziba rodziny Radbruchów była prawdopodobnie na początku XV wieku umocniona. W XVI wieku Radbruch został siedzibą wójta podlegającego wójtowi z Bardowicku. Wójt tworzył administrację posiadłości Welfów na tym terenie.
Transport.
Radbruch znajduje się blisko autostrady A250 (ok. 1 km), ale do najbliższego węzła Winsen-Ost jest 6 km.

</doc>
<doc id="1681436" url="https://pl.wikipedia.org/wiki?curid=1681436" title="Monticola solitarius">
Monticola solitarius



</doc>
<doc id="1681437" url="https://pl.wikipedia.org/wiki?curid=1681437" title="Alet">
Alet

Alet – rzeka we Francji o długości 20 kilometrów, prawy dopływy Salat. Źródło rzeki znajduje się w departamencie Ariège w Pirenejach.
Alet znajduje się w dorzeczu rzeki Garonna. Łączna powierzchnia dorzecza wynosi 90 km².
Miasta, przez które przepływa rzeka.
Rzeka wpływa do Salat w okolicach miejscowości Seix. Średni roczny przepływ wynosi 4 m³/s.

</doc>
<doc id="1681438" url="https://pl.wikipedia.org/wiki?curid=1681438" title="Wiaczesław Kyryłenko">
Wiaczesław Kyryłenko



</doc>
<doc id="1681439" url="https://pl.wikipedia.org/wiki?curid=1681439" title="Yassine Bensghir">
Yassine Bensghir

Yassine Bensghir (ur. 3 stycznia 1983 w Rabacie) – marokański lekkoatleta, średniodystansowiec.

</doc>
<doc id="1681442" url="https://pl.wikipedia.org/wiki?curid=1681442" title="Prva HNL 2007-08">
Prva HNL 2007-08



</doc>
<doc id="1681443" url="https://pl.wikipedia.org/wiki?curid=1681443" title="Dżuma Justyniana">
Dżuma Justyniana

Dżuma Justyniana – epidemia, która dotknęła Cesarstwo Wschodniorzymskie (Bizantyjskie) w tym jego stolicę Konstantynopol, i inne krainy, takie jak Galia, Wyspy Brytyjskie czy Persja. Za jej początek przyjmuje się rok 541 n.e., a jej obecność i nawracające fale były notowane w różnych regionach do połowy VIII w. n.e. Przyczyną epidemii była najpewniej dżuma dymienicza, która najprawdopodobniej wywołała również czarną śmierć w XIV wieku. Jej nazwa pochodzi od cesarza Justyniana, na którego rządy przypadł wybuch pierwszej fali pandemii, i który sam zapadł na tę chorobę. Jest klasyfikowana jako jedna z trzech wielkich pandemii dżumy w dziejach ludzkości.
Źródła.
Głównym źródłem wiedzy na temat pandemii jest historyk Prokopiusz z Cezarei, który Dżumie Justyniana poświęcił 22 i 23 rozdział II księgi "Wojen z Persam"i. Prokopiusz był bezpośrednim świadkiem pierwszej fali zarazy szalejącej w Konstantynopolu. Innymi autorami piszącymi o zarazie są Ewagriusz Scholastyk oraz Jan z Efezu. Ewagriusz, który chorował podczas zarazy w wieku dziecięcym, pisał z perspektywy czasu, był za to bezpośrednim świadkiem kolejnych fal pandemii. Z kolei relacja Jana z Efezu nie zachowała się, poza fragmentami zawartymi w "Kronice Zuquin" pióra Pseudo-Dionizego z Tel Mahre. Inne, skromniejsze relacje i opisy, znaleźć można u autorów takich jak Teofanes Wyznawca, Malasas, Jakub z Edessy, czy Koryppus . Ponadto informacje o pandemii przekazują "Kronika Seert" i "Kronika do 1234 roku". Źródłem wiedzy na temat przebiegu drugiej fali zarazy jest Agatiasz, historyk cesarstwa, kontynuator dzieła Justyniana. Informacje o zarazie w Galii znajdują się w "Gesta Francorum" Grzegorza z Tours, a Paweł Diakon pisze o epidemii w Italii w latach 60. 
Rozwój pandemii.
Łącznie w okresie od 541 do 750 wyróżnić można nawet 18 fal zarazy, spośród których pierwsza pozostaje najbardziej śmiercionośną i znaną. Za czasów Justyniana miały miejsce dwie fale: pierwsza w latach 541-544 i druga w roku 558.
Pierwsze ogniska zarazy pojawiły się w Etiopii bądź w Egipcie i postępowały na północ, aż dotarły do Konstantynopola. Miasto sprowadzało duże ilości zbóż, głównie z Egiptu i właśnie tą drogą mogły dotrzeć pierwsze źródła zakażenia wraz ze szczurami i pchłami, żyjącymi w miejskich spichlerzach. Ludność Konstantynopola, jak i całej Europy, mogła być wówczas bardziej podatna na choroby po okresie głodu związanym z występującymi kilka lat wcześniej zmianami klimatycznymi lat 535–536. Niedobór zboża wynikający z klęski żywiołowej o szerokim zasięgu mógł też odbić się na populacji szczurów, zwiększając w konsekwencji migracje pcheł; przypuszczenia te, trudne do weryfikacji, podawane są w wątpliwość. Pierwszym miastem zajętym przez zarazę był więc egipski port Peluzjum, następnie zaś dżuma rozprzestrzeniła się na Palestynę, Konstantynopol, północną Afrykę, Azję Mniejszą i inne prowincje. Gęsta sieć handlowa imperium, ruch pielgrzymkowy, zgromadzenia wojsk w ramach kampanii przeciwko Gotom, sprzyjały szybkiemu rozprzestrzenianiu się choroby.
Pierwsza fala w Konstantynopolu trwała około cztery miesiące. Wiadomo skądinąd, że choroba dotarła również do Persji (gdzie zachorował sam szach) i do Galii, Germanii ponadto na Wyspy Brytyjskie i tereny dzisiejszej zachodniej Polski. Silnie poświadczone źródłowo są zwłaszcza wybuchy zarazy na obszarach silnie zaludnionych, na przykład w Rzymie w 543-544 i szerzej w Italii w latach 60. VI w. Znacznie przy tym ostrzejszy przebieg miała dżuma w ośrodkach miejskich niż na wsi.
Jakkolwiek niemożliwa jest dokładna rekonstrukcja zasięgu konkretnych fal zarazy, to wiadomo, że wielokrotnie nawiedzała ona wszystkie rejony cesarstwa i okolic; o globalności zarazy świadczy, że niezależnie od siebie piszą o niej kronikarze i historycy z różnych regionów i kręgów kulturowych. Pierwsza fala pandemii zdaje się być najbardziej śmiercionośną.
Objawy i identyfikacja choroby.
Identyfikacja choroby.
W źródłach z epoki nie sposób odnaleźć nazwy choroby odpowiedzialnej za wybuch pandemii. Jako że wśród ówczesnych historyków nie było zwyczaju określania i klasyfikacji jednostek chorobowych, Dżuma Justyniana najczęściej przywoływana jest po prostu jako greckie "loimos" bądź "thanatikon", co stanowi równoznaczność łacińskiego "pestis", czyli "choroba". 
Za jednostkę chorobową odpowiedzialną za pandemię z dużą dozą prawdopodobieństwa uznaje się dżumę. Jej główny nosiciel to pchły, zwłaszcza pchła szczura ("xennopsylla cheopsis"), żerująca na osobnikach szczura śniadego ("rattus rattus"). W drugiej połowie XX wieku badacze wysunęli pewne wątpliwości co do identyfikacji Dżumy Justyniana z dżumą. Sygnalizowano pewne problemy, jak np. poświadczone występowanie zarazy na wyspach brytyjskich, gdzie nie notowano pojawienia się szczura śniadego. Ponadto zwracano na brak źródeł mówiących o charakterystycznym pomorze szczurów towarzyszącym epidemie dżumy. Badania archeologiczne z XX wieku i towarzysząca im później rekonstrukcja DNA pozwoliły na odnalezienie pozostałości bakterii "Yersinia pestis" w szczątkach ofiar pandemii, co wzmacnia argument za dżumą dymieniczą. Niewykluczone, że pandemię spowodowało kilka jednoczesnych rodzajów choroby, np. dżuma dymieniczna i jej odmiana posocznicowa wraz z odmianą płucną, przenoszoną kropelkowo. Do mniej popularnych wśród naukowców możliwości zalicza się tyfus bądź gorączkę krwotoczną. 
Objawy w źródłach z epoki.
Zarówno Prokopiusz, jak i inni pisarze, sporo miejsca poświęcają opisowi objawów towarzyszących chorobie. Do wymienianych przypadłości zaliczano wysoką gorączkę, halucynacje, przekrwienie oczu, opuchliznę, biegunkę, wreszcie charakterystyczne guzy, dymienice. Zwracano uwagę na powszechne u chorych obłęd, wycieńczenie, halucynacje, śpiączkę i ogólne odrętwienie. W niektórych przypadkach pojawiały się wrzody i wybroczyny. Zgodnie z relacjami śmierć chorych następowała szybko, natychmiast bądź po kilku dniach. Jan z Efezu zauważał, że ci, którzy przeżyli, częstokroć miewali później problemy z mówieniem i chodzeniem; może to oznaczać, że przypadłość powodowała u chorego udar
Pisarze zwracali uwagę na nieprzewidywalność choroby, która objawiała się tym, że pacjenci uznawani powszechnie za śmiertelnie chorych odzyskiwali często zdrowie. Z kolei "wielu takich, co do których utrzymywali, że przeżyją, miało zginąć niemal od razu". Ewagriusz Scholastyk opisywał w swojej relacji odmienne reakcje organizmów na chorobę; informował choćby o "osobach, które przebywając z chorymi, dotykając ich i dotykając zmarłych, same nie chorowały, ale zarażały inne osoby", co można uznać za świadectwo bezobjawowego nosicielstwa. Z kolei Prokopiusz zauważył zjawisko nabywania odporności przez ozdrowieńców, opisując, że kolejne nawroty choroby rzadziej atakowały tych, którzy w niedawnym czasie przeszli już dżumę i zdołali ją przeżyć.
Reakcje i próby walki z pandemią.
Z uwagi na brak kluczowych odkryć w zakresie mikrobiologii, mieszkańcy cesarstwa zmuszeni byli doszukiwać się przyczyn zarazy bądź to w niedoskonałych ustaleniach ówczesnych lekarzy, bądź też w sferze religii, astrologii czy magii. W pierwszym wypadku za przyczynę przypadłości uznawano miazmaty, szeroko rozumiane zepsute powietrze, czy też zakłócenia żywiołów W drugim przypadku przyczyną nieszczęść mogły być układ planet, klątwa tudzież kara boża. Poza unikaniem zarażonych i izolacją ich, uciekano się więc głównie do religijności i proszono o wstawiennictwo świętych bądź bogów, kupowano i noszono przy sobie magiczne amulety, a w sferze doraźnej usiłowano przełamać złe powietrze olejkami, zapachami czy kadzidłami. Nieefektywność tych zabiegów prowadziła do wzrostu niepokojów społecznych:
W relacjach historyków wielokrotnie powtarza się klisza opisująca sterty ciał zmarłych na zarazę, które z braku czasu i ludzi zalegają niepochowane na ulicach. Na czas pandemii zrezygnowano z uroczystych pochówków. Justynian wprowadził ponadto doraźne przepisy mające regulować kwestię grzebania zmarłych, Powołał specjalny urząd do spraw pochówków, a na jego czele postawił poddanego o imieniu Teodor. Teodor nakazał kopać masowe groby w okolicach miasta, a z czasem, kiedy i w nich zabrakło miejsca, zwłoki upychano masowo w specjalnie dostosowanych do tego wieżach obronnych w twierdzy Sykaj; trupy ładowano również na statki, które następnie puszczano z prądem.
Cesarz, który sam zaraził się dżumą, ale wkrótce wyzdrowiał, wprowadził także prawodawstwo dotyczące regulacji cen, zakazując windowania kosztów towarów i usług powyżej tych sprzed pandemii. Wprowadzono też zmiany prawne, aby sprawniej uporać się z zalewem spraw spadkowych, będących rezultatem licznych zgonów. Stan pandemii doprowadził do czasowego pogodzenia się ze sobą zwaśnionych fakcji cyrkowych, których przedstawiciele wspólnie zajmowali się grzebaniem zmarłych. Zgodnie z relacją Jana z Efezu, niekiedy za winnych zarazy uznawano chrześcijan, zwłaszcza duchownych, co rodziło tumulty i bójki uliczne.
Justynian I próbował walczyć z rozpowszechniającą się epidemią odwołując się do wiary — założył wówczas kościół pod wezwaniem św. Kosmy i Damiana (patronów medycyny). Prokopiusz z Cezarei był zdania, że to właśnie cesarz i jego małżonka są źródłem zarazy. Uważał, że epidemia jest skutkiem złych rządów Justyniana, który miał być winny upadku narodu rzymskiego.
Śmiertelność.
Dokładna liczba zmarłych pozostaje nieustalona. Szacuje się, że wskutek dżumy Justyniana zmarło nawet 100 milionów ludzi na całym świecie. Prokopiusz z Cezarei odnotował, że w szczytowym okresie zaraza zabijała 10000 mieszkańców Konstantynopola dziennie, chociaż dokładność tej liczby jest podawana w wątpliwość, tak jak jego wzmianki o wyginięciu "prawie całej" ludzkości. Niektórzy historycy, m.in. Josiah C. Russell (1958), sugerowali, że w latach 541–700 zmarło od 50 do 60% ludności Europy, w tym 20-25% ludności w pierwszej fali. Wśród historyków bazujących na źródłach piśmienniczych z epoki panowało przekonanie, że na skutek epidemii zmarło od 25% do 50% populacji, czyli do 50, a nawet 100 mln ludzi, jednak prowadzone w XXI w. badania zawartości pyłku w rdzeniach pobranych z dna jezior i terenów podmokłych wykazały, że straty ludzkie w basenie śródziemnomorskim plasowały się na poziomie kilkunastu procent, co nie wyklucza, że mogły istnieć także bardziej śmiertelne lokalne ogniska chorobowe. Według jeszcze innych obliczeń demografów, tyczących się tylko cesarstwa, Bizancjum w roku 540 liczyło ok. 26 mln mieszkańców, zaś w 565 było to już jedynie 19,5 mln, co stanowi wynik zarówno pandemii, jak i innych kryzysów.
Po 750 r. większe epidemie dżumy nie występowały w Europie, aż do pojawienia się czarnej śmierci w XIV wieku.
Skutki zarazy.
Stan pandemii doprowadził do gwałtownego upadku handlu i skokowego wzrostu inflacji. Tymczasowy kryzys dostaw stał się powodem klęski głodu w dużych ośrodkach miejskich, zwłaszcza, że w wyniku zarazy zdychały także zwierzęta domowe oraz dzikie. Pandemia poskutkowała czasowym stanem zachwiania społecznego. Zdarzały się przypadki szabrownictwa i rozbojów. Wyludnienie mogło częściowo wpłynąć na osłabienie militarne cesarstwa, czego dowodzić mogą późniejsze ekspansje: Słowian na Bałkany, Arabów w basenie Morza Śródziemnego, Persów na wschodzie. Z pewnością brak siły ludzkiej przyspieszył proces barbaryzacji wojska bizantyjskiego. Dodatkowo zaobserwowano u części społeczeństwa spadek religijności. 
Justynian wydał w owym okresie ogromne ilości pieniędzy na wojny z Wandalami w północnej Afryce oraz z Ostrogotami w Italii. Ofiarował również znaczące sumy na budowę kościołów (m.in. Hagia Sophia). Przy tych wydatkach wpływ zarazy na przychody z podatków miał katastrofalne skutki. Toteż kryzysowi towarzyszył wzrost obciążeń fiskalnych wprowadzanych przez Justyniana; jego postawę wobec klęski zarazy krytykuje, tradycyjnie doń uprzedzony, Prokopiusz, kwitując, że cesarz "uczynił więcej złego niż zaraza".
Zdaniem niektórych badaczy przekazy opisujące dżumę noszą znamiona przesady; wynikać to ma ze skłonności pisarzy z epoki do wyolbrzymień i popadania w klisze podpatrzone u innych autorów. Z drugiej strony źródła w sposób konsekwentny i niezależny podkreślają wyjątkową surowość zarazy i ogrom jej skutków, uznając ją za klęskę bez precedensu w historii.

</doc>
<doc id="1681444" url="https://pl.wikipedia.org/wiki?curid=1681444" title="Eredivisie 2006/2007">
Eredivisie 2006/2007



</doc>
<doc id="1681446" url="https://pl.wikipedia.org/wiki?curid=1681446" title="Gra sportowa">
Gra sportowa



</doc>
<doc id="1681448" url="https://pl.wikipedia.org/wiki?curid=1681448" title="Eredivisie 2007/2008">
Eredivisie 2007/2008



</doc>
<doc id="1681449" url="https://pl.wikipedia.org/wiki?curid=1681449" title="Linia kolejowa nr 137">
Linia kolejowa nr 137

Linia kolejowa nr 137 Katowice – Legnica – pierwszorzędna (na odcinku do km 64,162 magistralna), częściowo zelektryfikowana, jedno- i dwutorowa linia kolejowa o znaczeniu państwowym w południowej Polsce, łącząca Katowice z Legnicą przez Gliwice, Kędzierzyn-Koźle, Prudnik, Nysę, Świdnicę i Strzegom. Linia położona jest w granicach województw śląskiego, opolskiego i dolnośląskiego na obszarze działania PKP PLK Zakładów Linii Kolejowych w Sosnowcu, Tarnowskich Górach, Opolu, Wałbrzychu i Wrocławiu. Ze względu na położenie traktu wzdłuż łańcucha górskiego Sudetów (od Prudnika do Legnicy), linia nazywana jest magistralą podsudecką.
Linia nr 137 była budowana i otwierana fragmentami w latach 1844–1876. Linia ta zapewniała połączenie uprzemysłowionych miast Przedgórza Sudeckiego z kopalniami Górnego Śląska. Do czasu upaństwowienia kolei, linia należała w całości do spółki Kolej Górnośląska. Od początku swojego istnienia zaliczana była do linii pierwszorzędnych o najważniejszym znaczeniu państwowym. W 1957 rozpoczęto jej elektryfikację.
Na trasie znajduje się wiele ciekawych miejsc, m.in. znacznie nachylony odcinek w okolicach Radzikowic, Muzeum Przemysłu i Kolejnictwa na Śląsku w Jaworzynie Śląskiej czy Sowiogórskie Muzeum Techniki w Dzierżoniowie.
Przebieg.
Linia rozpoczyna się na stacji kolejowej Katowice – końcowym punkcie linii nr 1 Warszawa Zachodnia – Katowice i linii nr 138 Oświęcim – Katowice oraz początkowym punkcie linii nr 139 Katowice – Zwardoń. Biegnie w kierunku zachodnim, przez stacje Chorzów Batory, Świętochłowice, Rudę Śląską i Zabrze do Gliwic. Stamtąd dalej przez Gliwice Łabędy do Kędzierzyna-Koźla, gdzie początek ma linia nr 136 Kędzierzyn-Koźle – Opole Groszowice. Trasa prowadzi dalej na zachód przez Kędzierzyn-Koźle Zachodnie, Głogówek i Racławice Śląskie do Prudnika, gdzie kończy się linia nr 306 Krapkowice – Prudnik. Następnie biegnie przez Nowy Świętów, Nysę, Otmuchów, Paczków do Kamieńca Ząbkowickiego, gdzie krzyżuje się z linią nr 276 Wrocław Główny – Międzylesie. Stąd biegnie na północ przez Ząbkowice Śląskie, Piławę Górną, Dzierżoniów Śląski, Świdnicę Miasto, Jaworzynę Śląską, gdzie krzyżuje się z linią nr 274 Wrocław Świebodzki–Zgorzelec, Strzegom i Jawor. Kończy się na stacji Legnica, gdzie łączy się m.in. z linią nr 275 Wrocław Muchobór – Gubinek.
Linia 137 przebiega przez powiaty: Katowice, Chorzów, Świętochłowice, Ruda Śląska, Zabrze, Gliwice, gliwicki, kędzierzyńsko-kozielski, prudnicki, nyski, ząbkowicki, dzierżoniowski, świdnicki, jaworski, Legnica. Przecina się z autostradami A1 i A4, drogami krajowymi: 3, 5, 8, 35, 40, 41, 45, 46, 78, 88, 94, oraz drogami wojewódzkimi: 365, 374, 379, 382, 383, 384, 385, 395, 407, 416, 417, 423, 901, 902, 921, 925. Biegnie nad rzekami: Bytomka, Kłodnica, Odra, Osobłoga, Prudnik, Nysa Kłodzka, Bystrzyca, Strzegomka, Kaczawa.
Linia podzielona jest na 16 odcinków:
Historia.
Pierwszy odcinek dzisiejszej linii Katowice – Legnica, prowadzący z Jaworzyny Śląskiej do Świdnicy, został oddany do użytku 21 lipca 1844 przez Kolej Wrocławsko-Świdnicko-Świebodzicką jako odgałęzienie uruchomionej w 1843 linii Wrocław Świebodzki – Świebodzice. 2 listopada 1845 Kolej Górnośląska otworzyła pierwszy wschodni odcinek dzisiejszej trasy Kędzierzyn – Gliwice, jako kontynuację trasy Opole – Kędzierzyn. 15 listopada 1845 przedłużono linię na wschód – do Świętochłowic, a 3 października 1846 do Katowic. Na zachodzie trasa została przedłużona 24 listopada 1855 do Dzierżoniowa i 16 grudnia 1856 do Legnicy. 1 listopada 1858 przedłużono ją w kierunku południowym do Ząbkowic Śląskich. 1 kwietnia 1874 Kolej Górnośląska otworzyła przedłużenie do Kamieńca Ząbkowickiego, a 28 grudnia 1874 do Goświnowic.
W listopadzie 1875 uruchomiono linię Nysa – Nowy Świętów – Głuchołazy, która obecnie jest częścią kolei Katowice – Legnica tylko do Nowego Świętowa. Nysa i Goświnowice zostały połączone 12 czerwca 1876, jednocześnie otwarto odnogę linii Nysa – Głuchołazy z Nowego Świętowa do Prudnika. Następnie, 15 sierpnia 1876 oddano do użytku kontynuację z Prudnika do Racławic Śląskich. W tym samym roku połączono Racławice Śląskie z Kędzierzynem. Trasa została upaństwowiona i na niektórych odcinkach rozbudowana do dwutorowej.
Od 1922 roku, po plebiscycie na Górnym Śląsku, wschodnia końcówka linii znajdowała się w granicach Polski, natomiast jej reszta (na zachód od Chorzowa) pozostała w Republice Weimarskiej. Po zakończeniu II wojny światowej cała linia przypadła Polsce. W 1957 rozpoczęto elektryfikację, lecz proces ten zatrzymał się na odcinku Katowice – Kędzierzyn-Koźle. Odcinek w okolicach Nowej Wsi Legnickiej był również zelektryfikowany, ale sieć trakcyjna została zdemontowana ze względu na pobliskie lotnisko.
2 lipca 1945 w okolicy Polskiego Świętowa doszło do pierwszej katastrofy kolejowej w powojennej Polsce. Na pociąg przesiedleńców z Kresów Wschodnich jadących z Kędzierzyna przez Prudnik do Nysy najechał pociąg towarowy jadący z Nysy. Istnieją hipotezy, iż był to sabotaż lub pomyłka żołnierzy sowieckich, którzy wówczas kierowali transportem kolejowym w Polsce.
3 lutego 1985 pomiędzy Dytmarowem i Prudnikiem doszło do zderzenia parowozu Pt47 z ciągnikiem RSP Jasiona. 2 osoby zginęły na miejscu, a 1 osoba została ciężko ranna (mężczyzna trafił w śpiączkę, zmarł kilka lat później). Wypadek spowodowany był błędem dróżnika na przejeździe koło Dytmarowa, który mimo wiedzy o zbliżającym się pociągu, na prośbę pasażerów ciągnika podniósł rogatki, by mogli przejechać. Przez śnieżycę maszynista nie widział ciągnika. Skład zatrzymał się dopiero w Prudniku, gdzie na przedzie lokomotywy zauważono krew i torbę z ubraniami, która przyczepiła się do maszyny po uderzeniu.
W 2008 na odcinku Nysa – Kamieniec Ząbkowicki zawieszono sezonowy ruch pasażerski, który został następnie wznowiony 28 kwietnia 2018 roku. Pociągi kursują w soboty i niedziele przez cały rok.
Dzięki kilku inwestycjom przywrócono prędkość maksymalną niektórych odcinków do 100 km/h:
Ruch pociągów.
Linia została zakwalifikowana przez Biuro Eksploatacji spółki PKP Polskie Linie Kolejowe jako „linia o priorytecie towarowym”.

</doc>
<doc id="1681456" url="https://pl.wikipedia.org/wiki?curid=1681456" title="Dimitrios Golemis">
Dimitrios Golemis

Dimitrios "(lub Demetrius)" P. Golemis (gr. Δημήτριος Γολέμης; ur. 15 listopada 1874 w Leukadzie, zm. 1 stycznia 1941) – grecki biegacz średniodystansowy, uczestnik i medalista I Nowożytnych Igrzysk Olimpijskich.
6 kwietnia Golemis wystartował w biegu eliminacyjnym na dystansie 800 metrów, jego przeciwnikami byli dwaj Francuzi (Lermusiaux i de la Nézière) oraz dwaj rodacy (Fetsis i Tombrof). Grek zajął w biegu drugie miejsce z czasem gorszym od Lermusiauxa o 0,2 sek. i awansował do finału
Następnego dnia, tj. 7 kwietnia odbył się bieg na 1500 metrów. W rywalizacji na tym dystansie ponownie zmierzył się z Lermusiaux’em, Tombrofem i Fetsisem, a także z Blakiem ze Stanów Zjednoczonych, Flackiem z Australii, swoim rodakiem Karakatsanisem, a także Niemcem Galle. Całą czwórka Greków była wyraźnie wolniejsza od przeciwników, a Golemis zajął 6 miejsce.
9 kwietnia odbył się finał biegu na 800 metrów. Przed biegiem okazało się, że z udziału w nim zrezygnował Francuz Lermusiaux, który wolał przygotować się do biegu maratońskiego następnego dnia. W wyścigu o złoto walczyli Flack i Dáni z Węgier. Grek był wyraźnie słabszy i gdy zwycięzca minął linię mety, Golemisowi zostało jeszcze około 100 metrów do pokonania.

</doc>
<doc id="1681457" url="https://pl.wikipedia.org/wiki?curid=1681457" title="Kali nie boi stracha (Nahima Vara Raha)">
Kali nie boi stracha (Nahima Vara Raha)

Kali nie boi stracha (Nahima Vara Raha) - singel Anny Jurksztowicz, promujący ścieżkę dźwiękową do filmu "W pustyni i w puszczy". Nagrań dokonano w Studio S-4 i S-2 Polskiego Radia w Warszawie oraz w Passage One Music Studio w Johannesburgu.

</doc>
<doc id="1681458" url="https://pl.wikipedia.org/wiki?curid=1681458" title="Herbert Jamison">
Herbert Jamison

Herbert Brotherson Jamison (ur. 17 września 1875 w Peorii, zm. 22 czerwca 1938 tamże) – amerykański lekkoatleta, uczestnik i medalista Igrzysk Olimpijskich w Atenach.
Koronnym dystansem Amerykanina był bieg na 200 metrów, jednak gdy ten się nie znalazł w programie Igrzysk Jamison postanowił wystartować w biegu dwukrotnie dłuższym. W swoim biegu eliminacyjnym Jamison pewnie pokonał Fritza Hofmanna i Kurta Dörrego z Niemiec oraz Francuza Adolphe Grisela. W finale uległ tylko swojemu rodakowi Tomowi Burke, z którym przegrał o około 15 metrów.

</doc>
<doc id="1681459" url="https://pl.wikipedia.org/wiki?curid=1681459" title="Herb Niemczy">
Herb Niemczy

Herb Niemczy – jeden z symboli miasta Niemcza i gminy Niemcza w postaci herbu.
Wygląd i symbolika.
Herb przedstawia w żółtym polu herbowym czerwoną wieżę książęcą z półokrągłym błękitnym dachem i jednym oknem łukowym pomiędzy dwoma zielonymi gałęziami dębu w słup. Nad wieżą znajduje się czarny orzeł śląski z białą przepaską na piersi i głową zwróconą w prawo. Orzeł symbolizuje przynależność do Śląska, natomiast wieża książęca ma symbolizować status grodu, a dwie gałęzie dębu są oznaką siły oraz szlachetności.

</doc>
<doc id="1681465" url="https://pl.wikipedia.org/wiki?curid=1681465" title="Puchar Słowacji w piłce nożnej (2007/2008)">
Puchar Słowacji w piłce nożnej (2007/2008)

I runda.
Grupa zachodnia.
 

</doc>
<doc id="1681466" url="https://pl.wikipedia.org/wiki?curid=1681466" title="Feliks z Sewilli">
Feliks z Sewilli

Feliks z Sewilli – święty katolicki, męczennik.
Żyjący w Sewilli w III-IV wieku hiszpański diakon. Poniósł męczeńską śmierć w obronie wyznawanej religii w czasach prześladowań Dioklecjana.
Jego wspomnienie liturgiczne w Kościele katolickim obchodzone jest 2 maja.

</doc>
<doc id="1681467" url="https://pl.wikipedia.org/wiki?curid=1681467" title="Vaballathus">
Vaballathus



</doc>
<doc id="1681473" url="https://pl.wikipedia.org/wiki?curid=1681473" title="Aleksander Jeljaszewicz">
Aleksander Jeljaszewicz

Aleksander Jeljaszewicz "Sasza" (ur. 22 marca 1902 w Wilnie, zm. 18 sierpnia 1978 w Gdańsku) – Polak narodowości tatarskiej, major Wojska Polskiego.
Życiorys.
Był potomkiem starego, tatarskiego rodu szlacheckiego, którego przedstawiciele osiedlili się na Litwie w czasach wielkiego księcia Witolda, synem Jana, kapitana Armii Imperium Rosyjskiego. W latach 1912-1919 był słuchaczem Korpusu Kadetów w Pskowie, a następnie w Kijowie. Ewakuowany do Turcji i Królestwa SHS, gdzie w 1923 ukończył oficerską szkołę kawalerii. Do 1925 pełnił służbę w serbskiej straży granicznej po czym powrócił do Polski.
W 1925 przyjęty został do Wojska Polskiego, w którym rozpoczął naukę w Oficerskiej Szkole Kawalerii w Grudziądzu. 15 sierpnia 1928 Prezydent RP mianował go podporucznikiem ze starszeństwem z 15 sierpnia 1928 i 13. lokatą w korpusie oficerów kawalerii, a minister spraw wojskowych wcielił do 4 Pułku Ułanów Zaniemeńskich w Wilnie. 2 grudnia 1930 został mianowany porucznikiem ze starszeństwem z 1 stycznia 1931 i 15. lokatą w korpusie oficerów kawalerii. Na stopień rotmistrza został mianowany ze starszeństwem z 19 marca 1938 i 42. lokatą w korpusie oficerów kawalerii. W październiku 1938 przeniesiony został do 13 Pułku Ułanów Wileńskich w Nowej Wilejce, w którym objął dowództwo 1 Szwadronu Ułanów Tatarskich, ostatniego pododdziału jazdy tatarskiej w historii Rzeczypospolitej. W 1939 roku brał udział w kampanii wrześniowej.
W pierwszych dniach września 13 Pułk Ułanów walczył pod Piotrkowem, następnie przeprawiał się przez Wisłę w rejonie Maciejowic. Pod Maciejowicami 9 albo 10 września szwadron tatarski wykonał ostatnią szarżę na nieprzyjaciela.
Maciejowicka szarża stanowi symboliczne zamknięcie historii walk oddziałów tatarskich w wojsku polskim. Nieco później 13 Pułk Ułanów został rozbity pod wsią Suchowola na Lubelszczyźnie. Jeljaszewicz z garstką swoich ludzi próbował przebić się do granicy węgierskiej, ale dostał się do niewoli niemieckiej i resztę wojny spędził w oflagu.
Po wojnie wrócił do kraju i zamieszkał w Gdańsku, gdzie pracował jako urzędnik PZU. Był aktywnym działaczem miejscowej społeczności tatarskiej. Na początku lat 70. XX wieku został mianowany majorem i odznaczony Orderem Virtuti Militari.
Zmarł w roku 1978. Jego grób znajduje się na Muzułmańskim Cmentarzu Tatarskim w Warszawie. Synem Aleksandra, a zarazem ostatnim męskim przedstawicielem rodu, był słynny polski lekarz - mikrobiolog, prof. dr hab. Janusz Jeljaszewicz, dyrektor Państwowego Zakładu Higieny w Warszawie.

</doc>
<doc id="1681474" url="https://pl.wikipedia.org/wiki?curid=1681474" title="Butelka (zespół muzyczny)">
Butelka (zespół muzyczny)

Butelka – polski zespół metalowy pochodzący z Torunia.
Historia.
1996-2003.
Zespół powstał w 1996 roku, z inicjatywy McButelki, który zaprosił do współpracy kolegów z zespołów Kobranocka (Dr. Frankensteina i Pięknego Lolo) oraz OK’Laski (HipHłop). Pierwsze nagranie – „Potrzebni” – powstało w studiu w Dworze Artusa w Toruniu. Wkrótce Butelka rozpoczęła regularne próby w toruńskiej „Zębowni”. 
Pierwsza płyta pod prostym tytułem „Butelka” została nagrana w latach 1997-1998 – również w Dworze Artusa. W utworze „10 grudnia” na basie zagrał Klasztor (Kobranocka, Atrakcyjny Kazimierz). W 1999 roku materiał wydała niezależna wytwórnia Black Bottle Records, należąca do McButelki. 
Na tym etapie istnienia zespół zagrał kilka znaczących koncertów, m.in. przed Katem i Heyem, a także na festiwalu Rap’n’Roll, na którym spotkał się na scenie z hiphopowymi Kalibrem44 i Wzgórzem Ya-Pa 3. 
Z tego okresu pochodzi utwór „To mnie wkurwia”, do dziś grany przez Butelkę na koncertach (a rozpoznawalny dzięki popularnemu w internecie teledyskowi). 
2003-2007.
Zespół w tym składzie został rozwiązany w 2003 roku – jednak już po kilku miesiącach ustabilizował się nowy skład. Do McButelki dołączyli inż.MBL, Martinus (członkowie Deuther X), Kot, Dyboś i Vitusz (grający wówczas w zespole Czaqu). Prace nad kolejną płytą zaczęły się w 2004 roku. W tym czasie od zespołu odeszli Martinus i Dyboś. Nowy album „Radio dla Polaków” (MTJ 2005) charakteryzował się bardziej metalowym brzmieniem od poprzedniego. Zespół w swoich tekstach (autorstwa McButelki) postawił sobie za zadanie obśmiewanie i piętnowanie hipokryzji - także tej występującej w Kościele katolickim, przez co wielu przypięło do zespołu łatkę antyklerykalizmu. Z tej płyty pochodzą m.in. utwory „Radio dla Polaków” (z wsamplowanymi wypowiedziami wprost z anteny Radia Maryja), „LPR” i „CHWD(P)” (poświęcone policji). Do poszczególnych utworów powstawały odważne teledyski, dostępne przede wszystkim w sieci. 
W tym czasie Butelka w dalszym ciągu gra wiele koncertów, z których należy wymienić przede wszystkim WOŚP, Festiwal „Hunter Fest” - Szczytno 2005 i 2006 oraz Jarocin 2006 (wyróżnienie Jury). Butelka grała również na pierwszym i drugim koncercie pamięci Grzegorza Ciechowskiego w toruńskiej Od Nowie. Na koncertach grupa szokuje scenicznym imagem - członkowie zespołu noszą sutanny. Stosują też oryginalne dekoracje, efekty pirotechniczne, a wokalista zazwyczaj występuje z kilkoma krzyżami. 
W 2007 roku od zespołu odchodzi Vitusz – szybko zastąpiony przez Kviatora (Deathcaller).
2007-2008.
W nowym składzie Butelka opracowuje materiał na kolejną płytę „DemonArchia”, która ukazuje się nakładem wytwórni MTJ na początku 2008 roku. Największym hitem z tego albumu okazał się „Dekoder TV Trwam”, do którego teledysk długo bił rekordy popularności na YouTube. Klipy zrealizowano także do utworów „W imieniu wiary” i „Katolicki tajny współpracownik” (poruszającego temat lustracji w Kościele).
Rok 2008 był dla zespołu rokiem dużej aktywności koncertowej. Butelka zagrała m.in. na festiwalu Gotyk na Dotyk – 2007 i 2008, Park Fest – 2007, Wacken Metal Battle 2007 (II miejsce), MECH DAY 2008, MuszlaFest 2008. Warto odnotować też wspólne koncerty z zespołami Chylińska, KAT z Romanem, TSA, Acid Drinkers, Hunter, Frontside, Totem, Chainsaw, Rootwater, Horrorscope, Mech, Killjoy, The NO-Mads, Dragon’s Eye, Corruption.
W 2008 roku z Butelki odchodzą inż. MBL, Kot i Kviator.
2008-2010.
Nowy skład zaczyna się stabilizować już kolejnego dnia. Do McButelki dołącza Sivy (Chainsaw), Jołek (Doktor C) i Professor Jerry (TrzyCzwarte, All My Life). Pierwszy koncert z nowymi muzykami odbywa się na toruńskim finale WOŚP 2009. Wkrótce nastąpują kolejne zmiany personalne i miejsce Professora Jerry’ego zajmuje Gorzky, a za bębnami zasiada Padre zastępując Sivego. Obecnie zespół pracuje nad kolejną płytą. Nowe utwory, które można już usłyszeć na koncertach – m.in. „Lider nabity w Butelkę” i „Szatan” – zapowiadają kolejny zwrot stylistyczny w historii zespołu.
2010.
W marcu 2010 nastąpiła zmiana gitarzysty - Jołasa zastąpił Grisch (ex Enhiridion, Pandemic Genocide). Kolejna zmiana składu nastąpiła w czerwcu 2010 - na miejsce Padre za perkusją usiadł Grzała (ex Crystal Lake). W październiku 2012 została wydana płyta "Diabeł z powyłamywanymi rogami".

</doc>
<doc id="1681475" url="https://pl.wikipedia.org/wiki?curid=1681475" title="Święci Wendemial, Longin, Fiorenzo i Eugeniusz">
Święci Wendemial, Longin, Fiorenzo i Eugeniusz

Święci Wendemial, Longin, Fiorenzo i Eugeniusz (zm. 2 maja 483) – święci katoliccy, męczennicy.
Święty Wendemial był biskupem Numidii, biskupstwem św. Longina było Pamariense (Mauretania), a św. Fiorenzo bliżej nieznane miasto w Afryce. Na temat św. Eugeniusza brak bliższych danych. Wszyscy wystąpili przeciwko arianom w czasie synodu, który odbywał się w Kartaginie. Na rozkaz króla Wandalów Huneryka zostali ścięci.
Zgodnie z tradycją do 760 roku, relikwie świętych Wendemiala i Fiorenzo znajdowały się w świątyni znajdującej się w miejscowości Saint-Florent, a później za sprawą biskupa Tiziano przeniesiono je do z Treviso.
Św. Wendemial jest patronem San Vendemiano i Ivano-Fracena.
Wspomnienie świętych obchodzone jest 2 maja.

</doc>
<doc id="1681482" url="https://pl.wikipedia.org/wiki?curid=1681482" title="Such’ŏl">
Such’ŏl

Such'ŏl (ur. 816, zm. 892) – koreański mistrz sŏn z jednej z 9 górskich szkół sŏn – silsang.
Życiorys.
O jego pochodzeniu nic nie wiadomo, jednak prawdopodobnie należał do arystokracji (kor. chingol)
Praktykę buddyjską rozpoczął u mistrza winai. 
Był jednym z tych mistrzów koreańskich, którzy nigdy nie udali się do Chin po nauki.
Został uczniem mistrza sŏn Chinggaka Hongch'ŏka, a po otrzymaniu od niego przekazu Dharmy rozpoczął nauczania w klasztorze Siwŏnsan
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="1681485" url="https://pl.wikipedia.org/wiki?curid=1681485" title="Chingam Hyejo">
Chingam Hyejo

Chingam Hyejo (także Hyeso; ur. 774, zm. 850) – koreański mistrz sŏn z tzw. grupy okch'ŏn osan.
Życiorys.
Jego rodowym nazwiskiem było Chŏe. Hyejo pochodził z chińskiego rodu z Shandongu. Ród ów uciekł do Koguryŏ podczas wojny z Sui. Jeszcze jako dziecko został osierocony. Początkowo był świeckim człowiekiem. W 804 r. jako marynarz popłynął do Chin asystując emisariuszowi płacącemu doroczny trybut na dworze Tangów. W Chinach został uczniem mistrza chan szkoły "hongzhou" Cangzhou Shenjiana, znanego bardziej pod nazwiskiem Yanguana Qi’ana (750-842).
W 810 r. przyjął pełną ordynację mnisią w klasztorze Shaolin. W 830 r., po ponaddwudziestopięcioletnim pobycie w Chinach, powrócił do Silli, gdzie prowadził nauczanie. Przywiózł ze sobą nasiona zielonej herbaty i to dzięki niemu powstały uprawy tej herbaty w Korei.
Wybudował kilka nowych klasztorów, a także remontował stare, jak np. Sanbŏp. W klasztorze Ssanggye, po jego renowacji i rozbudowie, wybudował halę Huinenga. Był zarejestrowany jako rezydent w klasztorze Hwangnyong. 
Był znawcą buddyjskich pieśni.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="1681487" url="https://pl.wikipedia.org/wiki?curid=1681487" title="Leopold Kessler">
Leopold Kessler

Leopold Kessler – (ur. 1976 w Monachium) artysta współczesny. W swojej twórczości bada granice między przestrzenią publiczną i prywatną. Dokonuje w niej drobnych, ledwo zauważalnych interwencji, które jednak trafnie komentują zastaną rzeczywstość. Mieszka i pracuje w Wiedniu.
Życiorys.
W roku 2003 ukończył Akademię Sztuk Pięknych w Monachium, a w 2004 Akademię Sztuk Pięknych w Wiedniu.
Twórczość.
Wystawy indywidualne
2008
"Motorenhalle" – Zentrum f. zeitgenössische Kunst, Drezno
"Malmö Konsthall", Malmö
2007
"Red Sea Star", Gallery Lombard&amp;Freid, Nowy Jork
"Perforation Kal. 10mm", Secession, Wiedeń
Galerie Andreas Huber, Wiedeń
2006
"Graz", Neue Galerie am Landesmuseum Joanneum
"Interventionen 02-05", Galerie der Stadt Schwaz, Schwaz
2005
"transportable works", Gallery Lombard&amp;Freid, Nowy Jork
"O", kunstbuero, Wiedeń
2004
"untitled", Thomas K. Lang Gallery, Webster University, Wiedeń
2003
"synchronization", offspace, Wiedeń
"privatisiert", Galerie Corentin Hamel, Paryż
Wystawy zbiorowe
2008
"Biennale Cuvee", OK Center, Linz
"FIKTION. NARRATION. STRUKTUR (cur. by Andreas Huber )", Artnews Projects Berlin
"Moralische Fantasien – Kunst und Klima, (cur. by Dorothee Messmer u. Raimar Stange)", Kunstmuseum Thurgau
"The New World , (cur. by Vlado Velkov)", Artnews Projects Berlin
2007
"Sharjah Biennale 8", Sharjah, Vereinigte Arabische Emirate
2006
"Interventions 2002–2005", Galerie der Stadt Schwaz, Schwaz, Austria
"One Second, One Year", Palais de Tokyo, Paryż
"on mobility, Trafo", Budapest und de Appel, Amsterdam
"Österreichisches Kulturinstitut", Praga
2005
"Transportable Works", Lombard-Freid Projects, New York "O," Galerie Kunstbuero, Wiedeń
"A Migration of Energies, Part I: Clouding Europe", Galerie Nadine Gandy, Bratislava
"lives&amp;works in Vienna", Kunsthalle, Wiedeń
"Galerie Claus Andersen", Kopenhaga
"OKAY/O.K.", Swiss Institute, Nowy Jork
"Don´t interrupt your activities", Royal College, Londyn
"update", Künstlerhaus, Wiedeń
2004
"Untitled", Thomas K. Lang Gallery, Webster University, Wiedeń
"Manifesta 05", San Sebastian
"Beuys don´t cry", Galleria Zero, Milan
"Personne n'est innocent...", Confort Moderne, Poitier
"Niemandsland", Künstlerhaus, Wiedeń
2003
"Synchronization", Offspace, Wiedeń
"Privatisiert", Galerie Corentin Hamel, Paryż
"klimatisch im hoch", Galerie Lisi Hämmerle, Bregenz
"VV2", Biennale di Venezia, Wenecja
"critique is not enough", Shedhalle, Zürich
2002
"Parlez-vous francais", Galerie Hohenlohe&amp;Kalb, Wiedeń
"facing 2", Galerie der Stadt Wels, Wels
"haunted by detail", Stichting de Appel, Amsterdam
"interim plattform", Galerie Kerstin Engholm, Wiedeń
"big torino", Biennale internazionale arte giovane, Turyn
2001
"responsible transformation", Cittadellarte, Biella
"video etc.", Passagengalerie, Wiedeń
Linki zewnętrzne.
Leopold Kessler na artnews.org

</doc>
<doc id="1681489" url="https://pl.wikipedia.org/wiki?curid=1681489" title="Ustawowe znamiona przestępstwa">
Ustawowe znamiona przestępstwa



</doc>
<doc id="1681492" url="https://pl.wikipedia.org/wiki?curid=1681492" title="Kwangja Yunda">
Kwangja Yunda

Kwangja Yunda (ur. 864, zm. 945; także Kwangja Pŏpsŏng) – koreański mistrz sŏn z jednej z 9 górskich szkół sŏn – tongni.
Życiorys.
O jego pochodzeniu wiadomo tylko, że pochodził z potężnego klanu.
W wieku 8 lat rozpoczął praktykę sŏn u mistrza sŏn Yŏ w jego klasztorze na górze Tongni.
Nigdy nie udał się do Chin po nauki.
Po otrzymaniu przekazu Dharmy od mistrza sŏn Yŏ, prowadził nauczanie z klasztoru na górze Tongni.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.

</doc>
<doc id="1681498" url="https://pl.wikipedia.org/wiki?curid=1681498" title="Eneasz Sylwiusz">
Eneasz Sylwiusz



</doc>
<doc id="1681502" url="https://pl.wikipedia.org/wiki?curid=1681502" title="8-bit (muzyka)">
8-bit (muzyka)



</doc>
<doc id="1681506" url="https://pl.wikipedia.org/wiki?curid=1681506" title="Kazimierz Chełstowski">
Kazimierz Chełstowski

Kazimierz Chełstowski (ur. 1 marca 1937 w miejscowości Zalesie-Poczynki) – polski inżynier, poseł na Sejm I kadencji.
Życiorys.
Z wykształcenia inżynier, w 1968 ukończył studia na Wydziale Budownictwa Lądowego Politechniki Warszawskiej.
W wyborach w 1991 uzyskał mandat posła na Sejm I kadencji w okręgu elbląsko-olsztyńskim. Został wybrany z listy Partii „X”. Pod koniec kadencji był posłem niezrzeszonym. Zasiadał w Komisji Obrony Narodowej, Komisji Łączności z Polakami za Granicą oraz Komisji Polityki Przestrzennej, Budowlanej i Mieszkaniowej. W 1993 nie ubiegał się o reelekcję, w późniejszych latach nie angażował się w działalność polityczną, kandydował jednak w 2006 bez powodzenia do sejmiku warmińsko-mazurskiego z ramienia Ligi Polskich Rodzin.

</doc>
<doc id="1681507" url="https://pl.wikipedia.org/wiki?curid=1681507" title="Bytowo">
Bytowo

2 miejscowości w Polsce:

</doc>
<doc id="1681508" url="https://pl.wikipedia.org/wiki?curid=1681508" title="Antoni Czajka">
Antoni Czajka

Antoni Czajka (ur. 2 lipca 1929 w Mościskach, zm. 6 września 2014) – polski inżynier i polityk, poseł na Sejm RP I kadencji.
Życiorys.
Uzyskał wykształcenie wyższe inżynierskie, obronił doktorat w zakresie nauk technicznych. Skonstruował rozrzutnik obornika.
W 1991 uzyskał mandat posła na Sejm I kadencji. Został wybrany w okręgu toruńsko-włocławskim z listy Partii „X”. Pod koniec kadencji był posłem niezrzeszonym. Zasiadał w Komisji Administracji i Spraw Wewnętrznych, Komisji Rolnictwa i Gospodarki Żywnościowej oraz w Komisji Systemu Gospodarczego i Przemysłu. Był także członkiem Podkomisji nadzwyczajnej ds. funduszów pomocowych w EWG.
W wyborach parlamentarnych w 1993 bez powodzenia ubiegał się o reelekcję z listy Polskiej Partii Odnowy Kraju – był przewodniczącym tego ugrupowania z siedzibą w Grudziądzu. Pełnił tę funkcję przez kilkanaście lat do czasu wykreślenia partii z ewidencji. W wyborach parlamentarnych w 1997 bezskutecznie kandydował do Sejmu z listy Polskiej Wspólnoty Narodowej, a w wyborach w 2005 z ramienia Polskiej Partii Narodowej.
Pochowany na Cmentarzu Farnym w Grudziądzu.

</doc>
<doc id="1681509" url="https://pl.wikipedia.org/wiki?curid=1681509" title="Henry Theophilus Howaniec">
Henry Theophilus Howaniec

Henry Theophilus Howaniec OFM (pol. "Henryk Teofil Howaniec"; ur. 14 lutego 1931 w Chicago, zm. 30 marca 2018 w Milwaukee) – amerykański duchowny rzymskokatolicki polskiego pochodzenia, franciszkanin, administrator apostolski Ałmaty w latach 1999–2003, biskup diecezjalny Ałmaty w latach 2003–2011, od 2011 biskup senior diecezji Świętej Trójcy w Ałmaty.
Życiorys.
Urodził się 14 lutego 1931 w Chicago – w rodzinie polskich emigrantów. W 1948 wstąpił do zakonu franciszkanów w Pulaski w stanie Wisconsin. 15 sierpnia 1952 złożył śluby wieczyste w Burlington.
Święcenia prezbiteratu otrzymał 14 czerwca 1956 w West Chicago. Kontynuował studia w Chicago, w Cedar Lake w stanie Indiana, a także na uniwersytecie Milwaukee. Po święceniach pracował w Wydawnictwie Franciszkańskim, a potem dwa lata był w Domu Modlitwy. Służył posługą kapłańska chorym w Green Bay przez 6 lat.
W 1968 roku przybył do Rzymu i przez 25 lat pracował w Kurii Generalnej franciszkanów w Rzymie. Na początku 1993 odbył przygotowanie filologiczne i kulturowe w zakresie języka rosyjskiego i za zezwoleniem władz zakonnych wyjechał na misje do Kazachstanu.
4 listopada 1993 przybył do Kazachstanu, gdzie pracował jako administrator parafii w Ałmaty i gwardian konwentu franciszkanów. 
7 lipca 1999 został mianowany administratorem apostolskim w Ałmaty, a 19 września 2000 został wyniesiony do godności biskupa tytularnego Acholla. Święcenia biskupie otrzymał 26 listopada 2000 w Katedrze Trójcy Świętej w Ałmaty. Głównym konsekratorem był abp Marian Oleś – nuncjusz apostolski w Kazachstanie, a współkonsekratorami abp Tomasz Peta – metropolita Astany i Alberto Tricarico – arcybiskup senior.
17 maja 2003 papież Jan Paweł II podniósł administraturę apostolską w Ałmaty do rangi diecezji i mianował go jej biskupem diecezjalnym.
5 marca 2011 papież Benedykt XVI przyjął jego rezygnację złożoną ze względu na wiek, a jego następcą mianował hiszpańskiego misjonarza José Luísa Mumbielę Sierra.
W 2006 był współkonsekratorem podczas sakry administratora apostolskiego Atyrau Janusza Kalety.
Zmarł 30 marca 2018 w Milwaukee w stanie Wisconsin.

</doc>
<doc id="1681510" url="https://pl.wikipedia.org/wiki?curid=1681510" title="Diecezja Ałmaty">
Diecezja Ałmaty

Diecezja Świętej Trójcy w Ałmaty (łac. "Dioecesis Sanctissimae Trinitatis in Almata"; ros. "Епархия Пресвятой Троицы в Алматы") – diecezja dla katolików obrządku łacińskiego metropolii Astany w Kazachstanie, utworzona 17 maja 2003 przez Jana Pawła II. Obejmuje terytorium południowego Kazachstanu (711 600 km²), które zamieszkuje przeszło 6,9 mln ludzi (2015). Liczbę katolików szacuje się na ok. 40 000. Siedziba biskupia znajduje się w przy Katedrze Trójcy Świętej w Ałmaty.
Historia.
Struktury kościelne.
W Kazachstanie struktury kościelne mogły rozwinąć się dopiero po upadku komunizmu. W 1991 została utworzona Administratura Apostolska dla Kazachstanu i Środkowej Azji.
7 lipca 1999 bullą papieską "„Ad aptius consulendum”" Kazachstan został podzielony na cztery jednostki kościelne: diecezję w Karagandzie i trzy administratury apostolskie: w Astanie, Ałmaty i Atyrau.
Administraturą w Ałmaty kierował od początku o. Henry Howaniec – franciszkanin, który w 2000 został przez Jana Pawła II mianowany biskupem.
17 maja 2003 tenże papież po reorganizacji struktur kościelnych w Kazachstanie podniósł Administraturę w Ałmaty do rangi diecezji pod wezwaniem Świętej Trójcy – wchodzącej w skład nowo powstałej metropolii w Astanie.
5 marca 2011 na stanowisku biskupa diecezjalnego Ałmaty zastąpił go ks. José Luís Mumbiela Sierra, który 8 maja 2011 został konsekrowany na biskupa.

</doc>
<doc id="1681511" url="https://pl.wikipedia.org/wiki?curid=1681511" title="Reprezentacja Bonaire w piłce nożnej mężczyzn">
Reprezentacja Bonaire w piłce nożnej mężczyzn

Reprezentacja Bonaire w piłce nożnej – amatorski zespół piłkarski, reprezentujący wyspę Bonaire (Antyle Holenderskie). Drużyna nie należy do Międzynarodowej Federacji Piłki Nożnej (FIFA). Obecnie zespół nie rozgrywa żadnych meczów, zaś ostatnio rozegrał mecze towarzyskie z reprezentacjami Aruby i Curaçao (w latach 1960–1988). Bonaire jest terytorium zależnym od Holandii, ale mimo to nie należy do Holenderskiego Związku Piłki Nożnej. Według danych z 15 lipca 2012 roku reprezentacja ta rozegrała 9 meczów z czego wygrała 2, zremisowała 2 i przegrała 5.
Obecnie selekcjonerem kadry Bonaire jest Brian van den Bergh.

</doc>
<doc id="1681512" url="https://pl.wikipedia.org/wiki?curid=1681512" title="Władimir Małaniuk">
Władimir Małaniuk



</doc>
<doc id="1681516" url="https://pl.wikipedia.org/wiki?curid=1681516" title="Hans Rothmann">
Hans Rothmann

Hans Rothmann (ur. 5 sierpnia 1899 w Berlinie, zm. 28 lutego 1970 w San Francisco) – niemiecko-amerykański lekarz, syn Maxa Rothmanna.
Urodził się 5 sierpnia 1899 w Berlinie jako syn profesora neurologii Maxa Rothmanna i Anny z domu Neumann. Uczył się w szkołach w Berlinie i w Rostocku. W 1917 zdał egzaminy i rozpoczął studia medyczne na Uniwersytecie w Rostocku. Powołany do wojska, służył jako sanitariusz w lazarecie. W 1919 podjął na nowo studia: kontynuował je na uniwersytetach w Münster, Rostocku i Berlinie. Przez kilka miesięcy przebywał w holenderskim Ośrodku Badań Mózgu w Amsterdamie. Tytuł doktora medycyny otrzymał w 1924 w Berlinie. Następnie pracował w II Klinice Charité, najpierw jako "Volontärarzt". potem jako "Assistantarzt". Od 1927 jako Privatassistent u Theodora Brugscha w Halle. Później jako Stationsarzt w "Medizinischen Universitätsklinik Halle", w 1930 habilitował się z medycyny wewnętrznej. W 1933 stracił posadę w Halle, i wrócił do Berlina. Emigrował do Stanów Zjednoczonych, od 1942 miał prawo wykonywania zawodu w Kalifornii. Należał do San Francisco Medical Society.
Jego żoną była Frances Bransten Rothmann.

</doc>
<doc id="1681517" url="https://pl.wikipedia.org/wiki?curid=1681517" title="Filotas">
Filotas

Filotas (gr. Φιλώτας, zm. 330 p.n.e.) – dowódca macedoński, syn Parmeniona (towarzysza i dowódcy wojsk Filipa II, a później też i Aleksandra Wielkiego).
W młodości jeden z najlepszych przyjaciół Aleksandra. Później jako jeden z dowódców walczył w wielu bitwach na wschodzie (m.in. pod Gaugamelą). Gdy Aleksander poślubił Roksanę część z jego dowódców była przeciwna temu by Aleksander nadawał stanowiska w administracji w armii Persom. Filotas w tym czasie podzielał te poglądy (tak jak jego ojciec Parmenion). Sprawował wtedy funkcje dowódcy królewskiej gwardii przybocznej. Aleksander był zmuszony usunąć nieposłusznych. Gdy Aleksander dowiedział się, że Filotas był zamieszany w spisek na jego życie, ten został skazany na śmierć i stracony. Podobny los spotkał także Parmeniona, choć nie było bezpośrednich dowodów jego zdrady.

</doc>
<doc id="1681519" url="https://pl.wikipedia.org/wiki?curid=1681519" title="Archidiecezja Astany">
Archidiecezja Astany

Archidiecezja Najświętszej Maryi Panny w Astanie (; ; ) – archidiecezja obrządku łacińskiego w Kościoła Katolickiego w Kazachstanie ze stolicą w Astanie. Erygowana 7 lipca 1999 bullą „"Ad aptius consulendum"” przez Jana Pawła II jako administratura apostolska "Astany". Ustanowiona archidiecezją 17 maja 2003 przez papieża Jana Pawła II.
Historia.
Struktury kościelne.
W Kazachstanie struktury kościelne mogły rozwinąć się dopiero po upadku komunizmu. W 1991 została utworzona Administratura apostolska dla Kazachstanu i Środkowej Azji.
7 lipca 1999 papież Jan Paweł II bullą "Ad aptius consulendum" dokonał podziału Kazachstanu na cztery jednostki kościelne: diecezję w Karagandzie i trzy administratury apostolskie: w Astanie, Ałmaty i Atyrau.
Administraturą w Astanie kierował od początku ks. Tomasz Peta, który 15 lutego 2001 został przez Jana Pawła II mianowany biskupem.
17 maja 2003 tenże papież podniósł Administraturę w Astanie do rangi Archidiecezji pod wezwaniem Najświętszej Maryi Panny i utworzono Metropolię Astany – której podlegają: Diecezja Karaganda, Diecezja Świętej Trójcy w Ałmaty i Administratura apostolska Atyrau.
Pierwszym arcybiskupem metropolitą został dotychczasowy administrator apostolski – biskup Tomasz Peta.
5 lutego 2011 papież Benedykt XVI mianował dotychczasowego biskupa pomocniczego Karagandy – Athanasiusa Schneidera ORC – biskupem pomocniczym Astany.
Grekokatolicy.
1 czerwca 2019 papież Franciszek ustanowił Administraturę apostolską z siedzibą w Karagandzie dla wiernych katolickich obrządku bizantyjskiego, zwanego także Ukraińskim Kościołem Greckokatolickim, obejmującą swoim zasięgiem Kazachstan i kraje Azji Środkowej.
Jednocześnie administratorem apostolskim dla wiernych obrządku bizantyjsko-ukraińskiego papież mianował ks. mitrata Vasyla Hovera – dotychczasowego duszpasterza i delegata Kongregacji ds. Kościołów Wschodnich dla wiernych greckokatolickich w Kazachstanie i Azji Środkowej.

</doc>
<doc id="1681520" url="https://pl.wikipedia.org/wiki?curid=1681520" title="Katarzyna Radziwiłłowa">
Katarzyna Radziwiłłowa



</doc>
<doc id="1681521" url="https://pl.wikipedia.org/wiki?curid=1681521" title="Katarzyna Sobieska">
Katarzyna Sobieska

Katarzyna z Sobieskich herbu Janina I voto Zasławska, II voto Radziwiłłowa (ur. 7 stycznia 1634, zm. 29 września 1694) – polska szlachcianka, siostra króla Polski Jana III Sobieskiego. Podkanclerzyna, hetmanowa polna litewska, starosta człuchowski w latach 1680-1688.
Poślubiła w 1650 Władysława Dominika Zasławskiego, a po jego śmierci, 13 czerwca 1658 roku wyszła za Michała Kazimierza Radziwiłła. Została matką Karola Stanisława Radziwiłła, kanclerza wielkiego litewskiego i Jerzego Józefa.
Po wyborze brata na króla rezydowała głównie w zamku królewskim w Warszawie, a pod koniec życia - w warszawskim klasztorze karmelitanek bosych. Znaczne sumy przeznaczała na budowę i uposażenie kościołów, nie życząc sobie dowodów wdzięczności w postaci epitafiów. Pochowana została w Nieświeżu, z wyjątkiem serca pochowanego osobno w stołecznym kościele karmelitanek bosych.

</doc>
<doc id="1681523" url="https://pl.wikipedia.org/wiki?curid=1681523" title="Harpalos">
Harpalos

Harpalos (gr. Ἅρπαλος zm. w 323 p.n.e.) – przyjaciel z dzieciństwa i skarbnik króla Macedonii Aleksandra Wielkiego podczas jego wyprawy przeciwko Persji. Początkowo zajmował się finansami towarzysząc armii Aleksandra, a od lata 330 r. p.n.e. został nadzorcą głównego skarbca zlokalizowanego w Babilonie. W 325 r. p.n.e., kiedy Aleksander walczył w Indiach, rozeszła się plotka o śmierci władcy. Harpalos początkowo próbował stworzyć własne państwo na terenie Cylicji, Syrii i Fenicji, a potem gdy okazało się, że Aleksander żyje i krwawo rozprawia się nieposłusznymi satrapami, uciekł do Aten z ogromną sumą 5 tysięcy talentów i dużym oddziałem najemników. Ateńczycy wpuścili go do miasta, ale jego skarb został skonfiskowany i . Wkrótce jednak Harpalos został zdradzony i musiał uciekać na Kretę, gdzie w 323 r. p.n.e. został zamordowany.

</doc>
<doc id="1681525" url="https://pl.wikipedia.org/wiki?curid=1681525" title="Mistrzostwa świata w łucznictwie">
Mistrzostwa świata w łucznictwie

Mistrzostwa świata w łucznictwie – zawody łucznicze, które odbywają się obecnie co dwa lata. Po raz pierwszy odbyły się w Polsce, we Lwowie w roku 1931. Wówczas rozegrano pierwsze mistrzostwa w strzelaniu z łuku klasycznego. Kobiety włączyły się do rywalizacji dwa lata później, podczas mistrzostw w Londynie. Pierwsze mistrzostwa świata z łuku bloczkowego rozegrano w Indonezji w Dżakarcie w roku 1995. Organizatorem mistrzostw jest Światowa Federacja Łucznicza (FITA).
Polscy sportowcy wielokrotnie zdobywali medale podczas tych zawodów. Pierwszymi mistrzami świata zostali Polacy: Michał Sawicki w 1931, a Janina Kurkowska-Spychajowa w 1933 roku, która później jeszcze zdobywała tytuł najlepszej na świecie zawodniczki z łuku klasycznego. W jej ślady poszła Katarzyna Wiśniowska i Maria Mączyńska, zdobywczynie złotych medali odpowiednio w 1955 i 1967 roku.

</doc>
<doc id="1681528" url="https://pl.wikipedia.org/wiki?curid=1681528" title="Davit Szengelia">
Davit Szengelia



</doc>
<doc id="1681529" url="https://pl.wikipedia.org/wiki?curid=1681529" title="Pomnik Kyffhauser">
Pomnik Kyffhauser



</doc>
<doc id="1681530" url="https://pl.wikipedia.org/wiki?curid=1681530" title="Sztuka wojenna (ujednoznacznienie)">
Sztuka wojenna (ujednoznacznienie)

chińskie traktaty:

</doc>
<doc id="1681531" url="https://pl.wikipedia.org/wiki?curid=1681531" title="Drozd różnogardły">
Drozd różnogardły



</doc>
<doc id="1681532" url="https://pl.wikipedia.org/wiki?curid=1681532" title="Sztuka wojny">
Sztuka wojny



</doc>
<doc id="1681534" url="https://pl.wikipedia.org/wiki?curid=1681534" title="Azuleny">
Azuleny

Azuleny należą do naturalnych substancji chemicznych z grupy nienasyconych węglowodorów dwupierścieniowych, których pochodne znajdują się w olejkach eterycznych.
Azulen.
Azulen C10H8 jest substancją krystaliczną barwy ciemnoniebieskiej. Jest izomerem naftalenu. Posiada skondensowane pierścienie pięcio- i siedmioczłonowy. 
Wchodzi w reakcje podstawienia aromatycznego. Ulega reakcji polimeryzacji co wskazuje na jego nienasycony charakter. Ma charakter zasadowy. Rozpuszcza się w kwasach mineralnych.
Podstawione azuleny.
Chamazulen C14H8 występuje w olejkach eterycznych rumianku, krwawnika, piołunu. Związek ten charakteryzuje się zdolnością do hamowania syntezy histaminy z komórki tkanki, dzięki czemu jest środkiem o działaniu antyalergicznym, bakteriobójczym i przeciwzapalnym. Jako główny składnik olejku krwawnika nadaje temu olejkowi intensywnie niebieską barwę.
Gwajazulen jest składnikiem oleju gwajakowego, eukaliptusowego i gardenii, ale otrzymujemy go na drodze syntezy. Jest on substancją niskotopliwą, przechodzącą w temperaturze około 30 °C w niebieski olej, mieszający się z wazeliną, alkoholami, węglowodorami, tłuszczami, olejami mineralnymi, olejkami eterycznymi i tłuszczem wełny owczej. Nie rozpuszcza się zaś w wodzie i glicerynie. Ma podobne działanie i właściwości fizykochemiczne jak i chamazulen.

</doc>
<doc id="1681535" url="https://pl.wikipedia.org/wiki?curid=1681535" title="John Yenn">
John Yenn

John Yenn (ur. 1750 - zm. 1821) – angielski XVIII-wieczny architekt. 
Życiorys.
Był uczniem Sira Williama Chambersa. Yenn został wybrany do Royal Academy w 1791 roku.
W roku 1789 wykonał projekt małej korynckiej „Świątyni Zdrowia”, zbudowanej dla uczczenia wyzdrowienia Jerzego III z choroby.

</doc>
<doc id="1681541" url="https://pl.wikipedia.org/wiki?curid=1681541" title="Puchar Polski w piłce nożnej (1974/1975)">
Puchar Polski w piłce nożnej (1974/1975)

Puchar Polski w piłce nożnej mężczyzn w sezonie 1974/1975 – 21. edycja rozgrywek, mających na celu wyłonienie zdobywcy Pucharu Polski, który uzyska tym samym prawo gry w Pucharze Zdobywców Pucharów w sezonie 1975/76. Zwycięzcą rozgrywek została Stal Rzeszów, dla której był to pierwszy Puchar Polski w historii klubu. 
Mecz finałowy odbył się 1 maja 1975 na Stadionie Cracovii w Krakowie.
1/16 finału.
Do rywalizacji dołączyły zespoły z I ligi.
Finał.
Spotkanie finałowe odbyło się 1 maja 1975 na Stadionie Cracovii w Krakowie. Frekwencja na stadionie wyniosła 15 000 widzów. Mecz sędziował Jan Łazowski z Warszawy. Mecz zakończył się zwycięstwem Stali Rzeszów w rzutach karnych 3:2. W regulaminowym czasie gry padł remis 0:0. 

</doc>
<doc id="1681545" url="https://pl.wikipedia.org/wiki?curid=1681545" title="Dzwonkówka wiosenna">
Dzwonkówka wiosenna

Dzwonkówka wiosenna ("Entoloma vernum" S. Lundell) – gatunek grzybów z rodziny dzwonkówkowatych ("Entolomataceae").
Systematyka i nazewnictwo.
Pozycja w klasyfikacji: "Entolomataceae, Agaricales, Agaricomycetidae, Agaricomycetes, Agaricomycotina, Basidiomycota, Fungi" według Index Fungorum.
Nazwę polską podał Władysław Wojewoda w 2003 r.. W niektórych atlasach grzybów gatunek ten opisywany był jako wieruszka wiosenna. Synonimy naukowe:
Morfologia.
Średnica 2–5 cm. U młodych okazów ma kształt stożkowaty lub dzwonkowaty z niedużym czubkiem, z czasem staje się dzwonkowato-wupukły, na koniec spłaszczony z garbkiem. Brzeg ostry, za młodu podwinięty, później wyprostowany, zazwyczaj gładki, czasami tylko prążkowany od prześwitujących blaszek. Powierzchnia gładka, jej podstawowym kolorem jest ciemnobrązowy, ale jest silnie higrofaniczna. Podczas wilgotnej pogody ma kolor od oliwkowobrązowego do brązowoczarnego, w czasie suchej jest jasnobrunatna i jedwabiście błyszcząca. 
Rzadkie, o szerokości 4–5 mm i różnej długości. U młodych okazów ostrze równe, u starszych karbowane i poszarpane. Przyrośnięte wąsko, przy trzonie zaokrąglone. Barwa bladoszara, z wiekiem coraz ciemniejsza. U dojrzałych owocników blaszki nabierają różowego odcienia.
Długość 3–6 cm, grubość 3–8 mm. Jest kruchy, pusty w środku, powyginany, czasami spłaszczony. Powierzchnia gładka, tej samej barwy co kapelusz. Podstawa obrośnięta białawą grzybnią. 
W hymenium brak cystyd, w strzępkach brak sprzążek, są one natomiast inkrustowane pigmentem. Wysyp zarodników różowy. Zarodniki gładkie, bezbarwne, w kształcie wieloboczne i kanciaste (5–6 boczne). Mają rozmiar 8–11 × 5–8 µm. W środku posiadają jedną kroplę tłuszczu.
Występowanie i siedlisko.
Stwierdzono występowanie tego gatunku w Europie oraz w USA. W Polsce jest pospolity. 
Rośnie na ziemi po kilka sztuk lub w większych skupiskach w różnego rodzaju lasach, zaroślach, parkach, na obrzeżach dróg. Owocniki wytwarza od kwietnia do maja.
Znaczenie.
Nie tworzy mikoryzy z drzewami. Grzyb trujący (7 grupa zatruć). Pierwsze objawy zatrucia występują po upływie 1/2-3 godzin od spożycia. Są to zatrucia gastrotoksyczne. Objawiają się mdłościami, wymiotami, biegunką. Trwają kilka dni.
Gatunki podobne.
Jest kilka gatunków dzwonkówek o brązowych kapeluszach. Najbardziej podobne są:

</doc>
<doc id="1681546" url="https://pl.wikipedia.org/wiki?curid=1681546" title="Cisówka (Pieniny Spiskie)">
Cisówka (Pieniny Spiskie)

Cisówka – polana na grzbiecie Tabor w Pieninach Spiskich. Nosi taką samą nazwę jak szczyt Cisówka, od którego we wschodnim kierunku odchodzi ten grzbiet. Jest to bardzo duża polana, jej większa część znajduje się na północnych stokach grzbietu Tabor. Całą polanę zajmuje łąka, przez jej środek, grzbietem, prowadzi szlak turystyki pieszej, rowerowej i konnej. Obok polany znajduje się las modrzewiowy, a w nim wapienna skała Bartuska (lub Bartuśka).
Cisówka znajduje się w granicach wsi Niedzica w województwie małopolskim, w powiecie nowotarskim, w gminie Łapsze Niżne. Polana jest bardzo dobrym punktem widokowym. Rozciągają się stąd widoki na Pieniny, Pasmo Lubania i Zamagurze. W zachodnim kierunku dobrze widoczny Hombark Niedzicki, a po jego prawej stronie słabo zaznaczający się szczyt Cisówki.

</doc>
<doc id="1681548" url="https://pl.wikipedia.org/wiki?curid=1681548" title="Drozd rdzawoboczny">
Drozd rdzawoboczny



</doc>
<doc id="1681549" url="https://pl.wikipedia.org/wiki?curid=1681549" title="Czy ktoś mnie kocha w tym domu?">
Czy ktoś mnie kocha w tym domu?

Czy ktoś mnie kocha w tym domu? – polski film obyczajowy z 1992 roku w reżyserii Stanisława Jędryki
Opis fabuły.
Anna Bonar (Małgorzata Pieczyńska) jest znaną śpiewaczką operową, która odnosi sukcesy międzynarodowe. Wraca do domu, aby odbudować więzi ze swoją córką, Agnieszką (Jagoda Stach). Pewnego dnia Agnieszka pozwala matce wyjechać do Wiednia. Anna jedzie wraz z mężem do opery, natomiast Agnieszka zostaje sama w hotelu. Anna otrzymuje informację o chorobie córki i dokonując wyboru, zamierza poświęcić czas córce.

</doc>
<doc id="1681550" url="https://pl.wikipedia.org/wiki?curid=1681550" title="Stanisław Czechoński">
Stanisław Czechoński

Stanisław Andrzej Czechoński (ur. 12 maja 1944 w Szczebrzeszynie, zm. 13 stycznia 2021 tamże) – polski rolnik i polityk, poseł na Sejm I kadencji.
Życiorys.
Syn Jana i Feliksy. Ukończył w 1964 liceum ogólnokształcące w Zamościu. Zajął się prowadzeniem działalności rolnej. Zaangażowany w działalność opozycyjną. Był członkiem „Solidarności” Rolników Indywidualnych. W stanie wojennym został internowany.
W 1991 uzyskał mandat posła na Sejm I kadencji. Został wybrany z listy Porozumienia Ludowego w okręgu chełmsko-zamojskim. Pod koniec kadencji był posłem niezrzeszonym. Zasiadał w Komisji Ochrony Środowiska, Zasobów Naturalnych i Leśnictwa. Nie ubiegał się o reelekcję.
Odznaczenia.
W 2017 odznaczony Krzyżem Kawalerskim Orderu Odrodzenia Polski oraz Krzyżem Wolności i Solidarności.

</doc>
<doc id="1681551" url="https://pl.wikipedia.org/wiki?curid=1681551" title="Dzwonkówka mącznowonna">
Dzwonkówka mącznowonna

Dzwonkówka mącznowonna ("Entoloma sepium" (Noulet &amp; Dass.) Richon &amp; Roze) – gatunek grzybów z rodziny dzwonkówkowatych ("Entolomataceae").
Systematyka i nazewnictwo.
Pozycja w klasyfikacji według Index Fungorum: "Entoloma, Entolomataceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozowali w 1838 r. Jean-Baptiste Noulet i H.G.B. Dassier de la Chassagne nadając mu nazwę "Agaricus sepius". Obecną, uznaną przez Index Fungorum nazwę nadali mu w 1880 r. Charles Édouard Richon i Ernest Roze, przenosząc go do rodzaju "Entoloma".
Synonimy naukowe:
Nazwę polską zaproponował Władysław Wojewoda w 2003 r.
Morfologia.
Średnica 3–12,5 cm. Początkowo stożkowato-wypukły, potem płaskowypukły lub rozpostarty, z niskim garbem, lub bez garbu. Brzeg początkowo podgięty, potem wyprostowany. Jest niehigrofaniczny, w stanie wilgotnym nieprzeźroczysty i nieprążkowany. Powierzchnia blado kremowa z odcieniem żółtawym lub szarawym, jednolitym na całej powierzchni, w stanie wilgotnym jedwabista. Pod wpływem słońca kapelusz często pęka lub ulega rozszczepieniu.
W liczbie 50–100, z międzyblaszkami (l=1–7), średniogęste, zatokowato wycięte lub przyrośnięte, czasem z ząbkiem. Początkowo białe, potem różowe. Ostrza tej samej barwy.
Wysokość 3-12 cm, grubość 0,5-2 cm, cylindryczny, często poszerzony ku podstawie, czasami zagięty. Powierzchnia podłużnie włókienkowata, biała, po uszkodzeniu (zwłaszcza przy podstawie) powstają żółtawo-czerwone plamy.
Mięsisty, biały, ale zazwyczaj mocno przebarwiający się po uszkodzeniu na pomarańczowo-żółto (taką barwę mają też otwory będące skutkiem żerowania owadów). Zapach i smak mączny.
Zarodniki 7,5–12 × 6,5–11 μm, izodiametryczne, w widoku z boku 5–7-kątowe. Podstawki 4-zarodnikowe, ze sprzążkami. Cystyd brak. Strzępki skórki cylindryczne, o szerokości 1,5–7(–9) μm. Zawierają wewnątrzkomórkowy, blado-brązowy pigment. Sprzążki liczne.
Występowanie i siedlisko.
Występuje w Europie. W literaturze naukowej na terenie Polski do 2003 r. podano tylko jedno stanowisko. W opinii grzybiarzy w niektórych miejscach w Polsce jest częsta. Więcej stanowisk i nowszych, podaje internetowy atlas grzybów. Dzwonkówka mącznowonna zaliczona w nim jest do gatunków chronionych i zagrożonych.
Rozwija się w lasach, żywopłotach, sadach, ogrodach itp., czasami w dużych grupach. Owocniki wytwarza od kwietnia do czerwca. Występuje głównie pod drzewami i krzewami z rodziny różowatych.
Znaczenie.
Saprotrof. Grzyb jadalny, jednak nie zaleca się jego zbierania w celach spożywczych ze względu na możliwość pomylenia z trująca dzwonkówką trującą.
Gatunki podobne.
Dzwonkówka mączna ("Entoloma prunuloides"). Występuje głównie na terenach trawiastych poza lasami. Jej miąższ nie zmienia barwy po uszkodzeniu. Podobna jest także dzwonkówka trująca ("Entoloma sinuatum"). Ma większe owocniki, pojawiają się później, mają żółtawe odcienie na młodych blaszkach, a jej miąższ nie czerwienieje w miejscach uszkodzonych przez larwy owadów.

</doc>
<doc id="1681553" url="https://pl.wikipedia.org/wiki?curid=1681553" title="Gąsówka">
Gąsówka



</doc>
<doc id="1681555" url="https://pl.wikipedia.org/wiki?curid=1681555" title="Karabin przeciwpancerny 20 mm m/42">
Karabin przeciwpancerny 20 mm m/42



</doc>
<doc id="1681556" url="https://pl.wikipedia.org/wiki?curid=1681556" title="Georg von Hantelmann">
Georg von Hantelmann

Georg von Hantelmann (ur. 9 października 1898 w Rokietnicy, zm. 7 września 1924 w Charcicach) – as lotnictwa niemieckiego Luftstreitkräfte z 25 potwierdzonymi i co najmniej 5 niepotwierdzonymi zwycięstwami w I wojnie światowej. 
Od 1916 roku służył w 17 Pułku Huzarów. We wrześniu 1917 roku został przeniesiony do lotnictwa i po przejściu szkolenia w FEA 9 został skierowany do szkoły pilotów myśliwskich Jastaschule w Valenciennes.
6 lutego 1918 roku rozpoczął służbę w eskadrze myśliwskiej Jagdstaffel 18, w której służył do 18 marca, kiedy to z grupą innych pilotów został przeniesiony do Jagdstaffel 15.
Pierwsze potwierdzone zwycięstwo odniósł 1 czerwca 1918 roku w okolicach Ferrieres zestrzelił brytyjski samolot bombowy Airco DH.4 z 27 Sqdn. Do końca wojny służył w Jagdstaffel 15 stając się obok Josepha Veltjensa największym asem jednostki. Jego podstawowym samolotem był Fokker D.VII. Pomalowany był na niebiesko z czerwonym dziobem oraz kołpakami kół z godłem osobistym będącym emblematem 17 Pułku Huzarów (patrz rys. obok). 
Georg von Hantelmann był nominowany do najwyższego pruskiego orderu wojennego Pour le Mérite. 
Georg von Hantelmann został zamordowany 7 września 1924 roku w rodzinnym majątku w Charcicach. Według relacji, mordercami byli przemytnicy polskiego pochodzenia, którzy zostali przyłapani przez Georga na terenie jego parku.

</doc>
<doc id="1681557" url="https://pl.wikipedia.org/wiki?curid=1681557" title="Skutki noszenia kapelusza w maju">
Skutki noszenia kapelusza w maju

Skutki noszenia kapelusza w maju – polska komedia obyczajowa z 1993 roku.
Fabuła.
Emeryt Mateusz Korczyński (Wiesław Michnikowski) pewnego dnia spotyka na cmentarzu Annę (Katarzyna Chrzanowska), córkę zmarłego przed laty Andrzeja Zarzyckiego, swojego dawnego przyjaciela. Anna mieszka wraz z córkami w domu akademickim w skromnych warunkach. Została w kraju, zamierzając skończyć studia. Teraz chce wyjechać do Anglii na kurs menedżerów. Mateusz postanawia zaopiekować się jej córkami.

</doc>
<doc id="1681559" url="https://pl.wikipedia.org/wiki?curid=1681559" title="Acura SLX">
Acura SLX

Acura SLX – samochód sportowo-użytkowy produkowany przez koncern Honda Motor Corporation pod marką Acura w latach 1996 - 1999. Była to nieco zmodyfikowana wersja samochodu Isuzu Trooper. Wypuszczona została na rynek USA w tym samym czasie co Lexus LX. W 1998 roku przeprowadzono facelifting. SLX został zastąpiony w 2001 przez oparty na Hondzie Odyssey model Acura MDX.
Sprzedaż SLX utrzymywała się na niskim poziomie, została zakończona w 1999 roku. Jako przyczynę niepowodzenia podaje się ocenę wersji z lat 1996 - 1997 przez magazyn "Consumer Reports", wystawiono wówczas notę "Not Acceptable".
SLX z lat 1996 - 1997 napędzany był przez widlasty sześciocylindrowy silnik benzynowy o pojemności 3,2 litra, który generował moc 192 KM (142 kW). W 1998 roku zastąpiono go 3,5-litrowym silnikiem V6 DOHC o mocy 218 KM (160 kW).

</doc>
<doc id="1681561" url="https://pl.wikipedia.org/wiki?curid=1681561" title="Entoloma vernum">
Entoloma vernum



</doc>
<doc id="1681567" url="https://pl.wikipedia.org/wiki?curid=1681567" title="Acura Legend">
Acura Legend



</doc>
<doc id="1681568" url="https://pl.wikipedia.org/wiki?curid=1681568" title="Na tropie">
Na tropie

Na tropie – serial animowany produkcji polskiej zrealizowany w roku 1963. Scenariusz napisany przez Andrzeja Lacha i Romualda Lacha. 
Fabuła.
Serial opowiada o chłopcu, który w wyobraźni rozwiązuje zagadki detektywistyczne, stoi na straży prawa i broni biedne, uciśnione społeczeństwo przed groźnymi bandytami. 
Autorzy.
Reżyseria: 
Spis odcinków.
1. "Dyliżans"
2. "Szpada"
3. "Zamach"
4. "Madame Soprani"
5. "Szkic na serwetce"
6. "Epokowy wynalazek"
7. "Kość"
8. "Mexico-Express"
9. "Lunatycy"
10. "Podziemny skarbiec"
11. "Dziwny przypadek"
12. "W starym dworze"
13. "Poligon"

</doc>
<doc id="1681569" url="https://pl.wikipedia.org/wiki?curid=1681569" title="Puchar Polski w piłce nożnej (1977/1978)">
Puchar Polski w piłce nożnej (1977/1978)

Puchar Polski w piłce nożnej mężczyzn w sezonie 1977/1978 – 24. edycja rozgrywek, mających na celu wyłonienie zdobywcy Pucharu Polski, który uzyska tym samym prawo gry w Pucharze Zdobywców Pucharów w sezonie 1978/79. Zwycięzcą rozgrywek zostało Zagłębie Sosnowiec, dla którego był to czwarty Puchar Polski w historii klubu. 
Mecz finałowy odbył się 6 maja 1978 na Stadionie Śląskim w Chorzowie.
I runda.
 
1/16 finału.
Do rywalizacji dołączyły zespoły z I ligi.

</doc>
<doc id="1681571" url="https://pl.wikipedia.org/wiki?curid=1681571" title="Warsaw Open">
Warsaw Open

Warsaw Open – międzynarodowy turniej tenisowy kobiet i mężczyzn. W 2008 roku rozgrywany na kortach ziemnych Klubu Sportowego Warszawianka w Warszawie, a w 2009 na obiektach Legii. W roku 2008 odbyła się tylko impreza z cyklu ATP World Tour, a od roku 2009 – WTA Tour.
Historia turnieju sięga roku 1992, kiedy to w Sopocie odbyła się pierwsza edycja kobiecego turnieju ITF z pulą nagród 25 000 dolarów amerykańskich. Pierwszą zwyciężczynią na kortach Sopockiego Klubu Sportowego została Czeszka Radka Bobková. W latach 1993–1997 pula wynosiła 75 000 dolarów. W 1997 roku triumfowała reprezentantka gospodarzy Magdalena Grzybowska. Turniej od 1998 roku został wpisany do kalendarza WTA Tour. Początkowo pula nagród wynosiła 107 500 dolarów. Od 2001 roku wprowadzono również rozgrywki panów i aż do roku 2004 odbywały się równolegle turnieje WTA i ATP. W 2005 roku firma Prokom, jeden ze sponsorów tytularnych ograniczyła wkład finansowy i turniej kobiecy nie odbył się. Nie jest również planowane jego wznowienie.
W 2008 roku turniej mężczyzn miał się odbyć w nowym terminie, tuż po wielkoszlemowym Rolandzie Garrosie, planowano również budowę nowego kortu centralnego. Wszystko do czasu, gdy 9 stycznia 2008 roku Ryszard Krauze ogłosił, iż jego firma, Prokom, wycofuje się ze sponsorowania imprezy. Po długich rozmowach, Prokom zaproponował dotychczasowemu sponsorowi, Orange przejęcie turnieju. Zarząd firmy Orange (wspólnie z Prokomem i miastem stołecznym) postanowił przenieść turniej z Sopotu do Warszawy. Ostatecznie turniej odbył się na kortach Warszawianki pod nazwą Orange Warsaw Open. W 2009 roku organizatorzy turnieju nie porozumieli się z Warszawianką i przy pomocy władz Warszawy przeniesiono turniej na wyremontowane korty Warszawskiej Legii. Pula nagród wyniosła 600 tys. dolarów. W 2010 roku pozyskano nowego sponsora tytularnego, telewizję Polsat i pod nową nazwą Polsat Warsaw Open turniej ponownie odbył się na kortach Legii. Z powodu kłopotów ze znalezieniem sponsora, dyrektor turnieju Stefan Makarczyk poinformował o odwołaniu kolejnej edycji imprezy.

</doc>
<doc id="1681572" url="https://pl.wikipedia.org/wiki?curid=1681572" title="Statystyki Bosego-Einsteina">
Statystyki Bosego-Einsteina



</doc>
<doc id="1681574" url="https://pl.wikipedia.org/wiki?curid=1681574" title="Wyższa Szkoła Administracji w Bielsku-Białej">
Wyższa Szkoła Administracji w Bielsku-Białej

Wyższa Szkoła Administracji (WSA) – utworzona w 1997 r. uczelnia niepubliczna z siedzibą w Bielsku-Białej, prowadząca studia magisterskie na kierunku administracja, pedagogika oraz studia licencjackie na kierunkach: administracja, fizjoterapia i pedagogika. Ponadto realizuje studia podyplomowe: dwusemestralne administracyjne oraz trzysemestralne pedagogiczne. Uczelnia jest utrzymywana i prowadzona przez środowiska ewangelickie – Towarzystwo Szkolne im. Mikołaja Reja w Bielsku-Białej.
Historia.
Idea powołania szkoły wyższej zrodziła się w Towarzystwie Szkolnym im. M. Reja w 1995 r. Po nieudanych próbach uzyskania pomocy ze strony Wydziału Prawa i Administracji Uniwersytetu Śląskiego, towarzystwo zwróciło się do Wydziału Prawa i Administracji Uniwersytetu Jagiellońskiego. Powołana została grupa pracowników Wydziału Prawa i Administracji UJ, która pod kierunkiem Józefa Filipka przygotowała program licencjackich studiów administracyjnych oraz z członkami zarządu towarzystwa zredagowała stosowny wniosek do Ministerstwa Edukacji Narodowej.
Decyzją nr DNS 1-145/TBM/192/97 z dnia 4 lipca 1997 r. ministerstwo edukacji wydało zezwolenie na utworzenie "Wyższej Szkoły Administracji w Bielsku-Białej" (numer N 119 w rejestrze uczelni niepaństwowych), określając jednocześnie ważność zezwolenia na okres pięciu lat. Początkowo jedynym kierunkiem studiów była administracja.
W 1999 r. w oparciu o środki własne oraz pozyskane od Fundacji Polsko-Niemieckiej wybudowano czterokondygnacyjny budynek o łącznej powierzchni 654 m² połączony ze budynkiem przy ul. Frycza-Modrzewskiego 12, użytkowanym od początku istnienia uczelni. Następnym etapem rozbudowy bazy lokalowej była budowa w latach 2000–2001 kolejnego budynku o powierzchni 2366 m².
W marcu 2001 r. został złożony wniosek o zezwolenie na uruchomienie drugiego kierunku studiów – stosunków międzynarodowych. Decyzją nr DSW.2-0143-34/2001 z dnia 25 lipca 2001 r. ministerstwo edukacji zezwoliło na uruchomienie wyższych studiów zawodowych na kierunku stosunki międzynarodowe. Po kontroli przeprowadzonej przez przedstawiciela MEN w lipcu tego samego roku ministerstwo decyzją nr DSW-2-0145-422/TBM/2001 z dnia 14 sierpnia 2001 r. przedłużyło ważność zezwolenia na działalność uczelni do 30 września 2010 r.
W 2003 r. decyzją senatu WSA (Uchwała nr 1/33 z dnia 1 października 2003 r.) uczelnię podzielono na dwa wydziały – Wydział Administracji oraz Wydział Stosunków Międzynarodowych. 18 maja 2007 r. (Uchwała 5/70) Wydział Stosunków Międzynarodowych zlikwidowano, a kierunek włączono do nowo utworzonego Wydziału Nauk Społecznych.
W 2006 roku Wyższa Szkoła Administracji wynajęła od parafii ewangelicko-augsburskiej Zbawiciela zabytkowy obiekt usytuowany przy pl. M. Lutra 7, do którego przeniesiono m.in. rektorat.
W lipcu 2005 r. ministerstwo decyzją DSW-34003/704/EK/Rej.119/05 zezwoliło na uruchomienie kolejnego kierunku studiów – fizjoterapii na utworzonym Wydziale Fizjoterapii. Rok później uczelnia otrzymała zgodę (decyzja DSW-3-4003/230/EK/Rej.119/06) na uruchomienie kierunków pedagogika na Wydziale Nauk Społecznych, którego nazwę zmieniono w październiku 2007 r. na Wydział Nauk Humanistycznych i Studiów Międzynarodowych. W 2008 r. powstał kierunek kulturoznawstwo. W 2009 r. uczelnia wprowadziła na kierunku stosunki międzynarodowe także dwuletnie studia magisterskie.
W rankingu Rzeczpospolitej z maja 2008 r. uczelnia zajęła 9. miejsce w kategorii "niepubliczne uczelnie licencjackie (inżynieryjne)". Rok wcześniej była na miejscu 5., a dwa lata wcześniej – na miejscu 7.
Lokalizacja.
Do Wyższej Szkoły Administracji należą dwa budynki w centrum Bielska-Białej:
Wydziały.
Nauczanie na Wyższej Szkole Administracji realizowane jest na pięciu kierunkach studiów, prowadzonych przez dwa wydziały:

</doc>
<doc id="1681576" url="https://pl.wikipedia.org/wiki?curid=1681576" title="Nierówności Bella">
Nierówności Bella



</doc>
<doc id="1681577" url="https://pl.wikipedia.org/wiki?curid=1681577" title="Czerwień Allura">
Czerwień Allura



</doc>
<doc id="1681578" url="https://pl.wikipedia.org/wiki?curid=1681578" title="Tabor (Pieniny)">
Tabor (Pieniny)

Tabor – długi wschodni grzbiet Pienin Spiskich, opadający od szczytu Cisówki do doliny Dunajca (obecnie do Zbiornika Czorsztyńskiego i Sromowskiego). Na jego wschodnim skalnym cyplu znajduje się zamek w Niedzicy. Nazwa grzbietu pochodzi od taborytów (odłam husytów), którzy w XV wieku oblegali zamek w Niedzicy i na tym grzbiecie ponad zamkiem założyli swój obóz. Od nazwy tego grzbietu z kolei pochodzi nazwa Osiedla Pod Taborem położonego w dolinie Niedziczanki, na południowych stokach Taboru.
Tabor jest w dużym stopniu bezleśny, znajdują się na nim łąki i duża polana Cisówka. Rozciągają się stąd szerokie widoki na Pieniny, Pasmo Lubania i Zamagurze. W kierunku zachodnim widoczny jest zalesiony Hombark Niedzicki i szczyt Cisówki. Na stokach północnych znajduje się wapienna Biała Skała. W dolnej części stoków południowych, powyżej Osiedla Pod Taborem, znajduje się użytek ekologiczny dla stanowiska ślimaka poczwarówki górskiej.
Dolna część Taboru, powyżej zamku w Niedzicy jest zabudowana, administracyjnie należy do miejscowości Niedzica. Znajduje się tutaj piętrowy spichlerz z murowaną piwnicą z XVIII w., będący jedynym tego typu obiektem na całym Podtatrzu. W spichlerzu czynna jest wystawa „Sztuka Ludowa Spisza”. Powyżej spichlerza ładny, stylowy, wybudowany z drewnianych bali budynek dawnej strażnicy celnej, z mansardowym dachem krytym gontami. Po wybudowaniu Zapory w Czorsztynie – Niedzicy celnica została przeniesiona na inne miejsce, a dawny jej budynek wynajmuje Stowarzyszenie Historyków Sztuki. Nieco wyżej cały kompleks domków Wojskowego Domu Wypoczynkowego.
Na Taborze znajduje się też skała Groby i prywatny cmentarz Salamonów, ostatnich baronów na zamku w Niedzicy.

</doc>
<doc id="1681579" url="https://pl.wikipedia.org/wiki?curid=1681579" title="Ślad węglowy">
Ślad węglowy

Ślad węglowy – całkowita suma emisji gazów cieplarnianych wywołanych bezpośrednio lub pośrednio przez daną osobę, organizację, wydarzenie lub produkt. Jest rodzajem śladu ekologicznego.
Ślad węglowy obejmuje emisje dwutlenku węgla, metanu, podtlenku azotu i innych gazów szklarniowych (cieplarnianych) wyrażone w ekwiwalencie CO2.
Miarą śladu węglowego jest tCO2e – tona ekwiwalentu dwutlenku węgla. Różne gazy cieplarniane w niejednakowym stopniu przyczyniają się do globalnego ocieplenia, zaś ekwiwalent dwutlenku węgla pozwala porównywać emisje różnych gazów na wspólnej skali. Na przykład tona metanu odpowiada 25 tonom CO2e.
Ślad węglowy organizacji obejmuje emisje spowodowane przez wszystkie jej działania, wliczając w to zużycie energii przez wykorzystywane przez nią budynki i środki transportu. Ślad węglowy produktu obejmuje emisje spowodowane wydobyciem surowców, z których został wytworzony, produkcją, użytkowaniem oraz składowaniem bądź recyklingiem po zużyciu.
Przy obliczaniu śladu węglowego poszczególnych państw należy brać pod uwagę nie tylko emisje na ich własnym terytorium, lecz także emisje towarzyszące produkcji dóbr importowanych. Według raportu Carnegie Institution for Science z początku 2010 (opartego na danych dla 2004) państwa europejskie "eksportują" ok. 1/3 swoich emisji. W przypadku Szwajcarii emisje, za które odpowiada gospodarka szwajcarska za granicą, są większe niż emisje krajowe.

</doc>
<doc id="1681580" url="https://pl.wikipedia.org/wiki?curid=1681580" title="Rewolwer Taurus Raging Bull">
Rewolwer Taurus Raging Bull

Taurus Raging Bull (Model 454) – brazylijski rewolwer zasilany amunicją .454 Casull. Broń została wprowadzona na rynek w 1997 roku. Jest przeznaczona dla myśliwych i miłośników strzelania do metalowych sylwetek. Produkowana w kilku wersjach różniących się długością lufy (127, 165 lub 213 mm) oraz rodzajem stali, z której wykonano broń (stal węglowa zabezpieczona przez oksydowanie lub nierdzewna).

</doc>
<doc id="1681581" url="https://pl.wikipedia.org/wiki?curid=1681581" title="Grabieńsz">
Grabieńsz



</doc>
<doc id="1681582" url="https://pl.wikipedia.org/wiki?curid=1681582" title="Efekt kosinusowy">
Efekt kosinusowy

Efekt kosinusowy – powstaje podczas pomiaru prędkości poruszających się obiektów za pomocą urządzeń emitujących i rejestrujących odbitą od obiektu falę elektromagnetyczną z zakresu mikrofal – urządzenia radarowe, bądź z zakresu bliskiej podczerwieni – urządzenia laserowe. W ogólności obiekt może poruszać się w dowolnym kierunku, natomiast urządzenia do pomiaru prędkości mierzą tylko tę wartość składowej prędkości, która jest rzutowana na kierunek osi wiązki radarowej lub laserowej urządzenia nadawczego. Zmierzona wartość prędkości jest zatem zmniejszona przez cosinus kąta ostrego zawartego między kierunkiem ruchu obiektu a kierunkiem wyznaczonym przez oś wiązki.
Efekt ten występuje m.in. podczas pomiaru prędkości pojazdów za pomocą fotoradarów oraz ręcznych radarowych przyrządów do pomiaru prędkości – zwanych potocznie „suszarkami”.
O ile w przypadku fotoradarów zazwyczaj ustawionych ukośnie do osi jezdni pod stałym kątem nie większym niż 30 stopni efekt ten jest kompensowany przez implementację programową przyrządu (przez podzielenie zmierzonej wartości prędkości przez wartość cosinusa stałego kąta pomiaru), o tyle kierunek wiązki radarowej w ręcznym przyrządzie do pomiaru prędkości sprawia, że prędkość zmierzona jest zawsze nie większa od prędkości rzeczywistej pojazdu.
Obok przedstawiono wykres zależności błędu procentowego prędkości odniesionej do wartości prędkości zmierzonej w funkcji kąta odchylenia osi wiązki. W przypadku ręcznych przyrządów pomiarowych obserwujemy dla kątów odchylenia do 10 stopni wartości błędu dodatniego nie większe niż 1,5% natomiast dla urządzeń pracujących ukośnie (np. pod kątem 20 albo 22 stopni) zmniejszenie zmierzonej prędkości pojazdu następuje wyłącznie przy powiększeniu kąta pomiaru w stosunku do wartości zalecanej przez producenta przyrządu. Efekt powiększenia zmierzonej prędkości pojazdu w stosunku do rzeczywistej może wystąpić jedynie dla ustawień kątów pomiaru mniejszych niż zalecany przez producenta. Sytuacji takiej może sprzyjać błędne wybranie miejsca instalacji fotoradaru, np. takie, które umożliwia zmierzenie pojazdu poruszającego się po łuku.
Wbrew twierdzeniom niektórych producentów laserowych przyrządów do pomiaru prędkości (lidarów), efekt kosinusowy nie dotyczy tych urządzeń. Jest to spowodowane tym, że prędkość jest wyznaczana w oparciu o serię szybkich pomiarów odległości. W takim przypadku pomiar pod kątem prowadzi do wędrówki wiązki pomiarowej po mierzonym pojeździe, co wprowadza dodatkowy błąd pomiaru. Błąd ten nie jest możliwy do wyznaczenia, gdyż zależy także od kształtu mierzonego pojazdu oraz punktu na pojeździe, od którego zaczął się pomiar. Wynik pomiaru pod kątem dla lidarów może być w dowolny sposób zawyżony lub zaniżony. Powszechnie przyjmuje się, że graniczną wartością dopuszczalnego kąta pomiaru przyrządem laserowym jest 5,74°, co odpowiada stosunkowi odległości pomiaru do odsunięcia przyrządu w bok od osi przechodzącej wzdłuż mierzonego pojazdu przez punkt, w który celowano wynoszący 10 do 1. Pomiar pod większym kątem jest dla lidarów uznawany za nieprawidłowy.

</doc>
<doc id="1681584" url="https://pl.wikipedia.org/wiki?curid=1681584" title="Groby">
Groby



</doc>
<doc id="1681585" url="https://pl.wikipedia.org/wiki?curid=1681585" title="Anna Ćwiakowska">
Anna Ćwiakowska

Anna Ćwiakowska (ur. 14 lutego 1925 w Modrzejowie) – polska pisarka żydowskiego pochodzenia, publicystka literacka i teatralna oraz tłumaczka literatury hebrajskiej i jidysz na język polski.
W 1968 po antysemickiej nagonce, będącej następstwem wydarzeń marcowych wyemigrowała do Izraela, gdzie mieszka do dnia dzisiejszego.
Twórczość.
Anna Ćwiakowska pisze po polsku. Opublikowała kilka książek ze swoimi opowiadaniami:
Przetłumaczyła m.in.:

</doc>
<doc id="1681586" url="https://pl.wikipedia.org/wiki?curid=1681586" title="Quest Europe">
Quest Europe

Międzynarodowy Festiwal Kina Autorskiego „Quest Europe” – międzynarodowy festiwal filmowy w Zielonej Górze. Jego pierwsza edycja odbyła się w 2005 roku.
Organizatorem festiwalu jest Akademia Twórczych Poszukiwań Lubuska Szkoła Telewizji i Filmu i Lubuska Szkoła Fotografii w Zielonej Górze, pod patronatem Polskiego Instytutu Sztuki Filmowej.

</doc>
<doc id="1681587" url="https://pl.wikipedia.org/wiki?curid=1681587" title="Wodospady Agua Azul">
Wodospady Agua Azul

Wodospady Agua Azul (, ) - ciąg około 500 niewielkich pojedynczych wodospadów w północnej części meksykańskiego stanu Chiapas, powstały dzięki zbiegowi rzek Otulún, Shumuljá i Tulijá, w odległości 69 km od Palenque, przy drodze biegnącej do Ocosingo. Obszar ten jest chroniony w ramach tzw. Specjalnego Rezerwatu Biosfery. Woda ma wyjątkowy, niebieskawy odcień z powodu dużej zawartości minerałów, zwłaszcza węglanu sodu i wodorotlenku magnezu, które osadzają się także na kamieniach i pniach drzew. Ta sama rzeka w swym niższym biegu tworzy również rozlewisko Agua Clara oraz wodospad Misol-Ha.

</doc>
<doc id="1681589" url="https://pl.wikipedia.org/wiki?curid=1681589" title="Polyporus">
Polyporus

Polyporus P. Micheli ex Adans. (żagiew) – rodzaj grzybów należący do rodziny żagwiowatych ("Polyporaceae") jako jej typ nomenklatoryczny. W Polsce było 10 gatunków zaliczanych do tego rodzaju, jednak po weryfikacji przeprowadzonej na początku XXI wieku większość z nich przeniesiona została do innych rodzajów.
Charakterystyka.
Organizmy saprotroficzne żyjące na drewnie, rzadziej pasożytnicze. Powodują tzw. białą zgniliznę drewna. Owocniki mięsiste do łykowato-elastycznych, z trzonem centralnym do bocznego, posiadają hymenofor rurkowy, chociaż przez wzgląd na to, że owocniki nie są w stanie obrastać przylegających przedmiotów, a warstwa rurek łatwo oddziela się od miąższu, uważa się je za spokrewnione z grzybami blaszkowymi. Kapelusze suche, filcowate do łuskowatych, od spodu z cienką warstwą rurek. Wysyp zarodników biały, nieamyloidalny. Zarodniki cylindryczno-zakrzywione do podłużnie eliptycznych, gładkie, bez pory rostkowej.
Systematyka.
"Polyporaceae, Polyporales, Incertae sedis, Agaricomycetes, Agaricomycotina, Basidiomycota, Fungi" (według Index Fungorum).
"Atroporus" Ryvarden, "Bresadolia" Speg., "Cerioporus" Quél., "Cyanosporus", "Dendropolyporus" (Pouzar) Jülich, "Favolus" Fr., "Hexagonia" Pollini, "Lentus" Lloyd ex Torrend, "Leucoporus" Quél., "Melanopus" Pat., "Mycelithe" Gasp., "Petaloides" Lloyd ex Torrend, "Polyporellus" P. Karst., "Polyporus" P. Micheli, "Poria" Adans., "Poria" P. Browne, "Tuberaster" Boccone.
Nazwę polską podał Marcin z Urzędowa, do piśmiennictwa mykologicznego włączona została przez F. Błońskiego w 1889 r. Rodzaj ten opisywany był też pod nazwami huba i horosz.
Rodzaj "Polyporus" został po raz pierwszy wyodrębniony przez Piera Micheli w "Nova Plantarum Genera" z 1729 r., zaliczono wtedy do niego 11 gatunków. Zawarta tam diagnoza taksonomiczna nie jest jednak poprawna w kontekście Międzynarodowego Kodeksu Nomenklatury Botanicznej ze względu na zbyt wczesną datę publikacji.
"eſt plantæ genus, et Suillus, ſed capitulo in binas partes, ut ille non dirimitur, ſcilicet pars inferior hujuſce capituli A, &amp; a ſuperiore B non ſeparabilis, &amp; non ex fiſtulis ſolutis compoſita, ſed inſtar cribri C, aut Apium favi D, dumtaxat perforata, in cujus foraminulorum ore reperiuntur floras, &amp; in corumdem ſemina, quemadmodum in antecedenti genere monuimus".

</doc>
<doc id="1681590" url="https://pl.wikipedia.org/wiki?curid=1681590" title="Rudzik">
Rudzik



</doc>
<doc id="1681591" url="https://pl.wikipedia.org/wiki?curid=1681591" title="Paweł Musioł (poseł)">
Paweł Musioł (poseł)

Paweł Andrzej Musioł (ur. 10 sierpnia 1944 w Rybniku, zm. 27 grudnia 2017 tamże) – polski przedsiębiorca i polityk, poseł na Sejm RP I kadencji.
Życiorys.
Syn Józefa i Anny. Ukończył studia na Wydziale Prawa i Administracji Uniwersytetu Śląskiego w 1980. Zawodowo związany z górnictwem i przemysłem wydobywczym. Działał w organizacjach gospodarczych, m.in. był członkiem zarządu Związku Pracodawców Górnictwa Węgla Kamiennego.
Był założycielem Ruchu Autonomii Śląska i jego pierwszym przewodniczącym. W wyborach w 1991 z listy RAŚ uzyskał mandat posła na Sejm I kadencji z okręgu gliwickiego. Pod koniec kadencji był posłem niezrzeszonym. Zasiadał w Komisji Spraw Zagranicznych, Komisji Samorządu Terytorialnego oraz w Komisji Nadzwyczajnej do rozpatrzenia projektu ustawy o ochronie prawnej dziecka poczętego. Był także członkiem trzech podkomisji.
W wyborach parlamentarnych w 1997 bez powodzenia kandydował do Sejmu z listy Narodowo-Chrześcijańsko-Demokratycznego Bloku dla Polski.
W 1999 odznaczony Krzyżem Kawalerskim Orderu Odrodzenia Polski.

</doc>
<doc id="1681592" url="https://pl.wikipedia.org/wiki?curid=1681592" title="Jezioro Pauzeńskie">
Jezioro Pauzeńskie



</doc>
<doc id="1681593" url="https://pl.wikipedia.org/wiki?curid=1681593" title="Artmedia Petržalka">
Artmedia Petržalka



</doc>
<doc id="1681594" url="https://pl.wikipedia.org/wiki?curid=1681594" title="The Trashmen">
The Trashmen

The Trashmen – amerykański zespół wykonujący rock and roll z domieszką surf rocka i garage rocka, założony w Minneapolis (Minnesota) w 1962 roku. Zakończył działalność w roku 1967, w 1982 został reaktywowany.
Surfin’ Bird.
Największy hit Trashmena – utwór "Surfin’ Bird" był kombinacją dwóch hitów rnb zespołu The Rivingtons – "The Bird’s the Word" oraz "Papa-Oom-Mow-Mow". W 1963 roku znalazł się na 4 miejscu w rankingu "Billboard Hot 100" popularnego amerykańskiego magazynu "Billboard". Został użyty w filmach "Fred Claus", "Pink Flamingos", "Full Metal Jacket", "Home for the Holidays" i "Back to the Beach", w serialu "Family Guy" oraz w grze video "Battlefield Vietnam". Był wykonany jako cover przez zespoły:
Skład zespołu.
Byli członkowie:
Dyskografia.
Single:

</doc>
<doc id="1681596" url="https://pl.wikipedia.org/wiki?curid=1681596" title="Sway">
Sway

W Wielkiej Brytanii:

</doc>
<doc id="1681598" url="https://pl.wikipedia.org/wiki?curid=1681598" title="Mikrofluorymetria">
Mikrofluorymetria

Mikrofluorymetria – adaptacja fluorymetrii do badania biochemicznych i biofizycznych właściwości komórek za pomocą mikroskopii do elementów komórek obrazowanych oznaczeniem ich cząsteczkami fluorescencyjnymi. Jest to rodzaj mikrofotometrii, która daje ilościową miarę jakościowego charakteru pomiaru fluorescencyjnego, a zatem pozwala uzyskać ostateczne wyniki, które byłyby nierozróżnialne gołym okiem.
W mikroskopie używa się światła wzbudzającego. Za pomocą odpowiedniego filtrowania do oka lub instrumentu pomiarowego dociera tylko światło powstałe w wyniku fluorescencji. Intensywność tego światła można mierzyć i wnosić z niego o ilości substancji świecącej.

</doc>
<doc id="1681599" url="https://pl.wikipedia.org/wiki?curid=1681599" title="Stasiak (raper)">
Stasiak (raper)

Stasiak, właśc. Łukasz Stasiak (ur. 16 marca 1983 w Warszawie) – polski raper i producent wykonawczy. Raper zadebiutował w 2000 roku na albumie formacji Płomień 81 pt. "Nasze dni". Stasiak wystąpił gościnnie w utworze „To są nasze dni”.
Rok później z raperami Mesem i Pjusem założył zespół 2cztery7, w której występuje od roku 2001. Z grupą nagrał trzy albumy: "Funk – dla smaku" (2005), "Spaleni innym słońcem" (2008) oraz "2cztery7 &amp; DJ Morowy prezentują: West Side Warsaw Mixtape" (2008). Od kilkunastu lat koncertuje wspólnie z Tym Typem Mesem, którego jest jednocześnie managerem.
Od 2009 roku z Tym Typem Mesem i Witoldem Michalakiem współtworzy niezależną oficynę wydawniczą Alkopoligamia.com.
Jest również współtwórcą głośnego, międzypokoleniowego projektu Albo Inaczej. Na potrzeby tego projektu zredagował klasyczne teksty hip hopowe, które do nowych aranżacji muzycznych śpiewają takie legendy polskiej piosenki jak Zbigniew Wodecki, Ewa Bem, Andrzej Dąbrowski, Krystyna Prońko, Wojciech Gąssowski oraz Felicjan Andrzejczak.
W 2015 roku wziął udział w historycznej trasie koncertowej „Red Bull Tour Bus: Wspólna scena”, występując na dachu Red Bullowego autobusu w towarzystwie takich artystów jak Sokół, Kosi, Ras, Dj Steez oraz Mr. Krime. Trasę zwieńczył wspólny singiel wszystkich uczestników pt. „Aftery”, wydany na winylu przez label PROSTO.
Ma na swoim koncie epizody telewizyjne w roli prowadzącego:
Od 2017 roku wspólnie z Łukaszem „Jurasem” Jurkowskim jest spikerem stadionowym Legii Warszawa.

</doc>
<doc id="1681601" url="https://pl.wikipedia.org/wiki?curid=1681601" title="Puchar Polski w piłce nożnej (1978/1979)">
Puchar Polski w piłce nożnej (1978/1979)

Puchar Polski w piłce nożnej mężczyzn w sezonie 1978/1979 – 25. edycja rozgrywek, mających na celu wyłonienie zdobywcy Pucharu Polski, który uzyska tym samym prawo gry w Pucharze Zdobywców Pucharów w sezonie 1979/80. Zwycięzcą rozgrywek została Arka Gdynia, dla której był to pierwszy Puchar Polski w historii klubu.
Mecz finałowy odbył się 9 maja 1979 na Stadionie MOSiR w Lublinie.
1/16 finału.
Do rywalizacji dołączyły zespoły z I ligi.

</doc>
<doc id="1681602" url="https://pl.wikipedia.org/wiki?curid=1681602" title="Fomes">
Fomes

Fomes (Fr.) Fr. (hubiak) – rodzaj grzybów należący do rodziny żagwiowatych ("Polyporaceae"). W Polsce występuje tylko jeden gatunek – hubiak pospolity.
Systematyka i nazewnictwo.
Pozycja w klasyfikacji według Index Fungorum: "Polyporaceae, Polyporales, Incertae sedis, Agaricomycetes, Agaricomycotina, Basidiomycota, Fungi".
Synonimy naukowe: "Agarico-igniarium" Paulet, "Elfvingiella" Murrill, "Placodes" Quél., "Polyporus" subgen. Fomes Fr., "Ungulina" Pat., "Xylopilus" P. Karst.
Nazwa polska pojawiła się po raz pierwszy w pracy Stanisława Domańskiego i in. w 1967 r. W polskim piśmiennictwie mykologicznym rodzaj ten opisywany był także jako huba, żagiew lub czyr. 
Charakterystyka.
Grzyby nadrzewne, saprotrofy i pasożyty o owocniku wieloletnim, kopytkowatym i strefowanym. Pokryte są grubą krustą.

</doc>
<doc id="1681605" url="https://pl.wikipedia.org/wiki?curid=1681605" title="Mytycze">
Mytycze



</doc>
<doc id="1681606" url="https://pl.wikipedia.org/wiki?curid=1681606" title="Uri Nissan Gnessin">
Uri Nissan Gnessin

Uri Nissan Gnessin (hebr. אורי ניסן גנסין, ros. Ури Нисан Гнесин; ur. 27 października 1879 w Starodubie, zm. 5 marca 1913 w Warszawie) – żydowski pisarz, jeden z pionierów literatury nowohebrajskiej.
Życiorys.
Urodził się w Starodubie w rodzinie żydowskiej, jako syn rabina. W bardzo młodym wieku opuścił dom. Studiował w wielu jesziwach, m.in. w Poczepiu. Jego wczesną hebrajskojęzyczną twórczością zainteresował się Nahum Sokołow redaktor pisma „Ha-Cefira”, który w 1889 zaprosił młodego Gnessina do Warszawy. Debiutował w 1904 zbiorem opowiadań "Cienie życia". W 1906 założył hebrajski dom wydawniczy "Nisjonot". W 1907 przeprowadził się do Londynu, gdzie wraz z Josefem Chaimem Brennerem redagował hebrajski periodyk „Ha'Meorer”. Po pewnym czasie wyjechał do Palestyny, a w 1908 wrócił do Rosji. Później osiadł w Warszawie, gdzie zmarł na atak serca. Jego opowiadania są lekturą szkolną w Izraelu.
Pochowany jest na cmentarzu żydowskim przy ulicy Okopowej w Warszawie (kwatera 45, uliczka 9).

</doc>
<doc id="1681614" url="https://pl.wikipedia.org/wiki?curid=1681614" title="Zagłębocze">
Zagłębocze

Zagłębocze – przysiółek wsi Czaniec w Polsce, położony w województwie śląskim, w powiecie bielskim, w gminie Porąbka.
W latach 1975–1998 przysiółek administracyjnie należał do województwa bielskiego.

</doc>
<doc id="1681616" url="https://pl.wikipedia.org/wiki?curid=1681616" title="Mozilla (ujednoznacznienie)">
Mozilla (ujednoznacznienie)



</doc>
<doc id="1681622" url="https://pl.wikipedia.org/wiki?curid=1681622" title="Holden Jackaroo">
Holden Jackaroo



</doc>
<doc id="1681623" url="https://pl.wikipedia.org/wiki?curid=1681623" title="Awatar Aang">
Awatar Aang



</doc>
<doc id="1681624" url="https://pl.wikipedia.org/wiki?curid=1681624" title="Opel Monterey">
Opel Monterey



</doc>
<doc id="1681625" url="https://pl.wikipedia.org/wiki?curid=1681625" title="Vauxhall Monterey">
Vauxhall Monterey



</doc>
<doc id="1681628" url="https://pl.wikipedia.org/wiki?curid=1681628" title="Hygrophoropsis aurantiaca">
Hygrophoropsis aurantiaca



</doc>
<doc id="1681629" url="https://pl.wikipedia.org/wiki?curid=1681629" title="Isuzu Bighorn">
Isuzu Bighorn



</doc>
<doc id="1681632" url="https://pl.wikipedia.org/wiki?curid=1681632" title="Groby (Pieniny)">
Groby (Pieniny)

Groby – nieduża skała wapienna w Pieninach Spiskich i prywatny grobowiec Salamonów. Znajdują się w Niedzicy, w dolnej części grzbietu Tabor nad Zbiornikiem Czorsztyńskim. Skała wznosi się na wysokość 604 m n.p.m. Obok skały znajduje się ogrodzony prywatny cmentarz Salamonów – ostatnich baronów na zamku w Niedzicy. Cmentarz został założony w 1936 r. przez Ilonę Salamonową, ostatnią właścicielkę tego zamku. Przeniosła ona tutaj prochy swojego zmarłego w 1920 r. męża Gezy Salamona, jego brata Andora i jego stryja Gezy. Pod koniec wojny Ilona na zawsze opuściła Niedzicę, zamek i należące do niej tereny zostały po wojnie znacjonalizowane. Zmarła w 1964 r. na Węgrzech, a rodzina w 1977 r. sprowadziła jej prochy oraz jej syna Istvana na ten prywatny cmentarzyk w Niedzicy.

</doc>
<doc id="1681634" url="https://pl.wikipedia.org/wiki?curid=1681634" title="Maurice Boyau">
Maurice Boyau

Maurice Jean-Paul Boyau (wym. []; ur. 8 maja 1888 w Mustapha w Algierii, zm. 16 września 1918 w Mars-la-Tour) – francuski rugbysta, mistrz i reprezentant kraju, następnie as myśliwski z czasów I wojny światowej. Osiągnął 35 zwycięstw powietrznych. Należał do grona asów posiadających tytuł honorowy Balloon Buster.
Sportowiec.
W trakcie kariery sportowej grał na pozycji w klubach US Dax, Stade Bordelais, Rugby Club Versailles i Racing Club de France. Ze Stade Bordelais zdobył tytuł mistrza Francji w sezonie 1910/1911 roku.
W reprezentacji Francji rozegrał sześć spotkań (w Pucharze Pięciu Narodów edycji 1912 i 1913), w ostatnim z nich będąc kapitanem.
Na jego cześć nazwano znajdujący się w Dax Stade Maurice Boyau.
Żołnierz.
Maurice Boyau służył przed wybuchem wojny w 144 Pułku Piechoty. Przez pierwszy rok wojny służył w jednostce jako kierowca. W połowie 1915 roku został skierowany na trening lotniczy i licencję pilota otrzymał 28 listopada 1915 roku. Został przydzielony do szkoły lotniczej w Buc jako instruktor. Po wielu staraniach udało mu się uzyskać przydział do jednostki liniowej i w stopniu kaprala rozpoczął służbę w Escadrille 77. Pierwsze zwycięstwo odniósł na samolocie Nieuport 16 marca 1917 roku nad samolotem Aviatik. Do września 1917 roku miał już na swoim koncie 10 potwierdzonych zwycięstw powietrznych, w tym 6 nad balonami obserwacyjnymi. 
Od połowy września jednostka Escadrille 77 została przezbrojona w samoloty SPAD S.VII i zmieniła nazwę na SPA 77. Do dnia swojej śmierci zestrzelił łącznie 21 balonów oraz 14 samolotów. Zginął 16 września 1918 roku w czasie walki powietrznej z asem niemieckim Georgiem von Hantelmann.

</doc>
<doc id="1681635" url="https://pl.wikipedia.org/wiki?curid=1681635" title="Czesław Sterkowicz">
Czesław Sterkowicz

Czesław Józef Sterkowicz (ur. 20 czerwca 1936 w Olszynach, zm. 26 maja 2016) – polski nauczyciel, historyk i polityk, doktor nauk humanistycznych, poseł na Sejm I kadencji.
Życiorys.
W 1954 został absolwentem Liceum Ogólnokształcącego w Bieczu. W 1969 ukończył studia wyższe na Wydziale Humanistycznym Wyższej Szkoły Pedagogicznej w Krakowie. Jako historyk specjalizował się w historii tajnego nauczania w latach II wojny światowej. W 1977 uzyskał stopień naukowy doktora nauk humanistycznych na podstawie pracy zatytułowanej "Dzieje tajnego nauczania w powiecie tarnowskim 1939–1945". Od 1 września 1970 do 1 września 1990 zajmował stanowisko dyrektora IV Liceum Ogólnokształcącego im. Stanisława Anioła w Tarnowie. Zakończył pracę zawodową 30 czerwca 1991.
Będąc już na emeryturze, w 1991 uzyskał mandat posła na Sejm I kadencji. Został wybrany z listy Sojuszu Lewicy Demokratycznej. Pod koniec kadencji pozostawał posłem niezrzeszonym. Zasiadał w Komisji Edukacji, Nauki i Postępu Technicznego, był także członkiem sześciu podkomisji. W 1993 bezskutecznie ubiegał się o mandat senatora, a w 1997 bez powodzenia kandydował do Sejmu z ramienia Unii Pracy.
Odznaczony m.in.: Brązowym (1970) i Złotym Krzyżem Zasługi (1975), Medalem KEN (1977) oraz Krzyżem Kawalerskim Orderu Odrodzenia Polski.
Pochowany na cmentarzu parafialnym w Koszycach Wielkich.

</doc>
<doc id="1681640" url="https://pl.wikipedia.org/wiki?curid=1681640" title="Lei (Polinezja)">
Lei (Polinezja)

Lei - hawajska nazwa wieńców i girland sporządzanych z kwiatów i innych materiałów. Odpowiednik na Tahiti i Wyspach Cooka nosi nazwę "ei", zaś na Samoa - "ula". Pierwotnie "lei" miały charakter sakralny, były ofiarowywane bogom podczas religijnych obrzędów obejmujących tańce i pieśni. Wręczano je również ważnym osobistościom na znak szacunku. Pozostałością tej tradycji jest rodzaj peleryny z długich girland kwiatowych "lei aliʻi", którymi zdobi się pomnik króla Hawajów Kamehamehy I.
Zwyczaj robienia i wręczania "lei" znany jest w całej Polinezji. Obecnie jest zachowywany bardziej na użytek przemysłu turystycznego, kojarzą się przede wszystkim z hawajskim tańcem hula i girlandami "lei ʻaʻi", wręczanymi turystom.
Materiały i techniki wykonania.
Lei zazwyczaj kojarzą się z kwiatami, lecz tradycyjnie wykorzystuje się bardzo różnorodne przedmioty: muszelki, liście, pnącza zwane na Hawajach "maile" (Alyxia oliviformis), papier, orzechy kukui, ptasie pióra itd. bardziej istotne jest wykorzystanie jednej z kilku tradycyjnych technik.:
Współcześnie najczęściej stosowanym materiałem są kwiaty plumerii, lecz tradycyjnie każda wyspa miała swój własny zwyczajowo przyjęty materiał do ich wyrobu, który jednocześnie staje się symbolem samej wyspy, np.:

</doc>
<doc id="1681642" url="https://pl.wikipedia.org/wiki?curid=1681642" title="Szczawne Kulaszne">
Szczawne Kulaszne

Szczawne Kulaszne – stacja kolejowa w Szczawnem, w województwie podkarpackim, w Polsce, na linii Zagórz – Medzilaborce. Znajduje się tu 1 peron. Stacja jest obsługiwana wyłącznie sezonowo przez pociągi osobowe Polregio.
W roku 2017 stacja obsługiwała 0–9 pasażerów na dobę.

</doc>
<doc id="1681645" url="https://pl.wikipedia.org/wiki?curid=1681645" title="Pomnik Barykada Września">
Pomnik Barykada Września

Pomnik Barykada Września – pomnik według projektu Juliana Pałki, znajdujący się w Warszawie w pobliżu skrzyżowania ul. Grójeckiej z ulicami Stefana Banacha i Bitwy Warszawskiej 1920 r., na wprost wylotu ul. Opaczewskiej.
Opis.
Pomnik został odsłonięty 12 września 1979, w czasie obchodów 40. rocznicy obrony Warszawy. Wykonany z surowego betonu monolitycznego w postaci trzech brył, ustawionych w poprzek ul. Grójeckiej, w miejscu historycznej barykady. Bryły tworzą olbrzymie cyfry odpowiadające datom: po lewej 8.IX – data budowy barykady, pośrodku 1939 – rok obrony Warszawy, po prawej 27.IX – data zawieszenia broni. Dwie boczne bryły są ustawione równolegle do osi ul. Grójeckiej, środkowa bryła - prostopadle do osi. Pomnik jest skierowany na południe i jest widoczny zwłaszcza dla kierowców wjeżdżających ulicą Grójecką do Warszawy. Na pomniku, szczególnie na jego środkowej części, umieszczono ponad 40 tablic pamiątkowych, nieprzewidzianych w projekcie. 
Za środkową częścią pomnika jest roślinność dodana w tym miejscu dopiero po wielu latach, która zasłania rzeźbę przedstawiającą rok obrony Warszawy od strony centrum miasta. Roślinność nie była przewidziana w oryginalnym projekcie pomnika, który miał być pomnikiem trójwymiarowym i przeznaczonym do oglądania ze wszystkich stron. Wysokie krzewy zaburzają kompozycję plastyczną pomnika poprzez nieuzasadnione zasłonięcie środkowej części obiektu na osi widokowej od strony centrum miasta. Pozostałe czyli boczne części pomnika także mają z tyłu roślinność, ale była ona tam już od początku i nie ma tam żadnych osi widokowych.
W 2020 roku wykonano odnowienie pomnika, usuwając przy okazji tablice pamiątkowe.
W sąsiedztwie pomnika rośnie Topola Obrońców, będąca pomnikiem przyrody.

</doc>
<doc id="1681646" url="https://pl.wikipedia.org/wiki?curid=1681646" title="The trashmen">
The trashmen



</doc>
<doc id="1681648" url="https://pl.wikipedia.org/wiki?curid=1681648" title="Michel Coiffard">
Michel Coiffard

Michel Joseph Callixte Marie Coiffard (ur. 16 lipca 1892, zm. 29 października 1918) – francuski as myśliwski z czasów I wojny światowej. Osiągnął 34 zwycięstwa powietrzne. Był posiadaczem honorowego tytułu Balloon Buster.
Michel Coiffard służył przed wybuchem wojny w Maroku i Tunezji. Gdy wybuchła wojna służył w artylerii. Był kilkakrotnie ranny i 29 sierpnia 1914 roku został przeniesiony jako sierżant do piechoty. Po odniesieniu kolejnych ran został uznany za niezdolnego do dalszej służby liniowej. Na własną prośbę został przeniesiony do lotnictwa 4 stycznia 1917 roku i skierowany na trening lotniczy. Licencję pilota otrzymał w kwietniu 1917 roku. Został przydzielony do jednostki liniowej i rozpoczął służbę w Escadrille 154 (N 154). Pierwsze zwycięstwo odniósł na samolocie Nieuport 5 września 1917 roku nad samolotem Albatros C.
Po przezbrojeniu jednostki 154 w samoloty SPAD eskadra zmieniła nazwę na SPA 154. Do dnia swojej śmierci zestrzelił łącznie 24 balony oraz 10 samolotów. 28 października 1918 roku w czasie walki powietrznej z samolotem Fokker D.VII został ciężko ranny. Pomimo znacznego upływu krwi zdołał bezpiecznie wylądować na lotnisku polowym. Zmarł jednak w 3 godziny później z upływu krwi pomimo prób dokonania transfuzji w czasie transportu do szpitala.
Został pochowany w Nécropole nationale de Sommepy-Tahure (Marne), w grobie nr 1027.

</doc>
<doc id="1681649" url="https://pl.wikipedia.org/wiki?curid=1681649" title="Marc Berdoll">
Marc Berdoll

Marc Berdoll (ur. 6 kwietnia 1953 w Trélazé) - francuski piłkarz występujący na pozycji napastnika.
Kariera sportowa.
W latach 1973-1979 rozegrał 16 meczów i strzelił 5 goli w reprezentacji Francji. Wystąpił na Mistrzostwach Świata 1978.

</doc>
<doc id="1681650" url="https://pl.wikipedia.org/wiki?curid=1681650" title="Cerkiew Przemienienia Pańskiego w Berezce">
Cerkiew Przemienienia Pańskiego w Berezce

Cerkiew Przemienienia Pańskiego w Berezce – greckokatolicka murowana cerkiew, wzniesiona we wsi Berezka.
Po 1947 opuszczona, obecnie w stanie ruiny.
Historia.
Cerkiew w Beresce wzniesiono w roku 1868. Zastąpiła we wsi wcześniejszą drewnianą cerkiew, pochodzącą z XV wieku (prawdopodobnie z roku 1444 – taka data widniała na jednej z belek ściągających zwieńczenie), która rozebrana została w drugiej połowie XIX wieku. W roku 1914 przeprowadzono renowację ikonostasu, zaś w roku 1920 odnowiono całą cerkiew. Po roku 1947 stała opuszczona. W roku 1950 bez powodzenia próbował przejąć ją kościół rzymskokatolicki. 2 lutego 1953 roku Państwowe Gospodarstwo Rolne w Olszanicy otrzymało od Prezydium Wojewódzkiej Rady Narodowej zezwolenie na rozbiórkę cerkwi w Beresce, a także cerkwi w Dziurdziowie, Hoczwi, Mchawie, Myczkowie i Średniej Wsi. Do rozbiórki jednak nie doszło, gdyż w maju tego samego roku w Beresce powstała spółdzielnia produkcyjna, której ostatecznie przekazano budynek cerkwi. W latach 50. zerwana została blacha z dachu. Obecnie cerkiew znajduje się w ruinie. Zachowały się mury do wysokości gzymsu koronującego.
Budowa.
Nawa, zbudowana na planie ośmiokąta, nieproporcjonalnie duża w porównaniu z babińcem i prezbiterium, wzniesionymi na planie prostokąta. Nad nawą znajdowała się, niezachowana do czasów obecnych, ośmiopolowa kopuła o konstrukcji drewnianej.
Wokół cerkwi.
Dzwonnica.
Przy cerkwi znajdowała się nieistniejąca już dzwonnica, na której w XIX wieku wisiały, opatrzone ruskimi napisami, dwa dzwony z 1671 i 1697 roku.
Murowana kaplica.
Na miejscu rozebranej cerkwi z XV wieku wzniesiono w XIX wieku murowaną kaplicę. Od 1970, po powiększeniu, służyła jako kościół rzymskokatolicki. Została rozebrana w latach 90. XX wieku, a na jej miejscu wybudowano nowy kościół.

</doc>
<doc id="1681652" url="https://pl.wikipedia.org/wiki?curid=1681652" title="Rosmalen (stacja kolejowa)">
Rosmalen (stacja kolejowa)

Rosmalen – stacja kolejowa w Rosmalen, w prowincji Brabancja Północna, w Holandii. Stacja została otwarta 1 maja 1981 roku i leży na Brabantse Lijn (Tilburg – Nijmegen).

</doc>
<doc id="1681653" url="https://pl.wikipedia.org/wiki?curid=1681653" title="Port lotniczy Indianapolis">
Port lotniczy Indianapolis

Port lotniczy Indianapolis (IATA: IND, ICAO: KIND) – międzynarodowy port lotniczy położony 11 km na południowy zachód od centrum Indianapolis, w stanie Indiana, w Stanach Zjednoczonych. Jego właścicielem i operatorem jest Indianapolis Airport Authority. Jest największym lotniskiem w stanie Indiana, zajmujące około 7700 akrów (3116 ha) ziemi w gminie Wayne i Decatur, w hrabstwie Marion. Lotnisko służy również jako centrum FedEx Express. Terminal pasażerski lotniska został pierwszym zaprojektowanym i zbudowanym w Stanach Zjednoczonych po atakach terrorystycznych z 11 września 2001.

</doc>
<doc id="1681654" url="https://pl.wikipedia.org/wiki?curid=1681654" title="Nicholas Nickleby (powieść)">
Nicholas Nickleby (powieść)

Nicholas Nickleby (ang. "The Life and Adventures of Nicholas Nickleby") – powieść Karola Dickensa, publikowana w odcinkach w latach 1838–1839, nakładem firmy „Chapman and Hall”. Była to trzecia powieść w dorobku pisarza. Opowiada o losach młodego nauczyciela, tytułowego Nicholasa i jego siostry Kate. Powieść zawiera charakterystyczny dla twórczości Dickensa motyw dziecka wyzyskiwanego przez dorosłych. W jej konstrukcji pojawiają się także elementy charakterystyczne dla melodramatu i baśni.

</doc>
<doc id="1681659" url="https://pl.wikipedia.org/wiki?curid=1681659" title="Łososina Górna (Limanowa)">
Łososina Górna (Limanowa)

Łososina Górna – część Limanowej, położona w województwie małopolskim, w powiecie limanowskim w województwie małopolskim.
W latach 1973–1976 miejscowość była siedzibą gminy Łososina Górna. 
Od pocz. XIX w. do 1970 roku w Łososinie Górnej istniał zabytkowy, staropolski dwór drewniany.
Część wsi Łososina Górna została włączona do Limanowej, tworząc w niej – w północnej części miasta – dzielnicę. Położona jest nad Łososiną, Sowlinką, Potokiem Skrudlak i Potokiem Zarębki.
W dzielnicy znajduje się przystanek kolejowy Łososina Górna, "Okręgowa Spółdzielnia Mleczarska", betoniarnia, remiza OSP, parafia i kościół pod wezwaniem Wszystkich Świętych wraz ze cmentarzem parafialnym, zespół szkół.
Przez dzielnicę przebiega droga wojewódzka nr 965.

</doc>
<doc id="1681665" url="https://pl.wikipedia.org/wiki?curid=1681665" title="Ten Top">
Ten Top

Ten Top – autorski magazyn muzyczny Marcina Jędrycha nadawany w RMF FM od 24 lutego 2007 do 1 lipca 2012 w sobotę i niedzielę między 18:00 a 22:00.
W audycji prezentowane były zarówno najnowsze muzyczne hity, jak i największe przeboje ostatnich lat. W programie można było usłyszeć również single zapowiadające płyty polskich i zagranicznych artystów. Stałymi punktami audycji były dodatki pod tytułem: "Skojarzone numer", "Co oni śpiewają", "Twój typ", "Mikroklimat" i "Top 90". Co tydzień gościem Marcina Jędrycha był: Dariusz Maciborek – gospodarz POPListy RMF FM.

</doc>
<doc id="1681668" url="https://pl.wikipedia.org/wiki?curid=1681668" title="Atlantic Airlines (Nikaragua)">
Atlantic Airlines (Nikaragua)

Atlantic Airlines – nikaraguańska linia lotnicza z siedzibą w Managui. Jest czarterową linią lotniczą, założoną w 1997 i obsługującą połączenia krajowe i międzynarodowe loty w Ameryce Środkowej. Jej głównym węzłem jest Port lotniczy Augusto C. Sandino w Managui.
Towarzystwo lotnicze ma odebrać jej koncesję.

</doc>
<doc id="1681669" url="https://pl.wikipedia.org/wiki?curid=1681669" title="Papiernia (zakład przemysłowy)">
Papiernia (zakład przemysłowy)

Papiernia – zakład wytwarzający papier. Na ogół jest zlokalizowany przy naturalnym zbiorniku wodnym (rzeka, jezioro).
Produkcja papieru w papierni odbywa się za pomocą spilśniania włókien naturalnych na sicie (np. włókno ścieru drzewnego) metodą „czerpaną” (papier czerpany) lub maszynowo (za pomocą dużego obrotowego sita). Dwa podstawowe etapy wytwarzania papieru to: odwadnianie (na sicie i prasach) oraz suszenie (np. na cylindrach suszących ogrzewanych parą wodną o ustalonej, tzn. „krzywej suszenia” lub, w przypadku papieru czerpanego, na lince z klamerkami). Pozostałe etapy jego wytwarzania zależą od rodzaju i jakości papieru, użytych w produkcji surowców i klasy wody (przy wodzie „twardej” niemożliwa jest produkcja papierów białych, i konieczne jest jej zmiękczanie).
Historia papiernictwa.
Historia wytwarzania papieru sięga do 105 roku n.e., kiedy to w czasach chińskiej Dynastii Han wynaleziono papier. Technologia jego wytwarzania rozprzestrzeniła się ze Wschodniej Azji na kraje islamskie (794 rok n.e. w Iraku, później, w Syrii, Egipcie, i Maroku). W ciągu X wieku n.e. wypierał papirus, drewno, jedwab i pergamin jako najtańszy materiał używany dla piśmiennictwa. Najstarsze rejestrowane europejskie dokumenty na papierze pochodzą z XI wieku n.e.
Papiernictwo w Polsce.
W Polsce pierwsza papiernia powstała w 1491 roku w Prądniku Czerwonym pod Krakowem. Od 1510 roku była własnością wydawcy pierwszych polskich druków Jana Hallera.
Dzięki dynamicznemu rozwojowi rękodzieła nastąpiło szybkie i trwałe upowszechnienie się papiernictwa na obszarze środkowo-wschodniej Europy.
Produkowany wówczas w Polsce papier zaspokajał nie tylko krajowe potrzeby, ale docierał także do krajów ościennych, m.in. na Węgry, Mołdawię i do Państwa Moskiewskiego. Do dnia dzisiejszego zachował się moskiewski dokument z XVI w. sporządzony na papierze pochodzącym ze świdnickiej papierni.
Do najstarszych papierni na obecnych ziemiach polskich należały młyny w Toruniu (XV w.), we Wrocławiu, Świdnicy, Nysie, Raciborzu.
Później powstały kolejne w okolicy Poznania, Wilna, Lublina, Warszawy i Krakowa.
Najstarszą polską papiernią działającą do dnia dzisiejszego jest założony w 1605 r. młyn w Dusznikach-Zdroju w którym obecnie mieści się Muzeum Papiernictwa.
Producenci maszyn i urządzeń papierniczych.
Producentami maszyn papierniczych o zasięgu globalnym są m.in. firmy Metso i Voith, Valmet.
W Polsce od połowy XIX w. działa fabryka maszyn papierniczych w Cieplicach, obecnie funkcjonująca pod nazwą Valmet, dawniej PMP – Producent Maszyn Papierniczych (po II wojnie światowej działała jako "Cieplicka Fabryka Maszyn Papierniczych" ("Fampa"), od lat 90. "Beloit", od roku 2000 "Pmpoland").

</doc>
<doc id="1681670" url="https://pl.wikipedia.org/wiki?curid=1681670" title="Georg Brylka">
Georg Brylka

Georg Rochus Brylka (ur. 24 lipca 1929 w Dobrodzieniu, zm. 17 listopada 2017 w Niemczech) – polski inżynier i polityk mniejszości niemieckiej, poseł na Sejm I kadencji.
Życiorys.
Po II wojnie światowej administracyjnie zmieniono mu imię na Jerzy, do imienia Georg powrócił po 1990. W 1957 ukończył studia na Wydziale Budowy Maszyn Politechniki Częstochowskiej, gdzie uzyskał tytuł zawodowy inżyniera mechanika. Specjalizował się w technologii budowy silników spalinowych. Pracował w Zakładach Elektrotechniki Motoryzacyjnej w Świdnicy, następnie zaś na gospodarstwie rodziców, prowadził również zakład motoryzacyjny. Był pierwszym przewodniczącym Związku Niemieckich Stowarzyszeń Społeczno-Kulturalnych w Polsce. W 1991 uzyskał mandat posła na Sejm I kadencji z okręgu częstochowskiego, został wybrany z listy Mniejszości Niemieckiej. Zasiadał w Komisji Handlu i Usług oraz w Komisji Mniejszości Narodowych i Etnicznych. Był także członkiem Podkomisji do spraw handlu, drobnej wytwórczości i usług. Zrezygnował z pełnienia mandatu 19 września 1992. Wcześniej znalazł się na liście Macierewicza oraz na liście Milczanowskiego. W 1993 wyjechał na stałe do Niemiec.
Pochowany na cmentarzu w Dobrodzieniu.

</doc>
<doc id="1681671" url="https://pl.wikipedia.org/wiki?curid=1681671" title="Matteo Gattaponi">
Matteo Gattaponi

Matteo di Giovannello Gattaponi (ur. ok. 1300 w Gubbio, zm. 1383 tamże) – średniowieczny architekt włoski, znany także jako "Matteo di Giovannello", "Matteo Giovannelli", "Matteo Gattaponi" lub po prostu "Gattapone".
Życiorys.
Był jednym z ważniejszych architektów projektujących budowle cywilne i militarne czternastowiecznej Italii. Najważniejszym dziełem Gattaponiego jest tzw. Rocca Albornoziana – forteca górująca nad Spoleto. Budowla ta łączy w sobie potęgę obronności z wygodą rezydencji królewskiej. Ferdinand Gregorovius uważał ją za najpiękniejszą budowlę włoskiego średniowiecza.
Projekty.
Nazwisko Gattaponiego związane jest z różnymi konstrukcjami na terenie Umbrii i w Bolonii:

</doc>
<doc id="1681672" url="https://pl.wikipedia.org/wiki?curid=1681672" title="Holzapfelkreuth">
Holzapfelkreuth

Holzapfelkreuth - stacja metra w Monachium, na linii U6. Stacja została otwarta 16 kwietnia 1983.

</doc>
<doc id="1681673" url="https://pl.wikipedia.org/wiki?curid=1681673" title="E17">
E17



</doc>
<doc id="1681674" url="https://pl.wikipedia.org/wiki?curid=1681674" title="Matteo di Giovannello">
Matteo di Giovannello



</doc>
<doc id="1681675" url="https://pl.wikipedia.org/wiki?curid=1681675" title="Matteo Giovannelli">
Matteo Giovannelli



</doc>
<doc id="1681676" url="https://pl.wikipedia.org/wiki?curid=1681676" title="Haderner Stern">
Haderner Stern

Haderner Stern - stacja metra w Monachium, na linii U6. Stacja została otwarta 22 maja 1993.

</doc>
<doc id="1681677" url="https://pl.wikipedia.org/wiki?curid=1681677" title="Gattapone">
Gattapone



</doc>
<doc id="1681679" url="https://pl.wikipedia.org/wiki?curid=1681679" title="Großhadern">
Großhadern

Großhadern - stacja metra w Monachium, na linii U6. Stacja została otwarta 22 maja 1993.

</doc>
<doc id="1681680" url="https://pl.wikipedia.org/wiki?curid=1681680" title="Matteo di Giovannello Gattaponi">
Matteo di Giovannello Gattaponi



</doc>
<doc id="1681681" url="https://pl.wikipedia.org/wiki?curid=1681681" title="Lolotoi">
Lolotoi



</doc>
<doc id="1681682" url="https://pl.wikipedia.org/wiki?curid=1681682" title="Klinikum Großhadern (stacja metra)">
Klinikum Großhadern (stacja metra)

Klinikum Großhadern - stacja końcowa metra w Monachium, na linii U6. Stacja została otwarta 22 maja 1993.

</doc>
<doc id="1681686" url="https://pl.wikipedia.org/wiki?curid=1681686" title="Magdalena Wittelsbach">
Magdalena Wittelsbach

Magdalena Wittelsbach (ur. 4 lipca 1587 w Monachium, zm. 25 września 1628 w Neuburgu) – księżniczka bawarska, księżna Palatynatu-Neuburg.
Życiorys.
Córka Wilhelma V, księcia Bawarii, i Renaty Lotaryńskiej. Jej dziadkami byli: Albrecht V Wittelsbach i Anna Habsburg oraz Franciszek I Lotaryński i Krystyna Oldenburg, księżniczka duńska.
11 listopada 1613 roku wyszła za mąż za Wolfganga Wilhelma Wittelsbacha księcia Palatynatu-Neuburg, przedstawiciela reńskiej linii Wittelsbachów. Para miała jednego syna Filipa Wilhelma Wittelsbacha, od 1685 roku elektora Palatynatu Reńskiego.

</doc>
<doc id="1681687" url="https://pl.wikipedia.org/wiki?curid=1681687" title="Charles Gmelin">
Charles Gmelin

Charles Henry Stuart Gmelin (ur. 28 maja 1872 w Krishnanagar w Indiach, zm. 12 października 1950 w Oksfordzie) – brytyjski lekkoatleta sprinter, piłkarz i krykiecista. Uczestnik i medalista I nowożytnych igrzysk olimpijskich w 1896 w Atenach.
6 kwietnia Gmelin wystartował w biegu eliminacyjnym na 100 metrów, stając się tym samym pierwszym brytyjskim uczestnikiem Igrzysk. W swoim biegu eliminacyjnym przegrał z Francisem Lane i Alajosem Szokolyim i nie awansował do finału.
Tego samego dnia odbył się bieg eliminacyjny na 400 metrów, gdzie przegrał z Tomem Burke i wygrał z Frantzem Reichelem awansując do finału z 2 miejsca.
7 kwietnia w biegu finałowym Gmelin zajął trzecie miejsce. Pokonali go Amerykanie: Tom Burke i Herbert Jamison. Po igrzyskach pojawiły się spekulacje, czy Gmelin na pewno wygrał z Niemcem Fritzem Hofmannem, jednak w źródłach pochodzących z 1896 trzecie miejsce jest przypisywane Brytyjczykowi.

</doc>
<doc id="1681688" url="https://pl.wikipedia.org/wiki?curid=1681688" title="Gałęziak strojny">
Gałęziak strojny



</doc>
<doc id="1681695" url="https://pl.wikipedia.org/wiki?curid=1681695" title="Igor Krenz">
Igor Krenz

Igor Krenz (ur. 1959 w Katowicach) – polski artysta sztuk wizualnych, autor filmów i fotografii. Członek artystycznej Grupy Azorro.
Wykształcenie.
W latach 1981-1986 studiował na Akademii Sztuk Pięknych w Warszawie, gdzie w latach 1986-1990 był asystentem.
Twórczość.
Od 1990 zajmuje się video i fotografią. W 1999 założył Zespół Filmowy KINO - grupę zajmującą się eksperymentalną sztuką video i nowych mediów. Występował z parodystyczną formacją Łyżka Czyli Chilli. Jest autorem ponad 60 filmów (stan na 2003 r.!).
Od 1999 realizował filmy video i prace fotograficzne razem z Wojciechem Niedzielko, jako grupa Usługi Fotograficzne (znane również jako Photo Service Group, UFOT). Od 2001 współtworzy Grupę Azorro.
Jego autorskie prace znajdują się na granicy pomiędzy fikcją filmową a dokumentem. Akcja zazwyczaj rozgrywa się w pracowni artysty, na tle białej ściany. Krenz przeprowadza przed kamerą proste, acz często czasochłonne eksperymenty, np. przy pomocy prymitywnej katapulty stara się wrzucić kamyk do metalowej puszki, aż do skutku. Wszystkie jego czynności są formą zabawy, jednocześnie będąc inteligentną grą z racjonalizmem poznawczym. Stosując proste triki filmowe i angażując poczucie humoru widza, wzbudza w nim wątpliwości na temat najprostszych praw fizyki. Podważa, a nawet wyśmiewa, kanony sztuki video, ukazując, jak bardzo filmowe konwencje i iluzja mogą manipulować naszymi przekonaniami, wyobrażeniami i emocjami.
Żyje i pracuje w Warszawie.

</doc>
<doc id="1681700" url="https://pl.wikipedia.org/wiki?curid=1681700" title="Aubá">
Aubá



</doc>
<doc id="1681708" url="https://pl.wikipedia.org/wiki?curid=1681708" title="Aidenbachstrasse">
Aidenbachstrasse



</doc>
<doc id="1681710" url="https://pl.wikipedia.org/wiki?curid=1681710" title="Brudermuhlstrasse">
Brudermuhlstrasse



</doc>
<doc id="1681711" url="https://pl.wikipedia.org/wiki?curid=1681711" title="Brudermuehlstrasse">
Brudermuehlstrasse



</doc>
<doc id="1681712" url="https://pl.wikipedia.org/wiki?curid=1681712" title="Dietlindenstrasse">
Dietlindenstrasse



</doc>
<doc id="1681713" url="https://pl.wikipedia.org/wiki?curid=1681713" title="Sowliny (Limanowa)">
Sowliny (Limanowa)

Sowliny – część miasta Limanowa w Polsce położona w województwie małopolskim, w powiecie limanowskim.
Część wsi Sowliny została włączona do Limanowej, tworząc w niej – w północno-wschodniej części miasta – dzielnicę. Położona jest nad Sowlinką, Potokiem Skrudlak, Potokiem Zarębki, Potokiem Przylaski i przy skrzyżowaniu drogi krajowej nr 28 z drogą wojewódzką 965.
W dzielnicy znajdują się: stacje paliw, poczta, osiedle mieszkaniowe, parafia i kościół pod wezwaniem św. Stanisława Kostki.

</doc>
<doc id="1681714" url="https://pl.wikipedia.org/wiki?curid=1681714" title="Dulferstrasse">
Dulferstrasse



</doc>
<doc id="1681715" url="https://pl.wikipedia.org/wiki?curid=1681715" title="Duelferstrasse">
Duelferstrasse



</doc>
<doc id="1681717" url="https://pl.wikipedia.org/wiki?curid=1681717" title="Muenchen-Feldmoching">
Muenchen-Feldmoching



</doc>
<doc id="1681719" url="https://pl.wikipedia.org/wiki?curid=1681719" title="Ramaria">
Ramaria

Ramaria Bonord. (koralówka) – rodzaj wielkoowocnikowych podstawczaków należący do rodziny siatkoblaszkowatych ("Gomphaceae"), którego gatunkiem typowym jest koralówka czerwonowierzchołkowa ("Ramaria botrytis"). Polską nazwę podał Władysław Wojewoda w 1999. W polskiej literaturze opisywany był także jako gałęziak, a w XIX wieku dla niektórych gatunków używano także nazw rodzajowych płaskosz, goździanka, goździeńczyk i goździeniec.
Charakterystyka.
Owocniki koralówek wyrastają na ziemi, czasami na drewnie. Mają kształt rozgałęziony, podobny do korala. Zarodniki o kształcie migdałowatym, eliptycznym, lub wrzecionowatym, o powierzchni brodawkowatej lub kolczastej. Wśród koralówek są zarówno gatunki jadalne jak i powodujące dolegliwości trawienne.
Filogeneza.
Badania filogenetyczne wskazują, że rodzaj ten w obecnym ujęciu jest polifiletyczny. W XXI w. nie dokonano jednak żadnych zatwierdzonych zmian w statusie i przynależności gatunków.
Taksonomia.
Pozycja w klasyfikacji według Index Fungorum: "Gomphaceae, Gomphales, Phallomycetidae, Agaricomycetes, Agaricomycotina, Basidiomycota, Fungi".
Pierwszym rodzajem zawierającym gatunki należące obecnie do koralówek był "Coralloides", wyodrębniony przez Josepha de Tournefort w „Éléments de botanique” z 1694 r., którego poprawna (według kodeksu ICN) diagnoza została zawarta przez Giovanniego Battarrę w „Fungorum agri Ariminensis historia” z 1755 r. Battarra zawarł w tym rodzaju cztery gatunki: "Coralloides alba", "C. amethystina", "C. parva ramosa lutea" i "C. flava", z których jedynie ostatni udało się obecnie zidentyfikować (jako "Ramaria flava").
W 1790 r. Johan Holmskjold po raz pierwszy w historii wyodrębnił rodzaj "Ramaria" w „Skrifter udgivne af Videnskabs-Selskabet i Christiana. Mathematisk-Naturvidenskabelig Klasse”, według obecnych interpretacji nazwa w tym ujęciu jest homonimem synonimicznym dla rodzaju "Clavulinopsis" lub "Isaria". 
Elias Fries w „Systema mycologicum” z 1821 r. zatwierdził dla obecnego ujęcia rodzaju nazwę "Ramaria", umieszczając ten takson w randze ówczesnego plemienia rodzaju "Clavaria". Zaliczył do niego 23 gatunki: 
Zapisem w kodeksie ICBN ustanowiono, że obowiązującą nazwą ("nomen conservandum") będzie użyta dla późniejszego ujęcia tego rodzaju, zaproponowanego przez Eliasa Friesa, a przedstawionego przez Hermanna Bonordena w „Handbuch der allgemeinen Mykologie” z 1851, a gatunkiem typowym tego rodzaju wybrano "Ramaria botrytis". Rodzaj "Ramaria" umieszczono tam (obok rodzajów "Pistillaria", "Typhula", "Clavaria", "Holocoryne", "Cornicularia" i "Sparassis") w rodzinie "Clavariacei", podając następującą diagnozę taksonomiczną:
Synonimami rodzaju "Ramaria" są:
Gatunki.
Wykaz na podstawie Index Fungorum. Obejmuje tylko gatunki potwierdzone, oprócz wyżej wymienionych na liście w "Index Fungorum" znajdują się (pominięte tu) gatunki o nieokreślonej pozycji taksonomicznej. Nazwy polskie według Wojewody (2003).

</doc>
<doc id="1681721" url="https://pl.wikipedia.org/wiki?curid=1681721" title="SM Tb 83 F">
SM Tb 83 F

SM Tb 83 F - austro-węgierski torpedowiec z okresu I wojny światowej, typu "Tb 82 F". Od 1920 roku do lat 50. służył w marynarce Rumunii pod nazwą Smeul, w latach 1944-1945 służył w marynarce ZSRR jako Toros.
Służba.
SM Tb ("Torpedowiec Jego Majestatu") 83 F wszedł do służby w marynarce Austro-Węgier 21 lipca 1915 roku. 21 maja 1917 roku nazwę skrócono do SM Tb 83. Służył bojowo podczas I wojny światowej.
Podczas wojny, Tb 83F wchodził w skład I Flotylli Torpedowców. 2 lutego 1916 roku wziął udział w ostrzeliwaniu linii kolejowej między włoskimi miastami San Vito i Ortona (wraz z krążownikiem SMS „Sankt Georg”, niszczycielem „Wildfang” i torpedowcami Tb 87F, 88F i 98M). 6 lutego podczas akcji mającej na celu przechwycenie statku ententy, zderzył się z torpedowcem Tb 74T. Podczas odwrotu zespołu, atakował dwoma torpedami brytyjski lekki krążownik HMS „Weymouth” w eskorcie francuskiego niszczyciela „Bouclier”, lecz bezskutecznie.
4 i 30 lipca brał udział w wypadach lekkich sił na wody cieśniny Otranto.
Okręt przetrwał wojnę, po czym w ramach podziału floty Austro-Węgier w 1920 roku przekazano go Rumunii (wraz z Tb 82F i 84F). Po wcieleniu do rumuńskiej floty otrzymał nazwę „Smeul” (w niektórych publikacjach: „Zmeul”). Po modernizacji uzbrojenia, służył bojowo podczas II wojny światowej, głównie do celów eskortowych.
29 sierpnia 1944 roku „Smeul” został zajęty przez wojska radzieckie w Konstancy, po czym wcielony 5 września do służby w marynarce radzieckiej i 14 września wszedł w skład Floty Czarnomorskiej jako patrolowiec pod nazwą „Toros”. 12 października 1945 roku został zwrócony Rumunii. Później nosił oznaczenie E-1. Służył do 1958 roku. Został złomowany w roku 1960.
Opis.
Tb 83 F wyposażony był w dwa kotły parowe typu Yarrow. Współpracowały one z dwiema turbinami parowymi AEG-Curtiss. Okręt uzbrojony był w dwie armaty kalibru 66 mm L/30, pojedynczy karabin maszynowy Schwarzlose oraz dwie podwójne wyrzutnie torped kalibru 450 mm. Od 1917 roku rufową armatę 66 mm mocowano na okrętach tego typu na podstawie umożliwiającej prowadzenie ognia do celów powietrznych.
Na początku II wojny światowej na „Smeulu” zamieniono rufową armatę 66 mm na pojedyncze półautomatyczne działko przeciwlotnicze 37 mm C/30 L/83, dodano działko plot. 20 mm C/38 i 4 miotacze i 2 zrzutnie bomb głębinowych. W toku wojny zdjęto wyrzutnie torpedowe.

</doc>
<doc id="1681723" url="https://pl.wikipedia.org/wiki?curid=1681723" title="Frottmaning">
Frottmaning



</doc>
<doc id="1681724" url="https://pl.wikipedia.org/wiki?curid=1681724" title="Froettmaning">
Froettmaning



</doc>
<doc id="1681725" url="https://pl.wikipedia.org/wiki?curid=1681725" title="Fuerstenried West">
Fuerstenried West



</doc>
<doc id="1681728" url="https://pl.wikipedia.org/wiki?curid=1681728" title="Garching-Hochbrueck">
Garching-Hochbrueck



</doc>
<doc id="1681730" url="https://pl.wikipedia.org/wiki?curid=1681730" title="Muenchen-Giesing">
Muenchen-Giesing



</doc>
<doc id="1681735" url="https://pl.wikipedia.org/wiki?curid=1681735" title="SM Tb 84 F">
SM Tb 84 F

SM Tb 84 F - austro-węgierski torpedowiec z okresu I wojny światowej. Trzecia jednostka typu "Tb 82 F". Okręt przetrwał wojnę. W 1920 roku przekazano go Rumunii. Po wcieleniu do rumuńskiej floty otrzymał nazwę Fulgerul. 8 lutego 1922 okręt wywrócił się i zatonął podczas sztormu na Morzu Czarnym podczas transferu do Rumunii.
Opis.
Tb 84 F wyposażony był w dwa kotły parowe typu Yarrow. Współpracowały one z dwoma turbinami parowymi AEG-Curtiss. Okręt uzbrojony był w dwie armaty kalibru 66 mm L/30, pojedynczy karabin maszynowy Schwarzlose oraz dwie podwójne wyrzutnie torped kalibru 450 mm. Od 1917 roku rufową armatę 66 mm mocowano na okrętach tego typu na podstawie umożliwiającej prowadzenie ognia do celów powietrznych.

</doc>
<doc id="1681736" url="https://pl.wikipedia.org/wiki?curid=1681736" title="Muenchen-Harras">
Muenchen-Harras



</doc>
<doc id="1681737" url="https://pl.wikipedia.org/wiki?curid=1681737" title="Muenchen-Heimeranplatz">
Muenchen-Heimeranplatz



</doc>
<doc id="1681738" url="https://pl.wikipedia.org/wiki?curid=1681738" title="Implerstrasse">
Implerstrasse



</doc>
<doc id="1681740" url="https://pl.wikipedia.org/wiki?curid=1681740" title="Muenchen Karlsplatz">
Muenchen Karlsplatz



</doc>
<doc id="1681741" url="https://pl.wikipedia.org/wiki?curid=1681741" title="Kluczewo (gmina)">
Kluczewo (gmina)

Kluczewo – dawna gmina wiejska istniejąca w latach 1946–1954 w woj. szczecińskim i koszalińskim (dzisiejsze woj. zachodniopomorskie). Siedzibą władz gminy było Kluczewo.
Gmina Kluczewo powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu szczecineckiego – weszła w skład nowo utworzonego woj. szczecińskiego. 6 lipca 1950 gmina wraz z całym powiatem szczecineckim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 15 gromad: Brzezinka, Chłopowo, Cieminko, Czarne Wielkie, Czarnkowie, Kluczewo, Lipno, Nowe Worowo, Polne, Prosinko, Prosino, Smołdzęcino, Stare Gonne, Śmidzięcino i Uraz. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1681742" url="https://pl.wikipedia.org/wiki?curid=1681742" title="Machtlfinger Strasse">
Machtlfinger Strasse



</doc>
<doc id="1681744" url="https://pl.wikipedia.org/wiki?curid=1681744" title="Muenchen Marienplatz">
Muenchen Marienplatz



</doc>
<doc id="1681745" url="https://pl.wikipedia.org/wiki?curid=1681745" title="Munchner Freiheit">
Munchner Freiheit



</doc>
<doc id="1681747" url="https://pl.wikipedia.org/wiki?curid=1681747" title="Muenchner Freiheit">
Muenchner Freiheit



</doc>
<doc id="1681748" url="https://pl.wikipedia.org/wiki?curid=1681748" title="Gordonia">
Gordonia



</doc>
<doc id="1681751" url="https://pl.wikipedia.org/wiki?curid=1681751" title="Muenchen Neuperlach Sued">
Muenchen Neuperlach Sued



</doc>
<doc id="1681752" url="https://pl.wikipedia.org/wiki?curid=1681752" title="Poccistrasse">
Poccistrasse



</doc>
<doc id="1681753" url="https://pl.wikipedia.org/wiki?curid=1681753" title="Łubowo (gmina w województwie koszalińskim)">
Łubowo (gmina w województwie koszalińskim)

Łubowo – dawna gmina wiejska istniejąca w latach 1946–1954 w woj. szczecińskim i koszalińskim (dzisiejsze woj. zachodniopomorskie). Siedzibą władz gminy było Łubowo.
Gmina Łubowo powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu szczecineckiego – weszła w skład nowo utworzonego woj. szczecińskiego. 6 lipca 1950 gmina wraz z całym powiatem szczecineckim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 12 gromad: Czochryń, Jeziorna, Kiełpino, Komorze, Liszkowo, Łubowo, Nobliny, Okole, Ostrorów, Pile, Rakowo Szczecineckie i Uniemino. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1681756" url="https://pl.wikipedia.org/wiki?curid=1681756" title="Schwanthalerhohe">
Schwanthalerhohe



</doc>
<doc id="1681757" url="https://pl.wikipedia.org/wiki?curid=1681757" title="Schwanthalerhoehe">
Schwanthalerhoehe



</doc>
<doc id="1681759" url="https://pl.wikipedia.org/wiki?curid=1681759" title="Muenchen Trudering">
Muenchen Trudering



</doc>
<doc id="1681763" url="https://pl.wikipedia.org/wiki?curid=1681763" title="Krosino (gmina)">
Krosino (gmina)

Krosino – dawna gmina wiejska istniejąca w latach 1946–1954 w woj. szczecińskim i koszalińskim (dzisiejsze woj. zachodniopomorskie). Siedzibą władz gminy było Krosino.
Gmina Krosino powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu szczecineckiego – weszła w skład nowo utworzonego woj. szczecińskiego. 6 lipca 1950 gmina wraz z całym powiatem szczecineckim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 12 gromad: Białowąs, Boleszkowice, Borzęcino, Klepary, Kłodzino Szczecineckie, Kłośno, Krosino, Mieszałki, Nosibądy, Piaski, Sulikowo i Wielanowo. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1681764" url="https://pl.wikipedia.org/wiki?curid=1681764" title="Gandia (stacja kolejowa)">
Gandia (stacja kolejowa)

Gandia – stacja kolejowa w Gandii, we wspólnocie autonomicznej Walencja, w prowincji Walencja, w Hiszpanii. Jest stacją końcową linii kolejowej Silla-Gandia.
Położona jest w Parc de l'Estació de Gandia, jest jedną z dwóch stacji tej linii wraz ze stacją Xeraco. Obsługiwana jest przez Cercanías Valencia i pociągi Alaris z Madrytu.

</doc>
<doc id="1681768" url="https://pl.wikipedia.org/wiki?curid=1681768" title="Krągi (gmina)">
Krągi (gmina)

Krągi (od 1973 "Silnowo") – dawna gmina wiejska istniejąca w latach 1946–1954 w woj. szczecińskim i koszalińskim (dzisiejsze woj. zachodniopomorskie). Siedzibą władz gminy były Krągi.
Gmina Krągi powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu szczecineckiego – weszła w skład nowo utworzonego woj. szczecińskiego. 6 lipca 1950 gmina wraz z całym powiatem szczecineckim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 14 gromad: Ciemino, Dąbrowica, Dziki, Grzywnik, Jelenino, Jeleń, Jelonek, Juchowo, Krągi, Łączno, Przyjezierze, Silnowo, Śniadowo i Wilcze Laski. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, utworzono natomiast jej terytorialny odpowiednik, gminę Silnowo.

</doc>
<doc id="1681769" url="https://pl.wikipedia.org/wiki?curid=1681769" title="Goździeniec żółty">
Goździeniec żółty



</doc>
<doc id="1681772" url="https://pl.wikipedia.org/wiki?curid=1681772" title="Lobsang Jesze">
Lobsang Jesze

Lobsang Jesze (ur. 1662 lub 1663 zm. 1737) – piąty panczenlama.
Pochodził z rodziny należącej do tradycji bon. Urodził się w miejscowości Tobgjal w prowincji Cangu. W 1665 V Dalajlama rozpoznał w nim inkarnację zmarłego kilka lat wcześniej IV Panczenlamy nadając mu imię Panczen Lobsang Jesze.
W 1697 uczestniczył w ceremonii powitania VI Dalajlamy w Nangarkce. Udzielił mu wówczas również wstępnych święceń. Po przybyciu do Lhasy nadzorował początki zaawansowanych studiów swego wychowanka. Gdy zaś ten - w kilka lat później - postanowił zrzucić szaty mnisie, próbował bezskutecznie odwieść go od tej decyzji.
W 1720 spotkał się w pałacu Potala z VII Dalajlamą. W tym samym roku udzielił mu święceń nowicjatu, natomiast w 1726 pełnych święceń. Przez wiele lat był jego głównym nauczycielem i opiekunem duchowym. Po zakończeniu studiów przez Dalajlamę, powrócił do macierzystego klasztoru. Do końca życia utrzymywał bliskie stosunki z podopiecznym - np. w latach 1736–1737 gościł go w klasztorze Taszilhunpo.
Jego grobowiec znajduje się w macierzystym klasztorze panczenlamów, Taszilhunpo.

</doc>
<doc id="1681774" url="https://pl.wikipedia.org/wiki?curid=1681774" title="Lobsang Yeshe">
Lobsang Yeshe



</doc>
<doc id="1681775" url="https://pl.wikipedia.org/wiki?curid=1681775" title="Spore (gmina)">
Spore (gmina)

Spore (od 1973 "Wierzchowo") – dawna gmina wiejska istniejąca w latach 1946–1954 w woj. szczecińskim i koszalińskim (dzisiejsze woj. zachodniopomorskie). Siedzibą władz gminy było Spore.
Gmina Spore powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu szczecineckiego – weszła w skład nowo utworzonego woj. szczecińskiego. 6 lipca 1950 gmina wraz z całym powiatem szczecineckim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 12 gromad: Biskupice, Brzeźno, Dalęcinko, Drężno, Grąbczyn, Kazimierz, Kwakowo, Nowe Gonne, Spore, Stare Wierzchowo, Stepień i Wierzchowo. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, utworzono natomiast jej terytorialny odpowiednik, gminę Wierzchowo.

</doc>
<doc id="1681776" url="https://pl.wikipedia.org/wiki?curid=1681776" title="Pieczysko (ujednoznacznienie)">
Pieczysko (ujednoznacznienie)



</doc>
<doc id="1681777" url="https://pl.wikipedia.org/wiki?curid=1681777" title="Kolonizacja kosmosu">
Kolonizacja kosmosu

Kolonizacja kosmosu – zaludnianie przestrzeni kosmicznej, pojęcie dotyczące umożliwienia ludziom samodzielnej egzystencji poza Ziemią. Jest jednym z głównych tematów współczesnej literatury fantastycznonaukowej.
W chwili obecnej Międzynarodowa Stacja Kosmiczna zapewnia stałą, lecz nie w pełni autonomiczną możliwość utrzymywania życia w kosmosie. 
Kolonizacja.
Budowanie kolonii kosmicznych wymaga zapewnienia dostępu do wody, pokarmu, powierzchni życiowej, materiałów budowlanych, energii, transportu, komunikacji, systemów podtrzymywania życia, grawitacji oraz ochrony przed promieniowaniem. Aby zapewnić ciągłe, autonomiczne trwanie kolonii wszystkie z powyższych warunków muszą zostać spełnione.
Materiały.
Kolonie na Księżycu bądź Marsie mogą używać materiałów dostępnych lokalnie. Wysyłanie materiałów z powierzchni Ziemi jest bardzo drogie, więc zakłada się, że surowce budulcowe będą czerpane z miejsc zakładania kolonii.
Energia.
Energia słoneczna na orbicie jest łatwo dostępna, jest jej dużo i już w chwili obecnej jest używana przez satelity. W przestrzeni kosmicznej nie występuje zjawisko nocy, nie ma chmur ani atmosfery, która blokowałaby dostęp do światła.
Światło słoneczne może zostać też specjalnie odbite, dostarczając energii roślinom, zapewniając przebieg fotosyntezy. Przeprowadzono badania dowodzące, że rośliny mają niewielką wrażliwość na próżnię.
Komunikacja.
W porównaniu do innych wymagań postawionych koloniom, zapewnienie komunikacji jest stosunkowo łatwe dla kolonii orbitalnych oraz księżycowych. Duża część informacji przekazywanych na Ziemię jest już obecnie kierowana przez satelity znajdujące się na orbicie. Sprawa wygląda inaczej dla kolonii znajdujących się w większej odległości od Ziemi. Opóźnienie sygnału z Marsa spowodowane ograniczoną prędkością światła w próżni wynosi od 7 do 44 minut, co sprawia, że komunikacja w czasie rzeczywistym jest niemożliwa. W warunkach takiego opóźnienia stosuje się inne środki przekazu jak np. wysyłanie e-maili czy nagrywanie wiadomości głosowych.
Podtrzymywanie życia.
Ludzie potrzebują do życia powietrza, wody, jedzenia, grawitacji i wąskiego zakresu temperatur. Ziemski ekosystem zapewnia wszystkie te warunki. W koloniach kosmicznych stosunkowo małe, zamknięte systemy muszą dostarczać wszystkie z tych rzeczy bez przerwy.
Na Ziemi stosuje się już podobne systemy na atomowych okrętach podwodnych. Łodzie te używają mechanicznych systemów podtrzymywania życia, które zapewniają ludziom dobre warunki życia bez konieczności wynurzania przez okres kilku miesięcy. Te same technologie mogą zostać zastosowane do zapewnienia przyjaznego środowiska w kosmosie.
Projekt Biosfera 2 w Arizonie pokazał, że specjalna, mała, zamknięta, wykonana przez człowieka biosfera może podtrzymać życie 8 osób przez okres przynajmniej roku.
W przypadku osiedlania się na obiektach gruntowych np. planety czy księżyce, niektórzy pisarze fantastycznonaukowi proponują tzw. terraformowanie. Polega ono na interwencji w planetę tak, by upodobnić ją do Ziemi. W takim przypadku można by wychodzić na zewnątrz budynków bez kombinezonów. W przypadku braku możliwości dokładnego upodobnienia planety pisarze fantastycznonaukowi proponują zmianę organizmu ludzkiego za pomocą metod inżynierii genetycznej lub techniki (cyborg).
Ochrona przed promieniowaniem.
Promieniowanie kosmiczne i rozbłyski tworzą śmiertelne niebezpieczeństwo dla ludzi. W celu ochrony życia, kolonia musi być czymś otoczona, by wchłonąć promieniowanie. To, czym ją otoczymy jest ciągle zagadką dla uczonych.
Kandydaci do kolonizacji.
Oto lista kandydatów, na których można by utworzyć kolonie.
Planety.
Merkury.
Merkury to jedna z najbardziej nieprzyjaznych nam planet w naszym układzie słonecznym. Wysokie temperatury wywołane bliskością Słońca prawdopodobnie uniemożliwiają tam powstanie życia.
Wenus.
Kolejne niezbyt przyjazne dla ludzi środowisko. Bardzo gęsta atmosfera zawiera dwutlenek węgla i kwas siarkowy. Jednak Wenus jest najbardziej podobna wielkością do Ziemi.
Mars.
Mars jest dość niewielką planetą, jednak posiada na biegunach ogromne czapy lodu. Wystarczy tylko ocieplić atmosferę, aby pojawiły się oceany. Problemem może być jeszcze bardzo niskie ciśnienie atmosferyczne oraz niska grawitacja. Nie ma tam tlenu, zatem trzeba będzie stale, aż do ewentualnego terraformowania, tłoczyć powietrze do zamkniętych pomieszczeń. Mars nie ma też pola magnetycznego, więc można natknąć się na silne promieniowanie. Obecnie już organizacje kosmiczne planują pierwszy lot na tę planetę. Jednym z takich projektów jest Mars-500 czy Mars One.
Gazowe olbrzymy.
Gazowe olbrzymy (Jowisz, Saturn, Uran, Neptun) nie mają stałego podłoża, lecz pojawił się pomysł zbudowania pływającego miasta, które dosłownie „pływałoby” po powierzchni atmosfery tych planet. Najprawdopodobniej byłyby unoszone przez wyjątkowo lekki gaz. Tego typu kolonie po raz pierwszy pojawiły się w filmach i literaturze fantastycznonaukowej. Przykłady:
Księżyce.
Księżyc (ziemski).
Ze względu na bliskość ziemski Księżyc jest rozważany jako cel kolonizacji. Jego wadą jest brak atmosfery i niska grawitacja.
Fobos i Deimos (księżyce Marsa).
Księżyce Marsa są bardzo małe i mają bardzo niską grawitację. Nie mają atmosfery i wody. Mogą się jednak nadawać do transportu wokół Marsa.
Księżyce gazowych olbrzymów.
Większość ich księżyców jest niewielka i nie nadaje się do kolonizacji, jednak jest kilka większych. Są to: Europa, Kalisto, Ganimedes (księżyce Jowisza); Tytan, Enceladus (księżyce Saturna); Miranda, Ariel, Umbriel, Tytania, Oberon (księżyce Urana) oraz Tryton księżyc Neptuna. Księżyce te mają wodę, choć niektóre praktycznie nie posiadają atmosfery. Problemem będzie się tam dostać, gdyż są znacznie oddalone od Ziemi. Problemem może być także utrzymanie temperatury w miejscach tak odległych od Słońca.
Planety karłowate.
Ceres.
Kolonizacja tego kawałka przestrzeni kosmicznej jest trudna z powodu niewielkich rozmiarów, co wiąże się z brakiem odpowiedniej grawitacji (Ceres jest około 8 razy mniejsza niż ziemski księżyc). Poza tym ta planeta karłowata najprawdopodobniej nie ma atmosfery i pola magnetycznego, a bliskość pasa planetoid powoduje wysokie ryzyko zderzenia z innym obiektem.
Plutoidy.
W skład grupy plutoidów wchodzi kilka większych obiektów, które zalicza się do planet karłowatych. Są to Pluton, Haumea, Eris oraz Makemake. Jednak są one tak daleko od Słońca, że moc promieniowania słonecznego jest niewielka. Obiekty te nie zostały jeszcze dokładnie zbadane, więc nie można stwierdzić, czy się nadają na kolonie. Mogą stanowić bazy tranzytowe dla lotów poza Układ Słoneczny.
Asteroidy.
Pomysły zamieszkania na asteroidach pojawiły się w książkach fantastycznonaukowych. Jednak na dłuższą metę to niemożliwe. Asteroidy są zlepkiem skał i lodu. Występujące na nich temperatury są niskie, nie mają atmosfer, a grawitacja jest bardzo mała.
Przestrzeń kosmiczna.
Koncepcja kolonizacji przestrzeni kosmicznej zakłada zaawansowanie technologiczne cywilizacji pozwalające między innymi na:
Pozwoliłoby to na umieszczenie takiej bazy na orbicie wybranej gwiazdy i skolonizowanie jej. Byłaby ona wtedy niezależna od innych planet, a nawet mogła posłużyć do tworzenia kolonii przy gwiazdach, które planet nie posiadają.

</doc>
<doc id="1681780" url="https://pl.wikipedia.org/wiki?curid=1681780" title="Wojciech Niedzielko">
Wojciech Niedzielko

Wojciech Niedzielko (ur. 1959 w Ełku), artysta wizualny.
Wykształcenie.
W latach 1983-1990 studiował na Akademii Sztuk Pięknych w Warszawie.
Twórczość.
Uprawia fotografię. Razem z Igorem Krenzem jako grupa Usługi Fotograficzne (Photo Service Group, UFOT) od 1999, nie zaprzestając własnej działalności, realizował filmy wideo i prace fotograficzne. Od 2001 członek Grupy Azorro. Żyje i pracuje w Warszawie.

</doc>
<doc id="1681781" url="https://pl.wikipedia.org/wiki?curid=1681781" title="Idhomeno Kosturi">
Idhomeno Kosturi

Idhomeno Jovan Kosturi (ur. 15 maja 1873 w Korczy, zm. 5 listopada 1943 w Durrës) – albański polityk i działacz narodowy.
Życiorys.
Syn Jovana Cico Kosturiego, znanego w Korczy nauczyciela i działacza narodowego. W młodości przez kilka lat mieszkał w Bostonie, gdzie studiował historię. Po powrocie do Albanii, w 1909 został skarbnikiem towarzystwa edukacyjnego Postęp (alb. Perparimi), założonego na kongresie albańskich działaczy narodowych w Elbasanie i współzałożycielem pierwszej albańskiej szkoły dla nauczycieli (Shkolla Normale).
W roku 1913 osiedlił się w Durrësie, by w czasie wojny przenieść się do Szkodry. Był delegatem na kongresy narodowe w Durrësie w 1918 r. i w Lushnji w 1920. 12 grudnia 1921 stanął na czele rządu przejściowego i pozostał na tym stanowisku przez 12 dni. Kierowany przez niego rząd składał się z nieznanych na scenie politycznej urzędników ministerialnych. Był drugim po Pandelim Evangjelim szefem rządu albańskiego, wyznania prawosławnego.
W marcu 1922 wziął udział w wystąpieniu antyrządowym, do którego doszło w rejonie Shijaku. Schwytany przez oddział żandarmerii został skazany na karę więzienia, ale wkrótce skorzystał z dobrodziejstwa amnestii ogłoszonej z okazji święta narodowego. W 1924 wszedł do rządu kierowanego przez Fana Nolego, jako wicepremier. Po jego upadku udał się na emigrację do Wiednia.
Powrócił na scenę polityczną w październiku 1943, stając na czele pro-niemieckiego Zgromadzenia Narodowego (alb. Kuvendi Kombëtar). Zginął zastrzelony na jednej z ulic Durrësu przez Kola Laku, związanego z partią komunistyczną. Za ten czyn Laku w 1944 został skazany na karę śmierci i stracony. Imieniem Kosturiego władze włoskie nazwały centralny plac Tirany (dzisiejszy Plac Skanderbega).

</doc>
<doc id="1681783" url="https://pl.wikipedia.org/wiki?curid=1681783" title="Bitwa pod Salso">
Bitwa pod Salso



</doc>
<doc id="1681785" url="https://pl.wikipedia.org/wiki?curid=1681785" title="Centrum (Limanowa)">
Centrum (Limanowa)

Centrum – część Limanowej, położona w województwie małopolskim, w powiecie limanowskim, w Polsce.

</doc>
<doc id="1681787" url="https://pl.wikipedia.org/wiki?curid=1681787" title="Kosmiczny pogrzeb">
Kosmiczny pogrzeb

Kosmiczny pogrzeb – forma pogrzebu, podczas którego niewielka próbka prochów pozostałych po kremacji zmarłego jest umieszczana w kapsule o rozmiarach szminki do ust i umieszczana w przestrzeni kosmicznej przy pomocy rakiety.

</doc>
<doc id="1681790" url="https://pl.wikipedia.org/wiki?curid=1681790" title="Jana Bode">
Jana Bode

Jana Bode (ur. 1 marca 1969 w Rochlitz) – niemiecka saneczkarka, mistrzyni świata i Europy, zwyciężczyni Pucharu Świata.
Urodziła się w NRD i tam zaczęła naukę sportową, reprezentując Wschodnie Niemcy w zawodach juniorskich. W sierpniu 1989 r. przedostała się przez zieloną granicę do RFN i tam rozpoczęła karierę seniorską, którą kontynuowała po zjednoczeniu Niemiec.
Na igrzyskach olimpijskich wystąpiła jeden raz zajmując w 1994 czternaste miejsce. Na mistrzostwach świata zdobyła pięć medali. W 1996 zdobyła złoto w jedynkach. Wicemistrzynią świata zostawała w 1996 w drużynie mieszanej i w 1997 w jedynkach. Na swoim koncie ma również dwa medale brązowe zdobyte w jedynkach w 1990 oraz 1991. Na mistrzostwach Europy wywalczyła sześć medali. W 1996 zdobyła złoto zarówno w jedynkach, jak i drużynie. Wicemistrzynią Europy była trzykrotni: w 1990 w drużynie oraz w 1994 w jedynkach i drużynie. W 1990 zdobyła również brąz w jedynkach. W Pucharze Świata pięciokrotnie zajmowała miejsce na podium klasyfikacji generalnej, zdobywając Kryształową Kulę w sezonie 1994/1995.

</doc>
<doc id="1681792" url="https://pl.wikipedia.org/wiki?curid=1681792" title="SM Tb 85 F">
SM Tb 85 F

SM Tb 85 F - austro-węgierski torpedowiec z okresu I wojny światowej. Czwarta jednostka typu "Tb 82 F". Okręt przetrwał wojnę. We wrześniu 1920 roku przekazano go w ramach reparacji Portugalii. Po wcieleniu do Marinha Portuguesa otrzymał nazwę Zêzere, jednakże 29 grudnia 1921 roku, w czasie holowania do Portugalii okręt wszedł na mieliznę i zatonął między Tunisem a Algierem, w rejonie przylądka Bon (razem z „Cávado”).
Tb 85 F wyposażony był w dwa kotły parowe typu Yarrow. Współpracowały one z dwoma turbinami parowymi AEG-Curtiss. Okręt uzbrojony był w dwie armaty kalibru 66 mm L/30, pojedynczy karabin maszynowy Schwarzlose oraz dwie podwójne wyrzutnie torped kalibru 450 mm. Od 1917 roku armaty 66 mm mocowano na podstawach umożliwiających prowadzenie ognia do celów powietrznych.

</doc>
<doc id="1681793" url="https://pl.wikipedia.org/wiki?curid=1681793" title="Cytofotometria">
Cytofotometria



</doc>
<doc id="1681794" url="https://pl.wikipedia.org/wiki?curid=1681794" title="Curl">
Curl



</doc>
<doc id="1681798" url="https://pl.wikipedia.org/wiki?curid=1681798" title="Mistrzostwa Świata w Hokeju na Lodzie 2010">
Mistrzostwa Świata w Hokeju na Lodzie 2010

Mistrzostwa Świata w Hokeju na Lodzie 2010 – 74. edycja mistrzostw świata organizowane przez IIHF, która odbyła się po raz szósty w Niemczech. Turniej Elity odbył się w dniach 7-23 maja, a miastami goszczącymi najlepsze drużyny świata były Kolonia, Mannheim i Gelsenkirchen.
Czas i miejsce rozgrywania pozostałych turniejów:
Elita.
W mistrzostwach elity uczestniczyło najlepszych 16 drużyn na świecie. System rozgrywania meczów był inny niż w niższych dywizjach. Najpierw odbywały się dwie fazy grupowe, a potem systemem pucharowym 8 drużyn walczyło o mistrzostwo. Najgorsze drużyny w pierwszej fazie grupowej zagrały między sobą systemem każdy z każdym. Dwie ostatnie drużyny spadły do pierwszej dywizji. Mecze zostały rozegrane w Niemczech po raz szósty w historii. Ostatni turniej mistrzowski odbył się tu w 2001 roku.
Hale w których odbyły się zawody to:
Lanxess Arena (o pojemności 18 000 miejsc)
SAP Arena (o pojemności 13 600 miejsc)
Mecz otwarcia turnieju odbył się na stadionie:
Veltins-Arena (o pojemności 76 000 miejsc)
Turniej odbył się w dniach 7 - 23 maja w Niemczech. Mecz otwarcia odbył się na stadionie Veltins-Arena w Gelsenkirchen. Mecz ten obejrzało 77 803, co stanowi absolutny rekord frekwencji na meczu hokejowym. Zdobywcą pierwszej bramki turnieju był Niemiec Michael Wolf. W meczu finałowym pomiędzy Rosją, a Czechami strzelono najszybszą bramkę mistrzostw. W dwudziestej sekundzie spotkania do bramki rywali trafił Jakub Klepiš.
Wybór gospodarza mistrzostw
Królem strzelców został Kanadyjczyk John Tavares zdobywca 7 bramek. W punktacji kanadyjskiej najskuteczniejszy był Ilja Kowalczuk zdobywca 12 punktów (2 bramki i 10 asyst). Do piątki gwiazd zaliczono: bramkarza reprezentacji Niemiec Endrasa, obrońców: Fina Nummelin i Niemca Ehrhoffa oraz napastników: Szweda Pääjärvi-Svenssona i Rosjan Daciuka, Małkina. MVP turnieju został wybrany Dennis Endras.
Pierwsza dywizja.
Grupa A
Grupa B
W mistrzostwach pierwszej dywizji uczestniczyyło 12 zespołów, które zostały podzielone na dwie grupy po 6 zespołów. Rozegrały one mecze systemem każdy z każdym. Zwycięzcy turniejów awansowali do mistrzostw świata elity w 2011 roku, zaś najsłabsze drużyny spadły do drugiej dywizji.
Grupa A rozegrała swoje mecze w holenderskim mieście Tilburg. Mecze zostały rozegrane w dniach 19 - 25 kwietnia 2010 roku.
Grupa B rozegrała swoje mecze w Lublanie w Słowenii. Mecze zostały rozegrane w dniach 17 - 23 kwietnia 2010 roku.
Druga dywizja.
Grupa A
Grupa B
W mistrzostwach drugiej dywizji uczestniczyło 12 zespołów, które zostały podzielone na dwie grupy po 6 zespołów. Rozegrały one mecze systemem każdy z każdym. Zwycięzcy turniejów awansowali do mistrzostw świata pierwszej dywizji w 2011 roku, zaś najsłabsze drużyny spadły do trzeciej dywizji.
Grupa A rozegrała swoje mecze w meksykańskim mieście Meksyk. Mecze zostały rozegrane w dniach 11 - 17 kwietnia 2010 roku.
Grupa B rozegrała swoje mecze w estońskim mieście - Tallinn. Mecze zostały rozegrane w dniach 10 - 16 kwietnia 2010 roku.
Trzecia dywizja.
Grupa A
Grupa B
W mistrzostwach trzeciej dywizji uczestniczyło 8 zespołów, które zostały podzielone na dwie grupy po 4 zespoły. Rozegrały one mecze systemem każdy z każdym. Zwycięzcy turniejów awansowali do mistrzostw świata drugiej dywizji w 2011 roku.
Grupa A rozegrała swoje mecze w luksemburskim mieście Kockelscheuer. Był to drugi w historii turniej w tym państwie. Wcześniej Luksemburczycy organizowali turniej trzeciej dywizji w 2008 roku.
Grupa B rozegrała swoje mecze w armeńskiej stolicy - Erywaniu. Był to pierwszy w historii turniej w Armenii.
Zawody odbyły się w dniach od 14 kwietnia do 18 kwietnia 2010 roku.

</doc>
