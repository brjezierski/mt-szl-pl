<doc id="1681799" url="https://pl.wikipedia.org/wiki?curid=1681799" title="Sentinel R.1">
Sentinel R.1

Sentinel R.1 – brytyjski samolot rozpoznawczy monitorujący pole walki. 
Historia.
Na początku lat 80. XX wiek w ramach programu CASTOR (Corps Airborne STand-Off Radar") British Army prowadziła badania nad samolotem rozpoznania pola walki. Wynikiem tych prac był samolot Britten-Norman Islander BN-2T z radarem firmy Ferranti zdolnym do wykrywania i śledzenia poruszających się celów naziemnych. Kolejnym samolotem przeznaczonym do rozpoznania pola walki, tym razem z radarem firmy Racal była English Electric Canberra B.8. Upadek Związku Radzieckiego i w konsekwencji znacząca redukcja konwencjonalnych sił zbrojnych sprawiła, że zaprzestano dalszego finansowania programu CASTOR. Impulsem, który na nowo rozbudził zainteresowanie tego typu samolotem wśród brytyjskiej generalicji była I wojna w Zatoce Perskiej, podczas której nieocenione usługi koalicjantom oddał samolot Northrop Grumman E-8 Joint STARS ("Joint Surveillance Target Attack Radar System"). Samolot rozpoznający ruchome cele naziemne, czołgi, bojowe wozy piechoty, śledzący je, określający poziom zagrożenia z ich strony a w końcu nakierowywujący na nie samoloty szturmowe i bombardujące sił sojuszniczych. W 1992 roku Ministerstwo Obrony Wielkiej Brytanii na nowo podjęło prace nad podobnym samolotem wspierającym armię brytyjską. Do finału programu ASTOR (Airborne STand-Off Radar") zakwalifikowały się Raytheon Systems z samolotem Bombardier Global Express jako nosicielem systemu oraz Lockheed Martin z samolotem Gulfstream V. Rywalizację wygrał Raytheon, który na swoim samolocie zaproponował zamontowanie radaru z syntetyczną aperturą ASARS-2, stosowanego na samolotach U-2R. Kontrakt na dostawę pięciu samolotów oraz ośmiu naziemnych stanowisk kontrolnych, brytyjskie Ministerstwo Obrony podpisało z Raytheon Systems w grudniu 1999 roku. 3 sierpnia 2002 roku oblatano prototyp nosiciela systemu, przekonstruowano kadłub samolotu dodając na jego spodniej części owiewkę mieszczącą antenę radaru a na grzbiecie owiewkę systemu łączności satelitarnej. 26 maja 2004 roku dokonano oblotu pierwszego seryjnego samolotu. Dwa lata wcześniej dostarczono pierwszą stację naziemną mającą współpracować z samolotem a w czerwcu 2007 roku RAF otrzymał pierwszy z zamówionych samolotów. 1 grudnia 2008 roku gotowość operacyjną uzyskał pierwszy samolot Sentinel R.1. 10 lutego 2009 roku zakończono proces dostaw wszystkich pięciu zamówionych przez RAF samolotów (ostatni miał numer rejestracyjny ZJ694). W 2015 roku samoloty miały zostać wycofane z aktywnej służby, jednak ze względu na potrzeby operacyjne wstrzymano cały proces. Jedna z maszyn została wycofana w maju 2017 roku. Reszta ma pozostać w linii co najmniej do 2021 roku a po ewentualnej modernizacji nawet do końca dekady. Na stałe samoloty stacjonują w bazie RAF Waddington w Lincolnshire w ramach No. 5 Squadron RAF.
System.
System ASTOR składa się z samolotu nosiciela radaru, stacji naziemnej wymiany danych na szczeblu taktycznym, umieszczonej na samochodzie Pinzgauer oraz stacji naziemnej wymiany danych na szczeblu operacyjnym umieszczonych w kontenerach, które mogą być transportowane drogą lotniczą. Na pokładzie samolotu obok dwóch pilotów jest dowódca misji i dwóch operatorów radaru dokonujących wstępnej analizy obrazu. Cały system ma możliwość wymiany danych pomiędzy innymi samolotami, śmigłowcami i innymi szczeblami dowodzenia. Samolot posiada również system samoobrony: wyrzutnie flar, dipoli, system ostrzegający o opromieniowaniu i wystrzeleniu pocisku przeciwlotniczego. 1 kwietnia 2004 roku utworzono jednostkę, "5 Squadron RAF", samolotów "Sentinel", która stacjonuje w bazie RAF-u w Waddington w hrabstwie Lincolnshire.

</doc>
<doc id="1681800" url="https://pl.wikipedia.org/wiki?curid=1681800" title="Sean Hood">
Sean Hood

Sean Hood (ur. 13 sierpnia 1966 w Milwaukee w stanie Wisconsin, USA) – amerykański scenarzysta, znany z pracy nad horrorami i thrillerami psychologicznymi.
Studiował matematykę teoretyczną i scenografię na Brown University w Providence, następnie kontynuował edukację w USC School of Cinematic Arts w Los Angeles. Naukę ukończył w roku 1997. Za reżyserię i scenariusz do krótkometrażowego filmu "The Shy and the Naked" Sloan Foundation przyznało mu nagrodę specjalną, za film "Melancholy Baby" z kolei został uhonorowany Nagrodą Ekscelencji podczas Accolade Competition.
Odkryty przez organizację Filmmakers Alliance, często współpracował z jej dyrektorem, Jakiem Thelemaque. Wcześniej był pracownikiem wydziału scenograficznego przy piętnastu filmach, m.in. "Podziemnym kręgu", "Prawdziwych kłamstwach" i "Slumber Party Massacre 3".
Linki zewnętrzne.
 

</doc>
<doc id="1681801" url="https://pl.wikipedia.org/wiki?curid=1681801" title="Chris Tarrant">
Chris Tarrant

Christopher John „Chris” Tarrant (ur. 10 października 1946 w Reading) – brytyjski aktor filmowy i telewizyjny, pisarz, dziennikarz i prezenter radiowy i telewizyjny, muzyk, piosenkarz i komik, najbardziej znany z prowadzenia teleturnieju "Who Wants to Be a Millionaire?".
Oprócz tego prowadził także takie programy jak m.in.:
Zagrał także w filmie Johnny English.

</doc>
<doc id="1681804" url="https://pl.wikipedia.org/wiki?curid=1681804" title="Pol-e Chadżu">
Pol-e Chadżu

Pol-e Chadżu (per: "پل خواجو pol-e khajoo") - jeden z najbardziej znanych mostów w Isfahanie, w Iranie z XVII wieku. Szach Abbas II zbudował go na fundamentach starego mostu około 1650. Ma 23 łuki i 105 metrów długości i 14 m szerokości. Łączy dzielnicę Chadżu na północnym brzegu z dzielnicą zoroastriańską, nad rzeką Zajande Rud. 
Droga prowadząca przez most ma 7,5 metrów szerokości, wykonana jest z cegieł i kamieni z 21 większych i 26 mniejszych kanałów wlotowych i wylotowych. Kawałki kamienia wykorzystanych w tym moście mają ponad 2 metry długości, a odległość między każdym kanałem i podstawą pułapu wynosi 20 metrów. Z istniejących napisów wynika, że most został naprawiony w roku 1873.

</doc>
<doc id="1681806" url="https://pl.wikipedia.org/wiki?curid=1681806" title="Uniwersytet Laurentyński">
Uniwersytet Laurentyński

Uniwersytet Laurentyński (, ) – kanadyjska uczelnia publiczna w mieście Greater Sudbury, w prowincji Ontario, założona w 1960 r. Jest instytucją dwujęzyczną: prowadzi zajęcia po angielsku i francusku. 
W 2005 r. uniwersytet powiększył się o wydział medycyny, Northern Ontario School of Medicine, prowadzony w partnerstwie z Uniwersytetem Lakehead.
Kształci ponad dziewięć tysięcy studentów.

</doc>
<doc id="1681807" url="https://pl.wikipedia.org/wiki?curid=1681807" title="Uniwersytet Laurentian">
Uniwersytet Laurentian



</doc>
<doc id="1681809" url="https://pl.wikipedia.org/wiki?curid=1681809" title="Rydzewo (gmina)">
Rydzewo (gmina)

Rydzewo – dawna gmina wiejska istniejąca w latach 1946–1954 w woj. szczecińskim i koszalińskim (dzisiejsze woj. zachodniopomorskie). Siedzibą władz gminy było Rydzewo.
Gmina Rydzewo powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu drawskiego – weszła w skład nowo utworzonego woj. szczecińskiego. 6 lipca 1950 gmina wraz z całym powiatem drawskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 5 gromad: Dołgie, Łabędzie, Nętno, Rydzewo i Żółte. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1681812" url="https://pl.wikipedia.org/wiki?curid=1681812" title="Stara Studnica (gmina)">
Stara Studnica (gmina)

Stara Studnica – dawna gmina wiejska istniejąca w latach 1946–1954 w woj. szczecińskim i koszalińskim (dzisiejsze woj. zachodniopomorskie). Siedzibą władz gminy była Stara Studnica.
Gmina Stara Studnica powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu drawskiego – weszła w skład nowo utworzonego woj. szczecińskiego. 6 lipca 1950 gmina wraz z całym powiatem drawskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 4 gromad: Giżyno, Pepłówek, Sienica i Stara Studnica. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1681814" url="https://pl.wikipedia.org/wiki?curid=1681814" title="Świerczyna (gmina)">
Świerczyna (gmina)

Świerczyna – dawna gmina wiejska istniejąca w latach 1946–1954 w woj. szczecińskim i koszalińskim (dzisiejsze woj. zachodniopomorskie). Siedzibą władz gminy była Świerczyna.
Gmina Świerczyna powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu drawskiego – weszła w skład nowo utworzonego woj. szczecińskiego. 6 lipca 1950 gmina wraz z całym powiatem drawskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 8 gromad: Dębniewice, Otrzep, Pławno, Psiegłowy, Sośnica, Studniczka, Świerczyna i Wielboki. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1681815" url="https://pl.wikipedia.org/wiki?curid=1681815" title="Poźrzadło Wielkie (gmina)">
Poźrzadło Wielkie (gmina)

Poźrzadło Wielkie – dawna gmina wiejska istniejąca w latach 1946–1954 w woj. szczecińskim i koszalińskim (dzisiejsze woj. zachodniopomorskie). Siedzibą władz gminy było Poźrzadło Wielkie.
Gmina Poźrzadło Wielkie powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu drawskiego – weszła w skład nowo utworzonego woj. szczecińskiego. 6 lipca 1950 gmina wraz z całym powiatem drawskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 4 gromad: Konotop, Pomierzyn, Poźrzadło Wielkie i Suchowo. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1681817" url="https://pl.wikipedia.org/wiki?curid=1681817" title="Pluszcz">
Pluszcz



</doc>
<doc id="1681818" url="https://pl.wikipedia.org/wiki?curid=1681818" title="Cinclus cinclus">
Cinclus cinclus



</doc>
<doc id="1681819" url="https://pl.wikipedia.org/wiki?curid=1681819" title="Ulica Komandorska we Wrocławiu">
Ulica Komandorska we Wrocławiu

Ulica Komandorska – jedna z ulic Wrocławia, położona w południowej części miasta. Współczesna nazwa ulicy pochodzi od leżącej wzdłuż niej niegdyś Nowej Wsi (włączonej w granice miasta w roku 1868), nazywanej Komandorską (niem. "Commende Neudorf"), podobnie jak nazwa obowiązująca do roku 1945 – "Neudorfstraße".
Do połowy XIX wieku główna droga Nowej Wsi Komandorskiej łączyła się z ówczesną ulicą Ogrodową ("Gartenstraße"; dziś ulica Piłsudskiego) Zaułkiem Wolskim ("Freiheit Gasse"), który położony był kilkadziesiąt metrów na wschód od obecnej ul. Komandorskiej. W roku 1863 właściciel parceli położonej na wprost drogi wiodącej z Nowej Wsi na północ odstąpił ją miastu, dzięki czemu wytyczono na niej nową ulicę ułatwiającą komunikację z miastem. Nadano jej w 1865 nazwę "Neudorfstraße", a w 1870 rozciągnięto ją również na samą główną drogę włączonej do miasta Nowej Wsi. Wkrótce w zabudowie ulicy zaczęły dominować kamienice czynszowe, a pod koniec XIX wieku (w założeniach urbanistycznych z 1882 i 1895) zaplanowano i częściowo zrealizowano odcinek mający być przedłużeniem ulicy w kierunku południowym (jest to fragment Al. Wiśniowej – łącznik z ul. Sztabową w sąsiedztwie Szpitala Kolejowego, niemający jednak połączenia z samą ul. Komandorską).
Oprócz zabudowy mieszkaniowej przy "Neudorfstraße" znajdował się także m.in. kompleks rozrywkowy "Établissement Tivoli-Lichtspiele" (pod numerem 35, na odcinku pomiędzy skrzyżowaniami z dzisiejszymi ulicami Swobodną i Skwerową), fabryka papierosów J. Przedeckiego ("Türkische Cigaretten- und Tabak-Fabrik" "Sultan") założona w 1860 na parcelach nr 36-38 oraz kompleks szpitalny Wenzel-Hancke wzniesiony przy południowym końcu ul. Komandorskiej w latach 1875-1911.
Podczas oblążenia "Festung Breslau" w 1945 w gruzach legła cała zabudowa tej ulicy z wyjątkiem paru kamienic pomiędzy torami kolejowymi a ul. Piłsudskiego oraz części zabudowań dawnego kompleksu szpitalnego. W latach 70. XX wieku wzdłuż ul. Komandorskiej wybudowano osiedle mieszkaniowe z wielkiej płyty i to ono nadają dziś charakter większej części tej ulicy.
Obecny przebieg ulicy zaczyna się skrzyżowaniem z ul. Piłsudskiego na północy i kończy na skrzyżowaniu z ul. Kamienną na południu; łączna jej długość wynosi ok. 1,35 km. Północny koniec ulicy Komandorskiej (od ul. Piłsudskiego do wiaduktu kolejowego w ciągu estakady kolejowej) należy do osiedla Przedmieście Świdnickie, a pozostała część do osiedla Powstańców Śląskich.

</doc>
<doc id="1681820" url="https://pl.wikipedia.org/wiki?curid=1681820" title="Stoughton (Wisconsin)">
Stoughton (Wisconsin)

Stoughton – miasto w Stanach Zjednoczonych, w stanie Wisconsin, w hrabstwie Dane. Sięga do rzeki Yahara, 20 mil na południowy wschód od stolicy Madison. W 2004 liczyło 12 692 mieszkańców.
Historia.
Miasto zostało założone w 1847 roku przez Luke'a Stoughtona - Anglika z Vermont. Od 1865 do 1900 roku, do Stoughton emigrowało wielu imigrantów z Norwegii. Miasto zasłynęło, z tak zwanej, "przerwy na kawę", obchodów Syttende mai (norweskiego dnia niepodległości) oraz produkcji podzespołów do słynnego Fora-T.

</doc>
<doc id="1681821" url="https://pl.wikipedia.org/wiki?curid=1681821" title="Fazi">
Fazi

Fazi, właściwie Krzysztof Milerski (ur. 23 grudnia 1974 w Warszawie) – polski raper oraz członek zespołów Nagły Atak Spawacza oraz Cycki i Krew. Dawniej występował w zespołach Pejcz &amp; Blant, TBS, Samsara, oraz w deathmetalowym zespole Cruciatus jako perkusista.

</doc>
<doc id="1681822" url="https://pl.wikipedia.org/wiki?curid=1681822" title="Katastrofa kolejowa w Krzeszowicach">
Katastrofa kolejowa w Krzeszowicach

Katastrofa kolejowa w Krzeszowicach – katastrofa kolejowa z dwunastoma ofiarami śmiertelnymi, która wydarzyła się 2 października 1934 roku w podkrakowskich Krzeszowicach (Małopolska).
Katastrofa.
2 października 1934 roku o godzinie 8:00 na stojący przy semaforze przed stacją Krzeszowice pociąg pospieszny "nr 7" z Gdyni, najechał pociąg pospieszny "nr 107" z Wiednia. W wyniku katastrofy śmierć poniosło 12 osób, a 48 zostało rannych, w tym 7 ciężko. Dwa wagony "klasy 2" zostały doszczętnie zniszczone. Część osób z obu pociągów w ostatniej chwili zdążyła wyskoczyć z wagonów. Po godzinie 10 na miejsce zdarzenia dojechał pociąg ratunkowy.
Według zeznań J. Zieleżniaka, maszynisty pociągu z Wiednia, we mgle, w odległości ok. 250 m zobaczył stojący pociąg i natychmiast uruchomił hamulce i "kontraparę", jednak zabrakło ok. 15 m, aby uniknąć zderzenia, koła miały się ślizgać po wilgotnych szynach. Drugi świadek zdarzenia, palacz Stanisław Bryś, nic nie wniósł do sprawy.
Według oskarżenia "najechanie nastąpiło z tyłu, a ponieważ dwa końcowe wagony pociągu gdyńskiego były konstrukcji stalowej, przeto uległy nieznacznym uszkodzeniom. Podczas gdy trzeci od końca wagon, drewnianej konstrukcji, nie zdołał stawić dostatecznego oporu, tak że pchany przez pociąg wiedeński, przedostatni wagon stalowy, wsunął się w ów wagon drewniany na kształt szufladki. Ponieważ w tym wagonie w trzeciej klasie znajdowała się znaczna ilość pasażerów, skutki tego zdarzenia były katastrofalne".
Na miejsce katastrofy przybył m.in. miejscowy hrabia Artur Potocki (oddał służbom do dyspozycji swój pałac) i ówczesny dyrektor krakowskiej kolei inż. Józef Wołkanowski oraz kilku lekarzy z pobliskiego uzdrowiska oraz z Krakowa. Ranni zostali umieszczeni w szpitalach w Krakowie, Chrzanowie i w Pałacu Potockich w Krzeszowicach.
Proces.
14 stycznia 1935 roku rozpoczął się w Krakowie proces sądowy. Na ławie oskarżonych zasiedli: Bartłomiej Ziembiński z Krzeszowic – zwrotniczy; Antoni Drabik z Woli Filipowskiej – dróżnik blokowy kolejowy; Gabriel Nieć z Krzeszowic – dyżurny ruchu; Antoni Kaczmarek z Poznania – konduktor. 29 maja 1935 roku Drabik został skazany na półtora roku więzienia z zawieszeniem kary na 3 lata, ponieważ wyprawił pociąg wiedeński do Krzeszowic po tym samym torze, na którym stał jeszcze pociąg z Gdyni. Nieć, który swoim zaniedbaniem przy wydawaniu polecenia służbowego przyczynił się do błędnej decyzji został skazany na rok więzienia z zawieszeniem kary na 2 lata. Pozostali oskarżeni zostali uniewinnieni.

</doc>
<doc id="1681827" url="https://pl.wikipedia.org/wiki?curid=1681827" title="SV Pluderhausen">
SV Pluderhausen



</doc>
<doc id="1681828" url="https://pl.wikipedia.org/wiki?curid=1681828" title="Amentotaxus">
Amentotaxus

Amentotaxus Pilg. – rodzaj zimozielonych krzewów i niewielkich drzew z rodziny cisowatych ("Taxaceae"). Obejmuje sześć gatunków występujących w południowo-wschodniej Azji.
Systematyka.
Rodzaj z rodziny cisowatych ("Taxaceae"). Uznawany był dawniej za blisko spokrewniony w obrębie rodziny z rodzajem głowocis "Cephalotaxus", ale budowa nasion i worków pyłkowych, a przede wszystkim analizy genomu jądrowego i plastydowego wskazują na jego siostrzaną pozycję względem rodzaju torreja "Torreya".

</doc>
<doc id="1681829" url="https://pl.wikipedia.org/wiki?curid=1681829" title="Seattle Sounders FC">
Seattle Sounders FC

Seattle Sounders FC – amerykański klub piłkarski z siedzibą w Seattle. Obecnie występuje w Major League Soccer. Seattle Sounders są trzecią drużyną w Stanach Zjednoczonych, która używa tej nazwy. Swój pierwszym mecz rozegrali 19 marca 2009 roku przeciwko New York Red Bulls wygrywając 3:0. Na stadionie wtedy zasiadło 32523 widzów.
Historia.
Seattle FC w MLS grają od 2009 roku, jednak klub ten został założony 13 listopada 2007 roku. Ma on kontynuować tradycje dwóch poprzednich klubów o nazwie Seattle Sounders: jednego z Ameryki Północnej grającego w Soccer League od 1974 do 1983 r. oraz Seattle Sounders z USL First Division od 1994 do 2008.
28 maja 2008 roku zespół znalazł sponsora głównego. Okazał się nim Microsoft i Xbox 360. Na mocy umowy obowiązującej od 28 maja 2008 roku przez następne pięć lat, klub Seattle Sounders FC ma otrzymać 20 milionów dolarów. A w zamian logo Xbox 360 ma znajdować się na całym przodzie koszulek w których grają piłkarze tego klubu, oraz na bilbordach wokół i na całym stadionie.
W 2013 roku do klubu została sprowadzona gwiazda Clint Dempsey. Zespół zapłacił za amerykańskiego gwiazdora 6,8 mln euro Tottenhamowi Hotspur. W sezonie 2016 klub wygrał MLS pokonując w finale Toronto FC w karnych 5:4.
Stadion.
Seattle Sounders FC rozgrywają swoje mecze na CenturyLink Field w Seattle. Stadion może pomieścić 67 000 osób, jest on zaprojektowany zarówno dla futbolu amerykańskiego i piłki nożnej.

</doc>
<doc id="1681832" url="https://pl.wikipedia.org/wiki?curid=1681832" title="Leto II Atryda">
Leto II Atryda

Leto II Atryda (także Bóg Imperator, Tyran) – postać literacka stworzona przez Franka Herberta, występująca w powieściach "Dzieci Diuny" i "Bóg Imperator Diuny". Urodził się jako człowiek, syn Muad'Diba i jego konkubiny Chani. Po śmierci ojca postanowił wprowadzić ludzkość na „Złotą Drogę”. By zapewnić sobie nieśmiertelność, połączył się z piaskowymi trociami – larwami czerwia pustyni. Zapoczątkowało to przemianę w czerwia, trwającą trzy i pół tysiąca lat, w czasie których Leto panuje jako Bóg Imperator. 
Leto jest „przednarodzonym” – to znaczy, że osiągnął świadomość swego istnienia już w łonie matki. Posiada także dostęp do wspomnień wszystkich swoich przodków od początku istnienia ludzkości. Mogą oni również przez niego przemawiać. Gdy przemawia przez niego dowolny przodek, jego twarz w niewytłumaczony sposób nabiera rysów tej osoby.
Imperator posiada również zdolności z zakresu postrzegania pozazmysłowego, które daje mu wytwarzany przez ciało czerwia melanż. Jego jedyną słabą stroną jest wrażliwość na wodę.

</doc>
<doc id="1681834" url="https://pl.wikipedia.org/wiki?curid=1681834" title="Gmina Rogowo (powiat białogardzki)">
Gmina Rogowo (powiat białogardzki)



</doc>
<doc id="1681838" url="https://pl.wikipedia.org/wiki?curid=1681838" title="Instytut Yad Vashem">
Instytut Yad Vashem



</doc>
<doc id="1681842" url="https://pl.wikipedia.org/wiki?curid=1681842" title="Lekowo (gmina)">
Lekowo (gmina)

Lekowo (w 1946 "Lekkowo") – dawna gmina wiejska istniejąca w latach 1946–1954 w woj. szczecińskim i koszalińskim (dzisiejsze woj. zachodniopomorskie). Siedzibą władz gminy było Lekowo.
Gmina Lekowo powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu białogardzkiego – weszła w skład nowo utworzonego woj. szczecińskiego. 6 lipca 1950 gmina wraz z całym powiatem białogardzkim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 16 gromad: Bełtno, Berkanowo, Cieszyno, Gola Dolna, Kartlewo, Klępczewo, Lekowo, Łąkowo, Międzyrzecze, Oparzno, Osowo, Rusinowo, Słowieńsko, Stary Przybysław, Zagrody i Ząbrowo. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1681845" url="https://pl.wikipedia.org/wiki?curid=1681845" title="Voith">
Voith

Voith – firma z sektora inżynierii mechanicznej z siedzibą w Heidenheim an der Brenz w Niemczech. Zatrudnia na świecie ponad 37 tys. pracowników, z czego 4200 pracuje w Heidenheim. Działami i specjalizacjami firmy są: "Voith Paper, Voith Hydro, Voith Turbo, Voith Industrial Services". Istnieje od 1867 roku, dostarczyła urządzenia m.in. dla przemysłu papierniczego (maszyny papiernicze), energetycznego (turbiny wodne).

</doc>
<doc id="1681846" url="https://pl.wikipedia.org/wiki?curid=1681846" title="Lee Cheol-ha">
Lee Cheol-ha

Lee Cheol-ha (이철하) (ur. 12 września 1970 w Seulu) – koreański reżyser filmowy i scenarzysta.

</doc>
<doc id="1681847" url="https://pl.wikipedia.org/wiki?curid=1681847" title="Łęczno (gmina w województwie koszalińskim)">
Łęczno (gmina w województwie koszalińskim)

Łęczno – dawna gmina wiejska istniejąca w latach 1946–1954 w woj. szczecińskim i koszalińskim (dzisiejsze woj. zachodniopomorskie). Siedzibą władz gminy było Łęczno.
Gmina Łęczno powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu białogardzkiego – weszła w skład nowo utworzonego woj. szczecińskiego. 6 lipca 1950 gmina wraz z całym powiatem białogardzkim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 10 gromad: Gąskowo, Kamosowo, Laski, Łęczno, Nasutowo, Podwilcze, Rarwino, Rychówko, Sidłowo i Zagórze. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1681848" url="https://pl.wikipedia.org/wiki?curid=1681848" title="Rząd Jana Fischera">
Rząd Jana Fischera

Rząd Jana Fischera – rząd Republiki Czeskiej pod kierownictwem Jana Fischera, powołany i zaprzysiężony przez prezydenta Václava Klausa 8 maja 2009. Urzędował do 13 lipca 2010, kiedy to zaprzysiężony został rząd Petra Nečasa.
Powołanie gabinetu.
Wobec drugiego rządu Mirka Topolánka Izba Poselska przegłosowała wotum nieufności. Wówczas w ramach umowy czterech partii: Obywatelskiej Partii Demokratycznej (ODS), Czeskiej Partii Socjaldemokratycznej (ČSSD), Unii Chrześcijańskich Demokratów – Czechosłowackiej Partii Ludowej (KDU-ČSL) i Partii Zielonych (SZ) postanowiono powierzyć Janowi Fischerowi, dotychczasowemu prezesowi Czeskiego Urzędu Statystycznego, stanowisko premiera do czasu zaplanowanych na październik 2009 przedterminowych wyborów parlamentarnych. Wybory do Izby Poselskiej odbyły się jednak w konstytucyjnym terminie w maju 2010, co przedłużyło okres funkcjonowania gabinetu technicznego do 13 lipca 2010, kiedy Petr Nečas stanął na czele nowego koalicyjnego rządu.
Jan Fischer został desygnowany na premiera przez prezydenta Václava Klausa 9 kwietnia 2009. Do 8 maja 2009 swoje obowiązki nadal pełnili ministrowie zdymisjonowanego rządu Mirka Topolánka (w tym również premier). 7 czerwca 2009 rząd Jana Fischera uzyskał votum zaufania w Izbie Poselskiej stosunkiem głosów 156 do 1.
Gabinet tworzyły osoby bezpartyjne rekomendowane przez ODS, ČSSD i SZ (KDU-ČSL wycofało się z umowy), spośród członków poprzedniego rządu swoje stanowisko zachował jedynie Michael Kocáb.

</doc>
<doc id="1681855" url="https://pl.wikipedia.org/wiki?curid=1681855" title="Gmina Burwood">
Gmina Burwood

Burwood ("Burwood Council") – jeden z 38 samorządów lokalnych wchodzących w skład aglomeracji Sydney, największego zespołu miejskiego Australii. Liczy 7 km2 powierzchni i jest zamieszkiwany przez 30 926 osób (2006). Obszar położony jest na zachód od ścisłego centrum Sydney. 

</doc>
<doc id="1681858" url="https://pl.wikipedia.org/wiki?curid=1681858" title="Nałokietnik">
Nałokietnik

Nałokietnik (ang. "elbow pad") – rodzaj ochraniacza nakładanego na łokieć, używanego podczas uprawiania niektórych sportów lub przy wykonywaniu niektórych prac. Stosuje się go przede wszystkim tam, gdzie istnieje bezpośrednie lub pośrednie niebezpieczeństwo uszkodzenia bądź kontuzji łokci.
W sporcie stosują go zarówno amatorzy, korzystający rekreacyjnie z rowerów, deskorolek, wrotek, jak również sportowcy wyczynowi i zawodowi.
Z nałokietników korzystają sportowcy m.in. w takich dyscyplinach jak: hokej, piłka ręczna, siatkówka, kolarstwo górskie, wrestling, czy wspinaczka skalna.
Wśród stosujących ten ochraniacz można wymienić również żołnierzy, niektóre oddziały prewencyjne policji oraz ratowników np. GOPR czy TOPR.
Dawniej nałokietnik (jako rodzaj rękawa od dłoni do łokcia), był czasem zakładany przez pracowników biurowych i urzędników na właściwy rękaw, w celu ochronienia go przed zabrudzeniem lub zniszczeniem.
Służył również jako element zbroi (zob. nałokcica/nałokietnik).

</doc>
<doc id="1681859" url="https://pl.wikipedia.org/wiki?curid=1681859" title="Zef Bushati">
Zef Bushati

Zef Bushati (ur. 11 października 1953 w Tiranie) – albański aktor i polityk.
Życiorys.
W 1976 ukończył studia na wydziale dramatycznym Instytutu Sztuk w Tiranie. Po studiach rozpoczął pracę aktora i reżysera w Teatrze Ludowym (alb. Teatri Popullor). W tym czasie prowadził wykłady dla studentów Instytutu Sztuk Pięknych.
Na dużym ekranie zadebiutował jeszcze w czasie studiów niewielką rolą w filmie "Shtigje të luftes". Potem zagrał jeszcze w 6 filmach fabularnych.
W 1991 przestał występować na scenie i ekranie i zaangażował się w działalność polityczną. W latach 1991–1992 działał w Republikańskiej Partii Albanii, awansując na stanowisko wiceprzewodniczącego partii. Od 1993 związał się z Partią Chrześcijańsko-Demokratyczną (alb. Partia Demokristiane), którą kierował do 2000 r. W 2002 objął stanowisko ambasadora Albanii przy Stolicy Apostolskiej. Wrócił do Albanii w 2006 i ponownie zaangażował się w działalność partii chadeckiej, pracując jednocześnie w ministerstwie spraw zagranicznych. W latach 2009–2010 pełnił funkcję ambasadora Albanii we Włoszech i przy Stolicy Apostolskiej. W latach 2011–2013 pracował jako doradca w ministerstwie turystyki, kultury, młodzieży i sportu. 16 października 2014 został odznaczony Orderem Piusa IX.
W 2016 został uhonorowany tytułem doktora honoris causa przez Ruggero University na Florydzie.
Żonaty, ma dwoje dzieci.

</doc>
<doc id="1681860" url="https://pl.wikipedia.org/wiki?curid=1681860" title="Luis Gini">
Luis Gini

Luis Arnulfo Gini – piłkarz paragwajski, obrońca.
Jako gracz klubu Club Sol de América był w kadrze reprezentacji podczas finałów mistrzostw świata w 1958 roku, gdzie Paragwaj, pomimo bardzo dobrej postawy, odpadł już w fazie grupowej. Gini nie zagrał w żadnym meczu.
Wziął udział w turnieju Copa América 1959, gdzie Paragwaj zajął trzecie miejsce. Gini zagrał w pięciu meczach – z Chile, Boliwią, Urugwajem, Brazylią i Peru.
Gini w całej karierze zagrał tylko w jednym meczu związanym z mundialem – w przegranym 0:1 spotkaniu z Meksykiem w ramach eliminacji do finałów mistrzostw świata w 1962 roku.
Gini występował także w barwach klubu Club Olimpia oraz boliwijskiego klubu Club The Strongest. Gdy był graczem The Strongest doszło 24 września 1969 roku do tragicznej katastrofy lotniczej, w której zginęło 16 piłkarzy klubu. Gini przeżył tylko dlatego, że należał do niewielkiej grupy, która nie poleciała samolotem.

</doc>
<doc id="1681863" url="https://pl.wikipedia.org/wiki?curid=1681863" title="Sadkowo (gmina)">
Sadkowo (gmina)

Sadkowo – dawna gmina wiejska istniejąca w latach 1946–1954 w woj. szczecińskim i koszalińskim (dzisiejsze woj. zachodniopomorskie). Siedzibą władz gminy było Sadkowo.
Gmina Sadkowo powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu białogardzkiego – weszła w skład nowo utworzonego woj. szczecińskiego. 6 lipca 1950 gmina wraz z całym powiatem białogardzkim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 8 gromad: Doble, Łyśnica, Motarzyno, Osówko, Ostre Bardo, Radzewo, Sadkowo i Stare Dębno. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1681865" url="https://pl.wikipedia.org/wiki?curid=1681865" title="Seattle Sounders">
Seattle Sounders



</doc>
<doc id="1681866" url="https://pl.wikipedia.org/wiki?curid=1681866" title="Biały Zdrój (gmina)">
Biały Zdrój (gmina)

Biały Zdrój – dawna gmina wiejska istniejąca w latach 1946–1954 w woj. szczecińskim i koszalińskim (dzisiejsze woj. zachodniopomorskie). Siedzibą władz gminy był Biały Zdrój.
Gmina Biały Zdrój powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu białogardzkiego – weszła w skład nowo utworzonego woj. szczecińskiego. 6 lipca 1950 gmina wraz z całym powiatem białogardzkim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 15 gromad: Biały Zdrój, Bystrzno, Ciechnowo, Dąbrowa, Dołganów, Jastrzębniki, Kłodzino, Krosino, Krzecko, Łęgi, Nielep, Niemierzyno, Rogalino, Sława i Smardzko. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1681867" url="https://pl.wikipedia.org/wiki?curid=1681867" title="Ku-ring-gai">
Ku-ring-gai

Ku-ring-gai ("Ku-ring-gai Council") – jeden z 38 samorządów lokalnych wchodzących w skład aglomeracji Sydney, największego zespołu miejskiego Australii. Nazwa obszaru pochodzi od aborygeńskiego plemienia Kuringgai, które zamieszkiwało teren dzisiejszego Sydney przed przybyciem Europejczyków. Obszar liczy 86 km2 i jest zamieszkiwany przez 101 083 osoby (2006). Znajduje się w północnej części Sydney. Władze lokalną sprawuje dziesięcioosobowa rada, wybierająca spośród siebie burmistrza. 

</doc>
<doc id="1681871" url="https://pl.wikipedia.org/wiki?curid=1681871" title="Parafia Nawiedzenia Najświętszej Maryi Panny w Chodzieży">
Parafia Nawiedzenia Najświętszej Maryi Panny w Chodzieży

 Parafia Nawiedzenia Najświętszej Maryi Panny w Chodzieży – rzymskokatolicka parafia położona w dekanacie chodzieskim, należącym do archidiecezji gnieźnieńskiej.
Historia.
Starania o budowę kościoła i utworzenie parafii trwały od lat 50. XX wieku, jednak ze względu na ówczesną sytuację polityczną zezwolenie na budowę świątyni zostało podpisane dopiero 25 stycznia 1980 roku.
15 sierpnia 1984 roku Kuria Metropolitalna w Poznaniu utworzyła przy nowo budowanym kościele Ośrodek Duszpasterski pod wezwaniem Nawiedzenia Najświętszej Maryi Panny w Chodzieży. Jego rektorem został ksiądz Kazimierz Józefiak, dotychczasowy wikariusz w parafii pw. św. Floriana w Chodzieży. On też kontynuował dalsze prace budowlane. Kościół został konsekrowany 8 października 1988 roku przez księdza arcybiskupa Jerzego Strobę.
Parafia erygowana została dekretem arcybiskupa poznańskiego Jerzego Stroby w dniu 1 maja 1993 roku.
W 2004 roku terytorium parafii powiększyło się o kilka wiosek, które wcześniej należały do parafii św. Floriana. W tym samym roku z powodu zmian granic niektórych polskich diecezji parafia Nawiedzenia NMP w Chodzieży przeszła z archidiecezji poznańskiej do archidiecezji gnieźnieńskiej.
Kościół parafialny.
Kościół parafialny pw. Nawiedzenia NMP – świątynia wybudowana w latach 1981–1988 z cegły klinkierowej, posiada marmurowa posadzkę i pokryty jest blachą miedzianą. W podziemiach kościoła znajdują się sale katechetyczne, natomiast pomieszczenia na piętrze pełnią funkcję mieszkania dla księży wikariuszy. Kościół może pomieścić ok. 2000 wiernych, ma balkony, a jego powierzchnia wynosi 1150 metrów kwadratowych.
Proboszczowie.
W parafii pracowali następujący proboszczowie:
Zasięg parafii.
Do parafii należą wierni z następujących miejscowości:

</doc>
<doc id="1681872" url="https://pl.wikipedia.org/wiki?curid=1681872" title="Kalipso (film 2000)">
Kalipso (film 2000)

Kalipso – polski film obyczajowy z 2000 roku. Zdjęcia plenerowe do filmu powstały w Piasecznie
Opis fabuły.
Henryk Roszponka (Marian Kociniak) – murarz z 30-letnim stażem, budzi się po swoich 50. urodzinach z kacem. Śniło mu się, że wędrował przez pustynię. Potem przez długi czas zastanawia się, co ten sen mógł oznaczać. Postanawia wraz ze swoim pomocnikiem "Berbeciem" iść na pogrzeb babki Stangreciak, lecz okazuje się, że pogrzeb odbył się dzień wcześniej. Będąc na cmentarzu, zauważa zaniedbany grób Stanisława Łabędzia "Kalipso". Ten przed laty prowadził zamożne życie. Henryk, rozmawiając z jego żoną, radzi jej, aby odnowiła pomnik zmarłego męża, lecz kobieta nie ulega, dlatego Henryk postanawia wziąć sprawę w swoje ręce.

</doc>
<doc id="1681874" url="https://pl.wikipedia.org/wiki?curid=1681874" title="Luis Arnulfo Gini">
Luis Arnulfo Gini



</doc>
<doc id="1681876" url="https://pl.wikipedia.org/wiki?curid=1681876" title="Lazur">
Lazur



</doc>
<doc id="1681878" url="https://pl.wikipedia.org/wiki?curid=1681878" title="Rudra vina (instrument)">
Rudra vina (instrument)



</doc>
<doc id="1681879" url="https://pl.wikipedia.org/wiki?curid=1681879" title="Metso">
Metso

Metso – fińskie przedsiębiorstwo, które powstało w 1999 roku z połączenia przedsiębiorstw Valmet i Rauma i ma swoją siedzibę w Helsinkach. Metso jest globalnym dostawcą w branży maszyn i automatyki przemysłowej. Działa w poniższych obszarach biznesowych: kopalnie i konstrukcje, energia, automatyka, recycling, przemysł drzewny i papierniczy.
Metso Paper w branży produkcji.
Jest globalnym dostawcą celulozy, papieru i linii produkcyjnych dla papierni (1500 maszyn i linii produkcyjnych dla klientów na całym świecie). Około jednej trzeciej światowej produkcji papieru odbywa się w oparciu o systemy dostarczone przez "Metso Paper" i jego poprzedników ("VALMET, Ahlström, Beloit, Wärtsilä, KMW, Sunds Defibrator").

</doc>
<doc id="1681880" url="https://pl.wikipedia.org/wiki?curid=1681880" title="Jens Müller">
Jens Müller

Jens Müller (ur. 6 lipca 1965 w Torgau) – niemiecki saneczkarz startujący w jedynkach, dwukrotny medalista olimpijski oraz wielokrotny medalista mistrzostw świata i Europy.
Kariera.
Na igrzyskach olimpijskich startował cztery razy, zdobywając dwa medale. W debiucie, podczas igrzysk w Calgary w 1988 roku, wywalczył złoty medal. W ostatnim występie, na igrzyskach w Nagano dziesięć lat później był trzeci. W zawodach tych wyprzedzili go jedynie jego rodak - Georg Hackl oraz Włoch Armin Zöggeler. Na mistrzostwach świata zdobył czternaście medali, w tym cztery złote. Triumfy odnosił w jedynkach na MŚ w Sankt Moritz (2000) oraz w drużynie mieszanej na MŚ w Calgary (1990), MŚ w Winterbergu (1991) i MŚ w Lillehammer (1995). Wicemistrzem świata zostawał siedmiokrotnie, trzy razy indywidualnie (1987, 1989 i 1999) i cztery razy w drużynie (1989, 1996, 1997 oraz 2000). Na swoim koncie ma również trzy medale brązowe zdobyte w jedynkach w latach 1985, 1990 i 1996. Na mistrzostwach Europy wywalczył osiem medali, w tym pięć złotych. Dwukrotnie wygrywał w jedynkach (w 1996 i 2000), a trzykrotnie w drużynie mieszanej (w 1990, 1996 oraz 1998). Dwukrotnie zajmował drugie miejsce (w 1986 w jedynkach i w 1988 w drużynie), a raz był trzeci (w 1990 w jedynkach). W Pucharze Świata siedmiokrotnie zajmował miejsce na podium klasyfikacji generalnej, jednak nigdy nie zwyciężył.

</doc>
<doc id="1681881" url="https://pl.wikipedia.org/wiki?curid=1681881" title="Oluyemi Kayode">
Oluyemi Kayode

Oluyemi Kayode (ur. 7 lipca 1968, zm. 1 października 1994) – nigeryjski lekkoatleta, sprinter, medalista Igrzysk olimpijskich.
Rekordy życiowe.
Kayode zmarł w wyniku wypadku drogowego w Arizonie. Ku pamięci zawodnika cześć stadion w Ado Ekiti nosi jego imię.

</doc>
<doc id="1681883" url="https://pl.wikipedia.org/wiki?curid=1681883" title="SM Tb 86 F">
SM Tb 86 F

SM Tb 86 F - austro-węgierski torpedowiec z okresu I wojny światowej, typu "Tb 82 F". Okręt przetrwał wojnę. We wrześniu 1920 roku przekazano go Portugalii, gdzie dotarł w 1921 roku. Po wcieleniu do Marinha Portuguesa otrzymał nazwę „Ave”. Okręt wszedł na skały i zatonął w 1940 roku (według innych źródeł, został wycofany w 1940 roku).
Opis.
Tb 86 F wyposażony był w dwa kotły parowe typu Yarrow. Współpracowały one z dwoma turbinami parowymi AEG-Curtiss. Okręt uzbrojony był początkowo w dwie armaty kalibru 66 mm L/30, pojedynczy karabin maszynowy Schwarzlose oraz dwie podwójne wyrzutnie torped kalibru 450 mm. Od 1917 roku jedną armatę 66 mm na większości okrętów typu mocowano na podstawie umożliwiającej prowadzenie ognia do celów powietrznych.
Po wojnie został przyznany Portugalii w ramach reparacji wojennych. Do Portugalii był przekazany tylko z jednym działem 66 mm, po czym został tam dodatkowo uzbrojony w armatę 57 mm Hotchkiss, 2 karabiny maszynowe i cztery wyrzutnie torped 450 mm w dwóch podwójnych aparatach (uzbrojenie torpedowe jak w oryginale).

</doc>
<doc id="1681885" url="https://pl.wikipedia.org/wiki?curid=1681885" title="24h Daytona">
24h Daytona



</doc>
<doc id="1681887" url="https://pl.wikipedia.org/wiki?curid=1681887" title="SM Tb 87 F">
SM Tb 87 F

SM Tb 87 F – austro-węgierski torpedowiec z okresu I wojny światowej typu "Tb 82 F". Po wojnie służył w marynarce Jugosławii pod nazwą T 5. Podczas II wojny światowej służył w marynarce włoskiej, po czym w dalszym ciągu służył w Jugosławii do 1963 roku pod nazwą Cer.
Historia służby.
SM Tb ("Torpedowiec Jego Cesarskiej Mości") 87 F wodowano 20 marca 1915 roku i wszedł do służby w marynarce Austro-Węgier 25 października 1915 roku, jako szósty okręt typu "Tb 82 F". 21 maja 1917 roku nazwę skrócono do SM Tb 87. Służył bojowo podczas I wojny światowej.
Tb 87 przetrwał wojnę, po czym w ramach podziału floty Austro-Węgier w 1920 roku przyznano go Jugosławii, dokąd trafił w 1921 roku (wraz z bliźniaczymi Tb 93, 96, i 97 oraz czterema torpedowcami zbliżonego typu "Tb 74T", stanowiąc jedyne nowoczesne okręty jugosłowiańskie). Po wcieleniu do marynarki jugosłowiańskiej ("Jugoslovenska mornarica") otrzymał nazwę T 5.
W kwietniu 1941 roku, po inwazji na Jugosławię, został zdobyty przez wojska włoskie i wcielony do marynarki włoskiej ("Regia Marina") z zachowaniem nazwy T 5. Po kapitulacji Włoch we wrześniu 1943 roku, zdołał ewakuować się pod kontrolę aliantów na Maltę. Został następnie pod koniec 1943 roku zwrócony emigracyjnej marynarce jugosłowiańskiej u boku aliantów.
Po wojnie kontynuował służbę w marynarce Jugosławii pod nazwą „Cer”. Został wycofany i złomowany w 1963 roku, jako ostatni przedstawiciel typu "Tb 82 F".
Opis.
Tb 87 F wyposażony był w dwa kotły parowe typu Yarrow, współpracujące z dwoma turbinami parowymi AEG-Curtiss. Okręt uzbrojony był początkowo w dwie armaty kalibru 66 mm L/30, pojedynczy karabin maszynowy Schwarzlose oraz dwie podwójne wyrzutnie torped kalibru 450 mm. Od 1917 roku rufową armatę 66 mm mocowano na okrętach tego typu na podstawie umożliwiającej prowadzenie ognia do celów powietrznych.
W Jugosławii w okresie międzywojennym zamieniono armaty na działa uniwersalne 66 mm L/45 Skoda i dodano drugi karabin maszynowy. Załogę stanowiły 52 osoby.
W służbie włoskiej najprawdopodobniej wzmocniono uzbrojenie przeciwlotnicze, m.in. dodając działka 20 mm, kosztem całości lub części uzbrojenia torpedowego.
Po II wojnie światowej, w Jugosławii, uzbrojenie okrętu stanowiły 2 działka plot 40 mm (2 x I) i 1 działko 20 mm, bez wyrzutni torped.

</doc>
<doc id="1681889" url="https://pl.wikipedia.org/wiki?curid=1681889" title="Krzysztof Pankiewicz">
Krzysztof Pankiewicz



</doc>
<doc id="1681890" url="https://pl.wikipedia.org/wiki?curid=1681890" title="KV Racing">
KV Racing



</doc>
<doc id="1681891" url="https://pl.wikipedia.org/wiki?curid=1681891" title="Parafia św. Floriana w Chodzieży">
Parafia św. Floriana w Chodzieży

 Parafia św. Floriana w Chodzieży - rzymskokatolicka parafia położona w dekanacie chodzieskim, należącym do archidiecezji gnieźnieńskiej.
Historia parafii.
Najwcześniejsze informacje o parafii sięgają początków XV wieku. Parafia należała do archidiecezji poznańskiej, jednak po zmianach administracyjnych diecezji w Polsce w 2004 roku znalazła się w archidiecezji gnieźnieńskiej. Od 4 maja 2009 przy parafii istnieje Kapituła Kolegiacka ustanowiona przez arcybiskupa Henryka Muszyńskiego.
Kościół parafialny.
Pierwszy kościół wybudowano w tym miejscu prawdopodobnie w XIII wieku. Nosił wezwanie św. Mikołaja. W XVII wieku jako drugi patron pojawia się św. Florian. W 1634 roku kościół został wyniesiony do godności kolegiaty parafialnej. Zniszczony przez pożar w 1754 roku został szybko odbudowany w stylu późnobarokowym. 

</doc>
<doc id="1681892" url="https://pl.wikipedia.org/wiki?curid=1681892" title="Jonas Borring">
Jonas Borring

Jonas Skov Borring (ur. 4 stycznia 1985 w Ringkøbing) – piłkarz duński grający na pozycji lewego pomocnika.
Kariera klubowa.
Borring jest wychowankiem klubu Glamsbjerg IF, następnie trenował także w Årslev BK i Dalum IF. Kolejnym klubem w jego karierze był Boldklubben 1913 i w 2003 roku zadebiutował w jego barwach w drugiej lidze duńskiej. Na koniec sezonu spadł jednak z B 1913 do trzeciej ligi. Po spadku przeszedł do innego klubu z miasta Odense, Odense Boldklub. 13 marca 2005 roku wystąpił po raz pierwszy w pierwszej lidze, w przegranym 0:1 domowym meczu z Esjbergiem. W 2006 roku zajął z Odense 3. miejsce w lidze, a od sezonu 2006/2007 był podstawowym zawodnikiem tego zespołu. W 2007 roku zdobył z Odense Puchar Danii.
23 czerwca 2008 roku Borring podpisał czteroletni kontrakt z innym pierwszoligowcem, FC Midtjylland. 20 lipca zadebiutował w jego barwach w lidze. Midtjylland wygrał wówczas 2:0 na wyjeździe z mistrzem kraju, Aalborgiem BK. W 2012 przeszedł do Randers FC. W 2016 najpierw grał w Brøndby IF, a następnie wrócił do Midtjylland. W 2018 przeszedł do AC Horsens.
Kariera reprezentacyjna.
W swojej karierze Borring występował w reprezentacji Danii U-18 (1 mecz), reprezentacji U-20 (4 mecze) oraz reprezentacji U-21 (1 mecz i 1 gol). W pierwszej reprezentacji zadebiutował 20 sierpnia 2008 roku w przegranym 0:3 towarzyskim meczu z Hiszpanią. 11 lutego 2009 roku zdobył pierwszą bramkę w drużynie narodowej, w zremisowanym 1:1 sparingu z Grecją.

</doc>
<doc id="1681893" url="https://pl.wikipedia.org/wiki?curid=1681893" title="Mostowskoj">
Mostowskoj

Mostowskoj (ros. Мостовской) – osiedle typu miejskiego w Rosji, w Kraju Krasnodarskim, na lewym brzegu rzeki Łaby. Około 25,5 tys. mieszkańców. Znajduje się niedaleko miasta Łabinsk.

</doc>
<doc id="1681895" url="https://pl.wikipedia.org/wiki?curid=1681895" title="Grand Prix Monako 2009">
Grand Prix Monako 2009

Wyniki Grand Prix Monako, szóstej rundy Mistrzostw Świata Formuły 1 w sezonie 2009.
Uwagi.
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="1681900" url="https://pl.wikipedia.org/wiki?curid=1681900" title="Devil’s Diary">
Devil’s Diary

Devil’s Diary – kanadyjski thriller filmowy z 2007 roku w reżyserii Farhada Manna.
Fabuła.
Dwie przyjaciółki Dominique (Alexz Johnson) i Ursula (Magda Apanowicz) znajdują starą księgę na cmentarzu. Odkrywają, że ma ona nadprzyrodzone zdolności. Spełnia każde życzenie, które jest w niej zapisane. Sytuacja wymyka się spod kontroli, kiedy Ursula z pomocą księgi postanawia się zemścić na osobach, które jej się przeciwstawiają. Dominique uświadamiając sobie jak wielką księga ma moc, zwraca się o pomoc do ojca Marka Mulligana (Brian Krause). Wraz z nim próbuje uratować Ursulę.

</doc>
<doc id="1681901" url="https://pl.wikipedia.org/wiki?curid=1681901" title="Parafia Świętej Trójcy w Strzelnie">
Parafia Świętej Trójcy w Strzelnie

 Parafia pw. Świętej Trójcy w Strzelnie – rzymskokatolicka parafia położona w dekanacie strzelińskim, należącym do metropolii gnieźnieńskiej.
Historia parafii.
Parafia została utworzona w XII wieku.

</doc>
<doc id="1681902" url="https://pl.wikipedia.org/wiki?curid=1681902" title="Tianjin Xiali">
Tianjin Xiali

Tianjin Xiali (Tianjin FAW Xiali Automobile Co., Ltd.) – chiński producent samochodów osobowych należący obecnie do grupy FAW, z siedzibą w Tiencinie.
Przedsiębiorstwo zostało założone w 1988 roku pod nazwą Tianjin Micro-Car Factory, a w 1997 zrestrukturyzowane (jako Tianjin Automobile Xiali Co., Ltd.).

</doc>
<doc id="1681904" url="https://pl.wikipedia.org/wiki?curid=1681904" title="FAW Xiali">
FAW Xiali



</doc>
<doc id="1681905" url="https://pl.wikipedia.org/wiki?curid=1681905" title="Xiali">
Xiali



</doc>
<doc id="1681906" url="https://pl.wikipedia.org/wiki?curid=1681906" title="Libertas Francja">
Libertas Francja

Libertas Francja (Libertas, LF) – francuska partia polityczna, założona 12 lutego 2009. Francuski oddział paneuropejskiego stowarzyszenia Libertas.
Głównymi działaczami partii byli Philippe de Villiers Niepodległość i Demokracja oraz Frédéric Nihous.
1 maja 2009 kilkudziesięciu przedstawicieli i sympatyków partii Libertas Francja wzięło udział w Rzymie w pierwszym europejskim kongresie stowarzyszenia Libertas, którego gościem honorowym w części "naukowej" był Lech Wałęsa. Powiedział on, że taka siła jak Libertas jest potrzebna w PE oraz wyraził uznanie dla intelektu i wielu pomysłów lidera ruchu Ganleya. Stwierdził jednak, że ma nieco inną wizję Europy i dlatego nie udzielił osobistego poparcia ruchowi, ale wezwał jego sympatyków do uczestnictwa w wyborach europejskich i głosowania wedle własnych przekonań.
W wyborach do Parlamentu Europejskiego w 2009 mandat deputowanego uzyskał Philippe de Villiers. Był to jedyny mandat w całej Europie, który przypadł ruchowi Libertas. W wyniku niepowodzenia wyborczego w całej Europie ruch Libertas zakończył działalność.
Program polityczny.
Głównym celem Libertas Francja było odrzucenie traktatu lizbońskiego i poparcie dla Europy ojczyzn. Ugrupowanie sprzeciwiało się nadmiernej ich zdaniem biurokratyzacji UE, a także dyktatowi urzędników z Brukseli oraz zbytniej integracji Unii kosztem państw narodowych. Opowiadało się także za tym, aby prezydenta Unii Europejskiej wybierali obywatele wszystkich krajów członkowskich wspólnoty.

</doc>
<doc id="1681908" url="https://pl.wikipedia.org/wiki?curid=1681908" title="Chris Jacobie">
Chris Jacobie

Chris Jacobie (ur. 27 stycznia 1957) – namibijski dziennikarz, redaktor naczelny pisma "Die Republikein". 
W 1975 ukończył szkołę średnią w Windhuku. W młodości pracował dla South African Broadcasting Corporation (SABC). W 1989 zaangażował się w pracę w namibijskim "Die Republikein" jako reporter polityczny. Obecnie pełni obowiązki redaktora naczelnego gazety oraz dyrektora Holdingu Mediów Demokratycznych w Namibii (ang. Democratic Media Holdings). 

</doc>
<doc id="1681910" url="https://pl.wikipedia.org/wiki?curid=1681910" title="Wrzosowo (gmina)">
Wrzosowo (gmina)

Wrzosowo – dawna gmina wiejska istniejąca w latach 1946–1954 w woj. szczecińskim i koszalińskim (dzisiejsze woj. zachodniopomorskie). Siedzibą władz gminy było Wrzosowo.
Gmina Wrzosowo powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu kołobrzeskiego – weszła w skład nowo utworzonego woj. szczecińskiego. 6 lipca 1950 gmina wraz z całym powiatem kołobrzeskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 10 gromad: Czerwięcino, Daszewo, Jazy, Lubiechowo, Łykowo, Piotrowice, Połomino, Skoczów, Ubysławice i Wrzosowo. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1681911" url="https://pl.wikipedia.org/wiki?curid=1681911" title="Charzyno (gmina)">
Charzyno (gmina)

Charzyno – dawna gmina wiejska istniejąca w latach 1946–1954 w woj. szczecińskim i koszalińskim (dzisiejsze woj. zachodniopomorskie). Siedzibą władz gminy było Charzyno.
Gmina Charzyno powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu kołobrzeskiego – weszła w skład nowo utworzonego woj. szczecińskiego. 6 lipca 1950 gmina wraz z całym powiatem kołobrzeskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 13 gromad: Błotnica, Bogusławiec, Byszewo, Charzyno, Drzonowo, Kędrzyno, Morowo, Niemierze, Nowogardek, Ołużna, Przećmino, Rościęcino i Ząbrowo. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1681912" url="https://pl.wikipedia.org/wiki?curid=1681912" title="Sperandia, patronka Cingoli">
Sperandia, patronka Cingoli

Sperandia (ur. ok. 1216 w Gubbio, zm. ok. 1276 w Cingoli) – święta Kościoła katolickiego, zakonnica.
Prowadziła samotne życie, ale także wędrowała przez Umbrię i Marchię Ankońską głosząc konieczność pokuty. Zamieszkała w grocie na Monte Cuto. Następnie została ksienią klasztoru Benedyktynek św. Michała w Cingoli. Krewna św. Ubalda z Gubbio. Jej ciało przechodziło wiele razy ekshumację, ale nie ulega rozkładowi. Kościół wspomina ją 11 sierpnia. Jej kult zaaprobowano w 1635.

</doc>
<doc id="1681913" url="https://pl.wikipedia.org/wiki?curid=1681913" title="Robuń (gmina)">
Robuń (gmina)

Robuń – dawna gmina wiejska istniejąca w latach 1946–1954 w woj. szczecińskim i koszalińskim (dzisiejsze woj. zachodniopomorskie). Siedzibą władz gminy był Robuń.
Gmina Robuń powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu kołobrzeskiego – weszła w skład nowo utworzonego woj. szczecińskiego. 6 lipca 1950 gmina wraz z całym powiatem kołobrzeskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 13 gromad: Dargocice, Domacyno, Garnki, Gościnko, Karkowo, Karwin, Kowańcz, Krukowo, Malonowo, Ramlewo, Robuń, Wartkowo i Zwartowo. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1681914" url="https://pl.wikipedia.org/wiki?curid=1681914" title="Stary Borek (gmina)">
Stary Borek (gmina)

Stary Borek – dawna gmina wiejska istniejąca w latach 1946–1954 w woj. szczecińskim i koszalińskim (dzisiejsze woj. zachodniopomorskie). Siedzibą władz gminy był Stary Borek.
Gmina Stary Borek powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu kołobrzeskiego – weszła w skład nowo utworzonego woj. szczecińskiego. 6 lipca 1950 gmina wraz z całym powiatem kołobrzeskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 6 gromad: Dźwirzyno, Grzybowo, Korzystno, Nowy Borek, Stary Borek i Zieleniewo. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1681916" url="https://pl.wikipedia.org/wiki?curid=1681916" title="Parafia Wniebowzięcia Najświętszej Maryi Panny w Trzemesznie">
Parafia Wniebowzięcia Najświętszej Maryi Panny w Trzemesznie

Parafia Wniebowzięcia NMP w Trzemesznie – rzymskokatolicka parafia położona w dekanacie trzemeszeńskim, należącym do metropolii gnieźnieńskiej.
Historia parafii.
Parafia została utworzona w XII wieku.

</doc>
<doc id="1681922" url="https://pl.wikipedia.org/wiki?curid=1681922" title="Marcel Émile Haegelen">
Marcel Émile Haegelen

Marcel Émile Haegelen (ur. 13 września 1896, zm. 24 maja 1950) – francuski as myśliwski z czasów I wojny światowej. Osiągnął 23 zwycięstw powietrznych. Należał do grona asów posiadających honorowy tytuł Balloon Buster.
Po wybuchu wojny został przydzielony do "27e Régiment d'Infanterie de Ligne". W lipcu 1915 roku został przeniesiony do lotnictwa. Licencję pilota otrzymał 10 stycznia 1916 roku. Został przydzielony do jednostki liniowej i rozpoczął służbę w Escadrille 3 (N 3). Pierwsze zwycięstwo odniósł na samolocie Nieuport 27 maja 1917 roku. Na początku 1918 roku został przydzielony do Escadrille 100 (SPA 100) wyposażonej w samoloty SPAD XIII.
Do końca wojny odniósł łącznie 23 potwierdzone zwycięstwa oraz 3 prawdopodobne.
Po zakończeniu działań wojennych pracował w lotnictwie cywilnym. Od 1923 roku osiadł w miejscowości Longvic koło Dijon i założył aeroklub "l’Aéroclub de la Côte d’O". Od 1928 roku pracował jako pilot oblatywacz w wytwórni samolotów Hanriot.
W czasie II wojny światowej w stopniu podpułkownika latał na samolocie Curtiss P-36 Hawk. W dniu 5 czerwca 1940 brał udział w bitwie powietrznej z samolotami Heinkel 111, podczas której wspólnie z polskimi pilotami V Klucza Kominowego „Kos”: kpt. Kazimierzem Kosińskim, kpr. Janem Kremskim, kpr. Adolfem Pietrasiakiem i por. Marianem Wesołowskim brał udział w zestrzeleniu 3 i uszkodzeniu 2 samolotów (pilotom zaliczono po 3/5 zestrzelenia i 2/5 uszkodzenia). Po porażce Francji działał w ruchu oporu, w 1943 roku został zaaresztowany i przebywał w więzieniu w Bourges do wyzwolenia.
Zmarł 24 maja 1950 roku w szpitalu wojskowym w Paryżu i został pochowany na cmentarzu w Ris-Orangis.

</doc>
<doc id="1681923" url="https://pl.wikipedia.org/wiki?curid=1681923" title="I liga polska w piłce nożnej 2008/2009">
I liga polska w piłce nożnej 2008/2009



</doc>
<doc id="1681925" url="https://pl.wikipedia.org/wiki?curid=1681925" title="SM Tb 88 F">
SM Tb 88 F

SM Tb 88 F - austro-węgierski torpedowiec z okresu I wojny światowej, siódma jednostka typu "Tb 82 F". Okręt przetrwał wojnę. We wrześniu 1920 roku przekazano go w ramach reparacji wojennych Portugalii. Po wcieleniu do Marinha Portuguesa otrzymał nazwę Cávado, jednakże 29 grudnia 1921 roku, w czasie holowania do Portugalii okręt wszedł na mieliznę i zatonął między Tunisem a Algierem, w rejonie przylądka Bon (razem z „Zêzere”).
Tb 88 F wyposażony był w dwa kotły parowe typu Yarrow. Współpracowały one z dwoma turbinami parowymi AEG-Curtiss. Okręt uzbrojony był w dwie armaty kalibru 66 mm L/30, pojedynczy karabin maszynowy Schwarzlose oraz dwie podwójne wyrzutnie torped kalibru 450 mm. Od 1917 roku armaty 66 mm mocowano na podstawach umożliwiających prowadzenie ognia do celów powietrznych.

</doc>
<doc id="1681926" url="https://pl.wikipedia.org/wiki?curid=1681926" title="SM Tb 89 F">
SM Tb 89 F

SM Tb 89 F - austro-węgierski torpedowiec z okresu I wojny światowej, typu "Tb 82 F". Okręt przetrwał wojnę. W 1920 roku przekazano go Portugalii. Po wcieleniu do Marinha Portuguesa otrzymał nazwę „Sado”. Skreślony z listy floty w 1940 roku.
Tb 89 F wyposażony był w dwa kotły parowe typu Yarrow. Współpracowały one z dwoma turbinami parowymi AEG-Curtiss. Okręt uzbrojony był początkowo w dwie armaty kalibru 66 mm L/30, pojedynczy karabin maszynowy Schwarzlose oraz dwie podwójne wyrzutnie torped kalibru 450 mm. Od 1917 roku armaty 66 mm mocowano na podstawach umożliwiających prowadzenie ognia do celów powietrznych.
Po wojnie został przyznany Portugalii w ramach reparacji wojennych. Do Portugalii okręt był przekazany tylko z jednym działem 66 mm, po czym został tam dodatkowo uzbrojony w armatę 57 mm Hotchkiss, 2 karabiny maszynowe i cztery wyrzutnie torped 450 mm w dwóch podwójnych aparatach (uzbrojenie torpedowe jak w oryginale).

</doc>
<doc id="1681927" url="https://pl.wikipedia.org/wiki?curid=1681927" title="Śmiechów (gmina)">
Śmiechów (gmina)

Śmiechów – dawna gmina wiejska istniejąca w latach 1946–1954 w woj. szczecińskim i koszalińskim (dzisiejsze woj. zachodniopomorskie). Nazwa gminy pochodzi od wsi Śmiechów, lecz siedzibą władz gminy były Borkowice.
Gmina Śmiechów powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu koszalińskiego – weszła w skład nowo utworzonego woj. szczecińskiego. 6 lipca 1950 gmina wraz z całym powiatem koszalińskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 6 gromad: Gąski, Kładno, Łasin, Miłogoszcz, Śmiechów i Tymień. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1681928" url="https://pl.wikipedia.org/wiki?curid=1681928" title="Sobekemsaf II">
Sobekemsaf II

Sobekemsaf II - władca starożytnego Egiptu z okresu XVII dynastii tebańskiej. Panował prawdopodobnie w latach 1576 - 1573 p.n.e. Był synem Sobekemsafa I i królowej Nubemhat. Jego następcami zostali prawdopodobnie dwaj jego synowie; Antef VI i Antef VII.

</doc>
<doc id="1681929" url="https://pl.wikipedia.org/wiki?curid=1681929" title="SM Tb 90 F">
SM Tb 90 F

SM Tb 90 F - austro-węgierski torpedowiec z okresu I wojny światowej, dziewiąta jednostka typu "Tb 82 F". Okręt przetrwał wojnę. W 1920 roku przekazano go Portugalii. Po wcieleniu do Marinha Portuguesa otrzymał nazwę Liz. Okręt skreślono z listy floty w 1934 roku.
Tb 90 F wyposażony był w dwa kotły parowe typu Yarrow. Współpracowały one z dwoma turbinami parowymi AEG-Curtiss. Okręt uzbrojony był początkowo w dwie armaty kalibru 66 mm L/30, pojedynczy karabin maszynowy Schwarzlose oraz dwie podwójne wyrzutnie torped kalibru 450 mm. Od 1917 roku armaty 66 mm mocowano na podstawach umożliwiających prowadzenie ognia do celów powietrznych.
Po wojnie został przyznany Portugalii w ramach reparacji wojennych. Do Portugalii okręt był przekazany tylko z jednym działem 66 mm, po czym został tam dodatkowo uzbrojony w armatę 57 mm Hotchkiss, 2 karabiny maszynowe i cztery wyrzutnie torped 450 mm w dwóch podwójnych aparatach (uzbrojenie torpedowe jak w oryginale).

</doc>
<doc id="1681930" url="https://pl.wikipedia.org/wiki?curid=1681930" title="Koszalin (gmina)">
Koszalin (gmina)

Koszalin – dawna gmina wiejska istniejąca w latach 1946–1954 w woj. szczecińskim i koszalińskim (dzisiejsze woj. zachodniopomorskie). Siedzibą władz gminy był Koszalin, który stanowił odrębną gminę miejską.
Gmina Koszalin powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu koszalińskiego – weszła w skład nowo utworzonego woj. szczecińskiego. 6 lipca 1950 gmina wraz z całym powiatem koszalińskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 16 gromad: Chełmoniewo, Czarne, Dobiesławiec, Dzierzęcino, Jamno, Kretomino, Łabusz, Mielno, Mścice, Niekłonice, Nowe Bielice, Rokosowo, Skwierzynka, Stare Bielice, Strzeżenice i Unieście. 4 lutego 1954 część obszaru gminy Koszalin przyłączono do Koszalina. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1681931" url="https://pl.wikipedia.org/wiki?curid=1681931" title="Parafia Najświętszej Marii Panny Wniebowziętej w Śmiglu">
Parafia Najświętszej Marii Panny Wniebowziętej w Śmiglu

Parafia NMP Wniebowziętej w Śmiglu – jedna z dwóch rzymskokatolickich parafii w Śmiglu, należy do dekanatu śmigielskiego. 
Historia.
Parafia powstała około 1385 roku. Obecny gotycki kościół został zbudowany w XV wieku, kilkakrotnie palony i restaurowany. Mieści się przy ulicy Farnej. W 2016 roku ukazała się książka Tadeusza Dekierta "600 lat parafii farnej w historii Śmigla".

</doc>
<doc id="1681934" url="https://pl.wikipedia.org/wiki?curid=1681934" title="SM Tb 91 F">
SM Tb 91 F

SM Tb 91 F - austro-węgierski torpedowiec z okresu I wojny światowej, typu "Tb 82 F" („250-tonowego”). Okręt przetrwał wojnę i w 1920 roku został przekazany Portugalii. Po wcieleniu do Marinha Portuguesa otrzymał nazwę Mondego. Skreślony z listy floty w 1938 roku.
Tb 91 F wyposażony był w dwa kotły parowe typu Yarrow. Współpracowały one z dwoma turbinami parowymi AEG-Curtiss. Okręt uzbrojony był początkowo w dwie armaty kalibru 66 mm L/30, pojedynczy karabin maszynowy Schwarzlose oraz dwie podwójne wyrzutnie torped kalibru 450 mm. Od 1917 roku armaty 66 mm mocowano na podstawach umożliwiających prowadzenie ognia do celów powietrznych.
Po wojnie został przyznany Portugalii w ramach reparacji wojennych. Do Portugalii okręt był przekazany tylko z jednym działem 66 mm, po czym został tam dodatkowo uzbrojony w armatę 57 mm Hotchkiss, 2 karabiny maszynowe i cztery wyrzutnie torped 450 mm w dwóch podwójnych aparatach (uzbrojenie torpedowe jak w oryginale).

</doc>
<doc id="1681935" url="https://pl.wikipedia.org/wiki?curid=1681935" title="Powiat bialski (małopolski)">
Powiat bialski (małopolski)



</doc>
<doc id="1681937" url="https://pl.wikipedia.org/wiki?curid=1681937" title="Karczyno (gmina)">
Karczyno (gmina)

Karczyno / Gmina Karsinka – dawna gmina wiejska istniejąca w latach 1946–1954 w woj. szczecińskim i koszalińskim (dzisiejsze woj. zachodniopomorskie). Siedzibą władz gminy była Karsinka.
Gmina Karczyno powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu koszalińskiego – weszła w skład nowo utworzonego woj. szczecińskiego. 6 lipca 1950 gmina wraz z całym powiatem koszalińskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 6 gromad: Cetuń, Karsinka, Kępno, Lubowo, Rekowo i Wiewiórowo. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1681938" url="https://pl.wikipedia.org/wiki?curid=1681938" title="Awanhard Żółte Wody">
Awanhard Żółte Wody

Awanhard Żółte Wody (ukr. Футбольний клуб «Авангард» Жовті Води, "Futbolnyj Kłub „Awanhard” Żówti Wody") – ukraiński klub piłkarski z siedzibą w Żółtych Wodach w obwodzie dniepropietrowskim.
Historia.
Chronologia nazw:
Piłkarska drużyna Awanhard została założona w miejscowości Żółte Wody w 1955. Wtedy po raz pierwszy zespół startował na poziomie ogólnokrajowym, zajmując drugie miejsce w Mistrzostwach Rady Centralnej kultury fizycznej i sportu Ukraińskiej SRR. Wcześniej w mieście funkcjonowała drużyna piłkarska, która powstała w 1928 roku, a od 1945 startowała w mistrzostwach Krzywego Rogu, a od 1952 roku w mistrzostwach obwodu dniepropetrowskiego. 2 maja 1956 został wybudowany nowy stadion. W 1958 klub zdobył mistrzostwo obwodu dniepropetrowskiego oraz został finalistą Pucharu obwodu dniepropetrowskiego. W 1959 oprócz tytułów mistrza i zdobywcy Pucharu obwodu dniepropetrowskiego zwyciężył w Mistrzostwach Ukraińskiej SRR wśród amatorów oraz dotarł do finału Pucharu Ukraińskiej SRR wśród amatorów.
W 1960 zespół debiutował w Klasie B, ukraińskiej strefie 2 Mistrzostw ZSRR.
W 1963 po kolejnej reorganizacji systemu lig ZSRR klub spadł do Klasy B, ukraińskiej strefy 2. W 1966 zajął pierwsze miejsce w strefie oraz zdobył awans do Drugiej Grupy A, podgrupy 2.
W 1969 klub występował w Klasie B, ukraińskiej strefie 1, a w 1970 w Klasie B, ukraińskiej strefie 2. Zajął końcowe 16 miejsce, ale już nie przystąpił do rozgrywek na poziomie profesjonalnym. 
Następnie występował tylko w rozgrywkach Mistrzostw i Pucharu obwodu dniepropietrowskiego. Również w latach 1971-1980 brał udział w Mistrzostwach Rady Centralnej kultury fizycznej i sportu Ukraińskiej SRR. W 1989 został mistrzem obwodu dniepropetrowskiego.
Dopiero w sezonie 1993/94 pod nazwą Sirius Żółte Wody debiutował w Przejściowej Lidze, w której zajął pierwsze miejsce. W następnym sezonie przeniósł się do Krzywego Rogu, przyjął nazwę Sirius Krzywy Róg i startował w Drugiej Lidze.
4 czerwca 1995 klub połączył się z amatorskim zespołem Sportinwest Krzywy Róg i przekazał swoje miejsce i piłkarzy.
Po kilku latach nieobecności klub w 2010 roku odrodził się jako Awanhard Żółte Wody. Występował w rozgrywkach Mistrzostw i Pucharu obwodu dniepropietrowskiego.
Struktura klubu.
Stadion.
Klub rozgrywał swoje mecze domowe na stadionie SK SchidGZK w Żółtych Wodach, który może pomieścić 13500 miejsc.

</doc>
<doc id="1681940" url="https://pl.wikipedia.org/wiki?curid=1681940" title="Karsinka (gmina)">
Karsinka (gmina)



</doc>
<doc id="1681941" url="https://pl.wikipedia.org/wiki?curid=1681941" title="Sirius Żółte Wody">
Sirius Żółte Wody



</doc>
<doc id="1681942" url="https://pl.wikipedia.org/wiki?curid=1681942" title="Jezioro Szejpiszki">
Jezioro Szejpiszki

Jezioro Szejpiszki (lit. Klevas) – jezioro położone w północno-wschodniej Polsce, na Pojezierzu Suwalskim. Jego powierzchnia wynosi 62,5 ha. Wymiary to: 2300 × 450 m.

</doc>
<doc id="1681943" url="https://pl.wikipedia.org/wiki?curid=1681943" title="Mała Dorrit">
Mała Dorrit

Mała Dorrit (ang. "Little Dorrit") – powieść Karola Dickensa, publikowana w odcinkach w latach 1855–1857. Utwór opowiada o losach rodziny Dorrit i dotyka problemów spekulacji giełdowych i nieudolności rządu. 
Okoliczności powstania powieści.
Dickens rozpoczął pisanie powieści podczas swojego pobytu w Paryżu jesienią 1855 roku. W tym czasie uczestniczył wielokrotnie w wystawnych przyjęciach, na które był zapraszany jako popularny pisarz. Te doświadczenia znalazły odbicie w powstającej powieści, m.in. w opisach przyjęć urządzanych przez magnata Merdle. Inspiracji "Małej Dorrit" dostarczyła również panująca ówcześnie gorączka inwestycyjna – pisarz zaczytywał się w gazetowych informacjach o spekulacjach finansowych i ludziach popełniających samobójstwo po utracie całego majątku. Widywał również zrozpaczonych bankrutów na schodach paryskiej giełdy. Wszystko to zainspirowało autora do stworzenia postaci Merdle'a, wzorowanego na dwóch rzeczywistych spekulantach: Johnie Sadleirze (oszuście finansowym, który popełnił samobójstwo w 1856 roku) i George’u Hudsonie (spekulancie, operującym akcjami towarzystw kolejowych, który w 1850 roku, po spadku akcji uciekł z Londynu do Paryża).
Początkowo powieść miała nosić tytuł "Niczyja wina" lub "Nikt nie winien". Te słowa miały padać z ust jednego z bohaterów, jako komentarz do uchylania się przez rząd od odpowiedzialności za błędy, skutkujące społeczną niedolą. Miały również stanowić aluzję do wypadków wojny krymskiej, kiedy to popełniono liczne zaniedbania w sprawie zaopatrzenia wojskowego, a rząd uchylał się od znalezienia winnego.
Fabuła.
Akcja powieści rozpoczyna się w londyńskim więzieniu dla dłużników Marshalsea, gdzie osadzony jest bankrut William Dorrit (nazywany Ojcem Marshalsea), który utracił wszystkie oszczędności ulokowane we własnej spółce. W więzieniu dorastały również jego dzieci: Fanny, Amy (nazywana Małą Dorrit) i Edward. Rodzeństwo mieszka w Marshalsea wraz z ojcem, nie jest jednak uwięzione i może swobodnie opuszczać mury więzienia. Dorrit pracuje jako szwaczka, pomagając tym samym całej rodzinie. Przyjaźni się z Nandym (starym człowiekiem, który zamieszkuje przytułek do czasu, aż jego zięć, rzemieślnik Plornish, nie znajdzie pracy) i jego rodziną. Zostaje również zatrudniona jako szwaczka przez chciwą wdowę, panią Clennam. Niebawem zakochuje się w jej synu, Arturze. Artur odkrywa wkrótce, że William Dorrit jest nieświadomym spadkobiercą ogromnej fortuny, dzięki której mógłby wykupić się z więzienia. Artur pomaga starcowi w odzyskaniu pieniędzy. Ten, oszołomiony nagłym bogactwem postanawia wyruszyć w podróż do Włoch. Nie jest jednak człowiekiem szczęśliwym – nie potrafi uwolnić się od wspomnień związanych z więzieniem, męczą go również konwenanse i obyczaje wyższych sfer, z którymi się teraz styka. Z czasem traci zmysły i umiera, przed śmiercią inwestuje cały swój majątek w akcjach przedsiębiorstw Merdla, bogatego finansisty. Swój majątek powierza Merdle'owi także Artur Clemman. Niebawem okazuje się, że Merdle był hochsztaplerem; traci na giełdzie cały majątek, a następnie popełnia samobójstwo. Amy wraca do Anglii, a Artur zostaje zatrzymany w więzieniu dla dłużników. Po odzyskaniu wolności żeni się z Amy. 

</doc>
<doc id="1681944" url="https://pl.wikipedia.org/wiki?curid=1681944" title="Tongjin Kyŏngbo">
Tongjin Kyŏngbo

Tongjin Kyŏngbo (ur. 868, zm. 948; także Tongjin Kwangjong) – koreański mistrz sŏn z jednej z 9 górskich szkół sŏn – tongni.
Życiorys.
Pochodził z rodziny Kim.
Początkowo praktykował u mistrza Tosŭnga (lub Tosŏna) na górze Paekgye a następnie u mistrza sŏn Muyŏma w jego klasztorze na górze Sŏngju i u mistrza sŏn Pŏmila na górze Kul.
W 892 r. udał się do Chin po nauki. Praktykował u mistrza chan szkoły caodong Sushana Kuangrena.
Po otrzymaniu od niego przekazu Dharmy prowadził nauczanie w klasztorze Ongnyŏng na górze Paekgye.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.
Ta linia przekazu ukazuje jego chińskie koneksje. Jego linia koreańska linia przekazu Dharmy pokazana jest przy omówieniu szkoły tongni.

</doc>
<doc id="1681946" url="https://pl.wikipedia.org/wiki?curid=1681946" title="Krępa (gmina)">
Krępa (gmina)

Krępa – dawna gmina wiejska istniejąca w latach 1946–1954 w woj. szczecińskim i koszalińskim (dzisiejsze woj. zachodniopomorskie). Siedzibą władz gminy była Krępa.
Gmina Krępa powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu koszalińskiego – weszła w skład nowo utworzonego woj. szczecińskiego. 6 lipca 1950 gmina wraz z całym powiatem koszalińskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 10 gromad: Dargiń, Grzybnica, Grzybniczka, Kłanino, Krępa, Kurozwęcz, Pobądź, Sieranie, Świelino i Zegrze Pomorskie. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.
Zobacz też: gmina Krępa Kościelna.

</doc>
<doc id="1681948" url="https://pl.wikipedia.org/wiki?curid=1681948" title="Parafia św. Stanisława Kostki w Śmiglu">
Parafia św. Stanisława Kostki w Śmiglu

Parafia św. Stanisława Kostki w Śmiglu – jedna z dwóch rzymskokatolickich parafii w Śmiglu, należy do dekanatu śmigielskiego. Powstała w 1976 roku.
Obecny kościół, poewangelicki późnoklasycystyczny pochodzi z 1830. Siedziba parafii mieści się przy ulicy Farnej 15.

</doc>
<doc id="1681951" url="https://pl.wikipedia.org/wiki?curid=1681951" title="Zmierzch i Jutrzenka">
Zmierzch i Jutrzenka

Zmierzch i Jutrzenka (Nagrobek Medyceuszy), jest to nagrobek Lorenzo II di Piero de' Medici, księcia Urbino, wykonany przez Michała Anioła. Powstawał w latach 1524-1531. Znajduje się w Kaplicy Medyceuszy przy bazylice San Lorenzo we Florencji.
Lorenzo II di Piero de' Medici przedstawiony został w momencie zamyślenia, lewą dłonią podpierający głowę. Postawa ta miała uosabiać neoplatoński symbol życia kontemplacyjnego.
Poniżej znajdują się dwa posągi: "Zmierzch" i "Jutrzenka (Poranek)". Pierwszy nawiązuje od strony formalnej do bóstw rzecznych z łuku triumfalnego Septymiusza Sewera w Rzymie, drugi to symbol światła rozpraszającego ciemności.

</doc>
<doc id="1681953" url="https://pl.wikipedia.org/wiki?curid=1681953" title="Kraśnik Koszaliński (gmina)">
Kraśnik Koszaliński (gmina)

Kraśnik Koszaliński (od 1973 "Biesiekierz") – dawna gmina wiejska istniejąca w latach 1946–1954 w woj. szczecińskim i koszalińskim (dzisiejsze woj. zachodniopomorskie). Siedzibą władz gminy był Kraśnik Koszaliński.
Gmina Kraśnik Koszaliński powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu koszalińskiego – weszła w skład nowo utworzonego woj. szczecińskiego. 6 lipca 1950 gmina wraz z całym powiatem koszalińskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 9 gromad: Biesiekierz, Kotłowo, Kraśnik Koszaliński, Laski Koszalińskie, Nosowo, Parnowo, Parsowo, Świemino i Warmino. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, utworzono natomiast jej terytorialny odpowiednik, gminę Biesiekierz.
Zobacz też: gmina Kraśnik.

</doc>
<doc id="1681955" url="https://pl.wikipedia.org/wiki?curid=1681955" title="Jutrzenka (Michał Anioł)">
Jutrzenka (Michał Anioł)



</doc>
<doc id="1681956" url="https://pl.wikipedia.org/wiki?curid=1681956" title="Poranek (Michał Anioł)">
Poranek (Michał Anioł)



</doc>
<doc id="1681957" url="https://pl.wikipedia.org/wiki?curid=1681957" title="Gozd (gmina)">
Gozd (gmina)

Gozd – dawna gmina wiejska istniejąca w latach 1946–1954 w woj. szczecińskim i koszalińskim (dzisiejsze woj. zachodniopomorskie). Siedzibą władz gminy był Gozd.
Gmina Gozd powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu koszalińskiego – weszła w skład nowo utworzonego woj. szczecińskiego. 6 lipca 1950 gmina wraz z całym powiatem koszalińskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 7 gromad: Dobrociechy, Drzewiany, Głodowa, Gorawino, Gozd, Kurowo i Ubiedrze. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.
Zobacz też: gmina Gózd.

</doc>
<doc id="1681959" url="https://pl.wikipedia.org/wiki?curid=1681959" title="SM Tb 92 F">
SM Tb 92 F

SM Tb 92 F – austro-węgierski torpedowiec z okresu I wojny światowej, typu "Tb 82 F". Okręt przetrwał wojnę. W 1920 roku sprzedano go Grecji. Po wcieleniu do floty greckiej otrzymał nazwę Panormos (Πάνορμος). Zatonął 11 marca 1928 roku na skałach.
Opis.
Tb 92 F wyposażony był w dwa kotły parowe typu Yarrow, współpracujące z dwoma turbinami parowymi AEG-Curtiss. Okręt uzbrojony był początkowo w dwie armaty kalibru 66 mm L/30, pojedynczy karabin maszynowy Schwarzlose oraz dwie podwójne wyrzutnie torped kalibru 450 mm. Od 1917 roku rufową armatę 66 mm mocowano na okrętach tego typu na podstawie umożliwiającej prowadzenie ognia do celów powietrznych.
Na okrętach w greckiej służbie zamieniono uzbrojenie na jedną armatę 66 mm, jedno działko przeciwlotnicze 37 mm na rufie oraz dwie pojedyncze wyrzutnie torped 533 mm.

</doc>
<doc id="1681960" url="https://pl.wikipedia.org/wiki?curid=1681960" title="Sucha Koszalińska (gmina)">
Sucha Koszalińska (gmina)

Sucha Koszalińska – dawna gmina wiejska istniejąca w latach 1946–1954 w woj. szczecińskim i koszalińskim (dzisiejsze woj. zachodniopomorskie). Siedzibą władz gminy była Sucha (obecna nazwa "Sucha Koszalińska").
Gmina Sucha Koszalińska powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu koszalińskiego – weszła w skład nowo utworzonego woj. szczecińskiego. 6 lipca 1950 gmina wraz z całym powiatem koszalińskim weszła w skład nowo utworzonego woj. koszalińskiego.
Według stanu z 1 lipca 1952 gmina składała się z 10 gromad: Czajcze, Gorzebądź, Kędzierzyn, Kleszcze, Kłos, Łazy, Osieki Koszalińskie, Rzepkowo, Skibno i Sucha. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1681961" url="https://pl.wikipedia.org/wiki?curid=1681961" title="Święta Sperandia">
Święta Sperandia



</doc>
<doc id="1681962" url="https://pl.wikipedia.org/wiki?curid=1681962" title="SM Tb 93 F">
SM Tb 93 F

SM Tb 93 F – austro-węgierski torpedowiec z okresu I wojny światowej typu "Tb 82 F". Po wojnie służył w marynarce Jugosławii pod nazwą T 6. Podczas II wojny światowej służył w marynarce włoskiej, samozatopiony 11 września 1943 roku.
Historia służby.
SM Tb ("Torpedowiec Jego Cesarskiej Mości") 93 F wodowano 25 listopada 1915 roku i wszedł do służby w marynarce Austro-Węgier 16 kwietnia 1916 roku, jako dwunasty okręt typu "Tb 82 F". 21 maja 1917 roku nazwę skrócono do SM Tb 93. Służył bojowo podczas I wojny światowej.
Tb 93 przetrwał wojnę, po czym w ramach podziału floty Austro-Węgier w 1920 roku przyznano go Jugosławii, a przekazano w 1921 roku (wraz z Tb 87, 96, i 97 oraz 4 torpedowcami zbliżonego typu "Tb 74 T"). Po wcieleniu do marynarki jugosłowiańskiej ("Jugoslovenska mornarica") otrzymał nazwę T 6.
W kwietniu 1941 roku, po inwazji na Jugosławię, został zdobyty przez wojska włoskie i wcielony do marynarki włoskiej ("Regia Marina") z zachowaniem nazwy T 6. Po kapitulacji Włoch, został 11 września 1943 roku samozatopiony przez załogę pod Cesenatico koło Rimini, aby nie wpadł w ręce Niemców.
Opis.
Tb 93 F wyposażony był w dwa kotły parowe typu Yarrow, współpracujące z dwoma turbinami parowymi AEG-Curtiss. Okręt uzbrojony był początkowo w dwie armaty kalibru 66 mm L/30, pojedynczy karabin maszynowy Schwarzlose oraz dwie podwójne wyrzutnie torped kalibru 450 mm. Od 1917 roku rufową armatę 66 mm mocowano na okrętach tego typu na podstawie umożliwiającej prowadzenie ognia do celów powietrznych.
W Jugosławii w okresie międzywojennym zamieniono armaty na działa uniwersalne 66 mm L/45 Skoda i dodano drugi karabin maszynowy. Załogę stanowiły 52 osoby.
W służbie włoskiej najprawdopodobniej wzmocniono uzbrojenie przeciwlotnicze, m.in. dodając działka 20 mm, kosztem całości lub części uzbrojenia torpedowego.

</doc>
<doc id="1681963" url="https://pl.wikipedia.org/wiki?curid=1681963" title="SM Tb 94 F">
SM Tb 94 F

SM Tb 94 F - austro-węgierski torpedowiec z okresu I wojny światowej typu "Tb 82 F". Od 1920 roku służył w Grecji jako Proussa. Został zatopiony 4 kwietnia 1941 roku.
Historia służby.
SM Tb ("Torpedowiec Jego Cesarskiej Mości") 94 F wszedł do służby w c.k. marynarce Austro-Węgier 26 maja 1916 roku, jako trzynasty okręt typu "Tb 82 F". 21 maja 1917 roku nazwę skrócono do SM Tb 94. Służył bojowo podczas I wojny światowej.
Tb 94 przetrwał wojnę, po czym w 1920 roku został sprzedany do Grecji (wraz z bliźniaczymi Tb 92F i 95F oraz 98 M, 99 M i 100 M zbliżonego typu). Po wcieleniu do marynarki greckiej otrzymał nazwę „Proussa” (Προύσα, od miasta Bursa).
Po ataku Włoch na Grecję, „Proussa” został poważnie uszkodzony przez włoskie lotnictwo 4 kwietnia 1941 roku w rejonie Korfu, po czym samozatopiony przez załogę.
Opis.
Tb 94 F wyposażony był w dwa kotły parowe typu Yarrow, współpracujące z dwoma turbinami parowymi AEG-Curtiss. Okręt uzbrojony był początkowo w dwie armaty kalibru 66 mm L/30, pojedynczy karabin maszynowy Schwarzlose oraz dwie podwójne wyrzutnie torped kalibru 450 mm. Od 1917 roku rufową armatę 66 mm mocowano na okrętach tego typu na podstawie umożliwiającej prowadzenie ognia do celów powietrznych.
Na okrętach w greckiej służbie zamieniono uzbrojenie na jedną armatę 66 mm, jedno działko przeciwlotnicze 37 mm na rufie oraz dwie pojedyncze wyrzutnie torped 533 mm.

</doc>
<doc id="1681965" url="https://pl.wikipedia.org/wiki?curid=1681965" title="Parafia Narodzenia Najświętszej Maryi Panny w Pyzdrach">
Parafia Narodzenia Najświętszej Maryi Panny w Pyzdrach

Parafia Narodzenia Najświętszej Maryi Panny w Pyzdrach – rzymskokatolicka parafia położona w dekanacie zagórowskim, należącym do metropolii gnieźnieńskiej. 
Parafia została utworzona w 1232.
Kościół parafialny to świątynia późnogotycka, trzynawowa, bazylikowa, kilkakrotnie niszczona, przebudowywana, przez pewien czas w ruinie, gruntownie odrestaurowana w latach 1865–1870.

</doc>
<doc id="1681966" url="https://pl.wikipedia.org/wiki?curid=1681966" title="SM Tb 95 F">
SM Tb 95 F

SM Tb 95 F − austro-węgierski torpedowiec z okresu I wojny światowej typu "Tb 82 F". Od 1920 roku służył w Grecji jako Pergamos. Został zatopiony 25 kwietnia 1941 roku.
Historia służby.
SM Tb ("Torpedowiec Jego Cesarskiej Mości") 95 F wszedł do służby w c.k. marynarce Austro-Węgier 19 września 1916 roku, jako czternasty okręt typu "Tb 82 F". 21 maja 1917 roku nazwę skrócono do SM Tb 95. Służył bojowo podczas I wojny światowej.
Tb 95 przetrwał wojnę, po czym w 1920 roku został sprzedany do Grecji (wraz z bliźniaczymi Tb 92F i 94F oraz 98 M, 99 M i 100 M zbliżonego typu). Po wcieleniu do marynarki greckiej otrzymał nazwę „Pergamos” (Πέργαμος, od miasta Pergamon).
Po ataku Niemiec na Grecję, „Pergamos” został uszkodzony przez niemieckie lotnictwo, po czym samozatopiony przez załogę 25 kwietnia 1941 roku, podczas remontu w stoczni Marynarki w Salaminie, w celu uchronienia przed zdobyciem przez Niemców.
Opis.
Tb 95 F wyposażony był w dwa kotły parowe typu Yarrow, współpracujące z dwoma turbinami parowymi AEG-Curtiss. Okręt uzbrojony był początkowo w dwie armaty kalibru 66 mm L/30, pojedynczy karabin maszynowy Schwarzlose oraz dwie podwójne wyrzutnie torped kalibru 450 mm. Od 1917 roku rufową armatę 66 mm mocowano na okrętach tego typu na podstawie umożliwiającej prowadzenie ognia do celów powietrznych.
Na okrętach w greckiej służbie zamieniono uzbrojenie na jedną armatę 66 mm, jedno działko przeciwlotnicze 37 mm na rufie oraz dwie pojedyncze wyrzutnie torped 533 mm.

</doc>
<doc id="1681967" url="https://pl.wikipedia.org/wiki?curid=1681967" title="Jan Paweł Lenga">
Jan Paweł Lenga

Jan Paweł Lenga MIC (ur. 28 marca 1950 w Gródku Podolskim) – polski duchowny rzymskokatolicki działający na terenie dawnego ZSRR i Kazachstanu, marianin, arcybiskup ad personam, administrator apostolski Kazachstanu w latach 1991–1999, biskup diecezjalny Karagandy w latach 1999–2011, od 2011 biskup senior diecezji Karaganda.
Życiorys.
Urodził się w polskiej rodzinie, w Gródku Podolskim. W 1974 roku, w związku z odkrytym w sobie powołaniem kapłańskim, wyjechał na Łotwę, gdzie pracował jako robotnik na kolei, a raz w tygodniu jeździł do zakonnika ze Zgromadzenia Księży Marianów odbywając w ten sposób roczny nowicjat. Z Łotwy przeniósł się do Kowna na Litwie, gdzie istniało jedno z dwóch w całym Związku Radzieckim seminariów duchownych. Podczas pobytu w Kownie pracował w lokalnym muzeum. Seminarium ukończył potajemnie i w konspiracji także przyjął święcenia kapłańskie 28 maja 1980 z rąk bp Vincentasa Sladkeviciusa. We wrześniu 1980 został wysłany przez przełożonych do Tadżykistanu – jednak w 1981 KGB nakazało mu opuścić ten region. W związku z tym, w 1981 przybył do Tajynszy w Kazachstanie, gdzie posługę duszpasterską pełnił przez 10 lat.
13 kwietnia 1991 papież Jan Paweł II mianował go administratorem apostolskim dla Kazachstanu i Azji Środkowej i biskupem tytularnym Arbi. Święcenia biskupie otrzymał 26 maja 1991 (wg niektórych źródeł 28 maja). Głównym konsekratorem był arcybiskup Francesco Colasuonno – przedstawiciel Stolicy Apostolskiej w ZSRR, a współkonsekratorami Jan Olszański – biskup diecezjalny kamieniecki i biskup Tadeusz Kondrusiewicz – administrator apostolski dla katolików obrządku łacińskiego w europejskiej części Rosji.
6 sierpnia 1999 papież Jan Paweł II mianował go biskupem diecezjalnym diecezji karagandzkiej. W 2003, gdy przeprowadzono reorganizację struktur Kościoła Katolickiego w Kazachstanie, ta została podporządkowania metropolii w Astanie, jednak jednocześnie, jako pierwszy biskup Kazachstanu, został wyniesiony do godności "arcybiskupa ad personam". W dniu 5 lutego 2011 papież Benedykt XVI przyjął jego rezygnację z urzędu. Po przejściu na emeryturę wyjechał z Kazachstanu i zamieszkał w Polsce, w domu księży marianów w Licheniu Starym.
Był współkonsekratorem podczas sakry administratora apostolskiego w Ałmaty Henry’ego Theophilusa Howanieca, administratora apostolskiego Kirgistanu Nikolausa Messmera i biskupa pomocniczego karagandzkiego Athanasiusa Schneidera.
12 grudnia 2018 roku premierę miała jego książka pt. "Przerywam zmowę milczenia. O kryzysie w Kościele, herezji, apostazji i grzechach zaniedbania", wydanej nakładem Wydawnictwa św. Tomasza z Akwinu. Zbigniew Nosowski (redaktor katolickiego kwartalnika „Więź”) uznając, że abp Lenga notorycznie publicznie obraża papieża Franciszka we wrześniu 2019 roku wysłał do nuncjatury apostolskiej w Warszawie swój artykuł „wraz z prośbą o wyjaśnienie statusu kanonicznego i przyszłości biskupa rzymskokatolickiego, który w liturgii nie wymienia imienia urzędującego papieża i publicznie twierdzi, że uważa obecnego biskupa Rzymu za uzurpatora i heretyka”. W styczniu 2020 roku rzecznik Konferencji Episkopatu Polski wydał komunikat potwierdzający, iż abp Lenga nie jest członkiem Episkopatu Polski i wyrażający ubolewanie co do wystąpień arcybiskupa w środkach społecznego przekazu, które wprowadzają wiernych w błąd.
Od 2011 roku przebywa w klasztorze księży marianów w Licheniu Starym – miejscu wskazanym przez Stolicę Apostolską. Od 2020, decyzją biskupa włocławskiego Wiesława Meringa, ma powstrzymać się od głoszenia kazań i publicznego przewodniczenia liturgii oraz wypowiadania się dla mediów na terenie diecezji włocławskiej. Przez wielu komentatorów i publicystów (Tomasza Terlikowskiego, ks. Tadeusza Isakowicza-Zaleskiego czy Krystiana Kratiuka) decyzja ta została uznana za bezpodstawną, gdyż arcybiskup kanonicznie podlega jedynie Stolicy Apostolskiej, zaś sam zakaz obejmuje wyłącznie diecezję włocławską. Włocławska kuria wyjaśniła, że „do podjęcia kroków dyscyplinarnych, które mogłyby zapobiec szerzeniu się skandalu wśród wiernych, miejscowego biskupa diecezjalnego upoważnia prawo kanoniczne, zwłaszcza kanon 392 i 763 Kodeksu Prawa Kanonicznego”.

</doc>
<doc id="1681970" url="https://pl.wikipedia.org/wiki?curid=1681970" title="Ndrek Shkjezi">
Ndrek Shkjezi

Ndrek Shkjezi (ur. 4 czerwca 1922 w Szkodrze, zm. 2000 w Tiranie) – albański aktor.
Życiorys.
W 1938 zaczął występować jako aktor i gitarzysta w zespole amatorskim w rodzinnej Szkodrze. W czasie wojny walczył w jednym z oddziałów partyzanckich AWN. Po zakończeniu wojny osiedlił się w Tiranie. Pracę aktora zawodowego rozpoczął w 1945 na scenie Teatru Ludowego. Należał do grona współtwórców sceny narodowej, razem z Mihalem Popi i Kadrim Roshi. Na tej scenie zagrał ponad 100 ról.
Karierę filmową rozpoczął w 1953 epizodyczną rolą w filmie "Skenderbeu". Zagrał potem jeszcze w 25 filmach fabularnych. Za rolę w filmie "Shoku yne Tilli" otrzymał nagrodę państwową.
Został uhonorowany tytułem Zasłużonego Artysty (alb. Artist i Merituar).

</doc>
<doc id="1681972" url="https://pl.wikipedia.org/wiki?curid=1681972" title="Diecezja Karagandy">
Diecezja Karagandy

Diecezja Karagandy (; ) – jedna z 3 diecezji obrządku łacińskiego w Kościele katolickim w Kazachstanie ze stolicą w Karagandzie. Ustanowiona diecezją 7 lipca 1999 bullą "Ad aptius consulendum" przez Jana Pawła II. Biskupstwo jest sufraganią archidiecezji Najświętszej Maryi Panny w Astanie. Obejmuje terytorium Centralnego Kazachstanu (711 208 km²), które zamieszkuje przeszło 3 743 000 ludzi. Liczbę katolików szacuje się na ok. 8 500.
Historia.
Struktury kościelne.
W Kazachstanie struktury kościelne mogły rozwinąć się dopiero po upadku komunizmu. W 1991 została utworzona Administratura Apostolska dla Kazachstanu i Środkowej Azji.
7 lipca 1999 bullą papieską „"Ad aptius consulendum"” Kazachstan został podzielony na cztery jednostki kościelne: diecezję w Karagandzie i trzy administratury apostolskie: w Astanie, Ałmaty i Atyrau.
W Karagandzie znajduje się Wyższe Seminarium Duchowne „"Maryi Matki Kościoła"” dla całego Kazachstanu, początkowo zainicjowane jako jedno z seminariów misyjnych Redemptoris Mater.
Diecezja była podporządkowana bezpośrednio papieżowi, zaś po reorganizacji struktur kościelnych w Kazachstanie z 17 maja 2003, weszła w skład metropolii Astany.
Biskupi.
Pierwszym biskupem diecezji Karagandy dnia 6 sierpnia 1999 papież Jan Paweł II mianował bp. Jana Pawła Lengę – dotychczasowego administratora apostolskiego dla Kazachstanu i Środkowej Azji.
8 kwietnia 2006 papież Benedykt XVI mianował ks. Athanasiusa Schneidera ORC – biskupem pomocniczym w Karagandzie, następnie 5 lutego 2011 zostaje przeniesiony na funkcję biskupa pomocniczego do archidiecezji Najświętszej Maryi Panny w Astanie.
5 lutego 2011 na stanowisku biskupa diecezjalnego Karagandy zastępuje go bp Janusz Kaleta – dotychczasowy administrator apostolski Atyrau.
31 stycznia 2015 papież Franciszek mianował Adelio Dell’Oro – biskupem diecezjalnym Karagandy.

</doc>
<doc id="1681973" url="https://pl.wikipedia.org/wiki?curid=1681973" title="Ditionin sodu">
Ditionin sodu

Ditionin sodu, podsiarczyn sodu, – nieorganiczny związek chemiczny, sól nieznanego w stanie wolnym kwasu ditionawego (podsiarkawego) i sodu. Nietrwały w roztworach wodnych i wobec kwasów. Stosowany jako reduktor w farbiarstwie włókienniczym oraz przy produkcji papieru, jako wybielacz włókna drzewnego – ścieru drzewnego w procesie jego przygotowania, przed łączeniem go z innymi włóknami (celulozy, makulatury).
Otrzymywanie.
Ditionin sodu powstaje podczas redukcji wodorosiarczynu sodu cynkiem:

</doc>
<doc id="1681978" url="https://pl.wikipedia.org/wiki?curid=1681978" title="Bitwa pod Talaverą">
Bitwa pod Talaverą



</doc>
<doc id="1681982" url="https://pl.wikipedia.org/wiki?curid=1681982" title="Parafia św. Jana Chrzciciela w Pniewach">
Parafia św. Jana Chrzciciela w Pniewach

Parafia św. Jana Chrzciciela – jedna z dwóch rzymskokatolickich parafii w Pniewach, należy do dekanatu pniewskiego. Powstała w 1990 roku.
Obecny kościół, poewangelicki, neoromański wybudowany w połowie XIX wieku na planie krzyża.

</doc>
<doc id="1681983" url="https://pl.wikipedia.org/wiki?curid=1681983" title="Mistrzostwa Świata Mężczyzn w Curlingu 1989">
Mistrzostwa Świata Mężczyzn w Curlingu 1989

Mistrzostwa Świata Mężczyzn w Curlingu 1989 odbyły się między 4 a 9 kwietnia 1989 w amerykańskim Milwaukee (Wisconsin), w Mecca Auditorium (obecnie U.S. Cellular Arena).
Po raz pierwszy po półfinałach nie rozegrano małego finału tym samym przyznając dwa brązowe medale dla pokonanych.
Tytuł mistrzów świata powrócił do Kanadyjczyków (Pat Ryan), którzy w finale pokonali Szwajcarów (Patrick Hürlimann) 5:4. W półfinałach Szwecja (Thomas Norgren) przegrała 3:4 z Kanadą a Norwegia (Eigil Ramsfjell) 2:4 ze Szwajcarią.
__BEZSPISU__

</doc>
<doc id="1681984" url="https://pl.wikipedia.org/wiki?curid=1681984" title="Nikola Drinčić">
Nikola Drinčić

Nikola Drinčić (ur. 7 września 1984 w Belgradzie) – czarnogórski piłkarz grający na pozycji defensywnego pomocnika.
Kariera klubowa.
Drinčić jest Czarnogórcem, ale urodził się w serbskim Belgradzie. Karierę zawodniczą rozpoczął w klubie Teleoptik Zemun. W 2003 roku zadebiutował w nim w drugiej lidze. Jeszcze w trakcie sezonu 2003/2004 przeszedł do Partizana Belgrad. W Partizanie był rezerwowym, rozegrał 4 spotkania w superlidze i został wicemistrzem Serbii i Czarnogóry. Latem 2004 odszedł z klubu do Spartaka Subotica i przez rok grał z nim w drugiej lidze. W 2005 roku ponownie zmienił zespół i tym razem został piłkarzem Budućnostu Banatski Dvor, dla którego strzelił 9 bramek w sezonie 2004/2005.
W 2006 roku Drinčić przeszedł do tureckiego Gaziantepsporu. W pierwszej lidze tureckiej zadebiutował 6 sierpnia 2006 w zremisowanym 1:1 domowym spotkaniu z Denizlisporem. W Gaziantepsporze grał przez pół roku i w tym okresie zdobył jednego gola w 15 rozegranych meczach.
Na początku 2007 roku Drinčić podpisał kontrakt z rosyjskim Amkarem Perm. 11 marca 2007 rozegrał swoje pierwsze spotkanie w Premier Lidze, wygrane 3:1 z FK Rostów. W 2008 roku zajął z Amkarem 4. miejsce w lidze, a także wystąpił w przegranym po serii rzutów karnych finale Pucharu Rosji z CSKA Moskwa.
W 2010 roku Drinčić został piłkarzem Spartaka Moskwa. Zadebiutował w nim 15 października 2010 w wygranym 1:0 meczu z Ałaniją Władykaukaz. W Spartaku rozegrał 4 mecze.
W 2011 roku Drinčić przeszedł do FK Krasnodar. W 2014 roku wrócił do Partizana. W sezonie 2015/2016 grał w Maccabi Hajfa, a latem 2016 przeszedł do FK Rad.
Kariera reprezentacyjna.
W latach 2006–2007 Drinčić występował w reprezentacji Serbii U-21 i w 2007 roku wywalczył z nią wicemistrzostwo Europy na Mistrzostwach Europy 2007. Po uzyskaniu niepodległości przez Czarnogórę zdecydował się na występy w tamtejszej reprezentacji. Zadebiutował w niej 12 września 2007 w przegranym 1:2 towarzyskim spotkaniu ze Szwecją. Był podstawowym zawodnikiem kadry narodowej w eliminacjach do Mistrzostw Świata w RPA.

</doc>
<doc id="1681985" url="https://pl.wikipedia.org/wiki?curid=1681985" title="Nikola Drincic">
Nikola Drincic



</doc>
<doc id="1681988" url="https://pl.wikipedia.org/wiki?curid=1681988" title="Mistrzostwa Świata w Narciarstwie Klasycznym Osób Niepełnosprawnych 2009">
Mistrzostwa Świata w Narciarstwie Klasycznym Osób Niepełnosprawnych 2009

Mistrzostwa świata w narciarstwie klasycznym osób niepełnosprawnych 2009 odbyły się w dniach 22 stycznia - 1 lutego w fińskim kurorcie Vuokatti. Były to dziewiąte mistrzostwa po raz pierwszy rozgrywane w Finlandii
W zawodach zawodnicy byli podzieleni na trzy kategorie niepełnosprawności:

</doc>
<doc id="1681989" url="https://pl.wikipedia.org/wiki?curid=1681989" title="Amt Bergen auf Rügen">
Amt Bergen auf Rügen

Urząd Bergen auf Rügen (niem. "Amt Bergen auf Rügen") – niemiecki urząd leżący w kraju związkowym Meklemburgia-Pomorze Przednie, w powiecie Vorpommern-Rügen. Siedziba urzędu znajduje się w mieście Bergen auf Rügen. 
W skład urzędu wchodzi jedenaście gmin:

</doc>
<doc id="1681991" url="https://pl.wikipedia.org/wiki?curid=1681991" title="Parafia św. Wawrzyńca w Pniewach">
Parafia św. Wawrzyńca w Pniewach

Parafia św. Wawrzyńca w Pniewach – jedna z dwóch rzymskokatolickich parafii w Pniewach, należy do dekanatu pniewskiego. Powstała w XV wieku.
Obecny kościół gotycki z XV wieku, restaurowany po pożarach 1635 i 1772. Mieści się przy ulicy Jeziornej.
Od 1954 do 1965 proboszczem parafii był ks. Edmund Lewandowski.

</doc>
<doc id="1681994" url="https://pl.wikipedia.org/wiki?curid=1681994" title="Mistrzostwa Świata w Piłce Siatkowej Kobiet 2010 (eliminacje strefy CSV)">
Mistrzostwa Świata w Piłce Siatkowej Kobiet 2010 (eliminacje strefy CSV)

Eliminacje strefy CSV do Mistrzostw Świata w Piłce Siatkowej Kobiet 2010 odbywających się we Japonii. Składają się one z dwóch rund. Na mistrzostwa awansuje 2 reprezentacje narodowe.
Pierwsza runda kwalifikacyjna.
Grupa A – Buenos Aires.
Tabela
Wyniki
Druga runda kwalifikacyjna.
Grupa B – Belo Horizonte.
Tabela
Wyniki

</doc>
<doc id="1681998" url="https://pl.wikipedia.org/wiki?curid=1681998" title="Kevin Pezzoni">
Kevin Pezzoni

Kevin Pezzoni (ur. 22 marca 1989 we Frankfurcie nad Menem) – niemiecki piłkarz grający na pozycji środkowego obrońcy lub defensywnego pomocnika w SV Wehen Wiesbaden.
Kariera.
Pezzoni w 2001 roku trafił do juniorskiego składu Eintrachtu Frankfurt. Dwa lata później został wypatrzony i ściągnięty przez skautów Blackburn Rovers do klubu z Ewood Park. Po pięciu latach treningów w akademii angielskiego klubu, niemiecki piłkarz przeniósł się do występującego wówczas w 2. Bundeslidze 1. FC Köln. W klubie z Kolonii zadebiutował 23 marca 2008 roku w wygranym 2:1 meczu z SV Wehen Wiesbaden. Pierwszego gola strzelił 25 kwietnia 2008 roku w zremisowanym 3:3 pojedynku z Erzgebirge Aue. Po tym sezonie Köln awansowało do niemieckiej ekstraklasy. Pezzoni w Bundeslidze zadebiutował w szóstej kolejce sezonu 2008/09 - 26 września 2008 roku w wygranym 1:0 meczu z FC Schalke 04. 31 sierpnia 2012 roku rozwiązał kontrakt z kolońskim zespołem. Nowego pracodawcę znalazł dopiero po prawie czterech miesiącach. 21 grudnia podpisał obowiązującą przez kolejne półtora roku umowę z Erzgebirge Aue, które gra w 2. Bundeslidze. W styczniu 2014 roku trafił do 1. FC Saarbrücken. Grał także w szwajcarskim FC Wohlen, a od początku sezonu 2015/2016 jest graczem SV Wehen Wiesbaden.
Pezzoni ma za sobą występy w niemieckich reprezentacjach U-17, U-18, U-19, U-20 i U-21.

</doc>
<doc id="1682000" url="https://pl.wikipedia.org/wiki?curid=1682000" title="Natalia Valeeva">
Natalia Valeeva

Natalia Valeeva (ur. 15 listopada 1969 w Tîrnauca) – włoska łuczniczka pochodzenia mołdawskiego, dwukrotna brązowa medalistka olimpijska i trzykrotna mistrzyni świata. Startuje w konkurencji łuków klasycznych.
Pięciokrotnie uczestniczyła w igrzyskach olimpijskich, zdobywając podczas pierwszego olimpijskiego startu dwa brązowe medale (indywidualnie i drużynowo), reprezentując w 1992 roku Wspólnotę Niepodległych Państw (wcześniej była reprezentantką ZSRR). Podczas następnych igrzysk w Atlancie reprezentowała swoją ojczyznę, Mołdawię, zajmując 12. miejsce indywidualnie. Od 1997 roku, aż po chwilę obecną jest reprezentantką Włoch. 
Wielokrotnie startowała w mistrzostwach świata, zdobywając dwa złote medale indywidualnie (1995, 2007) i jeden wraz z drużyną (2011). Pięciokrotnie zdobywała mistrzostwo świata w hali (1991, 1995, 1999, 2001, 2012).

</doc>
<doc id="1682001" url="https://pl.wikipedia.org/wiki?curid=1682001" title="AC 2-Litre">
AC 2-Litre

AC 2 Litre – luksusowy samochód produkowany przez AC w latach 1947–1956. Dostępny był jako dwu-, a od 1953 roku jako czterodrzwiowy sedan, w niewielkiej liczbie gzemplarzy także jako drophead coupé oraz „Buckland” tourer.
Do napędu posłużył sześciocylindrowy silnik rzędowy zasilany przy pomocy trzech gaźników, co pozwalało na osiągnięcie mocy 74 bhp (55,2 kW). Moc została podniesiona w 1951 roku do 85 bhp (63,4 kW).
Nadwozie wykonane zostało z aluminiowych płyt przytwierdzonych do drewnianej ramy, całość zamontowana była na konwencjonalnym stalowym podwoziu. W samochodzie wykorzystane sztywne osie oraz resory piórowe i hydrauliczne amortyzatory. Do 1951 w samochodzie montowano hybrydowy system hamulcowy – na osi przedniej sterowany był on hydraulicznie, zaś z tyłu poprzez cięgno. Przez dziesięć lat produkcji samochód doczekał się nieznacznych zmian, w 1951 roku zwiększono nieco średnicę opon.
Brytyjski magazyn motoryzacyjny "The Motor" przetestował w 1948 roku dwudrzwiową wersję saloon samochodu. Zmierzona maksymalna prędkość wyniosła 130 km/h, przyspieszenie 0-100 zajęło pojazdowi 19,9 s. Średnie zużycie paliwa na 100 km zmierzone podczas testów wyniosło 12 litrów. Testowany egzemplarzy kosztował 1277 funtów szterlingów.

</doc>
<doc id="1682002" url="https://pl.wikipedia.org/wiki?curid=1682002" title="Natalia Walejewa">
Natalia Walejewa



</doc>
<doc id="1682006" url="https://pl.wikipedia.org/wiki?curid=1682006" title="Cephalotaxus drupacea">
Cephalotaxus drupacea



</doc>
<doc id="1682008" url="https://pl.wikipedia.org/wiki?curid=1682008" title="Cephalotaxus pedunculata">
Cephalotaxus pedunculata



</doc>
<doc id="1682009" url="https://pl.wikipedia.org/wiki?curid=1682009" title="Cephalotaxus harringtonii">
Cephalotaxus harringtonii



</doc>
<doc id="1682013" url="https://pl.wikipedia.org/wiki?curid=1682013" title="Kościół Matki Bożej Królowej Polski w Krakowie (ul. Kobierzyńska)">
Kościół Matki Bożej Królowej Polski w Krakowie (ul. Kobierzyńska)

Kościół Matki Bożej Królowej Polski – kościół rzymskokatolicki położony w Dzielnicy VIII Dębniki na obszarze dawnej wsi Kobierzyn w południowej części Krakowa przy ul. Kobierzyńskiej 199 (adres parafii to ul. Zamiejska 6).
Kościół.
W latach 1909-1911 stacjonująca na terenie Kobierzyna jednostka wojskowa (VIII Pułk Ułanów) wybudowała sobie kaplicę garnizonową (według projektu pana Klimczoka).
Arcybiskup Metropolita Krakowski książę Adam Stefan Sapieha, dekretem z 3 maja 1934 roku wydzielił z parafii św. Józefa w Podgórzu parafię obejmującą swoim zasięgiem całą wieś Kobierzyn, a dotychczasową kaplicę filialną ustanowił kościołem parafialnym. Kościołowi i parafii dał za patrona Matkę Bożą Królową Polski.
W latach 1997-2000 kościół został rozbudowany.

</doc>
<doc id="1682016" url="https://pl.wikipedia.org/wiki?curid=1682016" title="Chalcomitra senegalensis">
Chalcomitra senegalensis



</doc>
<doc id="1682017" url="https://pl.wikipedia.org/wiki?curid=1682017" title="Parafia Miłosierdzia Bożego w Miastku">
Parafia Miłosierdzia Bożego w Miastku

Parafia pw. Miłosierdzia Bożego w Miastku – rzymskokatolicka parafia należąca do dekanatu Miastko, diecezji koszalińsko-kołobrzeskiej, metropolii szczecińsko-kamieńskiej. Została utworzona 28 lutego 1993 roku przez biskupa Czesława Domina. 
Miejsca święte.
Kościół parafialny.
Kościół pw. Miłosierdzia Bożego w Miastku

</doc>
<doc id="1682022" url="https://pl.wikipedia.org/wiki?curid=1682022" title="Real Madryt C.F.">
Real Madryt C.F.



</doc>
<doc id="1682025" url="https://pl.wikipedia.org/wiki?curid=1682025" title="Cinnyris regius">
Cinnyris regius



</doc>
<doc id="1682026" url="https://pl.wikipedia.org/wiki?curid=1682026" title="Śpiewa Violetta Villas">
Śpiewa Violetta Villas

Śpiewa Violetta Villas (ang. Violetta Villas Sings) – polski film muzyczny z 1970 roku w reżyserii Konstantego Ciciszwilego, prezentujący program rewiowy Violetty Villas. Choreografię układał Czech, Frank Towen.
Przeciwnicy piosenkarki, m.in. recenzent Sztandaru Młodych Jerzy Eljasiak, poddali film krytyce, obwołując go "kiczem nad kicze" jako nieprzystający do ówczesnej rzeczywistości socjalistycznej. Zwolennicy, m.in. redaktor Janusz Gazda, podkreślali: "pewność siebie, z jaką wkracza na estradę, (...) obnosi swe stroje, demonstruje swe wdzięki i śpiewa najbanalniejsze słowa o miłości (...) ujawniając ekstrawagancję, ale i indywidualność".
Z powodu konfliktu piosenkarki z reżyserem, film nie został ukończony. Nie znalazło się w nim m.in. nagranie "C’est Si Bon", które powstało na potrzeby filmu i do dziś znajduje się w archiwum TVP.
Film w całości był kilkukrotnie emitowany w telewizji, ponadto jego fragmenty często wykorzystywała Telewizja Polska w swoich audycjach poświęconych piosenkarce.
Aktualnie znajduje się on w archiwach TVP, natomiast jego fragmenty umieszczone są w Internecie, m.in. w serwisach takich jak YouTube.
Sceny.
Scena I.
Film rozpoczyna się nagraniem z prób baletu, w takt arii "L’amour Est Un Oiseau Rebelle" z opery Carmen w wykonaniu Violetty Villas (tu sopran dramatyczny). Potem następuje faktyczna parafraza opery. Villas w roli Carmen uwodzi zebranych na scenie mężczyzn, czemu przyglądają się pozostali bohaterowie.
Scena II.
W scenie II Violetta Villas wykonuje ówczesny standard światowej muzyki rozrywkowej, "Free Again", który po raz pierwszy śpiewała w Sahara Hotel &amp; Casino w Las Vegas. Utwór nagrany jest w dwugłosie. Jest to jedna z dwóch scen, w której artystka występuje bez towarzystwa baletu.
Scena III.
Jest to kolejna parafraza opery. Villas w roli Violetty Valéry, sopranem koloraturowym wykonuje toast "Libiamo Ne’ Lieti Calici" z opery La Traviata. Towarzyszy jej damsko-męski balet oraz chór tenorów. Wykonanie to różni się od innych koloraturową wokalizą na końcu utworu, wykonywaną tylko w towarzystwie fletu.
Scena IV.
Villas prezentuje swoją autorską piosenkę, "Nie ma miłości bez zazdrości". Występuje w kilkunastu różnych kreacjach, bez towarzystwa baletu.
Scena V.
W tej scenie artystka śpiewa piosenkę "Strangers in the Night" z repertuaru Franka Sinatry. Inscenizację stanowi rewiowy balet.
Scena VI.
Jest to jedna z najsłynniejszych scen filmu, nawiązującą do cygańskiego taboru. Villas wykonuje utwór "Oczy czarne", w towarzystwie półnagiego męskiego baletu. Scena ukazuje pełen erotyzmu rosyjski romans, artystka uwodzi po czym porzuca zebranych wokół siebie mężczyzn.
Scena VII.
Finał filmu stanowi pieśń musicalowa Cole Portera, "My Heart Belongs to Daddy". Wykonanie Villas nawiązuje do amerykańskiego musicalu. Balet wykonuje śmiałe akrobacje, podczas gdy artystka przechadza się po rewiowych schodach. W ostatnim momencie dołącza do baletu, po czym zostaje przez niego podniesiona, wykonując ostatnią część utworu.

</doc>
<doc id="1682027" url="https://pl.wikipedia.org/wiki?curid=1682027" title="Papua New Guinea National Soccer League">
Papua New Guinea National Soccer League

Telikom Papua New Guinea National Soccer League – piłkarska najwyższa klasa rozgrywkowa w Papui-Nowej Gwinei. Liga została założona w 2006 roku; wcześniej nie było scentralizowanych rozgrywek w ramach papuaskiej federacji piłkarskiej, a drużynę reprezentującą kraj wyłaniano w bezpośrednich meczach zwycięzców wielu amatorskich i lokalnych lig. Liczba występujących zespołów nie jest stała i w różnych latach wahała się od pięciu do dwunastu. W sezonie 2015-2016 jedyny raz w swej historii była podzielona na dwie grupy po sześć zespołów. Kluby grają systemem każdy z każdym, a wyłoniona w ten sposób najlepsza czwórka rozgrywa dodatkowe mecze decydujące o zdobyciu tytułu.
W 2017 r. grupa zespołów, wliczając zespoły z National Soccer League, dokonała secesji i powołała własną federację piłkarską Football Federation Papua New Guinea. Utworzyła ona konkurencyjny system rozgrywek, w którym najwyższą klasą jest National Premier League.
Najmocniejszą drużyną w historii ligi pozostaje PRK Hekari United, który wygrywał ją ośmiokrotnie.
Mistrzowie rozgrywek.
Mistrz kraju wyłaniany jest po sezonie zasadniczym w serii meczów finałowych. 

</doc>
<doc id="1682031" url="https://pl.wikipedia.org/wiki?curid=1682031" title="Aethopyga linaraborae">
Aethopyga linaraborae



</doc>
<doc id="1682035" url="https://pl.wikipedia.org/wiki?curid=1682035" title="Parafia Narodzenia Najświętszej Maryi Panny i św. Mikołaja w Bielsku Podlaskim">
Parafia Narodzenia Najświętszej Maryi Panny i św. Mikołaja w Bielsku Podlaskim

Parafia pw. Narodzenia Najświętszej Maryi Panny i św. Mikołaja w Bielsku Podlaskim – rzymskokatolicka parafia należąca do dekanatu Drohiczyn, diecezji drohiczyńskiej, metropolii białostockiej.
Parafia powstała w około 1430 roku i jest najstarszą w mieście.
Zasięg parafii.
Do parafii należą wierni z miejscowości:
oraz wierni z Bielska Podlaskiego (w zachodniej części miasta) mieszkający przy ulicach:
Kościół parafialny.
 Proboszczem i inicjatorem budowy obecnego kościoła był biskup Jan Szyjkowski.

</doc>
<doc id="1682036" url="https://pl.wikipedia.org/wiki?curid=1682036" title="Leopold Flanek">
Leopold Flanek

Leopold Flanek (ur. 13 grudnia 1902 w Bieżanowie, zm. 16 maja 1940 w Ardenach) – sierżant pilot Wojska Polskiego.
Życiorys.
Leopold Flanek urodził się 13 grudnia 1909 r. w Bieżanowie. Gdy miał dwadzieścia lat został do wojska. Marząc o lataniu, 1 maja 1930 r. Leopold rozpoczyna kurs pilotażu w Bydgoszczy, po ukończeniu, którego zostaje pilotem 21 Eskadry Liniowej. 15 maja 1931 r. Flanek awansuje na stopień kaprala. Jeszcze w tym samym roku został przeniesiony do 121 Eskadry Myśliwskiej.
Walczył w kampanii wrześniowej 1939 w składzie 121 eskadry myśliwskiej. 1 września 1939 r. w starciu z niemieckimi samolotami sierż. Flanek, w rejonie Kęt, zestrzelił 1 bombowiec Heinkel He-111.
18 września o godz. 7:00, Leopold przekracza granicę rumuńską. Po przedostaniu się do Francji, przeszedł szkolenie w ośrodku w Montpellier. Brał udział w kampanii francuskiej 1940 w kluczu myśliwskim kapitana pil. Stefana Łaszkiewicza (Klucz Frontowy Nr 1 „Ła”).
Zginął 16 maja 1940 lądując przymusowo w Ardenach. Pochowany na cmentarzu komunalnym w Neuville-aux-Tourneurs. W 1963 ekshumowany na czechosłowacki cmentarz wojskowy Naz-Dar w Neuville St. Vaest. Leży w grobie nr 150.
Na liście Bajana sklasyfikowany został na 64 pozycji z 3 1/2 pewnymi zestrzeleniami samolotów Luftwaffe.
Jego imię nosi jedna z ulic Krakowa-Podgórza.

</doc>
<doc id="1682037" url="https://pl.wikipedia.org/wiki?curid=1682037" title="Nicholas Hytner">
Nicholas Hytner

Sir Nicholas Robert Hytner (ur. 7 maja 1956 w Manchesterze) – brytyjski reżyser, producent filmowy i teatralny. W latach 2003–2015 był dyrektorem artystycznym londyńskiego Królewskiego Teatru Narodowego. Laureat nagród BAFTA i Tony. Przedstawienia reżyserowane przez niego wystawiane są na scenach najpopularniejszych europejskich i amerykańskich teatrów oraz oper.
Życiorys.
Urodził się na przedmieściach Manchesteru w rodzinie żydowskiej jako najstarsze z czworga dzieci Joyce Anity (z domu Myers) i Beneta Hytnera, adwokata. Po ukończeniu Manchester Grammar School, studiował w Trinity Hall w Cambridge. Po raz pierwszy zainteresował się teatrem, występując w produkcjach gimnazjalnych, a w Cambridge wyreżyserował sztuki Bertolta Brechta i zaangażował się w Cambridge Footlights Revue w Footlights. 
Po Cambridge asystował przy produkcjach w English National Opera i pracował w teatrach prowincjonalnych. Wśród tych teatrów był Royal Exchange Theatre w Manchesterze, gdzie w latach 1985–1998 był zastępcą dyrektora. W 1989 Hytner rozpoczął współpracę z Królewskim Teatrem Narodowym, reżyserując swój pierwszy przebój muzyczny "Miss Saigon" z czasów wojny wietnamskiej. W latach 1990-1997 był dyrektorem stowarzyszonym w Królewskim Teatrze Narodowym.
Po raz pierwszy zdobył międzynarodowe uznanie za ekranizację "Szaleństwo króla Jerzego" (1994). Niezwykle udany musical "Carousel" (1992), na Broadwayu w 1994 zdobył pięć nagród Tony, a wśród nich za najlepszą nową adaptację musicalu, dla najlepszej aktorki drugoplanowej w musicalu (Audra McDonald), za najlepszą choreografię (Kenneth MacMillan), za najlepszą scenografię w musicalu (Bob Crowley) i dla najlepszego reżysera.
Hytner wyreżyserował także produkcje telewizyjne i takie firmy, jak Royal Shakespeare Company i English National Opera. W jego dorobku filmowym znalazł się dramat kostiumowy "Czarownice z Salem" ("The Crucible", 1996), komediodramat "Moja miłość" ("The Object of My Affection", 1998) i dramat muzyczny "Światła sceny" ("Center Stage", 2000). 
W 1999 wyreżyserował komediodramat "Dama w vanie" ("The Lady in the Van") na podstawie Alana Bennetta z Maggie Smith w roli tytułowej.
Życie prywatne.
W mediach zdeklarował się jako homoseksualista. 

</doc>
<doc id="1682038" url="https://pl.wikipedia.org/wiki?curid=1682038" title="Strangers in the Night">
Strangers in the Night

Strangers in the Night – amerykańska piosenka z 1966. Muzykę skomponował Bert Kaempfert, a słowa napisali Charles Singleton i Eddie Snyder. Utwór wykonywał Frank Sinatra. 
Swoje covery nagrali m.in. Violetta Villas, Petula Clark, Andy Williams, Allan Sherman (parodia) oraz zespół U2.

</doc>
<doc id="1682040" url="https://pl.wikipedia.org/wiki?curid=1682040" title="Klucz obcy">
Klucz obcy

Klucz obcy – kombinacja jednego lub wielu atrybutów tabeli, które wyrażają się w dwóch lub większej liczbie relacji (tabel). Wykorzystuje się go do tworzenia powiązania pomiędzy parą tabel, gdzie w jednej tabeli ten zbiór atrybutów jest kluczem obcym, a w drugiej kluczem głównym.
Np. Jeśli w bazie "Firma" są tabele:
 Oddział (id_oddziału, miejscowość, telefon, ...)
 Pracownik (id_pracownika, imię, nazwisko, id_oddziału, ...)
to kolumna codice_1 mogłaby być kluczem obcym wiążącym tę tabelę z tabelą oddział kolumną codice_2 będącą w niej kluczem głównym.

</doc>
<doc id="1682042" url="https://pl.wikipedia.org/wiki?curid=1682042" title="Kapitał z aktualizacji wyceny">
Kapitał z aktualizacji wyceny

Kapitał z aktualizacji wyceny obejmuje:
Źródło: Fedak Z., Bilans oraz rachunek zysków i strat, Rachunkowość. Zamknięcie roku 2008, red. i wyd. Rachunkowość Sp. z o.o., Warszawa 2008, s. 119.

</doc>
<doc id="1682043" url="https://pl.wikipedia.org/wiki?curid=1682043" title="My Heart Belongs to Daddy">
My Heart Belongs to Daddy

My Heart Belongs to Daddy – amerykańska piosenka napisana w 1938 roku przez Cole Portera, na potrzeby musicalu "Leave it to me!". Jej wykonwacy to m.in. Marilyn Monroe, Eartha Kitt, Violetta Villas, Anita O’Day oraz Ella Fitzgerald.

</doc>
<doc id="1682044" url="https://pl.wikipedia.org/wiki?curid=1682044" title="Mighty B">
Mighty B

Mighty B (ang. "The Mighty B!", 2008-2011) – amerykański serial animowany. Premiera serialu w USA na kanale Nickelodeon nastąpiła 26 kwietnia 2008 roku, w Polsce od 5 września 2009 roku.
Opis fabuły.
Bessie Kajolica Higgenbottom jest harcerką z drużyny Miodowe Pszczółki (ang. "Honeybee"), która z determinacją stara się zdobyć wszelkie możliwe odznaki w historii swojej drużyny. Jeśli jej się to uda, stanie się superbohaterką, zwaną Mighty B. Bessie często pomaga w zadaniach jej pies Happy, brat Ben i najlepsza przyjaciółka Penny.
Wersja polska.
Wersja polska: na zlecenie Nickelodeon Polska – Master Film
Reżyseria: Małgorzata Boratyńska
Dialogi polskie: Kamila Klimas-Przybysz
Dźwięk i montaż: Jacek Osławski
Kierownictwo produkcji:
Nadzór merytoryczny: Aleksandra Dobrowolska i Katarzyna Dryńska Wystąpili:
oraz
i inni
Tekst piosenki: Andrzej BrzeskiKierownictwo muzyczne: Piotr GogolŚpiewały: Katarzyna Łaska, Małgorzata Szymańska, Magdalena Tul
Lektor: Anna Apostolakis
Odcinki.
Premiery w Polsce:

</doc>
<doc id="1682045" url="https://pl.wikipedia.org/wiki?curid=1682045" title="Służba Leśna">
Służba Leśna

Służba Leśna – pracownicy Lasów Państwowych, odpowiedzialni za zarządzanie lasami, prowadzenie gospodarki leśnej, ochronę lasów oraz zwalczanie przestępstw i wykroczeń w zakresie szkodnictwa leśnego. Do Służby Leśnej zaliczana jest Straż Leśna.
Zadania.
Zgodnie z art. 45 Ustawy z dnia 28 września 1991 r. o lasach pracownicy Służby Leśnej zajmują się:
W celu realizacji zadań z punktu 3. utworzono Straż Leśną. Strażnicy leśni zaliczani są do Służby Leśnej.
Pracownicy.
Pracownikiem Służby Leśnej może zostać osoba, która posiada obywatelstwo polskie, ukończyła 21 lat, posiada pełnię praw cywilnych i obywatelskich, posiada odpowiednie kwalifikacje zawodowe, cieszy się nienaganną opinią, zatrudniona jest w pełnym wymiarze czasu pracy, posiada odpowiedni stan zdrowia oraz nie była karana sądownie za przestępstwo z chęci zysku lub z innych niskich pobudek.
Pracownikom Służby Leśnej podczas wykonywania czynności służbowych przysługuje ochrona prawna, przewidziana dla funkcjonariuszy publicznych. Pracownik ma prawo do bezpłatnego umundurowania i oznak służbowych, które zobowiązany jest nosić w czasie pełnienia obowiązków służbowych. Jeśli stanowisko i charakter pracy pracownika Służby Leśnej związane są z koniecznością zamieszkania w miejscu jej wykonywania, ma on prawo do bezpłatnego mieszkania. Jeśli pracownik używa do celów służbowych własnych pojazdów, ma prawo do zwrotu kosztów związanych z użytkowaniem tych pojazdów.
Strażnik leśny, nadleśniczy, zastępca nadleśniczego, inżynier nadzoru, leśniczy i podleśniczy mają m.in. prawo do: legitymowania osób podejrzanych i świadków, nakładania mandatów karnych, zatrzymywania i dokonywania kontroli środków transportu na obszarach leśnych oraz w ich bezpośrednim sąsiedztwie, przeszukiwania pomieszczeń i innych miejsc (w przypadkach uzasadnionego podejrzenia o popełnienie przestępstwa), ujęcia na gorącym uczynku sprawcy przestępstwa lub wykroczenia. Prawo do noszenia broni palnej długiej i krótkiej, kajdanek zakładanych na ręce, pałki służbowej, ręcznego miotacza substancji obezwładniających oraz przedmiotów przeznaczonych do obezwładniania osób za pomocą energii elektrycznej przysługuje wyłącznie strażnikom leśnym.
Kwestię stanowisk, stopni służbowych oraz zasad wynagradzania w Służbie Leśnej reguluje rozporządzenie ministra środowiska z 2003.
Działalność.
W 2011 pracownicy Służby Leśnej nałożyli 10 673 mandatów, z czego 907 na kwotę 97 130 zł wystawili pracownicy niebędący strażnikami leśnymi. Ponadto pracownicy Służby Leśnej skierowali do sądów 1120 wniosków, z czego 14 sporządzili pracownicy niebędący strażnikami leśnymi. W 2012 pracownicy Służby Leśnej nałożyli 12 985 mandatów, z czego 1022 na kwotę 96 590 zł wystawili pracownicy niebędący strażnikami leśnymi. Ponadto pracownicy Służby Leśnej skierowali do sądów 802 wnioski, z czego sześć sporządzili pracownicy niebędący strażnikami leśnymi.
W latach 2011–2012 ujawniono 108 473 przypadki szkodnictwa leśnego. Odnotowano 89 827 przypadków bezprawnego korzystania z lasu, 650 przypadków kłusownictwa, 2675 przypadków kradzieży lub zniszczenia mienia oraz 15 321 przypadków kradzieży drewna. W 2012 wartość szkód przekroczyła 7 mln zł, z czego ok. 3,9 mln zł to wartość skradzionego drewna.
Zatrudnienie i wynagrodzenia.
Przeciętne zatrudnienie w Służbie Leśnej w 2016 wyniosło 17 123 osoby i było wyższe o 829 osób niż w 2010 (16 294). W 2016 najwięcej pracowników Służby Leśnej było zatrudnionych w Regionalnej Dyrekcji Lasów Państwowych w Katowicach (1549), a najmniej w regionalnych dyrekcjach w Krakowie i w Warszawie (522).
Przeciętne wynagrodzenie miesięczne w Służbie Leśnej w 2016 wyniosło 8585 zł brutto i było wyższe o 2450 zł niż w 2010 (6135 zł). Łączny koszt wynagrodzeń w 2016 to ok. 1,76 mld zł.
Przeciętne zatrudnienie i wynagrodzenie miesięczne brutto w latach 2001–2016 prezentują poniższe tabele. Opracowano je na podstawie danych GUS (2001–2002, 2003–2009, 2010–2016).

</doc>
<doc id="1682048" url="https://pl.wikipedia.org/wiki?curid=1682048" title="Opowieść niezgaszonego księżyca">
Opowieść niezgaszonego księżyca

Opowieść niezgaszonego księżyca (oryg. ros. "Повесть непогашенной луны") – opowiadanie Borysa Pilniaka wydane po raz pierwszy na łamach gazety "Nowy Świat" (ros. "Nowyj Mir", "Новый Мир") w 1927. 
Treść.
Komandarm Nikołaj Iwanowicz Gawriłow, były robotnik tkacki i doświadczony działacz partii bolszewickiej, przyjeżdża razem ze swoim przyjacielem Aleksiejem Popowem (również działaczem), do Moskwy. Otrzymał partyjne polecenie, by poddać się operacji żołądka w związku z chorobą wrzodową, na jaką cierpiał. Czując się lepiej od pewnego czasu, Gawriłow boi się operacji. Mimo tego po konsylium lekarskim, które potwierdza konieczność jej przeprowadzenia, zgadza się. Wieczorem w budynku WKP(b) nieznany z nazwiska jej działacz, "człowiek, który się nie garbił", dyktuje sekretarce swoje rozważania nad światową polityką, tymczasem Gawriłow, pełen złych przeczuć, bawi się z córeczką przyjaciela. Popow opowiada mu o swoich osobistych problemach. 
Następnego dnia ma miejsce operacja. Ku zdumieniu przeprowadzającego ją lekarza Łozowskiego, okazuje się być niepotrzebna, gdyż wrzody żołądka były bliskie zagojenia się. Z kolei pacjent okazuje się być uczulony na chloroform i mimo prób ratowania go umiera. Informację o tym Łozowski przekazuje „człowiekowi, który się nie garbił”, a ten pojawia się w szpitalu, by po raz ostatni spojrzeć na zmarłego. Po uroczystym pogrzebie komandarma Popow czyta pozostawiony przez niego bilecik. Gawriłow pisał w nim, by ożenił się z wdową po nim, gdy umrze - był przekonany, że nie przeżyje wymuszonej operacji. Nad miastem wciąż świeci tytułowy księżyc. 
Geneza i cechy utworu.
"Opowieść niezgaszonego księżyca" została najprawdopodobniej oparta na wydarzeniach związanych ze śmiercią komisarza ludowego spraw wojskowych, Michaiła Frunzego, zmarłego po operacji żołądka wykonanej na polecenie Stalina. Pilniak, prawdopodobnie chcąc uniknąć kłopotów związanych z poruszeniem tego tematu, zaprzeczał jednak we wstępie do utworu, jakoby chciał pisać o Frunzem. Jego słowa są jednak kwestionowane w świetle późniejszych wypowiedzi autora, krytykującego biurokratyzację partii bolszewickiej i tym samym pośrednio Stalina. 
Opowiadanie wpisuje się w ogólne tendencje w twórczości pisarza, który mimo deklarowanych sympatii komunistycznych utrzymywał również, że literatura powinna zostać apolityczna i przekazywać możliwie kompletny obraz wydarzeń znanych pisarzowi. Utwór nie wartościuje zatem działań żadnego z bohaterów. O ile jednak biografia Gawriłowa zostaje opisana w sposób możliwie kompletny - poprzez retrospekcje i rozmowy z Popowem - o tyle reprezentujący biurokratyzującą się partię „człowiek, który się nie garbił” (utożsamiany ze Stalinem) jest przedstawiany w sposób maksymalnie oszczędny, zaś jego działania nie są w żaden sposób komentowane. Krytyka późniejsza łączyła dzieło z nurtem obecnym w literaturze radzieckiej lat 20., który nie podejmował jeszcze ocen działania całego systemu porewolucyjnego, a jedynie starał się ukazać pewne jego mechanizmy, na podstawie jednostkowych sytuacji. 
Równocześnie "Opowieść niezgaszonego księżyca" łączy się z drugim nurtem twórczości Pilniaka - refleksją nad relacjami pomiędzy naturą a jednostką ludzką, postępem technicznym a pierwotnym porządkiem rzeczy. W tym kontekście przeczucie śmierci, jakie towarzyszy Gawriłowowi, staje się nie rezultatem podejrzenia spisku politycznego, a ludzkim fatalizmem, obecnym również u innych bohaterów Pilniaka. Jego śmierć jest zaś naturalną koleją rzeczy w systemie, który złamał naturalną zasadę nienaruszalności życia drugiego człowieka. Dlatego w opowiadaniu wielokrotnie przywoływana jest wojenna przeszłość głównego bohatera nie w kontekście jego czynów wojennych, a łatwości, z jaką rozporządzał ludzkim życiem. W scenie rozmowy radzieckich dowódców wojskowych najczęściej powraca nie kwestia zwycięskich bitew, ale właśnie ludzi, którzy z rozkazu Gawriłowa brali udział w ciężkich starciach i ginęli. Podkreśla to również wielokrotnie przypominany motyw krwi; Gawriłow obsesyjnie powtarza, iż Tołstoj (którego książkę "Dzieciństwo" czyta Popow) "wiedział, co to krew", są to jego ostatnie słowa skierowane do przyjaciela przed operacją. W ten sposób utwór staje się krytyką zbiurokratyzowanego systemu z pozycji obrony naturalnego porządku rzeczy, któremu przeciwstawia się bezosobowa, oderwana od społeczeństwa partia - jej przedstawiciel w utworze nie ma imienia, porusza się „wśród papierów i formułek”.
Recepcja.
"Opowieść niezgaszonego księżyca" została natychmiast po publikacji uznała za utwór antypartyjny, a wszystkie egzemplarze "Nowego Świata" skonfiskowane. Pilniak, zaatakowany m.in. przez swojego dotychczasowego przyjaciela Maksyma Gorkiego, musiał ostatecznie złożyć samokrytykę na łamach pisma. Została ona przyjęta, jednak kontrowersje związane z opowiadaniem wróciły w dziesięć lat później i przyczyniły się do oskarżenia pisarza o trockizm, a w rezultacie do jego aresztowania i w konsekwencji tragicznej śmierci.
Ekranizacja.
"Opowieść niezgaszonego księżyca" została zekranizowana w 1990 przez Jewgienija Cymbała. W roli komandarma Gawriłowa wystąpił Władimir Stiekłow.

</doc>
<doc id="1682052" url="https://pl.wikipedia.org/wiki?curid=1682052" title="Pedro Geromel">
Pedro Geromel

Pedro Tonon Geromel (ur. 21 września 1985 w São Paulo) – brazylijski piłkarz grający na pozycji obrońcy w Grêmio. Reprezentant kraju.
Kariera klubowa.
Geromel swoją karierę zaczynał w juniorskim składzie SE Palmeiras. W 2003 roku podpisał kontrakt z GD Chaves. W portugalskim klubie przez dwa lata gry wystąpił w 15 ligowych meczach. Latem 2005 roku zawodnik przeniósł się do występującej w BWIN Liga Vitórii SC. W drużynie z Guimarães grał przez trzy lata, po czym podpisał kontrakt z beniaminkiem Bundesligi - 1. FC Köln. W niemieckiej ekstraklasie zadebiutował 16 sierpnia 2008 roku w przegranym 1:2 spotkaniu z Wolfsburgiem. Pierwszego gola dla Kolonii strzelił prawie trzy miesiące później – 7 listopada w wygranym 2:1 meczu z Hannoverem 96.
W 2012 roku przeniósł się na zasadzie 4-letniego wypożyczenia do RCD Mallorca. W sezonie 2012/2013 wystąpił w 30 spotkaniach i strzelił jednego gola. Drużyna zajęła 18. miejsce i kolejny sezon rozgrywała w Segunda División. W grudniu 2013 Geromel podpisał kontrakt z Grêmio. W grudniu 2014 brazylijski klub definitywnie wykupił zawodnika z FC Köln.
Kariera reprezentacyjna.
27 sierpnia 2016 roku otrzymał powołanie do reprezentacji Brazylii zastępując w składzie kontuzjowanego Rodrigo Caio. Debiut w barwach narodowych zaliczył 25 stycznia 2017 roku w wygranym 1:0 towarzyskim spotkaniu z Kolumbią.

</doc>
<doc id="1682055" url="https://pl.wikipedia.org/wiki?curid=1682055" title="Stanisław Bartłomowicz">
Stanisław Bartłomowicz

Stanisław Bartłomowicz ps. "Januszewski" (ur. 26 listopada 1924 w Łachowicach, zm. 24 września 2010 w Tomaszowie Lubelskim) – kapitan Batalionów Chłopskich.
Życiorys.
Urodził się jako syn Franciszka Bartłomowicza i Stanisławy. Przed wybuchem II wojny światowej uzyskał niepełne średnie wykształcenie. Od grudnia 1942 członek Batalionów Chłopskich, w których był łącznikiem, żołnierz ochrony sztabu Komendy Obwodu BCh Tomaszów Lubelski. Po wojnie ukończył studia medyczne w Warszawie. Później sprawował funkcję kierownika ośrodka w Łaszczowie). 
Ożenił się z Heleną Bernatek, córką Józefa Bernatka.
Współautor "Słownika biograficznego Żołnierzy Batalionów Chłopskich".

</doc>
<doc id="1682058" url="https://pl.wikipedia.org/wiki?curid=1682058" title="Handorf (Dolna Saksonia)">
Handorf (Dolna Saksonia)

Handorf – gmina położona w niemieckim kraju związkowym Dolna Saksonia, w powiecie Lüneburg. Należy do gminy zbiorowej Samtgemeinde Bardowick.
Położenie geograficzne.
Handorf leży ok. 10 km na północny zachód od Lüneburga i tyleż samo na wschód od Winsen (Luhe).
Od wschodu sąsiaduje z gminą Barum, od południowego wschodu z gminą Wittorf, od zachodu z miastem Winsen (Luhe), siedzibą powiatu Harburg oraz na północy graniczy z gminą Marschacht z gminy zbiorowej Samtgemeinde Elbmarsch w powiecie Harburg. Gmina znajduje się pomiędzy rzekami Ilmenau na wschodzie i północy i jej lewym dopływem "Roddau" na zachodzie. Na terenie gminy znajdują się mokradła z dużą liczbą kanałów melioracyjnych i łąki.
Historia.
Na terenie gminy znajduje się wiatrak holenderski pochodzący z 1868 r., który został zaadaptowany na cele mieszkalne.
Transport.
Handorf znajduje się 4 km od węzła na autostradzie A39 (dawna A250) o tej samej nazwie i bezpośrednio przy drodze krajowej B404, łączącej na południu autostradę A39 i na północy autostradę A25.

</doc>
<doc id="1682059" url="https://pl.wikipedia.org/wiki?curid=1682059" title="Parafia św. Michała Archanioła w Kcyni">
Parafia św. Michała Archanioła w Kcyni

Parafia św. Michała Archanioła w Kcyni – rzymskokatolicka parafia w dekanacie Kcynia, diecezji bydgoskiej.
Została erygowana w 1634 roku.
Kościół parafialny zbudowano w 1631 roku, w okresie powojennym gruntownie odnowiony. W ołtarzu głównym barokowe rzeźby z połowy XVIII wieku, witraże według projektu kapucyna Stanisława Klawittera o. Efrem i wykonane przez Stanisława Powalisza w roku 1963.
Do parafii należą wierni z miejscowości: Bąk, Ujazd, Krzepiszyn, Malice, Rzemieniewice, Rozstrzębowo, Szczepice, Turzyn, Mycielewo, Tupadły, Zabłocie i wschodnia część Kcyni.
Grupy parafialne.
Liturgiczna Służba Ołtarza, Wspólnota Przymierze, Żywy Różaniec Matek, Stowarzyszenie Wspierania Powołań Kapłańskich, Bractwo św. Wojciecha, Grupa modlitewna Miłosierdzia Bożego.

</doc>
<doc id="1682066" url="https://pl.wikipedia.org/wiki?curid=1682066" title="Brits">
Brits

Brits – miasto w Republice Południowej Afryki, w Prowincji Północno-Zachodniej.
Zostało założone w roku 1924, w miejscu dawnej farmy Roode Kopjes (pol. "czerwone wzgórza"). Nazwę miasta wzięto od nazwiska właściciela farmy, którym był Johannes Nicolaas Brits.
Miasto położone jest w rejonie uprawy owoców cytrusowych i nawadniane wodami zbiornika utworzonego przed tamą Hartbeespoort Dam. Miasto jest także rejonem przemysłowym i jednym z dwóch głównych miejsc wydobycia platyny w kraju i na świecie. W pobliżu Brits położona jest także kopalnia wanadu. Leży blisko stolicy kraju, Pretorii.

</doc>
<doc id="1682068" url="https://pl.wikipedia.org/wiki?curid=1682068" title="Bractwo Rosyjskiej Prawdy">
Bractwo Rosyjskiej Prawdy

Bractwo Rosyjskiej Prawdy (ros. Братство Русской Правды) – emigracyjna rosyjska organizacja antysowiecka o charakterze monarchistycznym działająca w latach 20. i pocz. lat 30. XX wieku.
Inicjatorem utworzenia organizacji w 1921 lub 1922 r. prawdopodobnie w Berlinie był poeta i adwokat Siergiej A. Sokołow, który przyjął pseudonim "Brat 1". Wśród założycieli był pisarz Aleksandr W. Amfitieatrow oraz przebywający na emigracji biskup prawosławny Hermogen (Maksimow). Organizację poparli przedstawiciele carskiej generalicji i arystokracji, jak legendarny ataman Kozaków dońskich gen. Piotr N. Krasnow, b. głównodowodzący wojsk białych gen. Piotr N. Wrangel, gen. gen. Dmitrij L. Chorwat, czy książę Anatolij P. Liwen. Swoje oficjalne błogosławieństwo przekazał metropolita Antoni (Chrapowicki), stojący na czele Rosyjskiej Cerkwi Zagranicznej. Użycie w nazwie terminu "Rosyjska Prawda" nawiązywało do zbioru prawa Rusi Kijowskiej, skodyfikowanego za czasów wielkiego księcia Jarosława I Mądrego. Głównym celem organizacji było doprowadzenie do zbrojnego obalenia w Rosji władzy bolszewickiej oraz przywrócenia monarchii i prawosławia. Początkowo wspierano działania partyzanckie przeciw bolszewikom na Białorusi. Następnie zdołano utworzyć konspiracyjną sieć na terytorium ZSRR (głównie na obszarach Białorusi i Ukrainy, Kaukazu i Dalekiego Wschodu), dokąd przerzucano nielegalnie wysłanników. Jednym z przejawów ich działalności były terrorystyczne akty wymierzone w symbole i przedstawicieli władzy bolszewickiej (np. zamierzano w 1930 r. wysadzić w powietrze mauzoleum Lenina). Do września 1932 r. jednym z przywódców Bractwa był baron A.N. Kolberg ps. "брат Верный", faktycznie agent OGPU, który w dużym stopniu paraliżował działalność organizacji, przekazując Sowietom dane działaczy przerzucanych do ZSRR. Bractwo współpracowało blisko z Rosyjskim Związkiem Ogólnowojskowym (ROWS) i Narodowym Związkiem Pracujących (NTS). Organem prasowym było pismo "Русская правда", redagowane przez S. A. Sokołowa. Działalność Bractwa zamarła w 1933 r.
Linki zewnętrzne.
Artykuł o Bractwie Rosyjskiej Prawdy (jęz. rosyjski)

</doc>
<doc id="1682069" url="https://pl.wikipedia.org/wiki?curid=1682069" title="Stanisława Bartłomowicz">
Stanisława Bartłomowicz



</doc>
<doc id="1682073" url="https://pl.wikipedia.org/wiki?curid=1682073" title="Mistrzostwa Świata Mężczyzn w Curlingu 1990">
Mistrzostwa Świata Mężczyzn w Curlingu 1990

Mistrzostwa Świata Mężczyzn w Curlingu 1990 odbyły się między 1 a 7 kwietnia 1990 w szwedzkim Västerås, w Rocklundahallen.
Tytuł mistrzów świata z 1989 obronili Kanadyjczycy (Ed Werenich), którzy w finale pokonali Szkotów (David Smith) 5:4. W półfinałach Szwecja (Lars-Åke Nordström) przegrała 3:5 ze Szkocją a Dania (Tommy Stjerne) 4:5 z Kanadą.

</doc>
<doc id="1682074" url="https://pl.wikipedia.org/wiki?curid=1682074" title="Gerard van den Aardweg">
Gerard van den Aardweg

Gerard van den Aardweg (ur. 1936 w Haarlem) – holenderski psycholog i psychoterapeuta, wykładał w Europie, USA i Brazylii, autor m.in. licznych publikacji na temat homoseksualizmu, który według autora jest chorobą wyleczalną za pomocą terapii konwersyjnej, badacz parapsychologii katolickiej związanej z wizytami i objawieniami osób zmarłych, autor wielu publikacji przeciw aborcji.
Życiorys.
Studiował psychologię na Uniwersytecie w Lejdzie. Tytuł doktora uzyskał na Uniwersytecie w Amsterdamie w 1967.
Pracuje jako psychoterapeuta od początku lat 60. Van den Aardweg związany jest blisko z uczelniami katolickimi oraz z amerykańską organizacją NARTH, której metody naukowe spotkały się ze sprzeciwem amerykańskich organizacji psychologów i psychiatrów.
Jednym z jego zainteresowań i przedmiotem badań jest parapsychologia katolicka. Wydał na ten temat książkę „Hungry Souls”. W opublikowanym na łamach katolickiego wortalu "InsideCatholic.com" artykule van den Aardweg pisze: "Katolicka parapsychologia oferuje zestaw dowodów empirycznych, które wskazują na istnienie czyśćca, pogłębiają nasze rozumienie tego, a przede wszystkim jest specyficznym, potężnym instrumentem do pogłębienia naszego charytatywnego przywiązania i opieki nad cierpiącymi duszami". Gerard van den Aardweg związany jest z organizacją katolicką Opus Dei.

</doc>
<doc id="1682076" url="https://pl.wikipedia.org/wiki?curid=1682076" title="Parafia św. Wawrzyńca w Dynowie">
Parafia św. Wawrzyńca w Dynowie

Parafia Świętego Wawrzyńca w Dynowie – parafia rzymskokatolicka pod wezwaniem Świętego Wawrzyńca w Dynowie, należąca do dekanatu Dynów w archidiecezji przemyskiej. Kościół został wybudowany w stylu renesansowym, w latach 1604-1617, następnie przebudowywany.

</doc>
<doc id="1682077" url="https://pl.wikipedia.org/wiki?curid=1682077" title="Breyten">
Breyten

Breyten – miasto, zamieszkane przez 14 347 ludzi, w Republice Południowej Afryki, w prowincji Mpumalanga.
Miasto leży w pobliżu Klipstapel, najwyższego wzniesienia działu wodnego pomiędzy rzeką Vaal oraz rzekami Olifants i Komati. Zostało założone na miejscu dawnej farmy, Bothasrus.

</doc>
<doc id="1682078" url="https://pl.wikipedia.org/wiki?curid=1682078" title="Lew Pitajewski">
Lew Pitajewski

Pitajewski Lew Pietrowicz (ros. "Пита́евский Лев Петро́вич", ur. 18 stycznia 1933 w Saratowie, zm. 23 sierpnia 2022 w Rovereto) – fizyk rosyjski. Członek-korespondent Akademii Nauk ZSRR od 1976 r., akademik Akademii Nauk ZSRR od 1990 r. i Rosyjskiej Akademii Nauk od 1991 r. Doktor nauk fizyczno-matematycznych.
Podstawowe prace Pitajewskiego poświęcone są fizyce niskich temperatur, fizyce plazmy, mechanice kwantowej, elektrodynamice makroskopowej, teorii ciała stałego i innym dziedzinom. Stworzył nową teorię nadciekłości w pobliżu punktu przejścia fazowego. Wykazał konieczność przejścia ciekłego He-3 w stan nadciekły przy dostatecznie niskich temperaturach. Jego (i D. Grossa) imię nosi modelowe nieliniowe równanie opisujące kondensat Bosego-Einsteina (równanie Grossa-Pitajewskiego).
Żonaty, ma syna.
Życiorys.
Studia na uniwersytecie w Saratowie ukończył w r. 1955. Jeszcze w czasie studiów nawiązał kontakt z Lwem Landauem. Po ich zakończeniu został przez niego zaproszony do Instytutu Problemów Fizycznych. Po odbyciu stażu przeszedł wszystkie szczeble kariery akademickiej, aż do stanowiska kierownika wydziału teoretycznego w l. 1988-1992.
Od 1962 r. wykładał w Moskiewskim Instytucie Fizyczno-Technicznym, od 1971 r. będąc tam profesorem.
W 1976 r. został wybrany na członka korespondenta AN ZSRR, a w 1990 r. na członka rzeczywistego.
W 1980 r. wspólnie z A.W. Guriewiczem przyznano mu nagrodę Akademii nauk ZSRR im. Lwa Landaua.
Za fundamentalny wkład w teorię ciekłego helu i nadciekłych cieczy bozonowych został odznaczony w 1997 r. medalem Wignera.
Od wielu lat jest zastępcą redaktora naczelnego znanego nie tylko w krajach byłego ZSRR czasopisma popularyzującego największe osiągnięcia fizyki "Uspiechi Fiziczeskich Nauk"
("Osiągnięcia nauk fizycznych").
Obecnie (maj 2009) pracuje na Uniwersytecie w Trydencie we Włoszech.
Działalność naukowa.
L.P. Pitajewski jest jednym z czołowych przedstawicieli słynnej szkoły fizyki teoretycznej L. Landaua i wniósł istotny wkład w wiele różnych obszarów fizyki.
Jako jeden z pierwszych zaczął z powodzeniem stosować metody kwantowej teorii pola w fizyce fazy skondensowanej. Jego prace dotyczące widm kwazicząstek w pobliżu progu rozpadu i, w szczególności, punktu końcowego widm kwazicząstek w nadciekłym He-4, od dawna są klasycznymi pozycjami w tej dziedzinie.
Udowodnił pewne tożsamości matematyczne, na których oparł mikroskopowe wyprowadzenie relacji leżących u podstaw teorii cieczy fermionowych. Pokazał, że w odpowiednio niskich temperaturach ciekły He-3 również powinien przechodzić w stan nadciekły na skutek tworzenia par cooperowskich o niezerowym momencie pędu.
We wspólnych pracach L.P. Pitajewskiego, I.J. Działoszyńskiego i J.M. Lifszyca przedstawiona została ogólna teoria sił van der Waalsa. Prowadzi ona do szeregu obserwowalnych przewidywań.
Uznaniem cieszą się również inne prace Pitajewskiego z teorii fazy skondensowanej. W 1959 r. rozpatrując wspólnie z W.L. Ginzburgiem zespolony parametr porządku jako zmienną dynamiczną, wyprowadził równanie, opisujące nadciekły He-4 w pobliżu przejścia formula_1 a w 1961 r. wyprowadził słynne równanie Grossa-Pitajewskiego, które stało się podstawowym narzędziem teoretycznego opisu gazu Bosego słabo oddziałujących cząstek, w szczególności po otrzymaniu kondensatów Bosego-Einsteina gazów atomowych w pułapkach.
L.P. Pitajewski jest również autorem wnikliwych prac dotyczących procesów wielofononowych i fizyki kryształów. Udowodnił twierdzenie mówiące, że dyspersja nie zmienia postaci tensora napięć pola elektromagnetycznego w ośrodku przezroczystym i przewidział nowe zjawisko zwane odwrotnym efektem Faradaya.
Jako rezultat wspólnych prac Pitajewskiego i A.W. Guriewicza wyłonił się nowy kierunek badań: aerodynamika jonosfery, obejmujący rozwiązanie problemów dotyczących opływania ciał przez rozrzedzoną plazmę w jonosferze. W ramach tych badań Pitajewski i Guriewicz opracowali efektywną metodę konstrukcji wielosolitonowych rozwiązań równań nieliniowych. W ten sposób otrzymane zostały rozwiązania opisujące bezkolizyjną falę uderzeniową i badana była struktura solitonów brzegowych. Te osiągnięcia były następne rozwijane w szeregu prac o charakterze matematycznym.
Wspólnie z J.M. Lifszycem podjął się fizalizacji programu realizacji kursu fizyki teoretycznej zapoczątkowanego przez Lifszyca i Landaua. Powstały w ten sposób "Elektrodynamika kwantowa" (współautor W.B. Bieriestecki), "Fizyka ststystyczna" cz. 2. i "Kinetyka fizyczna". W ostatnich latach pracował nad ponownym wydaniem Kursu.

</doc>
<doc id="1682081" url="https://pl.wikipedia.org/wiki?curid=1682081" title="Władysław Bartłomowicz">
Władysław Bartłomowicz



</doc>
<doc id="1682082" url="https://pl.wikipedia.org/wiki?curid=1682082" title="Parafia Najświętszej Maryi Panny Matki Kościoła w Rudniku nad Sanem">
Parafia Najświętszej Maryi Panny Matki Kościoła w Rudniku nad Sanem

Parafia pw. NMP Matki Kościoła w Rudniku nad Sanem – parafia rzymskokatolicka znajdująca się w diecezji sandomierskiej w dekanacie Rudnik nad Sanem. Została utworzona 16 czerwca 1987 z terenu parafii pw. Trójcy Przenajświętszej.

</doc>
<doc id="1682083" url="https://pl.wikipedia.org/wiki?curid=1682083" title="Szałwia lepka">
Szałwia lepka

Szałwia lepka ("Salvia glutinosa" L.) – gatunek rośliny z rodziny jasnotowatych ("Lamiaceae"). Jej zasięg występowania rozciąga się od wschodnich Pirenejów aż po Krym. Ponadto, występuje w Apeninach, na Korsyce, w Górach Dynarskich, oraz w Turcji, na Kaukazie i w Iranie. W Polsce osiąga północną granicę zasięgu.
Biologia i ekologia.
Bylina, hemikryptofit. Kwitnie od lipca do września. Gatunek ten preferuje gleby bogate w substancje mineralne, obojętne do zasadowych, świeże do wilgotnych. W wyższych partiach gór spotykana jest w zbiorowiskach ziołoroślowych w położeniach niższych rośnie głównie w cienistych lasach w sąsiedztwie cieków, niekiedy przy wilgotnych skrajach dróg, na porębach, głównie w lasach bukowych. Gatunek charakterystyczny dla Cl. "Querceto-Fagetea".

</doc>
<doc id="1682084" url="https://pl.wikipedia.org/wiki?curid=1682084" title="Paul Cameron">
Paul Cameron

Paul Cameron (ur. 9 listopada 1939 w Pittsburghu) – amerykański psycholog zajmujący się głównie kwestiami związanymi z homoseksualizmem, a także wpływem biernego palenia na zdrowie.
Życiorys.
Cameron urodził się w Pittsburghu, w Pensylwanii, 9 listopada 1939. W 1961 otrzymał tytuł licencjata na Los Angeles Pacific College, rok później magisterium na California State University w Los Angeles, a w 1966 obronił doktorat na University of Colorado Boulder. Pracował na kilku uczelniach jako pracownik naukowy. W tym czasie prowadził badania, m.in. nad biernym paleniem oraz wpływem posiadania domowych zwierząt na poziom zadowolenia z życia.
W 1982 założył Scientific Investigation of Sexuality in Lincoln, który zajmował się głoszeniem tez nieprzychylnych wobec homoseksualizmu. W 1984 zmienił nazwę instytucji na Family Research Institute. Przeprowadził szereg badań, które jego zdaniem potwierdzają tezy, że homoseksualizm jest patologią i zagrożeniem cywilizacji.
W 2016 Episkopat Polski zorganizował konferencję z udziałem Camerona, podczas której ksiądz Przemysław Drąg (dyrektor Krajowego Ośrodka Duszpasterstwa Rodzin), zadeklarował poparcie Kościoła dla tez wysuwanych przez psychologa.
Badania naukowe i poglądy.
Według Camerona, homoseksualizm powinien być prawnie zakazany, a osoby homoseksualne poddane leczeniu. Jak twierdzi, depenalizacja homoseksualizmu doprowadziła do powstania "lobby homoseksualnego", które domaga się przywilejów dla gejów i lesbijek. Family Research Institute znajduje się na liście amerykańskich „grup nienawiści” organizacji Southern Poverty Law Center zajmującej się obroną praw obywatelskich.
Cameron uważa także, że osoby homoseksualne nie mogą być nauczycielami, ponieważ mogłyby „zarażać” homoseksualizmem uczniów. Na podstawie przeprowadzonych przez siebie badań doszedł do wniosku, że posiadanie homoseksualnych rodziców ma bardzo duży wpływ na orientację seksualną dziecka (metodyka – analiza 77 dorosłych związków homoseksualnych, brak grupy kontrolnej).
Cameron wyróżnił cztery szkodliwe czynności rekreacyjne – korzystanie z prostytucji, palenie papierosów, branie narkotyków oraz seks homoseksualny. Jego zdaniem ich szkodliwości dowodzi częstsze niż w populacji ogólnej występowanie zachowań przestępczych, jazda samochodem pod wpływem alkoholu, częstsza utrata pracy, wyższe koszty opieki medycznej tej grupy i inne.
Twierdzi, że średnia długość życia osób homoseksualnych jest o 20–30 lat niższa niż heteroseksualnych. Jako dowód Cameron podaje nekrologi wyszukane przez niego w gazetach dla gejów i lesbijek ("Washington Blade").
Cameron uważa, że istnieje głęboki związek między homoseksualizmem a przemocą domową. Jego zdaniem wynika to z przeprowadzonych przez niego badań, stwierdzających, że wielu sprawców przemocy domowej to osoby tej samej płci co ofiary, a większość z nich to homoseksualiści. Badania polegały na analizie wiadomości opublikowanych w dużych gazetach w latach 1980–2003. Z innego badania wynikło, że rodzice homoseksualni częściej biją, popełniają przestępstwa i kłamią. Badanie polegało na porównaniu 6 spraw sądowych dotyczących praw rodzicielskich w Wielkiej Brytanii.
Za mało wiarygodne uznał badania Kirkpatricka z lat 1976–2004, sugerujące brak różnic w grupach dzieci wychowywanych w rodzinach hetro- lub homoseksualnych (zob. rodzicielstwo osób LGBT); według Camerona zbyt liczne rozwody wśród heteroseksualnych rodziców stanowią istotną zmienną zakłócającą. Jego zdaniem, dokładna analiza badania Kirkpatricka wykazuje, że dzieci wychowywane przez homoseksualistów są w gorszej sytuacji. Z tym stanowiskiem nie zgadza się główny nurt psychologii.
Krytyka.
Amerykańskie Towarzystwo Psychologiczne wszczęło dochodzenie w związku z licznymi skargami psychologów na merytoryczną poprawność badań Camerona. W międzyczasie Cameron złożył rezygnację z członkostwa w Towarzystwie, jednak nie została ona rozpatrzona ze względu na toczące się dochodzenie. Zakończyło się ono w grudniu 1983 roku usunięciem Camerona z szeregów APA z powodu pogwałcenia kodeksu etycznego.
W 1984 Towarzystwo Psychologiczne Stanu Nebraska wydało oświadczenie, w którym odcięło się od "prezentowanych przez Camerona interpretacji literatury naukowej". W 1986 Amerykańskie Towarzystwo Socjologiczne skrytykowało Camerona za "nieustanne nadinterpretacje socjologicznych materiałów badawczych". Jednocześnie Towarzystwo stwierdziło, że "wystarczy pobieżna analiza działalności Camerona, aby dojść do wniosku, że nie ma ona nic wspólnego z nauką. Nauka jest jedynie przykrywką działalności ideologicznej. (...) Niektórzy socjologowie są zszokowani poziomem nadużyć pana Camerona".
W 1996 Kanadyjskie Stowarzyszenie Psychologiczne wydało podobne oświadczenie, odcinające się od działalności Camerona i stwierdzające, że jest ona "całkowicie oparta na nadinterpretacjach i błędach metodologicznych".
Tezy przytaczane przez badacza pozyskane m.in. od zaufanej kobiety, historia chłopca molestowanego przez geja w centrum handlowym, została sprawdzona przez policję, która wydała komunikat, że nic takiego nie miało miejsca.
Wygrany proces o zniesławienie Camerona przez środowiska LGBT.
Jak wynika z informacji Instytutu na rzecz Kultury Prawnej Ordo Iuris, toruńscy działacze LGBT (m.in. Stowarzyszenie Na Rzecz Lesbijek, Gejów, Osób Biseksulanych, Osób Transpłciowych oraz Osób Queer, „Pracownia Różnorodności”) przez kilka lat prowadzili systematyczne działania, mające na celu zdyskredytowanie renomy naukowej Camerona. Jak informuje fundacja, „W publikacjach internetowych oraz w listach otwartych do rektorów wyższych uczelni oraz Ministerstwa Nauki i Szkolnictwa Wyższego psychologa nazywano m.in. »naukowym hochsztaplerem«, odmawiając naukowego charakteru jego działalności oraz oskarżając o fałszowanie badań. Skutkowało to m.in. odwołaniem spotkań na niektórych uczelniach wyższych w kraju”.
Za systematyczne naruszanie jego dóbr osobistych w postaci dobrego imienia i renomy naukowej, Paul Cameron wytoczył proces stowarzyszeniu. 1 lipca 2015 r. Sąd Okręgowy przyznał rację żądaniom Paula Camerona, i zobowiązał Stowarzyszenie „Pracownia Różnorodności” do opatrzenia naruszających dobra osobiste artykułów odpowiednim komentarzem, opublikowania przeprosin na stronie Stowarzyszenia oraz wysłania do rektorów wyższych uczelni oświadczenia, w którym przeproszą za naruszenie dobrego imienia i renomy naukowej dr. Paula Camerona. Pozwani wnieśli apelację od wyroku i domagali się oddalenia powództwa. W wyroku z 30 marca 2017 r. Sąd Apelacyjny w Gdańsku częściowo przychylił się do apelacji obrony, przyznając, że "poglądy głoszone przez P. Camerona nt. osób homoseksualnych są "odosobnione" i że głosząc je publicznie P. Cameron musi się liczyć z krytyką". Jednocześnie podtrzymana została decyzja sądu I instancji, który uznał określenia formułowane wobec Paula Camerona (m.in. określanie go mianem "hochsztaplera") jako przekroczenie granic debaty publicznej i nakazał publikację przeprosin.

</doc>
<doc id="1682085" url="https://pl.wikipedia.org/wiki?curid=1682085" title="Zbigniew Bomba">
Zbigniew Bomba

Zbigniew Bogusław Bomba (ur. 20 września 1944 w Radłowie) – polski lekarz i polityk, poseł na Sejm II kadencji.
Życiorys.
Ukończył w 1968 studia na Wydziale Lekarskim Śląskiej Akademii Medycznej w Katowicach. Specjalizował się w zakresie chirurgii. Był naczelnym lekarzem szpitala miejskiego w Rudzie Śląskiej, członkiem Związku Zawodowego Pracowników Ochrony Zdrowia, działaczem samorządu lekarskiego i OPZZ.
W wyborach w 1993 uzyskał mandat posła na Sejm II kadencji. Został wybrany w okręgu katowickim z listy Sojuszu Lewicy Demokratycznej. Zasiadał w Komisji Polityki Gospodarczej, Budżetu i Finansów. W 1997 nie uzyskał reelekcji.
Był radnym sejmiku śląskiego I kadencji (1998–2002). W wyborach samorządowych w 2002 bez powodzenia kandydował na radnego województwa z listy komitetu SLD-UP. Później wycofał się z działalności politycznej.
W 1997 odznaczony Złotym Krzyżem Zasługi.

</doc>
<doc id="1682086" url="https://pl.wikipedia.org/wiki?curid=1682086" title="Zdzisław Bartłomowicz">
Zdzisław Bartłomowicz



</doc>
<doc id="1682087" url="https://pl.wikipedia.org/wiki?curid=1682087" title="Gaël Danic">
Gaël Danic

Gaël Danic (ur. 19 listopada 1981 w Vannes) – francuski piłkarz grający na pozycji pomocnika w SC Bastia.
Kariera klubowa.
Danic profesjonalną karierę piłkarską zaczynał w sezonie 2000/2001. Grał wówczas w Stade Rennais. W Ligue 1 zadebiutował osiem dni przed swoimi 19. urodzinami - 11 listopada 2000 roku w zremisowanym 1:1 meczu z Toulouse FC. W "Les Rouges et Noirs" był tylko rezerwowym graczem co spowodowało, że przed sezonem 2002/2003 przeszedł na zasadzie wypożyczenia do występującego również we francuskiej ekstraklasie En Avant Guingamp. Latem 2003 roku wrócił do Rennes, jednak od razu został sprzedany do Grenoble Foot 38, gdzie stał się podstawowym zawodnikiem i jednym z najważniejszych graczy zespołu. Po dwóch sezonach spędzonych w klubie ze Stade des Alpes, Danic został sprzedany do Troyes AC. W nowym klubie francuski piłkarz nie potrafił się odnaleźć i większość meczów oglądał z ławki rezerwowych. W zimowym okienku transferowym zawodnik został wypożyczony na pół roku do FC Lorient. W "Les Merlus" Danic wrócił do dawnej formy, co spowodowało, że po powrocie do Troyes coraz częściej dostawał szansę gry w pierwszym składzie. Zawodnik wykorzystał to doskonale i po kilku meczach stał się czołowym graczem Troyes. W sezonie 2007/2008 Danic wystąpił we wszystkich 38 ligowych spotkaniach, grając w każdym meczu od pierwszej minuty. Przed sezonem 2008/2009 piłkarz podpisał kontrakt z Valenciennes FC. W "Les Athéniens" zadebiutował 9 sierpnia 2008 roku w meczu z AS Saint-Étienne. W tym spotkaniu zdobył również pierwszego gola dla swojej drużyny.
17 czerwca 2013 podpisał kontrakt z Olympique Lyon. W 2015 odszedł do SC Bastia.

</doc>
<doc id="1682089" url="https://pl.wikipedia.org/wiki?curid=1682089" title="Bredasdorp">
Bredasdorp

Bredasdorp – miasto w Republice Południowej Afryki, w prowincji Przylądkowej Zachodniej.
Miasto leży w krainie Overberg, 69 km na południowy zachód od Swellendam, w regionie rolniczym. Zostało założone w roku 1838 i nazwane nazwiskiem burmistrza Kapsztadu, Michiel van Breda.

</doc>
<doc id="1682090" url="https://pl.wikipedia.org/wiki?curid=1682090" title="Parafia św. Józefa Oblubieńca w Nisku">
Parafia św. Józefa Oblubieńca w Nisku

Parafia pw. św. Józefa Oblubieńca w Nisku – parafia rzymskokatolicka znajdująca się w diecezji sandomierskiej w dekanacie Nisko. Została utworzona 27 września 1927 z terenu parafii pw. św. Stanisława w Racławicach. Jest najstarszą parafią w Nisku, z niej zostały wyodrębnione pozostałe parafie.

</doc>
<doc id="1682091" url="https://pl.wikipedia.org/wiki?curid=1682091" title="Instytut Teologiczny w Bielsku-Białej">
Instytut Teologiczny w Bielsku-Białej



</doc>
<doc id="1682095" url="https://pl.wikipedia.org/wiki?curid=1682095" title="Dyskografia Lady GaGa">
Dyskografia Lady GaGa



</doc>
<doc id="1682105" url="https://pl.wikipedia.org/wiki?curid=1682105" title="Anna Szmeterling">
Anna Szmeterling



</doc>
<doc id="1682106" url="https://pl.wikipedia.org/wiki?curid=1682106" title="Parafia Niepokalanego Poczęcia Najświętszej Maryi Panny w Strzyżowie">
Parafia Niepokalanego Poczęcia Najświętszej Maryi Panny w Strzyżowie

Parafia pw. Narodzenia Niepokalanego Poczęcia Najświętszej Maryi Panny w Strzyżowie – parafia rzymskokatolicka znajdująca się w diecezji rzeszowskiej w dekanacie Strzyżów.

</doc>
<doc id="1682107" url="https://pl.wikipedia.org/wiki?curid=1682107" title="System bankowy">
System bankowy

System bankowy – całokształt instytucji bankowych oraz normy, które określają ich wzajemne powiązania i stosunki z otoczeniem. W gospodarce rynkowej klasycznym modelem systemu bankowego jest tzw. dwuszczeblowy system bankowy. Składa się on z banku centralnego oraz różnego typu banków funkcjonujących na poszczególnych rynkach finansowych. System bankowy stanowi część systemu finansowego.
System bankowy w Polsce.
Odnosząc się do Polski, w literaturze przedmiotu można spotkać z klasyfikacją systemu bankowego składającego się z trzech grup instytucji: stabilizujących, tworzących rynek oraz pomocniczych.
Instytucje stabilizujące – stanowią je instytucje odpowiedzialne za nadzorowanie prawidłowego funkcjonowania całego systemu. Należą do nich:
Instytucje tworzące rynek (inaczej sektor bankowy) – czyli banki, które funkcjonują w ramach danego systemu bankowego (w Polsce są to banki komercyjne, banki spółdzielcze oraz oddziały instytucji kredytowych).
Instytucje pomocnicze – należą do nich instytucje, które nie prowadzą działalności depozytowo-kredytowej: niebankowi emitenci kart płatniczych, instytucje ubezpieczające, Krajowy Depozyt Papierów Wartościowych, KDPW_CCP, Krajowa Izba Rozliczeniowa, Biuro Informacji Kredytowej oraz instytucje zrzeszające banki (np. Związek Banków Polskich).

</doc>
<doc id="1682108" url="https://pl.wikipedia.org/wiki?curid=1682108" title="Kuba na Letnich Igrzyskach Paraolimpijskich 2008">
Kuba na Letnich Igrzyskach Paraolimpijskich 2008

Kubę na Letnich Igrzyskach paraolimpijskich w Pekinie reprezentowało 32 zawodników.

</doc>
<doc id="1682112" url="https://pl.wikipedia.org/wiki?curid=1682112" title="Armenia na Letnich Igrzyskach Paraolimpijskich 2008">
Armenia na Letnich Igrzyskach Paraolimpijskich 2008

Armenia na Letnich Igrzyskach Paraolimpijskich 2008 w Pekinie była reprezentowana przez jedną sztangistkę, która nie zdobyła medalu. Był to czwarty występ tego państwa na letnich igrzyskach paraolimpijskich (po startach w roku 1996, 2000 i 2004). 

</doc>
<doc id="1682121" url="https://pl.wikipedia.org/wiki?curid=1682121" title="Hauteville House">
Hauteville House

Hauteville House – dom zlokalizowany na ulicy Hauteville 38 w mieście Saint Peter Port na wyspie Guernsey, w którym w czasie swojego dobrowolnego wygnania z Francji żył i tworzył Wiktor Hugo. Obecnie część budynku mieści honorowy konsulat Francji, część zaś - ekspozycję poświęconą pisarzowi. Dla publiczności otwarte są również ogrody sąsiadujące z domem. 
Historia.
Dom został wzniesiony na przełomie XVIII i XIX wieku dla Williama Ozanne'a, który opuścił go ze względu na złą reputację budynku - istniała legenda, że nawiedza go duch nieznanej z imienia samobójczyni. Wiktor Hugo nabył budynek 18 maja 1856, by zapewnić sobie spokojny pobyt na Guernsey; zgodnie z prawodawstwem lokalnym żaden posiadacz nieruchomości na wyspie nie mógł być z niej wydalony. Koszt zakupu - ok. 24 tys. franków - pokryły wpływy z wydania tomu poezji "Kontemplacje". 
Hugo sfinansował przebudowę budynku, w którym ostatecznie żył przez czternaście lat. Po powrocie do Francji odwiedził Hauteville House tylko raz, w lecie 1878. W obiekcie powstały całkowicie lub w poważnej części jedne z najważniejszych dzieł pisarza - powieść "Nędznicy" i poemat "Legenda wieków", jak i utwory "Pracownicy morza", "Rok dziewięćdziesiąty trzeci", "Piosenki ulic i lasów" oraz szereg dzieł poetyckich. Od 1927, zgodnie z decyzją spadkobierców pisarza, dom jest formalnie własnością mera Paryża.
Architektura.
Hauteville House jest budynkiem bezstylowym, trójkondygnacyjnym, z kwadratowymi oknami równomiernie rozmieszczonymi na fasadzie i umieszczonym na najwyższym piętrze oszklonym gabinetem z widokiem na morze. Cały gmach malowany jest na biało, od strony ulicy wejście do niego prowadzi przez drzwi ze skromnym portalem, od strony ogrodu posiada loggię z portykiem. 

</doc>
<doc id="1682133" url="https://pl.wikipedia.org/wiki?curid=1682133" title="The Winner Takes It All">
The Winner Takes It All

The Winner Takes It All – pierwszy singel z siódmego albumu zespołu ABBA, Super Trouper. Piosenka opowiada o rozpadzie związku, treść utworu jest inspirowana rozstaniem się dwóch członków zespołu, Agnethy Fältskog i Björna Ulvaeusa. Na stronie B singla znajduje się utwór „Elaine”.

</doc>
<doc id="1682145" url="https://pl.wikipedia.org/wiki?curid=1682145" title="Arjun Appadurai">
Arjun Appadurai

Arjun Appadurai (ur. w 1949 w Bombaju) – amerykański antropolog kultury pochodzenia indyjskiego.
Życiorys.
Urodzony w Indiach, kształcił się na uniwersytecie w Bombaju. Następnie wyjechał do Stanów Zjednoczonych, gdzie studiował na Uniwersytecie Brandeisa w Waltham (licencjat w 1970) oraz na Uniwersytecie Chicagowskim (magisterium w 1973). W 1976 obronił doktorat (jego praca doktorska dotyczyła festiwalu samochodów odbywającego się w świątyni Parthasarathy w Triplicane, dzielnicy Madrasu). Ostatecznie osiadł w Stanach Zjednoczonych na stałe i mieszka w Nowym Jorku. Zgodnie z zasadą mobilności typową dla amerykańskiej tradycji życia akademickiego wykładał na Uniwersytecie Yale (w New Haven), Uniwersytecie Columbia (w Nowym Jorku), Uniwersytecie Pensylwanii (w Filadelfii) i Uniwersytecie Chicagowskim. W rodzimych Indiach prowadził badania empiryczne i terenowe. Jest organizatorem i współorganizatorem kilku organizacji naukowych (m.in. "Interdisciplinary Network on Globalization", "Partners for Urban Knowledge Action and Research" z siedzibą w Indiach). Pełni funkcje konsultanta prywatnych i publicznych organizacji (m.in. UNESCO, UNDP, Bank Światowy). Jest członkiem towarzystwa naukowego "American Academy of Arts and Sciences". Jest wydawcą lub współwydawcą kilku czasopism antropologicznych (m.in. "Public Culture", "American Ethnologist", "Journal of Asian Studies") oraz serii wydawniczych ("Public Worlds", "Bodies", "Texts", "Commodities").
Na kształt jego prac naukowych wywarły wpływ także jego osobiste doświadczenia. Z jednej strony: urodzenie i habitat hinduski, podtrzymywany kontakt z ojczystym miastem i środowiskiem, świadoma obecność w diasporze hinduskiej (realnej, wirtualnej), punkt widzenia imigranta w obcym kraju, a z drugiej strony: fascynacja kolejno kulturą brytyjską i amerykańską, studia uniwersyteckie w duchu zachodnim, małżeństwo z amerykanką, hindusko-amerykańskie dzieci, amerykańska kariera naukowa.
Appadurai podzielał z innymi imigrantami poczucie, że uprawiana przez niego dyscyplina naukowa jest historycznym narzędziem opresji i że ci, którzy ją stworzyli nie potrafią jej uprawiać właściwie.
Publikacje i koncepcje.
Prace Appaduraia umieszcza się najczęściej w nurcie antropologii postmodernistycznej. Appadurai specjalizuje się w antropologii kulturowej, zagadnieniach przemocy etnicznej, urbanizacji, konsumpcji, religii i kultury popularnej, ujmowanej przede wszystkim w kontekście globalizacji. Koncentruje się głównie, choć nie wyłącznie, na południowej Azji. Wczesne jego publikacje obejmowały zagadnienia religii, kuchni, rolnictwa i kultury masowej Indii.
W przetłumaczonej na język polski pracy "Modernity at Large. Cultural Dimensions of Globalization" ("Nowoczesność bez granic. Kulturowe wymiary globalizacji") Arjun Appandurai zajmuje się wpływem mediów na tożsamość w czasach powszechnej globalizacji, analizuje nowoczesność z perspektywy antropologicznej, pokazuje kryzys nowoczesności opartej na politycznym modelu narodowościowym. Wskazuje na rolę mediów i masowych migracji w wyobrażeniowym kreowaniu tożsamości jednostek i grup. Dowodzi, że globalizacja nie jest homogenizacją, lecz odwrotnie: wprowadzeniem różnic w homogeniczne struktury wspólnot.
Złożoność teraźniejszej sytuacji kulturowej ma najściślejszy związek, zdaniem Appadurai’a, z dysjunkcją, to jest rozchodzeniem się dróg ekonomii, polityki i kultury (rozejście takie postulował już wcześniej Daniel Bell w swojej pracy "The Coming of Post-Industrial Society"). Elementarny model globalnej dysjunkcji (która jest przeciwieństwem koniunkcji, a więc wynikania, ścisłego związku przyczynowo-skutkowego między składowymi określonego procesu) wyraża się w zaproponowanym przez Appaduraia zestawie oryginalnych neologizmów. W sumie jest ich pięć i każdy łączy się z metaforycznym określeniem "krajobraz", które podkreśla ich płynny, nieregularny, nakładający się na siebie charakter. Sam autor podkreśla, że te różne krajobrazy są czymś na kształt klocków, z których złożona jest zglobalizowana rzeczywistość. Wszystkie, mimo że w znacznej mierze autonomiczne, są wzajemnie powiązane, napędzają się i przenikają. Krajobrazy Appadurai’a to nowe nieokreślone, tranzytowe przestrzenie, usytuowane nigdzie i wszędzie zarazem – wpisujące się w koncepcję "nie-miejsc" (franc. "non-lieux") francuskiego antropologa Marca Augé, a więc stanowią opozycyjny biegun tak zwanych miejsc antropologicznych, historycznie zdefiniowanych, określonych w danym miejscu i czasie. Choć nie-miejsca nigdy nie będą całkowite to one definiują współczesność podczas gdy dawne miejsca antropologiczne, choć nie ulegają wymazaniu, są wykluczane z nowych „krajobrazów” i stają się ledwie „miejscami pamięci”. Krajobrazy to swoiste "światy wyobrażone", w których ludzie poruszają się na co dzień. Powyższe pojęcie "światów wyobrażonych" nawiązuje bezpośrednio do koncepcji narodowych "wspólnot wyobrażonych" zaproponowanej przez Benedicta Andersona (a także podobnie skonstruowanych społecznie "geografii wyobrażonych" o jakich pisał Edward Said, a także geografowie: brytyjczyk Derek Gregory ("Geographical Imaginations") i Amerykanin David Harvey ("Explanation in Geography")). Wyobraźnia, zdaniem Appadurai’a jest dziś nie tylko ucieczką, ale podstawową platformą działania. Wyobrażenia zapośredniczone przez media nie są tylko fantazjami odrywającymi ludzi od realnych problemów – są źródłem kształtowania podmiotowości, tworzenia współczesnych tożsamości i uczuciowych wspólnot wyobrażonych (pozbawionych jednak poczucia zakorzenienia – zlokalizowanych na przykład w abstrakcyjnej przestrzeni sieci komputerowej) – swoistych neoplemion, które opisał Michel Maffesoli w swojej pracy "Czas plemion".
Przez etnokrajobraz Appadurai rozumie stale zmieniającą się ludzką panoramę, tworzącą świat, głównie turystów, imigrantów, uchodźców, gastarbeiterów wywierających w nieznanym wcześniej stopniu wpływ na politykę.
Krajobraz medialny obejmuje zarówno zakres i przebieg dystrybucji informacji oraz ich nośników, jak i kreowane przez media obrazy świata.
Krajobraz technologiczny odnosi się do technologii, która przekracza nieprzenikalne dotąd granice, pociągając za sobą klasę wysoko wykwalifikowanych specjalistów.
Krajobraz finansowy z kolei ujawnia głęboko niespójny charakter relacji między ruchem ludzi, przepływem technologii i transferem finansów.
Ostatni z klocków to ideokrajobraz. Ma on charakter polityczny i wiąże się z konfliktem między ideologiami państwowymi oraz kontrideologiami ruchów społecznych, które na przełomie wieków przeżywały swój renesans.
Choć Appadurai nie posługuje się terminem „końca geografii”, znanym z pracy Richarda O’Briena ("Global Financial Integretion") to praca "Nowoczesność bez granic" taki koniec zakłada.
Arjun Appadurai uważa, że dla zrozumienia nowej globalnej sytuacji kulturowej nie wystarczają już dawne modele centrum–peryferie (opisywane m.in. w pracach Immanuela Wallersteina). Obecnie nie można już mówić o jakimś absolutnym centrum (najważniejszym punkcie geograficznym, centrali wszelkiej myśli), który emanował by na pozostałe obszary (prowincje) narzucając im swoje reguły. Tym bardziej, że samo "centrum" nabrało cech wirtualnych i nie ma ścisłego związku z narodowością czy geografią. W przypadku krajobrazu finansowego można mówić o pewnym systemie organizmów ekonomicznych, który działa niczym naczynia połączone (być może giełda nowojorska stanowi ważny punkt, ale równie dobrze trendy może w danym okresie wyznaczać giełda tokijska czy londyńska). W przypadku krajobrazów medialnych można mówić o sezonowych "centrach wędrujących", determinowanych przez zainteresowania i presję mediów. Przykładowo w dziedzinie filmu centrum może chwilowo (podczas festiwalu filmów) znaleźć się we francuskim Cannes by niedługo potem powędrować do Stanów Zjednoczonych – do Nowego Jorku, Kalifornii czy Los Angeles.
Globalizacja nie oznacza automatycznej destrukcji lokalności i homogenizacji. Występujące łącznie twierdzenia o hegemonii Zachodu, amerykanizacji i utowarowieniu, nie biorą pod uwagę faktu, że siły przenikające z centrum (oryginalne źródła kultury) ulegają szybkiej i powszechnej indygenizacji (ulokalnieniu), kreolizacji (mieszaniu) i hybrydyzacji. Wyobraźnia kształtowana przez przekazy medialne stanowi jedynie punkt wyjścia do tworzenia nowych jakości – nowych wyobrażeń. Z jeden strony lokalne miejsca penetrowane są przez globalne treści, które docierają tam wskutek podłączenia ich do globalnych kanałów (media, migracje i mobilność), a z drugiej strony treści lokalne dzięki tym podłączeniom odrywają się i dołączane są do treści dryfujących w globalnych strumieniach by następnie stykać się w dowolnych i zmiennych miejscach, otwierając się wzajemnie na siebie i dla siebie. Globalizacja ma charakter dialektyczny. Następuje ciągłe wytwarzanie i zarazem nieustający rozkład lokalnych kultur.
Przykładowo współcześni Filipińczycy mogą tak być zafascynowani amerykańską muzyką, że znają repertuar niektórych muzyków lepiej niż rodowici mieszkańcy Stanów Zjednoczonych, ale nie żyją oni w pełnej synchronii ze światem, w którym ta muzyka powstała. Pozbawieni są na przykład typowo amerykańskiej nostalgii za „utraconym światem country”.
Nie amerykanizacja budzi niepokój mieszkańców Irian Jaya, ale indoneizacja, podobnie jak dla Koreańczyków realne zagrożenie stanowi japonizacja, a dla Czeczenów rusyfikacja.
Kultura dla Appanduraia nie jest spójnym, zintegrowanym konstruktem, ale bardziej zbiorem "różnic". Różnice te rozpowszechnione na fali ludzkich dyskursów prowadzą do wytworzenia rozmaitych koncepcji tożsamości wokół których skupiają się poszczególne społeczności. Appandurai odrzuca primordialną koncepcję narodu i wskazuje, podobnie jak wielu innych myślicieli, na kryzys państwa narodowego. Uważa, że nowoczesność prowadzi do zachwiania stabilności habitusu (w rozumieniu jakie nadał temu terminowi Pierre Bourdieu) – wielość nowych nieprzewidywalnych możliwości sprawia, że większą role zaczyna odgrywać idea improwizacji. Appandurai nie zgadza się wprost z tezą Jeana Baudrillarda, że we współczesnych społeczeństwach konsumpcja odgrywa główną rolę, jaką kiedyś odgrywała produkcja. Nawiązując do prac Norberta Eliasa, wskazuje, że bliższe prawdy jest stwierdzenie, że konsumpcja stała się pracą cywilizującą postindustrialne społeczeństwa.
W rozprawie "O właściwe miejsce w hierarchii" rozwinął myśl, że tubylcy europejskiej antropologii są tworem wyobraźni antropologicznej – swoistym konstruktem, który w takiej postaci nie istniał i nie istnieje. Kolonialne metropolie i Zachód są autorami nieprawdziwego wizerunku Indii, który zaakceptowany został nie tylko na Zachodzie, ale i w samych Indiach. Podejście takie jest zbieżne z poglądami zawartymi w pracy "Orientalizm" Edwarda Saida.

</doc>
<doc id="1682147" url="https://pl.wikipedia.org/wiki?curid=1682147" title="Język kreolski hawajski">
Język kreolski hawajski

Język kreolski hawajski (, , niekiedy także , popularnie ) – język kreolski na bazie angielskiego, używany na Hawajach przez miejscową ludność o różnym pochodzeniu etnicznym.
Wbrew swojej angielskiej nazwie ("Hawaiʻi Pidgin") nie jest językiem pidżynowym.
Historia.
Pidżyn hawajski powstał z potrzeby komunikacji pomiędzy miejscową ludnością angielskojęzyczną a imigrantami przybywającymi z różnych krajów na Hawaje. Wpływ na kreolski hawajski miały języki: portugalski, hawajski, kantoński, a w mniejszym stopniu japoński, filipiński i koreański.
Gramatyka.
Cechy charakterystyczne dla języka używanego na Hawajach:
lub
Słownictwo.
Wyrażenia typowe dla języka hawajskiego:

</doc>
<doc id="1682148" url="https://pl.wikipedia.org/wiki?curid=1682148" title="The Cosmic Jokers">
The Cosmic Jokers

The Cosmic Jokers – przedsięwzięcie studyjne podjęte z inicjatywy producenta muzycznego Rolfa-Ulricha Kaisera, które skupiło kilku niemieckich muzyków grających rock elektroniczny oraz space rock.
Życiorys.
W ciągu pierwszych miesięcy 1973 roku producent Rolf-Ulrich Kaiser zorganizował kilka sesji psychodelicznych w studio nagraniowym Dietera Dierksa, podczas których grający za niewielkie stawki muzycy mogli zażywać wszystkich środków psychotropowych. Wśród tych muzyków znaleźli się: Manuel Göttsching i Klaus Schulze z Ash Ra Tempel oraz Jürgen Dollase i Harald Grosskopf z Wallensteina, a także sam Dierks. Wszyscy oni wchodzili w skład The Cosmic Couriers, luźnego ugrupowania, które nagrywało podkłady muzyczne dla realizowanych przez Kaizera nagrań szwajcarskich artystów: poety Sergiusa Golowina i muzyka, znawcy tarota, Jenisza z pochodzenia, Waltera Wegmüllera, a wcześniej także dla Timothy’ego Leary’ego. Nagrania dokonane podczas tych sesji Kaiser i Dierks opracowali i zmiksowali, a następnie wydali w wytwórni Kaisera Kosmiche Musik jako serię płyt nadając całemu przedsięwzięciu nazwę The Cosmic Jokers. Nie poinformowali jednak o swojej inicjatywie muzyków biorących wówczas udział w nagraniach, którzy dowiedzieli się o wszystkim dopiero w 1974 roku, gdy płyty pojawiły się w sprzedaży. Były to: debiutancki album, zatytułowany "The Cosmic Jockers", wydany wkrótce po niej "Galactic Supermarket" (pierwotnie nie przypisany The Cosmic Jockers) oraz "Planeten Sit-In"; w tym samym roku ukazały się też dwa inne albumy, przypisane później The Cosmic Jokers: zbiór sampli "Sci-Fi Party" oraz "Gilles Zeitschiff". Ten ostatni firmowała Gille Lettmann, ówczesna partnerka życiowa Kaisera, znana również pod pseudonimem Sternenmädchen, występująca jako narratorka na niektórych wcześniejszych realizacjach, wydanych pod szyldem Kosmische Musik. Muzycy, którzy nie otrzymali honorariów za uczestnictwo w sesjach Gilles Zeitschiff, poczuli się urażeni, a Klaus Schulze wkrótce podjął kroki prawne przeciwko samowolnym poczynaniom Kaisera. W związku z koniecznością uporządkowania kwestii prawnych wszystkie albumy zostały przed 1975 rokiem wycofane ze sprzedaży, Kaiser w obawie przed władzami opuścił Niemcy, a jego wytwórnia przestała istnieć.
Muzyka i znaczenie.
Założeniem projektu The Comic Jockers, skupiającego wokół pewnej idei muzycznej znanych muzyków sceny berlińskiej jak Klaus Schulze czy Manuel Göttsching, było stworzenie muzyki kosmicznej z wirtualnym z muzycznym kolektywem w celu rozwinięcia świata świadomości dzięki LSD. Stworzony materiał stanowił jedyną w swoim rodzaju podróż muzyczną w czasie i przestrzeni. Muzyka była w dużej części improwizowana z elektronicznymi ozdobnikami i połączona z bluesowym i przestrzennym stylem gry Manuela Göttschinga na gitarze elektrycznej.
Pomimo kontrowersji zarejestrowane wówczas nagrania należą do najlepszych płyt niemieckiego space rocka, powstałych pod wpływem środków odurzających. 
Dyskografia.
Wszystkie albumy zostały wydane w latach 1994–1996 w wersjach kompaktowych przez francuską wytwórnię Spalax Music.

</doc>
<doc id="1682151" url="https://pl.wikipedia.org/wiki?curid=1682151" title="27th Aero Squadron">
27th Aero Squadron

27th Aero Squadron - 27 Aero – jednostka United States Army Air Service z okresu I wojny światowej.
I wojna światowa.
Jednostka została utworzona w 8 maja 1917 roku jako kompania "K". 15 czerwca 1917 roku otrzymał nazwę "21 Provisionaly Aero Squqdron". Swoją właściwą nazwę jednostka otrzymała rozkazem z 23 lipca 1917 roku. Eskadra osiągnęła gotowość bojową po objęciu nad nią dowództwa przybyłego z 20 eskadry RAF, walczącej w Europie, świeżo mianowanego majorem, kanadyjskiego asa Harolda Evansa Hartneya. Po przejściu dodatkowego szkolenia w Anglii eskadra została skierowana do Francji na wiosnę 1918 roku i została przydzielona do dywizjonu 1st Pursuit Group 1 czerwca 1918 roku. 2 czerwca eskadra przeszła chrzest bojowy tracąc pierwszego pilota oraz odnosząc pierwsze zwycięstwo powietrzne.
Piloci eskadry latali głównie na samolotach Nieuport 27, Nieuport 28 oraz SPAD XIII
27th Aero Squadron w całym okresie wojny odniosła 56 zwycięstw, 34 nad samolotami i 22 nad balonami obserwacyjnymi.
Łącznie w jednostce służyło przeszło ponad 6 asów myśliwskich m.in.: 
Okres międzywojenny.
W okresie międzywojenny jednostka była przydzielona do 1st Operations Group i stacjonowała w "Selfridge Air National Guard Base" w Michigan.

</doc>
<doc id="1682153" url="https://pl.wikipedia.org/wiki?curid=1682153" title="Umberto Agnelli">
Umberto Agnelli

Umberto Agnelli (ur. 1 listopada 1934 w Lozannie, zm. 27 maja 2004 w Turynie) – włoski przedsiębiorca i polityk. Prezydent włoskiego klubu piłkarskiego Juventus F.C. w latach 1955–1962. Dyrektor Generalny przedsiębiorstwa FIAT w latach 1970–1976. Członek włoskiego senatu w latach 1976–1979. Honorowy prezes Juventusu oraz Włoskiego Związku Piłki Nożnej. Zmarł na raka w wieku 69 lat.
Magazyn „Forbes” ocenił jego majątek na 1,5 mld dolarów, co za życia uplasowało go na 68. miejscu najbogatszych ludzi na świecie. Był mocno związany zarówno z turyńskim koncernem samochodowym FIAT, jak i z Juventusem. Pochodził z jednego z najbardziej znanych rodów włoskich przedsiębiorców, rodziny Agnellich.

</doc>
<doc id="1682155" url="https://pl.wikipedia.org/wiki?curid=1682155" title="Lewan Aroszidze">
Lewan Aroszidze

Lewan Aroszidze, gruz. ლევან აროშიძე (ur. 9 lipca 1985 w Tbilisi) – gruziński szachista, arcymistrz od 2006 roku. Aktualnie reprezentuje Hiszpanie
Kariera szachowa.
W latach 1994–2002 kilkukrotnie reprezentował Gruzję na mistrzostwach świata i Europy juniorów, największy sukces odnosząc w 1995 r. w São Lourenço, gdzie zdobył tytuł wicemistrza świata do 10 lat. W 1999 r. zwyciężył w rozegranym w Baku turnieju juniorów do 18 lat, wyprzedzając Nidżata Mamedowa, Wugara Gaszimowa i Ołeksandra Areszczenko. W 2000 r. podzielił I m. (wspólnie z m.in. Zwiadem Izorią, Merabem Gagunaszwilim i Baadurem Dżobawą) w mistrzostwach Gruzji juniorów do 20 lat.
Normy na tytuł arcymistrza wypełnił w Stambule (2004, dz. III m. w akademickich mistrzostwach świata, za Pawłem Smirnowem i Denisem Chismatullinem, ex aequo z Ehsanem Ghaemem Maghamim), Kavali (2005) oraz na drużynowych mistrzostwach Turcji (w sezonie 2005/06). Do innych jego indywidualnych sukcesów należą m.in.:
Najwyższy ranking w dotychczasowej karierze osiągnął 1 maja 2012 r., z wynikiem 2582 punktów zajmował wówczas 7. miejsce wśród gruzińskich szachistów.

</doc>
<doc id="1682161" url="https://pl.wikipedia.org/wiki?curid=1682161" title="Bitwa w Moonsundzie">
Bitwa w Moonsundzie

Bitwa w Moonsundzie – bitwa morska stoczona 17 października 1917 roku w cieśninie Moonsund, pomiędzy flotami Niemiec i Rosji w trakcie operacji Albio' podczas I wojny światowej.
Tło.
16 października 1917 roku w godzinach porannych na wody Zatoki Ryskiej wpłynął zespół okrętów niemieckich pod dowództwem wiceadmirała Paula Behncke. W skład zespołu wchodziły: okręty liniowe SMS „König” i SMS „Kronprinz”, krążowniki lekkie SMS „Kolberg”, SMS „Augsburg” i SMS „Straßburg” oraz towarzyszące im torpedowce, trałowce i statki transportowe. Zadaniem zespołu niemieckiego było dotarcie do portu Arensburg na Ozylii. W tym czasie główne siły floty rosyjskiej, w skład których wchodziły między innymi pancerniki „Grażdanin” i „Sława” oraz flagowy krążownik pancerny „Bajan”, kotwiczyły na redzie Kuivastu. Zadaniem sił rosyjskich była obrona południowego podejścia do cieśniny Moonsund.
O godzinie 11:30 16 października 1917 wiceadmirał Behncke otrzymał rozkaz zaatakowania rosyjskich sił morskich znajdujących się na wodach Zatoki Ryskiej i w Moonsundzie. Przystępując do realizacji zadania, Paul Behncke postanowił odesłać do Arsenburga transportowce, przydzielając im jako eskortę krążownik SMS „Augsburg” i część trałowców, a z pozostałymi siłami wpłynąć w głąb Zatoki Ryskiej i po przeczekaniu nocy zaatakować siły rosyjskie.
Bitwa.
17 października o godzinie 6:00 z pokładu rosyjskiego kontrtorpedowca „Diejatielnyj”, pełniącego dozór na południe od zagrody minowej w Moonsundzie, dostrzeżono zbliżające się okręty niemieckie, uformowane w dwie kolumny. W skład pierwszej wchodziły okręty liniowe: SMS „König” i SMS „Kronprinz”, 8 torpedowców i trałowce, drugiej dwa duże transportowce w asyście torpedowców i trałowców. W niewielkiej odległości za nimi podążały w asyście trałowców 8 półflotylli krążowniki: SMS „Kolberg” i SMS „Straßburg”.
O godzinie 7:22 rosyjskie pancerniki „Grażdanin” i „Sława” otworzyły ogień do niemieckich trałowców z 8 półflotylli. O 7:50 do walki włączyła się rosyjska bateria brzegowa, składająca się z czterech dział kalibru 254 mm, ulokowana we wsi Woj na wschodnim skraju wyspy Moon, biorąc na cel 3. dywizjon trałowców. Już w trzeciej salwie artylerzystom „Sławy” udało się trafić trałowce niemieckie i zmusić je do odwrotu. W trakcie tego manewru jeden z towarzyszących trałowcom torpedowców, T 66, wszedł na minę i zatonął. O godzinie 8:05 niemieckie pancerniki z odległości 24 000 m otworzyły ogień do jednostek rosyjskich. Wymiana ognia trwała do godziny 8:50, kiedy to okręty niemieckie przerwały ostrzał i skryły się za zasłonami dymnymi.
Kolejne starcie miało miejsce około godziny 9:00 i ograniczyło się do krótkiej wymiany ognia. W tym czasie na „Sławie” miała miejsce awaria dziobowej wieży artyleryjskiej kalibru 305 mm, co zmniejszyło o połowę siłę jej ognia. Fakt zmniejszenia intensywności ognia „Sławy” prawdopodobnie został niezauważony na okrętach niemieckich, gdyż te zwiększyły dystans dzielący je od pancerników rosyjskich i bitwa została ponownie przerwana.
Około godziny 9:30 do ataku na okręty rosyjskie przystąpiły niemieckie samoloty. Zrzuciły one około 50 bomb, ale nie uzyskały żadnego trafienia.
Około 9:50 wiceadmirał Bachiriew, obawiając się odcięcia drogi odwrotu, wydał rozkaz ataku na siły niemieckie w celu powstrzymania ich marszu w kierunku cieśniny. Rosyjskie pancerniki „Grażdanin” i „Sława” oraz krążownik „Bajan” ruszyły w kierunku południowego wejścia do Moonsundu. Strzelając z dystansu 12 500 – 13 000 metrów, dość szybko zmusiły do ustąpienia 8 flotyllę trałowców. Na pomoc wycofującym się trałowcom ruszyły natychmiast pancerniki niemieckie i o godzinie 10:13 otworzyły intensywny ogień do jednostek rosyjskich. SMS „König” obrał za cel „Sławę”, a SMS „Kronprinz” − „Grażdanina”. Niemcom dość szybko udało się wstrzelić do „Sławy”, która uszkodzona już o godz. 10:25 zaczęła wychodzić spod ognia; manewr ten nie uchronił jej jednak przed dalszymi trafieniami celnie strzelających Niemców. Dwa pociski dużego kalibru trafiły w okolice dziobowej wieży artyleryjskiej, trzeci w rejon maszynowni. Przez powstałe uszkodzenia do kadłuba „Sławy” wdarło się około 1000 ton wody. Spowodowało to wzrost zanurzenia okrętu o około metr i ośmiostopniowy przechył na burtę. Uszkodzona „Sława” zwolniła i wówczas została jeszcze czterokrotnie trafiona pociskami kalibru 305 mm. W tym samym czasie „Grażdanin” otrzymał dwa trafienia pociskami dużego kalibru, a „Bajan” jedno.
W tej krytycznej dla zespołu rosyjskiego sytuacji wiceadmirał Bachiriew o godzinie 10:30 wydał rozkaz odwrotu, kierując się w stronę toru wodnego w Moonsundzie. Walka sił głównych zakończyła się o godzinie 10:50.
Po dojściu wycofujących się okrętów rosyjskich do toru wodnego w cieśninie okazało się, że „Sława” z uwagi na zwiększone zanurzenie nie może płynąć dalej. W tej sytuacji Bachirew wydał rozkaz zatopienia pancernika w poprzek toru wodnego, tak aby jego wrak zablokował drogę okrętom niemieckim. Pomimo licznych uszkodzeń „Sława” nie chciała zatonąć i dopiero wystrzelona przez jeden z rosyjskich kontrtorpedowców torpeda przypieczętowała los okrętu.
Po wycofaniu się eskadry rosyjskiej okręty niemieckie zatrzymały się w południowej części Moonsundu, której niewielka głębokość i miny uniemożliwiły im dalszy pościg za wycofującymi się jednostkami rosyjskimi.
Po zakończeniu walki sił głównych o godzinie 11:25 podążające z tyłu krążowniki: SMS „Kolberg” i SMS „Straßburg” oraz asystujące je trałowce skręciły na północny zachód w kierunku Cieśniny Mały Sund. W godzinach od 11:35 do 13:45 ostrzelały one baterie rosyjskie we wsi Woj, a po zbliżeniu się do brzegów Muhu o godzinie 15:45 wysadziły na brzeg niewielkie oddziały desantowe celem zdobycia baterii rosyjskiej we wsi Woj. Ostatecznie bateria zajęta została bez walki o godzinie 17:30.

</doc>
<doc id="1682163" url="https://pl.wikipedia.org/wiki?curid=1682163" title="27 Aero">
27 Aero



</doc>
<doc id="1682166" url="https://pl.wikipedia.org/wiki?curid=1682166" title="Vittore Catella">
Vittore Catella

Vittore Catella (ur. 15 czerwca 1910, zm. 14 czerwca 2000 w Turynie) – włoski inżynier, polityk i działacz sportowy. Prezydent włoskiego klubu Juventus F.C. w latach 1962–1971.

</doc>
<doc id="1682169" url="https://pl.wikipedia.org/wiki?curid=1682169" title="AC Greyhound">
AC Greyhound

AC Greyhound – produkowana przez AC Cars w latach 1959–1963 czteromiejscowa (układ 2+2) wersja modeli Ace i Aceca. Powstały 83 egzemplarze modelu. Samochód posiadał dwudrzwiowe aluminiowe nadwozie typu coupé oraz cztery miejsca siedzące w układzie 2+2. Większość rozwiązań technicznych pozostała niezmieniona w stosunku do AC Ace oraz Aceca.
Greyhound z dwulitrowym silnikiem został w 1961 roku przetestowany przez brytyjski magazyn motoryzacyjny "The Motor". Prędkość maksymalna zmierzona podczas testu wyniosła 180 km/h. Przyspieszenie od 0 do 100 km/h zajęło samochodowi 11,4 s. Średnie zużycie paliwa na 100 km wyniosło 13 litrów. Cena testowanego egzemplarza wynosiła 3185 funtów szterlingów.

</doc>
<doc id="1682170" url="https://pl.wikipedia.org/wiki?curid=1682170" title="Vittorio Caissotti di Chiusano">
Vittorio Caissotti di Chiusano

Vittorio Caissotti di Chiusano (ur. 5 sierpnia 1928 - zm. 31 lipca 2003) - włoski prawnik i działacz piłkarski. Pełnił urząd prezesa Juventusu w latach 1990-2003.

</doc>
<doc id="1682171" url="https://pl.wikipedia.org/wiki?curid=1682171" title="1st Pursuit Group">
1st Pursuit Group

1st Pursuit Group – grupa lotnicza United States Army Air Service działająca przy 1 Armii. Została utworzona 5 maja 1918 roku przez generała Benjamina Fouloisa, ówczesnego dowódcę USAAS. Pierwszymi jednostkami, które weszły w skład grupy były 94 Aero i 95 Aero.
Od 1 czerwca 1918 roku do grupy dołączyły eskadry 27 Aero oraz 147 Aero, a w październiku – nocna eskadra myśliwska 185 Pursuit Squadron.
Jednostka istniała do grudnia 1941 roku, kiedy to została przeorganizowana i nazwana 1st Fighter Group.

</doc>
<doc id="1682173" url="https://pl.wikipedia.org/wiki?curid=1682173" title="Atlético Wanderers">
Atlético Wanderers



</doc>
<doc id="1682175" url="https://pl.wikipedia.org/wiki?curid=1682175" title="Parafia św. Wojciecha w Brdowie">
Parafia św. Wojciecha w Brdowie

Parafia Świętego Wojciecha w Brdowie – rzymskokatolicka parafia położona w północno-wschodniej części gminy Babiak i na południu gminy Izbica Kujawska. Administracyjnie należy do diecezji włocławskiej (dekanat izbicki).
Charakterystyka parafii.
Parafia obejmuje następujące miejscowości: Brdów, Mchowo, Nowiny Brdowskie, PoloniszPsary, Radoszewice, Wiecinin (kościół filialny Najświętszego Serca Pana Jezusa), Bugaj, Świętosławice, Kolonia od Bugaja, Kolonia od Babiaka, Ostrowy Brdowskie, Grądy Brdowskie, Gaj Stolarski. 
Parafię zamieszkuje 1720 wiernych. 
Na terenie parafii – w kościele św. Wojciecha w Brdowie – znajduje się sanktuarium MB Zwycięskiej.
Odpust parafialny odbywa się w święto Świętego Wojciecha BM – 23 kwietnia, natomiast główny odpust ku czci Matki Bożej Zwycięskiej w pierwszą niedzielę po drugim lipca.
Historia.
Pierwsza wzmianka o istnieniu parafii w Brdowie datowana jest na rok 1326. Ważnym wydarzeniem historycznym był rok 1436, w którym król Władysław III Warneńczyk istniejącą parafię przekazał Ojcom Paulinom z Jasnej Góry. Miał podarowć im także obraz Matki Bożej, który otaczany jest przez wiernych szczególnym kultem aż do dziś. 

</doc>
<doc id="1682176" url="https://pl.wikipedia.org/wiki?curid=1682176" title="Hush Hush; Hush Hush">
Hush Hush; Hush Hush



</doc>
<doc id="1682177" url="https://pl.wikipedia.org/wiki?curid=1682177" title="Marceli Harasimowicz">
Marceli Harasimowicz

Marceli Harasimowicz (ur. 16 stycznia 1859 w Warszawie, zm. 22 maja 1935 we Lwowie) – polski malarz pejzażysta.
Jako dziecko wyjechał z matką za granicę. Naukę malarstwa rozpoczął w Zurychu (1867)‚ kontynuował w Paryżu. Po powrocie do kraju kształcił się w Szkole Sztuk Pięknych w Krakowie w latach 1873-1879, następnie w akademiach wiedeńskiej po kierunkiem K. Wurzingera (1880-1881) i w monachijskiej u W. Lindenschmita. Od 1885 mieszkał i pracował we Lwowie, był wieloletnim kustoszem Galerii Miejskiej Lwowa (1907-1931), działał w lwowskich organizacjach i stowarzyszeniach, m.in. w Kole Literacko-Artystycznym i Związku Artystów Polskich. Założył w 1888 szkołę malarstwa dla kobiet‚ którą później przekształcił w ogólną szkołę malarstwa i rzeźby. Zajmował się też konserwacją obrazów.
Marceli Harasimowicz malował początkowo portrety i sceny rodzajowe. Od ok. 1890 roku zajął się niemal wyłącznie pejzażem. Popularność zdobył dzięki nastrojowym przedstawieniom mokradeł i rozlewisk, zachodów słońca, krajobrazów Podhala, Pienin, Huculszczyzny a później Kaszub i Pomorza. Wiele wystawiał, najczęściej w lwowskim i krakowskim Towarzystwie Przyjaciół Sztuk Pięknych, warszawskiej Zachęcie, a także w Wiedniu i Monachium. Ilustrował książki i lwowskie czasopisma (m.in. "Wiek Nowy", "Śmigus" i "Szczutek"), wykonał też polichromie w katedrze w Przemyślu. Był też jednym z autorów szkiców do obrazów w foyer Teatru Miejskiego we Lwowie.
Pochowany na cmentarzu Łyczakowskim.

</doc>
<doc id="1682181" url="https://pl.wikipedia.org/wiki?curid=1682181" title="Priemjer-Liga (2009)">
Priemjer-Liga (2009)

Rozgrywki rosyjskiej Premier Ligi w sezonie 2009 są osiemnastymi w historii rosyjskiej pierwszej ligi. Rozpoczęły się 14 marca 2009 roku meczem Amkara Perm z FK Rostów (0:0), zakończyły się natomiast 29 listopada 2009 roku. W rozgrywkach brało udział szesnaście drużyn, w tym dwie, które awansowały z Pierwszej Dywizji – FK Rostów i Kubań Krasnodar. Obrońcą mistrzowskiego tytułu był Rubin Kazań.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1682195" url="https://pl.wikipedia.org/wiki?curid=1682195" title="Masa papiernicza">
Masa papiernicza

Masa papiernicza – włókna pochodzenia organicznego w postaci koloidalnej zawiesiny o ściśle określonej smarności (stopniu zmielenia) i gęstości. 
Powstaje w procesie produkcji papieru w tak zwanej kadzi maszynowej, w której są już połączone wszystkie masy włókniste (masa celulozowa z masą ścieru drzewnego oraz masą z oczyszczonej i rozwłóknionej makulatury). Gotowa masa papiernicza z kadzi maszynowej dostarczana jest, przez wlew, na sito w celu spilśnienia w postać nieodwodnionego papieru.

</doc>
<doc id="1682202" url="https://pl.wikipedia.org/wiki?curid=1682202" title="Orbital antywiążący">
Orbital antywiążący

Orbital antywiążący – orbital molekularny destabilizujący cząsteczkę, w którym elektrony mają wyższą energię niż gdyby przebywały na swoich orbitalach atomowych. Orbitale antywiążące są oznaczane gwiazdką, np. σ* lub π*. 
Funkcja falowa opisująca orbital antywiążący cząsteczki AB jest wynikiem odejmowania funkcji falowych "Ψ"A i "Ψ"B izolowanych atomów A i B:
W orbitalach antywiążących prawdopodobieństwo znalezienia elektronu pomiędzy oddziałującymi atomami jest niskie, np. w cząsteczce H2 jest ono zerowe w połowie odległości między jądrami. 

</doc>
<doc id="1682213" url="https://pl.wikipedia.org/wiki?curid=1682213" title="Stół sitowy">
Stół sitowy

Stół sitowy – partia maszyny papierniczej po której obraca się sito. Stół sitowy tworzą "skrzynki zgarniające i ssące" z poprzecznymi, odpornymi na tarcie, listwami ceramicznymi (o określonych kątach natarcia). Te ceramiczne listwy stołu sitowego odbierają wodę od spodu sita w procesie spilśniania masy papierniczej. Zamiast "listew ceramicznych" w przypadkach wolnobieżnych maszyn papierniczych (o prędkościach poniżej 300 m/min) tę rolę mogą spełniać "wałki retencyjne stołu sitowego".

</doc>
<doc id="1682215" url="https://pl.wikipedia.org/wiki?curid=1682215" title="Przemysław Majewski">
Przemysław Majewski

Przemysław Majewski (ur. 23 grudnia 1979 w Radomiu) – polski bokser wagi średniej.
Kariera amatorska.
Przemysław Majewski treningi bokserskie rozpoczął w 1999 roku. Cztery lata późnej wyjechał do Stanów Zjednoczonych, gdzie w latach 2004-2005 wygrywał turniej Golden Gloves w stanie Pensylwania.
Kariera zawodowa.
20 września 2006 roku Majewski zadebiutował na zawodowym ringu. W 2 rundzie pokonał przez techniczny nokaut Amerykanina Terry'ego Peackocka.
9 maja 2008 roku, w swoim ósmym pojedynku pokonał, po 4 rundach, jednogłośnie na punkty reprezentanta Dominikany Ariela Espinala, pomimo że w 2 rundzie zaliczył nokdaun.
24 kwietnia 2009 roku, wygrał przez TKO w 7 rundzie z Amerykaninem Jimmym Lubashem. Był to dziesiąty, wygrany pojedynek Majewskiego z rzędu.
6 lutego 2010 na gali w Newark, gdzie pojedynkiem wieczoru było starcie Adamka z Estradą, pokonał w 6-rundowej walce, jednogłośnie na punkty, Amerykanina Anthony'ego Pietrantonio.
W sierpniu 2010 roku podpisał kontrakt z grupą promotorską Global Boxing Promotion.
16 października 2010 Majewski stoczył swój pierwszy pojedynek jako bokser Global Boxing Promotion. W 7 rundzie, przez techniczny nokaut pokonał Meksykanina Josepha Gomeza.
9 grudnia 2010 wystąpił w Prudential Center przed walką wieczoru pomiędzy Tomaszem Adamkiem, a Vinnym Maddalone'em. W 8 rundzie, przez techniczny nokaut pokonał Eddiego Caminero. Była to piętnasta walka i zarazem piętnaste zwycięstwo w zawodowej karierze Przemysława Majewskiego.
11 czerwca 2011 Przemysław Majewski pokonał jednogłośnie na punkty Marcusa Upshawa, po 10-rundowej walce. Stawką pojedynku był pas WBO NABO w kategorii średniej.
5 listopada 2011 Majewski stoczył pojedynek w obronie pasa WBO NABO oraz o wakujący pas NABF z Jose Miguelem Torresem. Polak w 6 rundzie przegrał przez nokaut, ponosząc swoją pierwszą porażkę w zawodowej karierze.
7 lipca 2012 Przemysław Majewski pokonał Chrisa Fitzprika, po tym gdy Amerykanin nie został dopuszczony do walki po 5 rundzie, ze względu na kontuzję łuku brwiowego. Stawką pojedynku był pas NABF.
25 stycznia 2014 Majewski przegrał z Curtisem Stevensem w Atlantic City przez techniczny nokaut już w pierwszej rundzie. Walka trwała zaledwie 46 sekund, bokser lądował na deskach trzy razy.
Linki zewnętrzne.
Profil Przemysława Majewskiego na boxrec.com

</doc>
<doc id="1682217" url="https://pl.wikipedia.org/wiki?curid=1682217" title="Haloragaceae">
Haloragaceae



</doc>
<doc id="1682218" url="https://pl.wikipedia.org/wiki?curid=1682218" title="Liga I (2007/2008)">
Liga I (2007/2008)

Liga I 2007/2008 (ze względów sponsorskich "Liga I Bürger") – 
była 2. edycją najwyższej klasy rozgrywkowej piłki nożnej w Rumunii pod tą nazwą, a 90. mistrzowskimi rozgrywkami w ogóle. 
Brało w niej udział 18 drużyn, które w okresie od 27 lipca 2007 do 7 maja 2008 rozegrały 34 kolejki meczów. 
Obrońcą tytułu była drużyna Dinamo Bukareszt.
Mistrzostwo po raz pierwszy w historii zdobyła drużyna CFR 1907 Cluj kończąc 17-letni okres dominacji klubów pochodzących z Bukaresztu.

</doc>
<doc id="1682220" url="https://pl.wikipedia.org/wiki?curid=1682220" title="Salvia glutinosa">
Salvia glutinosa



</doc>
<doc id="1682224" url="https://pl.wikipedia.org/wiki?curid=1682224" title="Ołeksandr Moroz">
Ołeksandr Moroz



</doc>
<doc id="1682238" url="https://pl.wikipedia.org/wiki?curid=1682238" title="Władimir Bakłan">
Władimir Bakłan



</doc>
<doc id="1682239" url="https://pl.wikipedia.org/wiki?curid=1682239" title="Władimir Siergiejew">
Władimir Siergiejew



</doc>
<doc id="1682241" url="https://pl.wikipedia.org/wiki?curid=1682241" title="Uniwersytet Wysp Owczych">
Uniwersytet Wysp Owczych



</doc>
<doc id="1682244" url="https://pl.wikipedia.org/wiki?curid=1682244" title="Cortinarius orellanus">
Cortinarius orellanus



</doc>
<doc id="1682279" url="https://pl.wikipedia.org/wiki?curid=1682279" title="Zirbitzkogel">
Zirbitzkogel

Zirbitzkogel – szczyt w Alpach Seetalskich, pasma Alp Noryckich w Alpach Wschodnich. Leży w Austrii, w Styrii. Znajduje się na południe od doliny Mury, w pobliżu granicy z Karyntią. Jest to najwyższy szczyt Alp Seetalskich.
Okoliczne schroniska to: Winterleitenhütte (1782 m) na północny wschód od szczytu, Sabathyhütte (1620 m) na wschód, Zirbitzkogelhaus (2376 m) tuż pod szczytem góry, Waldheimhütte (1614 m) między Obdach i Zirbitzkogel, Tonnerhütte (1600 m) między Mühlen i Zirbitzkogel.

</doc>
<doc id="1682284" url="https://pl.wikipedia.org/wiki?curid=1682284" title="Samue">
Samue

 – odzież robocza japońskiego mnicha zen.
Zrobione z bawełny lub konopi, tradycyjnie farbowane na brązowo, bądź na kolor indygo, ma odróżniać je od formalnych szat. Samue noszone są przez mnichów wykonujących swoją pracę w świątyni lub w terenie. We współczesnych czasach stały się popularne jako część ubioru roboczego. Muzycy grający na flecie shakuhachi z powodu historycznych powiązań instrumentu z buddyzmem zen, czasami zakładają samue.

</doc>
<doc id="1682286" url="https://pl.wikipedia.org/wiki?curid=1682286" title="Koralpe">
Koralpe

Koralpe () – łańcuch górski w Alpach Lavantalskich, części Alp Noryckich. W zdecydowanej większości leży w Austrii (między rzekami Murą i Lavant), mniejsza, południowa część leży na terytorium Słowenii. Najwyższy szczyt to Großer Speikkogel (2140 m). Koralpe ograniczają: od zachodu dolina rzeki Lavant, od północy przełęcz Packsattel, od wschodu Weststeirisches Hügelland, a od południa przełęcz Soboth, między dolinami Drawy i Sulm.
Najwyższe szczyty to:
Schroniska:
Po płn.-zach. stronie masywu znajduje się niewielki ośrodek narciarski Koralpe (1550-2070 m npm).

</doc>
<doc id="1682287" url="https://pl.wikipedia.org/wiki?curid=1682287" title="Światowid z Liczkowiec">
Światowid z Liczkowiec



</doc>
<doc id="1682288" url="https://pl.wikipedia.org/wiki?curid=1682288" title="Großer Speikkogel">
Großer Speikkogel

Großer Speikkogel – szczyt w paśmie Koralpe, w Alpach Noryckich części Alp Wschodnich. Leży w Austrii, w Karyntii. To najwyższy szczyt Koralpe, jest bardzo dobrze widoczny z przebiegającej w pobliżu autostrady A2, uwagę zwłaszcza przyciągają instalacje radarowe na szczycie grzbietu. Ze szczytu roztacza się bogata panorama; można zobaczyć między innymi: Saualpe, Alpy Seetalskie, Packalpe, Gleinalpe. Horyzont na południu usiany jest ostrzejszymi szczytami np. Karawanki, Alpy Julijskie, dalej Alpy Anizyjskie i Niskie Taury.
Po płn.-zach. stronie masywu znajduje się niewielki ośrodek narciarski Koralpe (1550-2070 m npm).

</doc>
<doc id="1682289" url="https://pl.wikipedia.org/wiki?curid=1682289" title="Grosser Speikkogel">
Grosser Speikkogel



</doc>
<doc id="1682290" url="https://pl.wikipedia.org/wiki?curid=1682290" title="Packalpe">
Packalpe

Packalpe – pasmo górskie w Alpach Lavantalskich, części Alp Noryckich. Najwyższy szczyt to Ameringkogel (2187 m).
Packalpe graniczy z doliną Lavant i przełęczą Obdacher na zachodzie, rzeką Murą na północy, na północnym wschodzie z Gleinalpe, na południu z przełęczą Packsattel.
Najwyższe szczyty to:
Pobliskie schroniska to Salzstieglhaus (1543 m) i Knödelhütte (1410 m).

</doc>
<doc id="1682291" url="https://pl.wikipedia.org/wiki?curid=1682291" title="Maciej Bernhardt">
Maciej Bernhardt

Maciej Zdzisław Bernhardt (ur. 16 stycznia 1923 w Warszawie, zm. 18 stycznia 2017 tamże) – polski naukowiec, profesor dr inż., specjalista z dziedziny motoryzacji, encyklopedysta.
Rodzina.
Syn Wacława, lekarza warszawskiego i Stefanii z domu Sobolewskiej. Jego żoną była Jadwiga (ur. 1928, córka Włodzimierza Dzieduszyckiego).
Życiorys.
Od września 1933 do 1937 uczęszczał do Gimnazjum im. M. Reja, rok szkolny 1937/38 rozpoczął w I Miejskim Gimnazjum im. gen. Sowińskiego, a w grudniu 1937 tuż przed Bożym Narodzeniem przeniósł się do Gimnazjum im. T. Czackiego. Od 2 do 6 września 1939 pełnił dyżury w Centralnej Składnicy Meldunkowej, przy ul. Nowogrodzkiej róg Poznańskiej. W latach niemieckiej okupacji był uczniem Szkoły Wawelberga i Rotwanda oraz Państwowej Wyższej Szkoły Technicznej. Był zaangażowany w działalność konspiracyjną w szeregach Narodowych Sił Zbrojnych, a następnie Armii Krajowej. W stopniu podchorążego uczestniczył w powstaniu warszawskim, walcząc w szeregach Zgrupowania „Żubr” (pluton 237, 2 kompania). Jako jeden z nielicznych przeżył masakrę swojej kompanii pod Boernerowem (2 sierpnia 1944). W ostatnich dniach powstania został ranny i wzięty do niewoli, z której udało mu się jednak zbiec. W powstaniu stracił narzeczoną, matkę, siostrę oraz półtorarocznego siostrzeńca.
Był nauczycielem akademickim Politechniki Warszawskiej i pracownikiem naukowym Instytutu Transportu Samochodowego. Wcześniej wykładał także m.in. w Wojskowej Akademii Technicznej, Centralnym Ośrodku Konstrukcyjno-Badawczym i na Politechnice Gdańskiej.
Publikacje.
Opublikował jako autor i współautor 16 pozycji książkowych (m.in. "Doładowanie silników spalinowych"; "Samochodowe silniki turbospalinowe"; "Teoria silników spalinowych"; "Techniczny Poradnik Samochodowy") i ponad 200 artykułów naukowych w czasopismach naukowych polskich, francuskich, niemieckich i rosyjskich. Od 1987 profesor nadzwyczajny i (do 1990 roku) dyrektor Instytutu Transportu Samochodowego.
Był również encyklopedystą, redaktorem tomu „Samochody” jednej z części Ilustrowanej encyklopedii dla wszystkich wydanej w 1977.
Do 2002 pracował w ITS w niepełnym wymiarze godzin. Na emeryturze zajmował się m.in. działalnością publicystyczną, zamieszczając swoje wspomnienia z okresu wojny i PRL-u w portalu historycznym „Histmag”, a uprzednio m.in. w Kulturze Paryskiej. W 2009 wydane zostały jego wspomnienia z czasów okupacji i powstania, zatytułowane "Z Miodowej na Bracką. Opowieść powstańca warszawskiego".
Pochowany na cmentarzu Powązkowskim w Warszawie (kwatera 73-3-13).
Nagrody.
Został uhonorowany licznymi odznaczeniami wojskowymi i cywilnymi, m.in. Krzyżem Oficerskim Orderu Odrodzenia Polski (2003) i Krzyżem Armii Krajowej (1972).

</doc>
<doc id="1682292" url="https://pl.wikipedia.org/wiki?curid=1682292" title="Ameringkogel">
Ameringkogel

Ameringkogel – szczyt w paśmie Packalpe, części Alp Noryckich w Alpach Wschodnich. Leży w Austrii, w Styrii. Jest to najwyższy szczyt Packalpe.

</doc>
<doc id="1682293" url="https://pl.wikipedia.org/wiki?curid=1682293" title="Gleinalpe">
Gleinalpe

Gleinalpe lub Gleinalm – pasmo górskie w Alpach Lavantalskich, części Alp Noryckich. Leży w Austrii, w Styrii. Glein Alpe graniczą z: doliną Mury od północy i wschodu, z linią Gratkorn – Köflach na południu i z przełęczą Gaberl na południowym zachodzie. Najwyższy szczyt to Lenzmoarkogel.
Najwyższe szczyty to:
Schroniska:

</doc>
<doc id="1682294" url="https://pl.wikipedia.org/wiki?curid=1682294" title="Lenzmoarkogel">
Lenzmoarkogel

Lenzmoarkogel – szczyt w paśmie Gleinalpe, części Alp Noryckich w Alpach Wschodnich. Leży w Austrii, w Styrii. Jest to najwyższy szczyt grupy Gleinalpe.

</doc>
<doc id="1682295" url="https://pl.wikipedia.org/wiki?curid=1682295" title="Teletubbies">
Teletubbies



</doc>
<doc id="1682300" url="https://pl.wikipedia.org/wiki?curid=1682300" title="Ismail I (Nasrydzi)">
Ismail I (Nasrydzi)

Ismail I (1279 - 1325), od 1314 emir emiratu Grenady, 5 władca dynastii Nasrydów. W trakcie jego panowania, po raz pierwszy hiszpańskie, a właściwie kastylijskie wojska podeszły w okolice Grenady. Ismail zdołał odeprzeć atak, ale uświadomiło to mu konieczność wzmocnienia granicy z Kastylią.
Jego następcą został jego syn Muhammad.

</doc>
<doc id="1682301" url="https://pl.wikipedia.org/wiki?curid=1682301" title="Jusuf I (Nasrydzi)">
Jusuf I (Nasrydzi)

Jusuf I Mądry (ur. 29 czerwca 1318, zm. 19 października 1354) – emir emiratu Grenady od 1333 roku, 7. władca dynastii Nasrydów, syn Ismaila I, młodszy brat swego poprzednika Muhammada IV. W czasie panowania dbał o rozwój nauki i sztuki, ufundował uniwersytet w Grenadzie. W trakcie jego panowania królestwo Grenady było wielokrotnie atakowane przez wojska kastylijskie (przegrana bitwa pod Saladą czy utrata miasta Algeciras). Zmusiło to Jusufa i kolejnych władców Grenady do zwiększenia nakładów na działania obronne (fortyfikacje, wyposażenie wojska). Pod koniec panowania Jusufa emirat Granady utrzymywał ok. 60 fortec. 
Jego następcą został najstarszy syn Muhammad.

</doc>
<doc id="1682302" url="https://pl.wikipedia.org/wiki?curid=1682302" title="Drugi marsz kubański">
Drugi marsz kubański

Drugi Marsz Kubański (ros. 2-й Кубанский Поход) – operacja wojskowa Armii Ochotniczej białych na Kubaniu, a następnie Północnym Kaukazie w II poł. 1918 r. podczas wojny domowej w Rosji.
Na przełomie 1917/1918 r. Biali sformowali nad Donem Armię Ochotniczą. Na jej czele stanęli gen. Ławr G. Korniłow i gen. Michaił W. Aleksiejew. Bolszewicy skoncentrowali przeciwko nim swoje wojska, po czym zaatakowali Rostów nad Donem. Z powodu silnej przewagi liczebnej wojsk bolszewickich Armia Ochotnicza w nocy z 21 na 22 lutego 1918 r. opuściła miasto, udając się na Kubań w kierunku Jekaterynodaru, aby połączyć się z działającymi tam powstańczymi oddziałami Kozaków kubańskich. Doszło do tzw. 1 Kubańskiego (Lodowego) Marszu, podczas którego najpierw wojska białych połączyły się 14 marca z Armią Kubańską płk Wiktora L. Pokrowskiego, a następnie połączone ponad 6-tysięczne siły zaatakowały w ostatnich dniach marca Jekaterynodar. W wyniku nieprzyjacielskiego ostrzału artyleryjskiego 30 kwietnia zginął gen. Ł.G. Korniłow. Nowym dowódcą Armii Ochotniczej został gen. Anton I. Denikin. Wydał on rozkaz odstąpienia spod miasta i zawrócenia na północ nad Don, gdzie w tym czasie rozpoczęło się antybolszewickie powstanie Kozaków dońskich. Trwający 80 dni marsz zakończył się na początku maja.
Wkrótce dowództwo Armii Ochotniczej stanęło przed wyborem dalszego strategicznego kierunku działań bojowych. Generał A.I. Denikin wraz ze swoim szefem sztabu gen. Iwanem P. Romanowskim opracowali plan ponownego natarcia na Kubań, co zostało poparte przez gen. M.W. Aleksiejewa. Zajęcie Kubania pozwoliłoby zasilić Armię Ochotniczą nastawionymi antybolszewicko kolejnymi Kozakami kubańskimi. Ponadto zamierzano opanować Północny Kaukaz w celu zabezpieczenia tyłów Armii Ochotniczej. Taki plan nie został jednak zaakceptowany przez atamana gen. Piotra N. Krasnowa, głównodowodzącego Armią Dońską, który chciał, aby Biali wsparli jego natarcie na Carycyn. Niektórzy dowódcy jednostek Armii Ochotniczej, jak płk Michaił G. Drozdowski, popierali koncepcję gen. P.N. Krasnowa. Generał A.I. Denikin odrzucił jednak tą propozycję, co doprowadziło w późniejszym czasie do samodzielnego działania obu związków operacyjnych.
W przeddzień 2 Kubańskiego Marszu Armia Ochotnicza składała się z:
W skład Armii Ochotniczej wchodził też formalnie 3,5 tysięczny oddział Kozaków dońskich płk I.F. Bykadyrowa, ale faktycznie działał on samodzielnie w rejonie rzeki Manycz. Ogółem w skład Armii Ochotniczej wchodziło pięć pułków piechoty, osiem pułków kawalerii, pięć i pół baterii artylerii (21 dział), których liczebność wynosiła ok. 8,5-9 tys. żołnierzy. Teatr działań wojennych związany z 2 Kubańskim Marszem obejmował Kubań, gubernie stawropolską i czarnomorską oraz Zadonie. Plan działań wojennych przewidywał zajęcie stanicy Torgowej, aby przerwać połączenie kolejowe między Północnym Kaukazem a centralną Rosją, przy osłonie tego ataku ze strony Carycyna, następnie zdobycie strategicznego węzła kolejowego stacji Tichorieckiej oraz leżących bardziej na północ stacji Kuszczewki i Kawkazkiej, jednocześnie prowadzenie natarcia na Jekaterynodar w celu zajęcia tego wojennego i politycznego centrum całego terytorium.
Drugi Marsz Kubański rozpoczął się od wyjścia Armii Ochotniczej ze stanicy Mieczetinskaja w nocy z 22 na 23 czerwca 1918 r. Pierwszym zadaniem było zdobycie stacji kolejowej Torgowaja. W tym celu siły białych rozdzieliły się na 2 części. Pierwsza w składzie 2 i 3 Dywizji Piechoty nacierała w dół linii kolejowej Batajsk-Torgowaja i rzeki Sriednij Jegorłyk. 25 czerwca rozpoczął się atak na stację Torgowaja. Jednocześnie nieduża część grupy przeszła rzekę Jegorłyk, zdobywając chutor Szawlijew niedaleko Torgowej. Dzięki temu mogła przeprawić się cała dywizja, aby zaatakować stację Torgowaja z drugiej strony. Jednakże wojska białych napotkały silny opór oddziałów bolszewickich. Po kilku godzinach ciągłych ataków, ponosząc duże straty, udało im się zająć stację. Zdobyto w niej wielu jeńców wojennych, zapasów wojskowych, 3 działa i sporo karabinów maszynowych. Był to ważny sukces Armii Ochotniczej.
W tym czasie pozostała część Armii Ochotniczej w składzie 1 Dywizji Piechoty i 1 Dywizji Kawalerii skierowała się w stronę linii kolejowej stacja Tichoriecka-Carycyn, aby przerwać zaopatrzenie wojsk bolszewickich, odwrócić ich uwagę od głównego uderzenia i jednocześnie zamknąć okrążenie stacji Torgowa. 25 czerwca kawaleria białych dotarła do linii kolejowej, po czym wydzielono oddział dla osłony od strony stacji Tichoriecka. Natomiast 1 DP oczyściła z niewielkich oddziałów bolszewickich obszar między Juloj i Manyczem. Na drugim brzegu Manycza działał oddział Kozaków dońskich płk I.F. Bykadyrowa. 25 czerwca 1 DP zdobyła stację Szablijewka. Podczas szturmu zginął gen. S.L. Markow. Zastąpił go płk Aleksandr P. Kutiepow.
Siły bolszewickie, wyrzucone ze stacji Torgowaja, wycofały się w rejon chutoru Piesczanookopskaja-Biełaja Glina, zagrażając linii natarcia białych w kierunku stacji Tichorieckaja. W tej sytuacji 2 DP zaatakowała Biełą Glinę, zaś 3 DP otrzymała zadanie zdobycia chutoru Razwilnyj i Piesczanookopskaja, a następnie uderzyć na Biełą Glinę. Natomiast lewa kolumna Armii Ochotniczej (1 DP i 1 DKaw.) skierowała się w rejon Sandata-Iwanowka w celu odrzucenia sił bolszewickich i połączenia się z resztą Armii w Nowo-Pawłowce.
4 lipca został zdobyty chutor Piesczanookopska, gdzie zdobyto wielu jeńców. Pułkownik M.G. Drozdowski jako pierwszy spośród białych dowódców podjął decyzję o przyjęciu w skład swojej dywizji byłych czerwonoarmistów. Sformował z nich tzw. Batalion Sołdacki, wkrótce rozwinięty w 1 Sołdacki Pułk (przejął on tradycje carskiego 83 Samurskiego Pułku Piechoty). W tym czasie 3 DP podeszła pod Biełą Glinę, atakując ją w nocy z 5 na 6 lipca. Podczas nocnego szturmu poległ płk Michaił A. Żebrak-Rustanowicz, dowódca jednego z pułków 3 DP, a także większość oficerów jego sztabu. Ogółem zginęło ok. 400 żołnierzy, w tym ok. 80 oficerów.
Pod koniec lipca rozpoczęło się natarcie Armii Ochotniczej na Jekaterynodar. Po dojściu do stacji Korienowska, siły białych rozdzieliły się na kilka grup, które poprowadziły atak na miasta z różnych stron. Główny atak prowadziły wzdłuż linii kolejowej stacja Tichoriecka-Jekaterynodar 1 DP i 3 DP. 1 DKaw. nacierała od północy. 1 Brygada Kawalerii Kozaków kubańskich wykonała manewr, wychodząc na tyły Jekaterynodarskiej Grupy Armijnej Północno-Kaukaskiej Armii Czerwonej. W odwodzie znajdowała się część 2 DP. 27 lipca 3 DP zdobyła stanicę Dinską, leżącą 20 wiorst od Jekaterynodaru. Wzięła tam ok. 600 jeńców i 3 działa. Tymczasem tego samego dnia do kontrnatarcia przeszły 25-30-tysięczne wojska bolszewickie pod dowództwem Iwana Ł. Sorokina. Bolszewicy zamierzali po zajęciu stanicy Korienowskiej wyjść na tyły Armii Ochotniczej, jednocześnie rozdzielając ją na 2 części. Zmusiło to gen. A.I. Denikina do przegrupowania swoich sił. Wydał rozkaz przeprowadzenia ze Stawropola ataku pułku piechoty z baterią artylerii, wspartego pociągami pancernymi, w kierunku stanicy Korienowskiej. 1 DP i 3 DP miały zaatakować nacierające oddziały bolszewickie od południowego zachodu, czyli od strony Jekaterynodaru. 1 DKaw. miała uderzyć od północy. Kozacy kubańscy w dalszym ciągu posuwali się na tyły przeciwnika.
Atak 1 DP i 3 DP na stanicę Korienowską, przeprowadzony 29 lipca, zakończył się niepowodzeniem. Obie dywizje poniosły duże straty, w wyniku czego wycofały się na pozycje wyjściowe. 30 lipca doszło do kolejnego szturmu, ponownie bez sukcesu. W odpowiedzi oddziały bolszewickie, które też zostały bardzo osłabione, próbowały nieskutecznie wyrwać się z okrążenia. Ostatecznie jeszcze tego samego dnia stanica została zdobyta. Cena była wysoka: 1 DP i 3 DP straciły do 25-30% swojego stanu liczebnego.
Wojska białych, pomimo przewagi liczebnej oddziałów bolszewickich, kontynuowały natarcie na Jekaterynodar. Do 31 lipca Kozacy kubańscy sforsowali rzekę Biejsug, po czym zajęli stanicę Briuchowiecką. 1 DKaw. zdobyła stanice Bierezanską i Baturinską. 1 DP podchodziła do stanicy Wysełki. 2 sierpnia brygada Kozaków kubańskich opanowała od północy stację Timaszewską, stanowiącą ważny węzeł kolejowy. Tymczasem w trudnej sytuacji znalazła się 3 DP, gdyż oddziały bolszewickie silnie zaatakowały ją w rejonie stanicy Korienowską. Jednocześnie rozpoczęły głęboki obchód jej pozycji obronnych. W tej sytuacji płk M.G. Drozdowski rozkazał odwrót do stanicy Biejsugską, co uchroniło jego dywizję od całkowitego okrążenia. Następnie zaalarmował gen. A.I. Denikina, że z powodu wysokich strat wymaga ona odesłania na tyły dla odpoczynku. Jednakże głównodowodzący Armii Ochotniczej rozkazał zaatakować stanicę Korienowską, aby poprawić położenie 1 DP.
Pozostawiwszy większą część sił dla wykonania głównego zadania, tj. osłony Armii Ochotniczej od strony stanicy Ust-Łabinskaja, pozostałe oddziały 3 DP 6 sierpnia ruszyły lewym brzegiem rzeki Biejsużek w kierunku stanicy Korienowskaja. Uzyskano jednak informacje o ześrodkowaniu tam silnych sił przeciwnika, więc doszły one jedynie do chutoru Biejsużek. W tej sytuacji 1 DP, atakująca wieś Żurawki, poniosła duże straty bez sukcesu. 3 DP wyszła 7 sierpnia na tyły wojsk bolszewickich w rejonie Żurawki, kierując się na wieś Wysiełki, gdzie walczyła 1 DP. Jednakże, obchodząc przeciwnika od flanki, 3 DP sama została niespodziewanie zaatakowana od północnego wschodu. Dzięki pomocy 1 Pułku Kawalerii z 1 DKaw. udało się rozgromić oddziały bolszewickie. Do wieczoru 7 sierpnia wojska bolszewickie I. Ł. Sorokina zostały rozbite, zaś Biali zdobyli stanicę Korienowskaja. Wycofały się one do Jekaterynodaru i stanicy Timaszewskaja.
W wyniku tego zwycięstwa Armia Ochotnicza uzyskała możliwość rozwinięcia natarcia bezpośrednio na Jekaterynodar. Było ono prowadzone 2 grupami: 1 DKaw. i 1 DP atakowały od północy i północnego wschodu, zaś 3 DP od strony stanicy Ust-Łabinskaja. Brygada Kozaków kubańskich działała samodzielnie w dół Kubania.
9 sierpnia 3 DP zdobyła stanicę Kirpilskaja, zaś 11 sierpnia – stanice Ust-Łabinskaja i Woroneżskaja, oddzielając oddziały bolszewickie w terenie od garnizonu Jekaterynodaru. 12 sierpnia nadszedł rozkaz gen. A.I. Denikina o natychmiastowym ataku wszystkimi siłami na Jekaterynodar. Do 14 sierpnia Armia Ochotnicza podeszła pod miasto, blikując je od północy i wschodu. Tego dnia 3 DP zajęła rozjazd Paszkowski, a rano 15 sierpnia – stanicę Paszkowskaja. Pozostałe oddziały białych zdobyły stanicę Timaszewskaja, skąd resztki wojsk przeciwnika wycofały się w kierunku Noworosyjska. W wyniku szturmu 16 sierpnia 3 DP wdarła się do Jekaterynodaru. 26 sierpnia zdobyto Noworosyjsk.
W ten sposób wojska białych, za cenę dużych strat, kontrolowały na południu Rosji zachodnią część Kubania z Jekaterynodarem i północną część guberni czarnomorskiej z Noworosyjskiem. Doprowadziło to do odcięcia Północnego Kaukazu od centralnej Rosji. Tym samym władza bolszewicka straciła możliwość dostaw żywności z Kubania i ropy naftowej z Kaukazu. Podkopywało to znacznie jej gospodarcze fundamenty.
Kolejnym krokiem Armii Ochotniczej było sforsowanie rzeki Kubań i natarcie na Armawir. 8 września 3 DP częścią sił przeszła rzekę, po czym zaatakowała we flankę wojsk bolszewickich. Po ciężkich walkach zdobyła stanicę Gulkiewiczi, a następnie Kawkazkaja. Jednakże już 14 września, oddziały bolszewickie, uzyskawszy silne uzupełnienia, odrzuciły 3 DP z powrotem do stanicy Gulkiewiczi. Działającą w tym czasie 1 DKaw., prowadziła ciężkie walki z michajłowską grupą wojsk bolszewickich. 15 września 2 DP rozkazem gen. A. I. Denikina uderzyła w tył wojsk bolszewickich pod Armawirem, zajmując stanicę Niewinnomysską. Dzięki temu dowództwo bolszewickie było zmuszone przerwać kontratak i wycofać oddziały do Armawiru.
W tej sytuacji 3 DP 17 września przeszła do natarcia, podchodząc 19 września pod Armawir. Po krótkiej walce 3 DP i 2 DP wdarły się do miasta. Do końca dnia oddziały bolszewickie zostały całkowicie rozbite. Jednakże już 23 września Armawir zaatakowała 35-tysięczna czerwona Armia Tamańska. 25 września, po silnym przygotowaniu artyleryjskim, rozpoczęła szturm miasta, zdobywając północną część Armawiru. 3 DP kontratakowała, i pomimo zdecydowanej przewagi liczebnej przeciwnika, utrzymała miasto do wieczora. Kiedy wojska bolszewickie zaatakowały też od południa, w nocy z 25 na 26 września 3 DP wycofała się na prawy brzeg rzeki Kubań, zachowując kontrolę nad przeprawą.
W tym czasie rozkazem gen. A.I. Denikina pod Armawir nadeszła pomoc w postaci 1,5-tysiącznego oddziału płk Nikołaja S. Timanowskiego z 1 DP. Zaatakował on oddziały bolszewickie, znajdujące się na północ od Armawiru, oddzielając je od miasta. Widząc, że jednoczesne uderzenie 3 DP zostało wstrzymane, płk N.S. Timanowski również zatrzymał swoje oddziały. Pułkownik M. G. Drozdowski nie wierzył w sukces dalszego natarcia, w związku z czym, zostawiwszy od strony Armawiru niewielką zasłonę, wycofał 3 DP do stanicy Procznookopskiej. Dywizja miała odpocząć i przyjąć uzupełnienia, ale już 27 września przyszedł rozkaz gen. A.I. Denikina o kolejnym ataku na Armawir. Po przejściu na lewy brzeg rzeki Kubań, 3 DP połączyła się z oddziałem płk N.S. Timanowskiego, po czym zaatakowała miasto od północnego zachodu. Po poniesieniu dużych strat szturm został wstrzymany.
29 września na pozycje 3 DP przybył gen. A.I. Denikin. Pułkownik M.G. Drozdowski próbował mu wytłumaczyć bezsensowność dalszego ataku na Armawir, dopóki nie zostanie rozbita michajłowska grupa wojsk bolszewickich. Głównodowodzący Armii Ochotniczej zgodził się z tym stanowiskiem. W tej sytuacji, pozostawiwszy pod Armawirem oddział płk N.S. Timanowskiego, gen. A.I. Denikin skierował 3 DP przeciwko michajłowskiej grupy wojsk bolszewickich. Wspólnie z 1 DKaw. siły białych miały uderzyć od wschodu we flankę i tył przeciwnika i rozgromić go. 3 DP wyruszyła 30 września wieczorem. Nocą zmienił na dotychczasowej pozycji 1 DKaw., po czym rankiem 1 października zaatakował wojska bolszewickie. Nie przyniosło to jednak sukcesu. Oddziały 3 DP poniosły duże straty i były zmuszone wycofać się do stanicy Pietropawłowskiej.
23 października Armia Ochotnicza rozpoczęła krwawe walki pod Stawropolem. 3 DP, wzmocniona brygadą płastuńską (pieszą) Kozaków kubańskich, przeszła na prawy brzeg rzeki Kubań. Dostała rozkaz powstrzymania natarcia oddziałów bolszewickich, atakujących ze stanicy Niewinnomysskaja. Po jego wypełnieniu 3 DP sama przeszła do kontrataku, ale poniosła duże straty, nie osiągając sukcesu. 25 października wycofała się do wsi Tatarka (11 wiorst od Stawropola), gdzie w nocy z 26 na 27 października została zaatakowana przez wojska bolszewickie i odrzucona w kierunku północnym. Przez cały dzień 27 października 3 DP toczyła ciężkie walki z nacierającymi oddziałami bolszewickimi.
4 listopada 3 DP wraz z 2 DP udało się powrócić pod Stawropol, zajmując monaster św. Jana Chrzciciela i przedmieścia. 6 listopada wojska bolszewickie znowu kontratakowały. 3 DP za cenę wysokich strat powstrzymała je. W tym czasie siły Armii Ochotniczej oczyściły lewy brzeg rzeki Kubań, w związku z czym gen. A.I. Denikin mógł skierować przeciwko garnizonowi Stawropola wszystkie swoje siły. Do 12 listopada wojska bolszewickie zostały okrążone. 13 listopada podjęły one bezskuteczną próbę rozerwania pierścienia otaczających wojsk białych. W czasie tych walk w nogę został ranny płk M.G. Drozdowski, po czym ewakuowano go do Jekaterynodaru na leczenie. Ciężkie walki trwały do 15 listopada, kiedy Armia Ochotnicza zdobyła Stawropol. Był to ogromny sukces wojsk białych, w wyniku którego Północnokaukaska Armia Czerwona już nie odzyskała wartości bojowej.
Pod koniec 1918 r. zakończył się dla Armii Ochotniczej 11-miesięczny okres walki z wojskami bolszewickimi, rozpoczętej podczas Pierwszego Kubańskiego (Zimowego) Marszu. Za cenę bardzo wysokich strat (zginęło wielu bardzo wartościowych oficerów) zdołano opanować cały Kubań, Zadonie i Północny Kaukaz, dzięki czemu uzyskano bogatą bazę zaopatrzeniową. Otworzyło to białym drogę do centralnej Rosji i Moskwy. Jednakże wartość bojowa Armii została nadwyrężona, co dało o sobie znać podczas strategicznych działań w 1919 r.
Linki zewnętrzne.
Historia 2 Kubańskiego Marszu Armii Ochotniczej (jęz. rosyjski)

</doc>
<doc id="1682307" url="https://pl.wikipedia.org/wiki?curid=1682307" title="Cambridge University Press">
Cambridge University Press

Cambridge University Press – angielska oficyna wydawnicza, działająca od 1534 na mocy edyktu króla Henryka VIII. Jest najstarszym nieprzerwanie działającym wydawnictwem na świecie. Zajmuje się wydawaniem pozycji naukowych i edukacyjnych, adresowanych do odbiorców na całym świecie, w tym wydawnictwami z zakresu nauczania języka angielskiego jako obcego. Siedzibą wydawnictwa jest Cambridge; jego biura działają w Europie, Ameryce Północnej, Południowej, na Bliskim Wschodzie, w Afryce, Azji i Oceanii.
Historia.
Cambridge University Press jest zarówno najstarszym nieprzerwanie działającym wydawnictwem na świecie, jak też najstarszym wydawnictwem uniwersyteckim. Jego działalność rozpoczęła się w 1584 na mocy przywileju Letters Patent wydanego 50 lat wcześniej przez króla Henryka VIII. W wydawnictwie publikowali swoje dzieła m.in. John Milton, William Harvey. Isaac Newton, Bertrand Russell i Stephen Hawking. W 1874 wydawnictwo rozpoczęło wydawanie podręczników szkolnych. W 1893 zainicjowano publikację czasopism naukowych tytułem "Journal of Physiology", który do dziś pozostaje jednym z najważniejszych pism naukowych oficyny. Jednym z oddziałów wydawnictwa był "Canto", który publikował tańsze przedruki swych dzieł w okładce broszurowej. Zwykle pozbawione są ilustracji i wykresów. Seria, która przyczyniła się do popularyzacji wiedzy, jest obecnie zamknięta.
Oferta wydawnictwa.
Obecnie Cambridge University Press wydaje 2 tysiące książek i 150 czasopism rocznie, a pracuje dla niego 24 tys. autorów w 108 krajach. Specjalizuje się w wydawaniu książek naukowych, medycznych, podręczników akademickich i szkolnych na wszystkich poziomach: od szkoły podstawowej aż po studia podyplomowe. Publikuje również Biblię, modlitewniki i ok. 230 czasopism naukowych.

</doc>
<doc id="1682308" url="https://pl.wikipedia.org/wiki?curid=1682308" title="SM Tb 96 F">
SM Tb 96 F

SM Tb 96 F – austro-węgierski torpedowiec z okresu I wojny światowej, typu "82F". Po wojnie służył w Jugosławii pod nazwą T 7. Podczas II wojny światowej służył w marynarce włoskiej, następnie niemieckiej (jako TA 34) i chorwackiej (jako T 7). Zatonął 25 czerwca 1944 roku.
Historia służby.
SM Tb ("Torpedowiec Jego Cesarskiej Mości") 96 F wszedł do służby w marynarce Austro-Węgier 10 listopada 1916 roku, jako 15. (przedostatni) okręt typu "Tb 82F". 21 maja 1917 roku nazwę skrócono do SM Tb 96. Służył bojowo podczas I wojny światowej, biorąc udział w akcjach na Adriatyku, między innymi nieudanej próbie przerwania blokady Cieśniny Otranto w czerwcu 1918 roku. W nocy 4/5 kwietnia 1918 roku Tb 96 wziął udział w operacji specjalnej, holując pod Ankonę kuter z 60 marynarzami, którzy mieli zdobyć i uprowadzić stamtąd włoskie kutry torpedowe, lecz plan się nie powiódł i uczestnicy rajdu zostali wzięci do niewoli.
Tb 96, podobnie jak pozostałe jednostki typu, przetrwał wojnę, po czym w 1920 roku przekazano go Jugosławii w ramach reparacji (wraz z Tb 87, 93 i 97 oraz czterema torpedowcami zbliżonego typu "Tb 74T"). Po wcieleniu do marynarki jugosłowiańskiej ("Jugoslovenska mornarica") otrzymał nazwę T 7.
W kwietniu 1941 roku został zdobyty przez wojska włoskie i wcielony do marynarki włoskiej ("Regia Marina") z zachowaniem nazwy T 7. Po kapitulacji Włoch, został zdobyty przez Niemców w Szybeniku i 11 września 1943 roku przejęty przez Kriegsmarine pod oznaczeniem TA 34 (według innego źródła, nie jest jednak jasne, czy zdążył otrzymać przewidziane oznaczenie przed zatopieniem, ponieważ jego stan techniczny nie pozwalał na służbę liniową).
8 lutego 1944 roku zapadła decyzja o wyremontowaniu i przekazaniu okrętu marynarce Niepodległego Państwa Chorwackiego, pod poprzednim oznaczeniem T 7. Dowódcą torpedowca został "Kapitänleutnant" Ivan Lotz. 12 czerwca 1944 roku 11 chorwackich członków załogi zdezerterowało i przeszło na stronę partyzantów, którzy dowiedzieli się od nich o planowanym przejściu okrętu do stoczni w Fiume. Umożliwiło to brytyjskim ścigaczom artyleryjskim MGB-659 i MGB-662 oraz torpedowemu МТВ-670 (typu "Fairmile D") przeprowadzenie skutecznego ataku w nocy z 24 na 25 czerwca 1944 roku. Uszkodzony i płonący T 7 został wyrzucony na brzeg wyspy Murter i spłonął. Straty wśród załogi wyniosły trzech zabitych i 11 zaginionych, w tym dowódca okrętu. Wrak podniesiono i złomowano w 1953 roku.
Opis.
Tb 96 F wyposażony był w dwa kotły parowe typu Yarrow, współpracujące z dwoma turbinami parowymi AEG-Curtiss. Okręt uzbrojony był początkowo w dwie armaty kalibru 66 mm L/30, pojedynczy karabin maszynowy Schwarzlose oraz dwie podwójne wyrzutnie torped kalibru 450 mm. Od 1917 roku rufową armatę 66 mm mocowano na okrętach tego typu na podstawie umożliwiającej prowadzenie ognia do celów powietrznych.
W Jugosławii zamieniono armaty na działa uniwersalne 66 mm L/45 Skoda i dodano drugi karabin maszynowy. Załogę stanowiły 52 osoby.
W służbie niemieckiej i chorwackiej uzbrojenie stanowiły dwie armaty 66 mm, dwa działka plot. 20 mm, 2 karabiny maszynowe i dwie wyrzutnie torpedowe 450 mm (jeden aparat torpedowy). Załogę stanowiło 35 osób.

</doc>
<doc id="1682310" url="https://pl.wikipedia.org/wiki?curid=1682310" title="SM Tb 97 F">
SM Tb 97 F

SM Tb 97 F – austro-węgierski torpedowiec z okresu I wojny światowej, typu "Tb 82 F". Po wojnie służył w Jugosławii pod nazwą T 8, a podczas II wojny światowej służył jako T 8 w marynarce włoskiej. Zatopiony 10 września 1943 roku.
Historia służby.
SM Tb ("Torpedowiec Jego Cesarskiej Mości") 97 F wszedł do służby w marynarce Austro-Węgier 22 grudnia 1916 roku, jako 16. (ostatni) okręt typu "Tb 82 F". 21 maja 1917 roku nazwę skrócono do SM Tb 97. Służył bojowo podczas I wojny światowej.
Tb 97 przetrwał wojnę, po czym w ramach podziału floty Austro-Węgier w 1920 roku przyznano go Jugosławii, a przekazano w 1921 roku (wraz z Tb 87, 93 i 96 oraz 4 torpedowcami typu "Tb 74 T"). Po wcieleniu do marynarki jugosłowiańskiej ("Jugoslovenska mornarica") otrzymał nazwę T 8.
W kwietniu 1941 roku został zdobyty przez wojska włoskie i wcielony do marynarki włoskiej ("Regia Marina") z zachowaniem nazwy T 8. Po kapitulacji Włoch, został 10 września 1943 roku zatopiony przez niemieckie samoloty koło Dubrownika.
Opis.
Tb 97 F wyposażony był w dwa kotły parowe typu Yarrow, współpracujące z dwoma turbinami parowymi AEG-Curtiss. Okręt uzbrojony był początkowo w dwie armaty kalibru 66 mm L/30, pojedynczy karabin maszynowy Schwarzlose oraz dwie podwójne wyrzutnie torped kalibru 450 mm. Od 1917 roku rufową armatę 66 mm mocowano na okrętach tego typu na podstawie umożliwiającej prowadzenie ognia do celów powietrznych.
W Jugosławii zamieniono armaty na działa uniwersalne 66 mm L/45 Skoda i dodano drugi karabin maszynowy. Załogę stanowiły 52 osoby.
W służbie włoskiej najprawdopodobniej wzmocniono uzbrojenie przeciwlotnicze, m.in. dodając działka 20 mm, kosztem całości lub części uzbrojenia torpedowego.

</doc>
<doc id="1682312" url="https://pl.wikipedia.org/wiki?curid=1682312" title="Kopciuszek (ptak)">
Kopciuszek (ptak)



</doc>
<doc id="1682313" url="https://pl.wikipedia.org/wiki?curid=1682313" title="Krzysztof Brzeziński">
Krzysztof Brzeziński

Krzysztof Michał Brzeziński (ur. 21 września 1952 w Gdańsku, zm. 14 stycznia 2021) – polski przedsiębiorca, polityk, poseł na Sejm II kadencji.
Życiorys.
Syn Michała. Ukończył w 1983 Zespół Szkół Budowlanych w Gdańsku. Zajmował się zarządzaniem przedsiębiorstwem. W 1993 uzyskał mandat posła na Sejm II kadencji. Został wybrany w okręgu gdańskim z listy Sojuszu Lewicy Demokratycznej. Zasiadał w Komisji Kultury i Środków Przekazu oraz w Komisji Polityki Przestrzennej, Budowlanej i Mieszkaniowej, był także członkiem sześciu podkomisji. W 1997 nie został ponownie wybrany.
W wyborach parlamentarnych w 2001 również bezskutecznie kandydował do Sejmu z listy SLD-UP. Do 2002 zasiadał w radzie miasta Gdańska, w której przewodniczył klubowi radnych SLD. W 2003 bez powodzenia ubiegał się o stanowisko przewodniczącego SLD w województwie pomorskim (przegrał z Jerzym Jędykiewiczem). Objął funkcję prezesa zarządu Fundacji „Eko-Dar”.
W 1997 otrzymał Srebrny Krzyż Zasługi.
Pochowany na Cmentarzu Witomińskim.

</doc>
<doc id="1682314" url="https://pl.wikipedia.org/wiki?curid=1682314" title="SM Tb 98 M">
SM Tb 98 M

SM Tb 98 M – austro-węgierski torpedowiec z okresu I wojny światowej typu "Tb 98 M". Od 1920 roku służył w składzie floty greckiej jako Kyzikos. Samozatopiony 25 kwietnia 1941 roku.
Historia służby.
SM Tb ("Torpedowiec Jego Cesarskiej Mości") 98 M był pierwszym okrętem swojego typu i wszedł do służby w c.k. marynarce Austro-Węgier 19 sierpnia 1915 roku. 21 maja 1917 roku nazwę skrócono do SM Tb 99.
Tb 98 służył bojowo podczas I wojny światowej. Między innymi, 13 czerwca 1918 roku holował do bazy łódź latającą K-210, która przymusowo wodowała i podczas tego rejsu został zbombardowany przez włoskie samoloty, które uszkodziły mu lewą turbinę (holowanie zostało przejęte przez Tb 84).
Tb 98 przetrwał wojnę, po czym w 1920 roku został sprzedany do Grecji (wraz z bliźniaczymi Tb 99M i 100M oraz Tb 92F, 94F i 95F zbliżonego typu). Po wcieleniu do marynarki greckiej otrzymał nazwę „Kyzikos”.
Po ataku Niemiec na Grecję, „Kyzikos” został samozatopiony przez załogę 25 kwietnia 1941 roku podczas remontu w Stoczni Marynarki w Salaminie, w celu uchronienia przed zdobyciem przez Niemców (według innych źródeł 24 kwietnia).
Opis.
Tb 98 M wyposażony był w dwa kotły parowe typu Yarrow. Współpracowały one z dwoma turbinami parowymi Melms-Pfenniger. Okręt uzbrojony był początkowo w dwie armaty kalibru 66 mm L/30, pojedynczy karabin maszynowy Schwarzlose oraz dwie podwójne wyrzutnie torped kalibru 450 mm. Od 1917 roku rufową armatę 66 mm mocowano na okrętach tego typu na podstawie umożliwiającej prowadzenie ognia do celów powietrznych.
Na okrętach w greckiej służbie zamieniono uzbrojenie na jedną armatę 66 mm, jedno działko przeciwlotnicze 37 mm na rufie oraz dwie pojedyncze wyrzutnie torped 533 mm.

</doc>
<doc id="1682316" url="https://pl.wikipedia.org/wiki?curid=1682316" title="SM Tb 99 M">
SM Tb 99 M

SM Tb 99 M – austro-węgierski torpedowiec z okresu I wojny światowej typu "Tb 98 M". Od 1920 roku służył w składzie floty greckiej jako Kios. Zatopiony 23 kwietnia 1941 roku.
Historia służby.
SM Tb ("Torpedowiec Jego Cesarskiej Mości") 99 M wszedł do służby w c.k. marynarce Austro-Węgier 29 października 1915 roku, jako drugi okręt typu "Tb 98 M". 21 maja 1917 roku nazwę skrócono do SM Tb 99. Służył bojowo podczas I wojny światowej.
Tb 99 przetrwał wojnę, po czym w 1920 roku został sprzedany do Grecji (wraz z bliźniaczymi Tb 98M i 100M oraz Tb 92F, 94F i 95F zbliżonego typu). Po wcieleniu do marynarki greckiej otrzymał nazwę „Kios”.
Po ataku Niemiec na Grecję, „Kios” został zatopiony przez niemieckie lotnictwo 23 kwietnia 1941 roku w Zatoce Ateńskiej (według innych źródeł uszkodzony, po czym samozatopiony lub zatopiony 22 kwietnia.
Opis.
Tb 99 M wyposażony był w dwa kotły parowe typu Yarrow. Współpracowały one z dwoma turbinami parowymi Melms-Pfenniger. Okręt uzbrojony był początkowo w dwie armaty kalibru 66 mm L/30, pojedynczy karabin maszynowy Schwarzlose oraz dwie podwójne wyrzutnie torped kalibru 450 mm. Od 1917 roku rufową armatę 66 mm mocowano na okrętach tego typu na podstawie umożliwiającej prowadzenie ognia do celów powietrznych.
Na okrętach w greckiej służbie zamieniono uzbrojenie na jedną armatę 66 mm, jedno działko przeciwlotnicze 37 mm na rufie oraz dwie pojedyncze wyrzutnie torped 533 mm.

</doc>
<doc id="1682318" url="https://pl.wikipedia.org/wiki?curid=1682318" title="Pleszka">
Pleszka

Pleszka – ptak z rodziny muchołówek (zwykle w odniesieniu do pleszki zwyczajnej): 

</doc>
<doc id="1682319" url="https://pl.wikipedia.org/wiki?curid=1682319" title="Bartramia">
Bartramia



</doc>
<doc id="1682320" url="https://pl.wikipedia.org/wiki?curid=1682320" title="Clinton Darryl Mansell">
Clinton Darryl Mansell



</doc>
<doc id="1682321" url="https://pl.wikipedia.org/wiki?curid=1682321" title="SM Tb 100 M">
SM Tb 100 M

SM Tb 100 M – austro-węgierski torpedowiec z okresu I wojny światowej typu "Tb 98 M". Od 1920 roku służył w Grecji jako Kydoniai. Zatopiony przez niemieckie lotnictwo 26 kwietnia 1941 roku.
Historia służby.
SM Tb ("Torpedowiec Jego Cesarskiej Mości") 100 M wszedł do służby w c.k. marynarce Austro-Węgier 15 marca 1916 roku, jako trzeci i ostatni okręt typu "Tb 98 M". 21 maja 1917 roku nazwę skrócono do SM Tb 100. Służył bojowo podczas I wojny światowej.
Tb 100 przetrwał wojnę, po czym w 1920 roku został sprzedany do Grecji (wraz z bliźniaczymi Tb 98M i 99M oraz Tb 92F, 94F i 95F zbliżonego typu). Po wcieleniu do marynarki greckiej otrzymał nazwę: „Kydoniai”.
Po ataku Niemiec na Grecję, „Kydoniai” został zatopiony przez niemieckie lotnictwo 26 kwietnia 1941 roku koło Peloponezu.
Opis.
Tb 100 M wyposażony był w dwa kotły parowe typu Yarrow. Współpracowały one z dwoma turbinami parowymi Melms-Pfenniger. Okręt uzbrojony był początkowo w dwie armaty kalibru 66 mm L/30, pojedynczy karabin maszynowy Schwarzlose oraz dwie podwójne wyrzutnie torped kalibru 450 mm. Od 1917 roku rufową armatę 66 mm mocowano na okrętach tego typu na podstawie umożliwiającej prowadzenie ognia do celów powietrznych.
Na okrętach w greckiej służbie zamieniono uzbrojenie na jedną armatę 66 mm, jedno działko przeciwlotnicze 37 mm na rufie oraz dwie pojedyncze wyrzutnie torped 533 mm.

</doc>
<doc id="1682323" url="https://pl.wikipedia.org/wiki?curid=1682323" title="SM Tb I">
SM Tb I

SM Tb I – austro-węgierski torpedowiec z okresu I wojny światowej. Pierwsza jednostka typu "Tb I". Okręt przetrwał wojnę. W 1920 roku przekazano go Włochom. W tym samym roku złomowany.
Tb I wyposażony był w dwa kotły parowe typu Yarrow. Współpracowały one z trójcylindrową pionową maszyną parową potrójnego rozprężania. Okręt uzbrojony był w dwie armaty L/44 kalibru 47 mm oraz dwie wyrzutnie torped kalibru 450 mm.

</doc>
<doc id="1682324" url="https://pl.wikipedia.org/wiki?curid=1682324" title="SM Tb II">
SM Tb II

SM Tb II – austro-węgierski torpedowiec z okresu I wojny światowej. Druga jednostka typu "Tb I". Okręt przetrwał wojnę. W 1920 roku przekazano go Włochom. W tym samym roku złomowany.
Tb II wyposażony był w dwa kotły parowe typu Yarrow. Współpracowały one z trójcylindrową pionową maszyną parową potrójnego rozprężania. Okręt uzbrojony był w dwie armaty L/44 kalibru 47 mm oraz dwie wyrzutnie torped kalibru 450 mm.

</doc>
<doc id="1682325" url="https://pl.wikipedia.org/wiki?curid=1682325" title="Stefan Ceranka">
Stefan Ceranka

Stefan Ceranka (ur. 1 października 1934 w Żeliszewie, zm. 2009) – polski nauczyciel, działacz związkowy, poseł na Sejm II kadencji.
Życiorys.
Syn Wiktora. Ukończył w 1975 studia na Wydziale Matematyczno-Przyrodniczym Wyższej Szkoły Nauczycielskiej w Siedlcach. Jako nauczyciel pracował od końca lat 50., m.in. w szkole podstawowej w Nowych Iganiach i Siedlcach.
Działał w związkach zawodowych. Doszedł do stanowiska prezesa Związku Nauczycielstwa Polskiego w okręgu siedleckim. W 1993 uzyskał mandat posła na Sejm II kadencji. Został wybrany w okręgu siedleckim z listy Sojuszu Lewicy Demokratycznej. Zasiadał w Komisji Rolnictwa i Gospodarki Żywnościowej, Komisji Regulaminowej i Spraw Poselskich oraz w Komisji Edukacji, Nauki i Postępu Technicznego. Był także członkiem trzech podkomisji. W 1997 bez powodzenia ubiegał się o reelekcję.
Odznaczony Krzyżem Oficerskim Orderu Odrodzenia Polski.

</doc>
<doc id="1682326" url="https://pl.wikipedia.org/wiki?curid=1682326" title="Reprezentacja Nevis w piłce nożnej mężczyzn">
Reprezentacja Nevis w piłce nożnej mężczyzn

Reprezentacja Nevis w piłce nożnej – zespół piłkarski, reprezentujący karaibską wyspę Nevis (część państwa Saint Kitts i Nevis). Drużyna nie należy do FIFA ani CONCACAF.

</doc>
<doc id="1682327" url="https://pl.wikipedia.org/wiki?curid=1682327" title="SM Tb III">
SM Tb III

SM Tb III – austro-węgierski torpedowiec z okresu I wojny światowej. Trzecia jednostka typu "Tb I". Okręt przetrwał wojnę. W 1920 roku przekazano go Włochom. Pod banderą Regia Marina pływał do 1925 roku, później złomowany.
Tb III wyposażony był w dwa kotły parowe typu Yarrow. Współpracowały one z trójcylindrową pionową maszyną parową potrójnego rozprężania. Okręt uzbrojony był w dwie armaty L/44 kalibru 47 mm oraz dwie wyrzutnie torped kalibru 450 mm.

</doc>
<doc id="1682328" url="https://pl.wikipedia.org/wiki?curid=1682328" title="Kukułka (ptak)">
Kukułka (ptak)



</doc>
<doc id="1682329" url="https://pl.wikipedia.org/wiki?curid=1682329" title="SM Tb IV">
SM Tb IV

SM Tb IV – austro-węgierski torpedowiec z okresu I wojny światowej. Czwarta jednostka typu "Tb I". Okręt przetrwał wojnę. W 1920 roku przekazano go Włochom. W tym samym roku złomowany.
Tb IV wyposażony był w dwa kotły parowe typu Yarrow. Współpracowały one z trójcylindrową pionową maszyną parową potrójnego rozprężania. Okręt uzbrojony był w dwie armaty L/44 kalibru 47 mm oraz dwie wyrzutnie torped kalibru 450 mm.

</doc>
<doc id="1682330" url="https://pl.wikipedia.org/wiki?curid=1682330" title="SM Tb V">
SM Tb V

SM Tb V – austro-węgierski torpedowiec z okresu I wojny światowej. Piąta jednostka typu "Tb I". Okręt przetrwał wojnę. W 1920 roku przekazano go Włochom. W tym samym roku złomowany.
Tb V wyposażony był w dwa kotły parowe typu Yarrow. Współpracowały one z trójcylindrową pionową maszyną parową potrójnego rozprężania. Okręt uzbrojony był w dwie armaty L/44 kalibru 47 mm oraz dwie wyrzutnie torped kalibru 450 mm.

</doc>
<doc id="1682331" url="https://pl.wikipedia.org/wiki?curid=1682331" title="Fredrik Lindström">
Fredrik Lindström

Fredrik Wilhelm Lindström (ur. 24 lipca 1989 w Bredbyn) – szwedzki biathlonista, mistrz olimpijski i dwukrotny medalista mistrzostw świata.
Kariera.
Po raz pierwszy na arenie międzynarodowej pojawił się w 2006 roku, kiedy wystąpił na mistrzostwach świata juniorów w Presque Isle. Zajął tam między innymi czwarte miejsce w sztafecie. Jeszcze kilkukrotnie startował w zawodach tej rangi, jednak nie wywalczył medalu.
W Pucharze Świata zadebiutował 12 grudnia 2008 roku w Hochfilzen, zajmując 47. miejsce w sprincie. Pierwsze pucharowe punkty wywalczył miesiąc później, 13 stycznia 2009 roku w Vancouver, gdzie w tej samej konkurencji był trzynasty. Na podium zawodów tego cyklu pierwszy raz stanął 20 stycznia 2012 roku w Anterselvie, wygrywając w sprincie. Wyprzedził tam na podium Rosjanina Jewgienija Garaniczewa i Francuza Martina Fourcade'a. Najlepsze wyniki osiągnął w sezonie 2012/2013, który ukończył na siódmym miejscu w klasyfikacji generalnej.
W lutym 2018 roku wystartował na igrzyskach olimpijskich w Pjongczangu, gdzie razem z Peppe Femlingiem, Sebastianem Samuelssonem i Jesperem Nelinem zwyciężył w sztafecie. Był tam też między innymi ósmy w biegu indywidualnym. Blisko medalu był podczas igrzysk w Vancouver w 2010 roku, gdzie w sztafecie zajął czwarte miejsce. W 2012 roku wywalczył brązowy medal w biegu masowym na mistrzostwach świata w Ruhpolding. Wyprzedzili go jedynie Fourcade oraz kolejny Szwed - Björn Ferry. Na rozgrywanych rok później mistrzostwach świata w Novym Měscie zajął trzecie miejsce w biegu indywidualnym. Tym razem lepsi okazali się Fourcade i Tim Burke z USA.

</doc>
<doc id="1682333" url="https://pl.wikipedia.org/wiki?curid=1682333" title="SM Tb VI">
SM Tb VI

SM Tb VI – austro-węgierski torpedowiec z okresu I wojny światowej. Szósta jednostka typu "Tb I". Okręt przetrwał wojnę. W 1920 roku przekazano go Włochom. W tym samym roku złomowany.
Tb VI wyposażony był w dwa kotły parowe typu Yarrow. Współpracowały one z trójcylindrową pionową maszyną parową potrójnego rozprężania. Okręt uzbrojony był w dwie armaty L/44 kalibru 47 mm oraz dwie wyrzutnie torped kalibru 450 mm.

</doc>
<doc id="1682334" url="https://pl.wikipedia.org/wiki?curid=1682334" title="Stanisław Czajczyński">
Stanisław Czajczyński

Stanisław Józef Czajczyński (ur. 7 maja 1949 w Kaliszu) – polski przedsiębiorca, polityk, poseł na Sejm RP II kadencji.
Życiorys.
Ukończył liceum ogólnokształcące. Został dyrektorem Zakładu Usług Techniczno-Handlowych Polmex w Kaliszu.
W 1993 uzyskał mandat posła na Sejm II kadencji. Został wybrany w okręgu kaliskiego z listy Sojuszu Lewicy Demokratycznej (był wówczas członkiem SdRP). Zasiadał w Komisji Stosunków Gospodarczych z Zagranicą, Komisji Nadzwyczajnej do zbadania zasadności zarzutów Najwyższej Izby Kontroli w stosunku do niektórych byłych ministrów współpracy gospodarczej z zagranicą, Komisji Integracji Europejskiej, Komisji Zdrowia oraz Komisji Nadzwyczajnej do Rozpatrzenia Pilnego Rządowego Oraz Poselskiego Projektów Ustaw o Zamówieniach Publicznych. Był także członkiem trzech podkomisji. W 1997 bez powodzenia ubiegał się o reelekcję.
Później został działaczem Unii Pracy. Pełnił m.in. funkcje wiceprzewodniczącego i sekretarza generalnego tej partii. W 2006 powrócił do SLD.
Odznaczony Złotym Krzyżem Zasługi (1997).

</doc>
<doc id="1682335" url="https://pl.wikipedia.org/wiki?curid=1682335" title="Metaphrynella">
Metaphrynella

Metaphrynella – rodzaj płaza bezogonowego z podrodziny Microhylinae w rodzinie wąskopyskowatych (Microhylidae). 
Zasięg występowania.
Rodzaj obejmuje gatunki występujące na południowym Półwyspie Malajskim i Borneo. 
Systematyka.
Etymologia.
"Metaphrynella": "meta" „obok, pomiędzy”; rodzaj "Phrynella" .
Podział systematyczny.
Do rodzaju należą następujące gatunki:

</doc>
<doc id="1682336" url="https://pl.wikipedia.org/wiki?curid=1682336" title="SM Tb VII">
SM Tb VII

SM Tb VII – austro-węgierski torpedowiec z okresu I wojny światowej. Pierwsza jednostka typu "Tb VII". Okręt przetrwał wojnę. W 1920 roku przekazano go Włochom. Pod banderą Regia Marina pływał do 1926 roku, później złomowany.
Tb VII wyposażony był w dwa kotły parowe typu White-Forster. Współpracowały one z trójcylindrową pionową maszyną parową potrójnego rozprężania. Okręt uzbrojony był w dwie armaty L/44 kalibru 47 mm oraz dwie wyrzutnie torped kalibru 450 mm.

</doc>
<doc id="1682337" url="https://pl.wikipedia.org/wiki?curid=1682337" title="SM Tb VIII">
SM Tb VIII

SM Tb VIII – austro-węgierski torpedowiec z okresu I wojny światowej. Druga jednostka typu "Tb VII". Okręt przetrwał wojnę. W 1920 roku przekazano go Włochom. Złomowany w tym samym roku.
Tb VIII wyposażony był w dwa kotły parowe typu White-Forster. Współpracowały one z trójcylindrową pionową maszyną parową potrójnego rozprężania. Okręt uzbrojony był w dwie armaty L/44 kalibru 47 mm oraz dwie wyrzutnie torped kalibru 450 mm.

</doc>
<doc id="1682338" url="https://pl.wikipedia.org/wiki?curid=1682338" title="Przesła">
Przesła

Przesła, lub Przęsła (około 675 m) – szerokie obniżenie w grani głównej Pienin Spiskich, pomiędzy Barwinkową Górą (725 m) a Krempaszankową (843 m) i Ślipczą. Było od dawna używane jako wygodne połączenie pomiędzy Łapszami Niżnymi a Falsztynem. Z południowych stoków spływa Złotny Potok, z północnych Falsztyński Potok. Rejon przełęczy jest płaski, dość podmokły i zalesiony, więc pozbawiony widoków. Często żerują tutaj dziki. Według Stanisława Figla nazwa przełęczy pochodzi od tego, że prowadząca przez nią droga leśna "„przeszła”" na północną stronę grzbietu.

</doc>
<doc id="1682339" url="https://pl.wikipedia.org/wiki?curid=1682339" title="Przęsła">
Przęsła



</doc>
<doc id="1682340" url="https://pl.wikipedia.org/wiki?curid=1682340" title="SM Tb IX">
SM Tb IX

SM Tb IX - austro-węgierski torpedowiec z okresu I wojny światowej. Trzecia jednostka typu "Tb VII". Okręt przetrwał wojnę. W 1920 roku przekazano go Włochom. Złomowany w tym samym roku.
Tb IX wyposażony był w dwa kotły parowe typu White-Forster. Współpracowały one z trójcylindrową pionową maszyną parową potrójnego rozprężania. Okręt uzbrojony był w dwie armaty L/44 kalibru 47 mm oraz dwie wyrzutnie torped kalibru 450 mm.

</doc>
<doc id="1682341" url="https://pl.wikipedia.org/wiki?curid=1682341" title="SM Tb X">
SM Tb X

SM Tb X - austro-węgierski torpedowiec z okresu I wojny światowej. Czwarta jednostka typu "Tb VII". Okręt przetrwał wojnę. W 1920 roku przekazano go Włochom. Złomowany w tym samym roku.
Tb X wyposażony był w dwa kotły parowe typu White-Forster. Współpracowały one z trójcylindrową pionową maszyną parową potrójnego rozprężania. Okręt uzbrojony był w dwie armaty L/44 kalibru 47 mm oraz dwie wyrzutnie torped kalibru 450 mm.

</doc>
<doc id="1682342" url="https://pl.wikipedia.org/wiki?curid=1682342" title="SM Tb XI">
SM Tb XI

SM Tb XI – austro-węgierski torpedowiec z okresu I wojny światowej. Piąta jednostka typu "Tb VII". 5 października 1917 roku na okręcie wybuchł bunt. Po uwięzieniu dwóch oficerów, załoga okrętu przepłynęła nim Adriatyk i poddała okręt Włochom. Okręt wcielono do Regia Marina pod nazwą „Francesco Rismondo”. Z listy floty skreślono go w 1925 roku.
Tb XI wyposażony był w dwa kotły parowe typu White-Forster. Współpracowały one z trójcylindrową pionową maszyną parową potrójnego rozprężania. Okręt uzbrojony był w dwie armaty L/44 kalibru 47 mm oraz dwie wyrzutnie torped kalibru 450 mm.

</doc>
<doc id="1682344" url="https://pl.wikipedia.org/wiki?curid=1682344" title="Castanopsis">
Castanopsis

Castanopsis – rodzaj roślin z rodziny bukowatych ("Fagaceae" Dumort.). Współcześnie znanych jest co najmniej 141 gatunków, głównie z południowo-wschodniej Azji (zaliczany dawniej do tego rodzaju jedyny przedstawiciel z Ameryki Północnej ("Castanopsis sempervirens") wyodrębniany jest w osobny rodzaj "Chrysolepis" Hjelmq.). Drzewa bywają uprawiane, aczkolwiek rzadko poza naturalnym zasięgiem. Ich nasiona mogą być spożywane podobnie do kasztanów.
Systematyka.
Rodzaj z rodziny bukowate z rzędu bukowców, należącego do kladu różowych w obrębie okrytonasiennych. W obrębie rodziny zaliczany do podrodziny "Quercoideae" Õrsted, w której najbliżej spokrewniony jest z rodzajami "Quercus" i "Castanea".

</doc>
<doc id="1682346" url="https://pl.wikipedia.org/wiki?curid=1682346" title="SM Tb XII">
SM Tb XII

SM Tb XII - austro-węgierski torpedowiec z okresu I wojny światowej. Szósta jednostka typu "Tb VII". Okręt przetrwał wojnę. W 1920 roku przekazano go Włochom i tym samym roku złomowano.
Tb XII wyposażony był w dwa kotły parowe typu Yarrow. Współpracowały one z trójcylindrową pionową maszyną parową potrójnego rozprężania. Okręt uzbrojony był w dwie armaty L/44 kalibru 47 mm oraz dwie wyrzutnie torped kalibru 450 mm.

</doc>
<doc id="1682348" url="https://pl.wikipedia.org/wiki?curid=1682348" title="Nothobranchius janpapi">
Nothobranchius janpapi

Nothobranchius janpapi – gatunek ryby z rodziny Nothobranchiidae i rzędu karpieńcokształtnych. Występuje w rzece Pangani i Rufidżi we wschodniej Tanzanii. Osiąga do 4,5 cm długości. Jest rybą słodkowodną, niewędrowną. Trudna do utrzymania w akwarium.

</doc>
<doc id="1682350" url="https://pl.wikipedia.org/wiki?curid=1682350" title="Mało upalne lato">
Mało upalne lato

Mało upalne lato – polski film fabularny z 2004 roku. Okres zdjęciowy trwał od 27 kwietnia do 5 czerwca 2004

</doc>
<doc id="1682351" url="https://pl.wikipedia.org/wiki?curid=1682351" title="Microhyla">
Microhyla

 
Microhyla – rodzaj płaza bezogonowego z podrodziny Microhylinae w rodzinie wąskopyskowatych (Microhylidae). 
Zasięg występowania.
Rodzaj obejmuje gatunki występujące na Riukiu (Japonia) i w Chinach na południe przez Indie do Sri Lanki i przez Azję Południowo-Wschodnią do Sumatry, Borneo, Jawy i Bali. 
Systematyka.
Podział systematyczny.
Do rodzaju należą następujące gatunki:

</doc>
<doc id="1682354" url="https://pl.wikipedia.org/wiki?curid=1682354" title="Grupa Polityczna „Robotnik”">
Grupa Polityczna „Robotnik”

Grupa Polityczna „Robotnik” – konspiracyjna organizacja opozycyjna o orientacji lewicowej, działająca od 1984 do 1987 w środowisku osób wydających gazetę „Robotnik”. Pismo członków Międzyzakładowego Robotniczego Komitetu „Solidarności”. Na bazie grupy powstała Polska Partia Socjalistyczna.
Historia.
Grupa powstała w 1984. Tworzyli ją m.in. Piotr Ikonowicz, Krzysztof Markuszewski, Grzegorz Ilka, Andrzej Sieradzki, Cezary Miżejewski, Tomasz Truskawa, Iwona Różewicz, Joachim Biernacki, Danuta Baumgarten, Małgorzata Motylińska, Jerzy Kolarzowski.
Grupa Polityczna „Robotnik” do stycznia 1986 ściśle współpracowała z Grupami Politycznymi „Wola”, składającymi się z działaczy warszawskiego Międzyzakładowego Komitetu Koordynacyjnego i współpracowników pisma „Wola”. Wspólną inicjatywą grup politycznych „Wola” i „Robotnik” był miesięcznik „Naprzód”. Jesienią 1985 została przygotowana Deklaracja Grupy Politycznej „Robotnik”, która okazała się zbyt lewicowa dla działaczy Grup Politycznych „Wola”, co zakończyło współpracę obu środowisk.
Grupa była autorem szeregu oświadczeń w bieżących sprawach politycznych. W kwietniu 1986 opublikowano m.in. oświadczenie krytykujące metody działania Stanów Zjednoczonych realizujących walkę z terroryzmem poprzez bombardowanie celów cywilnych w Libii.
W październiku 1987 członkowie Grupy Politycznej „Robotnik” byli inicjatorami odrodzenia Polskiej Partii Socjalistycznej. Po jej powstaniu w listopadzie 1987 grupa przestała funkcjonować.
Deklaracja Grupy politycznej Robotnik.
19 stycznia 1986 grupa opublikowała swoją deklarację polityczną w brzmieniu:

</doc>
<doc id="1682355" url="https://pl.wikipedia.org/wiki?curid=1682355" title="Saxicola maurus">
Saxicola maurus



</doc>
<doc id="1682356" url="https://pl.wikipedia.org/wiki?curid=1682356" title="Saxicola maura">
Saxicola maura



</doc>
<doc id="1682357" url="https://pl.wikipedia.org/wiki?curid=1682357" title="Herb Tasmanii">
Herb Tasmanii

Herb Tasmanii – herb jednego z sześciu australijskich stanów, został nadany mu przez króla Jerzego V w roku 1917, a jego oficjalna proklamacja nastąpiła dwa lata później. Mobilia umieszczone na tarczy herbowej symbolizują główne gałęzie gospodarki stanu. Łan pszenicy reprezentuje rolnictwo, heraldyczny piorun hydroenergetykę, a baran branżę wełniarską. Na tarczy znalazły się też płody rolne: jabłka i chmiel. Nad tarczą znajduje się czerwony lew, zaczerpnięty z heraldyki angielskiej. Jedna z jego przednich łap spoczywa na kilofie i łopacie, co symbolizuje tasmańską branżę górniczą. Po obu stronach tarczy znajdują się trzymacze w postaci – wymarłych już – wilkoworów tasmańskich. Pod tarczą umieszczono szarfę z łacińską dewizą "Ubertas et fidelitas" – "Urodzajność i wierność".

</doc>
<doc id="1682361" url="https://pl.wikipedia.org/wiki?curid=1682361" title="Karine Salinas">
Karine Salinas

Karine Salinas (ur. 5 marca 1973 roku w Tbilisi) – francuska siatkarka, była reprezentantka kraju, grająca na pozycji rozgrywającej. Obecnie występuje we francuskim Entente Sportive Le Cannet-Rocheville. Uprawiała także siatkówkę plażową.

</doc>
<doc id="1682362" url="https://pl.wikipedia.org/wiki?curid=1682362" title="Białorzytka">
Białorzytka

Białorzytka – ptak z rodziny muchołówek (20 gatunków z rodzaju "Oenanthe"), w szczególności występujące w Polsce:

</doc>
<doc id="1682363" url="https://pl.wikipedia.org/wiki?curid=1682363" title="Alessandro Poerio (1914)">
Alessandro Poerio (1914)

Alessandro Poerio – włoski lider z okresu I wojny światowej. Pierwsza jednostka typu "Alessandro Poerio". Okręt przetrwał wojnę. 1 lipca 1921 roku przeklasyfikowany na niszczyciela. W czerwcu 1938 roku skreślony z listy włoskiej floty i przekazany nacjonalistom hiszpańskim. Wcielony do ich floty pod nazwą "Huesca". Skreślony z listy okrętów hiszpańskiej floty w 1949 roku.
"Alessandro Poerio" wyposażony był w trzy kotły parowe Yarrow. Współpracowały one z turbinami parowymi Beluzzo. Początkowo okręt uzbrojony był w sześć armat kalibru 102 mm L/35, dwie podwójne wyrzutnie torped kalibru 450 mm oraz mógł przenieść do 42 min. W 1917 roku uzbrojenie okrętu wzmocniono dwoma armatami przeciwlotniczymi Vickers kalibru 40 mm L/39. Jedną z tych armat zdjęto z okrętu w 1927 roku.

</doc>
<doc id="1682366" url="https://pl.wikipedia.org/wiki?curid=1682366" title="Mordechaj Palzur">
Mordechaj Palzur

Mordechaj Dawid Palzur (ur. 1929 w Tarnowie) – izraelski dyplomata, pierwszy ambasador Izraela w Polsce po wznowieniu stosunków dyplomatycznych między oboma krajami.
Życiorys.
Urodził się w Tarnowie w rodzinie żydowskiej, jako syn tarnowskiego malarza Aleksandra Plutzera. Po wybuchu II wojny światowej we wrześniu 1939, jego rodzina uciekła na wschód, a w czerwcu 1940 została wywieziona na Syberię. Dwa lata później z Armią Andersa trafił do Iranu, a następnie znalazł się w Palestynie. Tam ukończył polskie gimnazjum i szkołę średnią, a potem studiował prawo w Wyższej Szkole Prawa i Ekonomii w Tel Awiwie. Od lat 50. pracował w izraelskiej dyplomacji, m.in. na placówkach w Finlandii, Meksyku, Boliwii i RPA.
Po wznowieniu relacji między Polską i Izraelem w listopadzie 1986, Palzur przybył do Warszawy jako szef misji interesów Izraela przy ambasadzie Holandii. Jego misję przedstawiano oficjalnie w PRL jako ograniczającą się do opieki nad cmentarzami żydowskimi. 27 lutego 1990 został ambasadorem Izraela w Polsce, jednak po kilku miesiącach zakończył swoją misję.
W 2003 otrzymał od Fundacji Hetmana Jana Tarnowskiego tytuł "Tarnovia Merenti" za promocję regionu tarnowskiego i duży wkład w poprawę stosunków polsko-żydowskich. W 2008 został przewodniczącym Instytutu Badań Światowego Kongresu Żydów, która zajmuje się m.in. badaniami historycznymi dotyczącymi Żydów.

</doc>
<doc id="1682367" url="https://pl.wikipedia.org/wiki?curid=1682367" title="Nehemiah Cutter">
Nehemiah Cutter

Nehemiah Cutter (ur. 30 marca 1787 w Jaffrey, zm. 15 marca 1859 w Pepperell) – amerykański lekarz psychiatra.
Ukończył Middlebury College w 1814, dyplom lekarza otrzymał na Uniwersytecie Yale w 1817. Praktykował w Pepperell. Prowadził założony w 1834 zakład psychiatryczny Cutter Retreat. Współpracował z Jamesem S.N. Howe’em i Charlesem E. Parkerem. Po jego śmierci ukazało się obszerne wspomnienie w „American Journal of Insanity”.

</doc>
<doc id="1682368" url="https://pl.wikipedia.org/wiki?curid=1682368" title="BNP Paribas Open 2009 (mężczyźni)">
BNP Paribas Open 2009 (mężczyźni)

BNP Paribas Open 2009 – tenisowy turniej ATP rangi ATP World Tour Masters 1000 z cyklu BNP Paribas Open rozgrywany w dniach 12–22 marca 2009 roku w Indian Wells na kortach twardych o puli nagród 4 500 000 dolarów amerykańskich.

</doc>
<doc id="1682369" url="https://pl.wikipedia.org/wiki?curid=1682369" title="Gruzińscy arcymistrzowie szachowi">
Gruzińscy arcymistrzowie szachowi

Lista gruzińskich szachistów, posiadających tytuły arcymistrzów (GM) i arcymistrzyń (WGM), zarówno w grze klasycznej, korespondencyjnej, kompozycji szachowej, jak i w rozwiązywaniu zadań szachowych oraz tytuły arcymistrzów honorowych (HGM), przyznawanych za osiągnięcia w przeszłości. Obejmuje także zawodników, którzy barwy Gruzji reprezentowali tylko w pewnym okresie swojego życia.

</doc>
<doc id="1682372" url="https://pl.wikipedia.org/wiki?curid=1682372" title="Miron Gordon">
Miron Gordon

Miron Gordon (ur. 1947 w Wilnie, zm. 10 kwietnia 1996 w Jerozolimie) – izraelski dyplomata, w latach 1990-1993 ambasador Izraela w Polsce.
Życiorys.
Urodził się w Wilnie w rodzinie polskich Żydów. W 1957 wraz z rodziną w wyniku ostatniej masowej fali wysiedleń Polaków z dawnych ziem polskich zamieszkał w Łodzi. W 1959 wyemigrował do Izraela. Zmarł w Jerozolimie na atak serca.
Odznaczony Krzyżem Komandorskim Orderu Zasługi Rzeczypospolitej Polskiej (1994).
Bibliografia.
 

</doc>
<doc id="1682376" url="https://pl.wikipedia.org/wiki?curid=1682376" title="Hugo Neumann">
Hugo Neumann

Hugo Neumann (ur. 1858, zm. 1912) – niemiecki lekarz pediatra. Był założycielem i dyrektorem kliniki pediatrycznej ("Kinderhaus") w Berlinie.

</doc>
<doc id="1682380" url="https://pl.wikipedia.org/wiki?curid=1682380" title="Alicja Graff">
Alicja Graff

Alicja Graff, z domu Fuks (ur. 20 czerwca 1917, zm. 20 grudnia 2005 w Warszawie) – stalinowska prokurator wojskowa, wicedyrektor Departamentu III Prokuratury Generalnej.
Życiorys.
Pochodziła z rodziny żydowskiej. Przed II wojną światową ukończyła prawo na Uniwersytecie Warszawskim. W okresie stalinizmu została wicedyrektorem Departamentu III Prokuratury Generalnej. W 1953 podpisała się pod pismem do naczelnika więzienia na Rakowieckiej z nakazem wykonania wykonania wyroku śmierci na generale Auguście Emilu Fieldorfie. Nadzorowała także sprawę aresztowanego przez Ministerstwo Bezpieczeństwa Publicznego płk. Wacława Kostka-Biernackiego.
Zmarła w Warszawie. Pochowana jest na Cmentarzu Wojskowym na Powązkach (kwatera C31, rząd 2, grób 20).
Odznaczenia.
Postanowieniem prezydenta Bolesława Bieruta z 22 lipca 1950, "za zasługi w pracy zawodowej", została odznaczona Złotym Krzyżem Zasługi.
Życie prywatne.
Była żoną prokuratora Kazimierza Graffa, zastępcy naczelnego prokuratora wojskowego w okresie stalinizmu.

</doc>
<doc id="1682382" url="https://pl.wikipedia.org/wiki?curid=1682382" title="2nd Pursuit Group">
2nd Pursuit Group

2nd Pursuit Group – grupa lotnicza United States Army Air Service działająca przy 1 Armii. Została utworzona 29 czerwca 1918 roku przez generała Benjamin Delahauf Foulois ówczesnego dowódcy United States Army Air Service. Na jej czele stanął pułkownik Davenport Johnson, który pozostawał na tym stanowisku do końca wojny.
Pierwszymi jednostkami, które weszły w skład grupy były 13 Aero i 22 Aero. Od września 1918 roku do grupy dołączyły nowo przybyłe eskadry 49 Aero oraz 139 Aero. 

</doc>
<doc id="1682386" url="https://pl.wikipedia.org/wiki?curid=1682386" title="Micryletta">
Micryletta

Micryletta – rodzaj płaza bezogonowego z podrodziny Microhylinae w rodzinie wąskopyskowatych (Microhylidae). 
Zasięg występowania.
Rodzaj obejmuje gatunki występujące w Mjanmie i Chinach do Malezji Zachodniej i Sumatry; na Nikobarach i Andamanach należących do Indii.
Systematyka.
Etymologia.
"Micryletta": rodzaj "Microhyla" ; nowołac. przyrostek zdrabniający "-etta".
Podział systematyczny.
Do rodzaju należą następujące gatunki:

</doc>
<doc id="1682387" url="https://pl.wikipedia.org/wiki?curid=1682387" title="CDN">
CDN



</doc>
<doc id="1682389" url="https://pl.wikipedia.org/wiki?curid=1682389" title="Plac Bolesława Chrobrego w Policach">
Plac Bolesława Chrobrego w Policach

pl. Bolesława Chrobrego w Policach – główna część Starego Miasta w Policach. Znajduje się tu punkt początkowy szlaku Polickiego PTTK.
Historia i urbanistyka.
Przed 1945 rynek zwano "Markt", w 1946 otrzymał nową nazwę - "plac Bolesława Chrobrego".
Znajdują się tu gotycka kaplica z XV w. – pozostałość po kościele z XIII wieku oraz fontanna z postacią Sediny zaprojektowany przez Mieczysława Gliba. Wschodnia i część północnej pierzei Rynku nie zostały odbudowane. Natomiast kąt południowo-zachodni tworzy zabudowa PRL-owska. We wschodniej pierzei rynku, przy ul. Wojska Polskiego, znajduje się pomnik Marii Skłodowskiej-Curie ufundowany przez społeczeństwo powiatu szczecińskiego "w setną rocznicę urodzin wielkiej Polki" w 1967 roku.
Na rynku krzyżują się drogi w pięciu kierunkach:
Na rynku znajduje się przystanek Police Rynek dla wielu miejskich linii autobusowych: 101, 102, 103, 106, 109, 110, 111, linii nocnych 524 i 526 oraz dla linii samorządowej (LS), linii działkowej (LD) i linii plażowej (LP). Komunikacja w Policach i Szczecinie - trasy linii i rozkłady jazdy w artykułach "Komunikacja miejska w Policach" i "Komunikacja autobusowa w Szczecinie".

</doc>
<doc id="1682390" url="https://pl.wikipedia.org/wiki?curid=1682390" title="3rd Pursuit Group">
3rd Pursuit Group

3rd Pursuit Group – grupa lotnicza United States Army Air Service działająca przy 1 Armii. W czerwcu 1918 roku utworzył ją generał Benjamin Delahauf Foulois, ówczesny dowódca United States Army Air Service. Pierwszymi jednostkami, które weszły w skład grupy, były 28 Aero i 103 Aero. Później dołączyły jeszcze 93 Aero i 103 Aero.
Jednostka istniała do grudnia 1919 roku, kiedy to została przeorganizowana i nazwana Army Surveillance Group.

</doc>
<doc id="1682391" url="https://pl.wikipedia.org/wiki?curid=1682391" title="Maria Anna Habsburg (1610–1665)">
Maria Anna Habsburg (1610–1665)

Maria Anna Habsburg, (ur. 13 stycznia 1610 w Grazu, zm. 25 września 1665 w Monachium) – arcyksiężniczka austriacka, elektorowa Bawarii.
Życiorys.
Córka cesarza Ferdynanda II Habsburga i księżniczki bawarskiej Marii Anny Wittelsbach. Jej dziadkami byli: arcyksiążę Karol Styryjski i Maria Anna Wittelsbach oraz książę Bawarii Wilhelm V Wittelsbach i Renata Lotaryńska.
15 lipca 1635 roku poślubiła w Wiedniu swojego wuja elektora Bawarii Maksymiliana I, syna Wilhelma V Wittelsbacha i Renaty Lotaryńskiej. Para miała dwóch synów:
Ślub Maksymiliana i Marii Anny nie był jedynie posunięciem politycznym, miał przede wszystkim zapewnić Bawarii następcę tronu. Maria była drugą żoną Maksymiliana, z pierwszego małżeństwa elektor nie miał potomków. Maria Anna uważana była za osobę sprytną, ostrożną, energiczną, oszczędną. Miała również doświadczenie w zarządzaniu finansami. W przeciwieństwie do pierwszej żony Maksymiliana brała udział w życiu politycznym (uczestniczyła w posiedzeniach gabinetu). Po śmierci męża sprawowała regencję nad małoletnim synem Ferdynandem.

</doc>
<doc id="1682393" url="https://pl.wikipedia.org/wiki?curid=1682393" title="Wojciech Moryto">
Wojciech Moryto

Wojciech „Jankiel” Moryto (ur. 1 listopada 1977 w Opolu) – polski muzyk heavymetalowy, gitarzysta rytmiczny. Od 9 maja 2009 roku muzyk zespołu Acid Drinkers, w którym wcześniej był pracownikiem technicznym. Zastąpił zmarłego w listopadzie 2008 roku Aleksandra „Olassa” Mendyka. W grudniu 2016 roku opuścił zespół. W latach 2008-2015 był również członkiem formacji Flapjack. Od 2014 współtworzy zespół Department

</doc>
<doc id="1682394" url="https://pl.wikipedia.org/wiki?curid=1682394" title="Eli Mattson">
Eli Mattson

Eli Mattson (ur. 4 listopada 1981 w Duluth w stanie Minnesota) – amerykański wokalista i muzyk. Zdobywca drugiego miejsca w popularnym show America's Got Talent. Od zwycięzcy Neal'a Boyd'a dzieliła go różnica niespełna 0,5% głosów. Jury i publiczność doceniła głęboki i wyrazisty głos wokalisty, oraz niezwykłą charyzmę, z jaką wykonywał utwory między innymi Marca Cohna czy Eltona Johna.
Życiorys.
Eli Mattson większość życia spędził w Door County w stanie Wisconsin. W wieku 5 lat rozpoczął naukę gry na fortepianie. Odkąd ukończył 14 lat występował przed publicznością oraz zaczął tworzyć własne kompozycje. W wieku 17 lat otrzymał stypendium Peninsula Arts Association w Wisconsin, aby umożliwić dalszy rozwój kariery muzycznej. Wraz z zespołem country objechał niemal całe Stany występując na lokalnych imprezach i w pubach. Przed udziałem w Amerykańskiej edycji Mam Talent, Eli przez trzy lata mieszkał w Chicago.
W styczniu 2009 Eli rozpoczął nagrywanie płyty przy współpracy z jednym z oddziałów Sony Records.
Dyskografia.
Utwory: All I'll Be, Baby Doll, Morning Of, Blue Ocean, Number 7, Baby Lonely, One Time More, Smile, Shadow, Soft As Sin, First Time Flyer, Miss Morgan
Utwory: All I'll Be, Father Please, Baby Doll, Morning Of, Are You There, Blue Ocean, 7, Baby Lonely, One Time More, Smile
Utwory: Shadow, Father Please, First Time Flyer, Miss Morgan
Utwory: Baby Doll, Morning of the Night, All I'll Be

</doc>
<doc id="1682396" url="https://pl.wikipedia.org/wiki?curid=1682396" title="Cezary Łasiczka">
Cezary Łasiczka

Cezary Łasiczka – polski dziennikarz i prezenter radiowy związany z Radiem Tok FM.
Praca w Tok FM.
W radiu Tok FM prowadził kilka stałych audycji:
Audycja "Woobie Doobie", którą stworzył i prowadził wspólnie z Wojtkiem Olszakiem została w marcu 2006 skrytykowana oficjalnie przez Krajową Radę Radiofonii i Telewizji; program ten był nominowany w 2008 do nagrody "MediaTory" w kategorii "Akumulatory"
Od października 2012 jest prezenterem pasma przedpołudniowego Tok FM w dni powszednie. Łasiczka zastąpił w roli gospodarza tej części dnia zmarłą Annę Laszuk. Początkowo pasmo nosiło tytuł "Konfrontacje" i trwało od 10:00 do 11:30. Po zmianach w ramówce w czerwcu 2013, spowodowanych odejściem ze stacji Grzegorza Chlasty, program zmienił nieco formułę, wrócił do używanego wcześniej przez Łasiczkę tytułu "OFF Czarek" i został przedłużony o godzinę.
Nagrody i wyróżnienia.
Był nominowany w 2010 do nagrody MediaTory w kategorii "Inicjator". Wraz z Hanną Zielińską otrzymał nagrodę „Popularyzator Nauki 2010” w konkursie organizowanym przez serwis Nauka w Polsce Polskiej Agencji Prasowej i Ministerstwo Nauki i Szkolnictwa Wyższego. W 2011 otrzymał od Polskiej Izby Książki nagrodę PIK-owy Laur za promowanie książek i czytelnictwa w mediach elektronicznych. W listopadzie 2013 r. znalazł się pośród finalistów Konkursu Nagrody Newsweeka im. Teresy Torańskiej. W 2015 otrzymał wyróżnienie specjalne Prezesa Izby Architektów RP za cykl audycji radiowych poruszających temat roli architekta w kreowaniu przestrzeni.
Nominowany w 2019 w Plebiscycie Osobowości 25-lecia miesięcznika „Architektura-murator” w kategorii Promocja i popularyzacja architektury, jako jedna z osób, które wywarły największy wpływ na kształt architektury w Polsce i jej promocję.

</doc>
<doc id="1682397" url="https://pl.wikipedia.org/wiki?curid=1682397" title="Nippon Budōkan">
Nippon Budōkan

 – hala widowiskowa w tokijskiej dzielnicy Chiyoda.
Historia.
Budowa hali rozpoczęła się w październiku 1963 i zakończyła rok później. Została wsparta darowizną finansową cesarza. Obiekt został zaprojektowany przez Mamoru Yamadę (1894–1966), a głównym wykonawcą była Takenaka Corporation.
Nippon Budōkan znajduje się w Kitanomaru Park w centrum Tokio o 2 minuty pieszo od stacji metra Kudanshita, w pobliżu chramu Yasukuni-jinja. Ta wysoka na budowla o ośmiobocznej konstrukcji mieści 14 201 osób (2762 na arenie, 3199 na I piętrze, 7760 na drugim piętrze i 480 miejsc stojących), jest wzorowana na architekturze pawilonu Yumedono (Pawilon Snów) z VIII wieku w kompleksie świątyń buddyjskich Hōryū-ji w prefekturze Nara.
Oryginalnie hala została wybudowana z przeznaczeniem na przeprowadzenie turnieju judo w czasie Letnich Igrzysk Olimpijskich 1964 oraz miejsce treningów (dōjō) i propagowania tradycyjnych japońskich sztuk walki. Stąd jej nazwa, tłumaczona w języku angielskim jako Martial Arts Hall. Jest ona wykorzystywana także do różnych imprez, spotkań o charakterze masowym, w tym także jako miejsce nagrywania albumów i koncertów "Live at Budokan".
Historia prawzoru.
W 739 roku mnich buddyjski Gyōshin zbudował świątynię o nazwie Jōgūō-in jako pomnik ku czci księcia Shōtoku (Jōgūō to inne z wielu imion księcia). Sanktuarium powstało w miejscu, gdzie pierwotnie stał jego pałac o nazwie Ikaruga, zbudowany w 601 roku. Centralnym punktem stał się ośmiokątny Yumedono (Pawilon Snów, Pawilon Wizji, Pawilon Objawień), obecnie jeden z najstarszych obiektów tego rodzaju w Japonii. Wewnątrz znajduje się m.in. naturalnej wielkości posąg księcia Shōtoku. Statua, ukryta i starannie przechowywana przez wieki, przetrwała w doskonałym stanie do dziś, zachowując nawet oryginalne złocenie. Uważa się, że pawilon ten służący modlitwie za duszę księcia Shōtoku, o którym mówi się, że był objawieniem bogini Kannon – jest otoczone szczególną, mistyczną atmosferą.
Wydarzenia.
Obiekt jest wykorzystywany do organizacji różnego rodzaju stołecznych i ogólnokrajowych imprez, turniejów, pokazów sztuk walki i innych dyscyplin, o różnorodnym charakterze: edukacyjnym, komercyjnym, rozrywkowym.
Budōkan jest także miejscem wielu corocznych wydarzeń, w tym ceremonii „National Memorial Service for War Dead” ("Zenkoku Senbotsusha Tsuitōshiki"), upamiętniającej poległych w czasie II wojny światowej, która odbywa się co roku 15 sierpnia, w dniu kapitulacji Japonii. Obecni są cesarz i cesarzowa oraz premier.
W listopadzie odbywa się dwudniowy festiwal muzyki wojskowej organizowany przez Japońskie Siły Samoobrony z udziałem zespołu armii amerykańskiej.
Oprócz sztuk walki w Budōkanie odbywają się także noworoczne, ogólnokrajowe zawody kaligrafii szkolnej.
Muzyka.
The Beatles byli pierwszą grupą rockową, która wystąpiła tutaj, dając szereg koncertów w czerwcu i lipcu 1966 roku. Ich występy spotkały się ze sprzeciwem tych, którzy uważali, że pojawienie się zachodniej grupy pop będzie hańbić arenę sztuk walki.
W sierpniu 1972 roku zespół Deep Purple wystąpił w hali Budōkan. Materiał z tego koncertu wraz z nagraniami z występów w Osace znalazł się na słynnej koncertowej płycie "Made in Japan".
W 1978 i 1979 roku artyści Cheap Trick i Bob Dylan wykorzystali arenę do nagrań swoich albumów koncertowych: "Cheap Trick at Budokan" (1978) i "Bob Dylan at Budokan" (1979). Album zespołu Cheap Trick był najlepiej sprzedającą się płytą w historii zespołu.
W 1980 roku na rynku ukazał się album koncertowy "Just One Night" Erica Claptona, który był zachwycony wyjątkową atmosferą panującą w hali Budōkan.

</doc>
<doc id="1682398" url="https://pl.wikipedia.org/wiki?curid=1682398" title="Budokan">
Budokan



</doc>
<doc id="1682400" url="https://pl.wikipedia.org/wiki?curid=1682400" title="Priemjer-Liga (2008)">
Priemjer-Liga (2008)

Rozgrywki rosyjskiej Premier Ligi w sezonie 2008 były siedemnastymi w historii rosyjskiej pierwszej ligi. Rozpoczęły się 14 marca 2008 roku meczem Tereku Grozny z Krylją Sowietow Samara (0:3), zakończyły się natomiast 22 listopada 2008 roku. W rozgrywkach wzięło udział szesnaście drużyn, w tym dwie, które awansowały z Pierwszej Dywizji – Szynnik Jarosław i Terek Grozny. Mistrzowski tytuł wywalczyła drużyna Rubinu Kazań, dzięki zwycięstwu 2 listopada 2008 2:1 z Saturnem Ramienskoje. Królem strzelców ligi został Brazylijczyk Vágner Love z CSKA Moskwa (20 goli).
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Najlepsi strzelcy.
"źródło: RFPL "
Nagrody.
16 grudnia 2008 Rosyjski Związek Piłki Nożnej wybrał listę 33 najlepszych piłkarzy ligi za sezon 2008:

</doc>
<doc id="1682401" url="https://pl.wikipedia.org/wiki?curid=1682401" title="Jüri Tamm">
Jüri Tamm

Jüri Tamm (ur. 5 lutego 1957 w Parnawie, zm. 22 września 2021) – radziecko-estoński lekkoatleta, specjalizujący się w rzucie młotem, dwukrotny medalista olimpijski. Po zakończeniu kariery działacz sportowy i polityk.
Życiorys.
Wykształcenie.
Ukończył w 1975 szkołę średnią w Parnawie, w 1979 został absolwentem trenerstwa w Kijowskim Instytucie Wychowania Fizycznego.
Kariera sportowa.
Jako sportowiec największe sukcesy odnosił, startując w barwach Związku Radzieckiego. Na Letnich Igrzyskach Olimpijskich w 1980 w Moskwie zdobył brązowy medal, plasując się za innymi zawodnikami tej samej reprezentacji: Jurijem Siedychem i Siergiejem Litwinowem. W tym samym roku ustanowił rekord świata wynikiem 80,46 m, który został poprawiony jeszcze na tych samych zawodach przez Jurija Siedycha. W 1983 zwyciężył na Letniej Uniwersjadzie w Edmonton, dwa lata wcześniej w Bukareszcie zdobył srebrny medal na zawodach tej rangi. W 1985 wygrał konkurs rzutu młotem podczas rozegranego w Moskwie finału A Pucharu Europy, przyczyniając się do zwycięstwa reprezentacji ZSRR w tych zawodach. Sezon zakończył wygraniem konkursu w Pucharze Świata, jego wynik (84,08 m) był najlepszym rezultatem uzyskanym w sezonie 1985 na świecie. Został srebrnym medalistą mistrzostw świata w 1987 w Rzymie. Na Letnich Igrzyskach Olimpijskich w 1988 w Seulu ponownie zdobył brązowy medal (za Siergiejem Litwinowem i Jurijem Siedychem).
Po odzyskaniu niepodległości przez Estonię reprezentował to państwo. Na Letnich Igrzyskach Olimpijskich w 1992 w Barcelonie zajął 5. miejsce. Wystąpił również na mistrzostwach Europy w 1994 w Helsinkach, mistrzostwach świata w 1995 w Göteborgu oraz Letnich Igrzyskach Olimpijskich w 1996 w Atlancie, odpadając w eliminacjach.
Swój rekord życiowy (84,40 m) ustanowił w 1984 w Bańskiej Bystrzycy, wynik ten jest aktualnym rekordem Estonii, a także 8. rezultatem w historii tej konkurencji. Był mistrzem ZSRR w 1987 i 1988 oraz mistrzem Estonii w 1991, 1993 i 1994.
Działalność trenerska i polityczna.
W latach 90. zajmował też działalnością trenerską w Hiszpanii, był konsultantem narodowej reprezentacji tego kraju. Po 1994 pracował w spółkach prawa handlowego. W 1998 wstąpił do partii Umiarkowani (przekształconej później w Partię Socjaldemokratyczną). Z jej ramienia w 1999 i 2003 był wybierany do Zgromadzenia Państwowego. W 2007 nie uzyskał reelekcji, zasiadł jednak w Riigikogu XI kadencji jeszcze w tym samym roku po rezygnacji jednej z deputowanych socjaldemokratów. W maju 2016 objął funkcję wiceprezesa Estońskiego Komitetu Olimpijskiego.

</doc>
<doc id="1682403" url="https://pl.wikipedia.org/wiki?curid=1682403" title="4th Pursuit Group">
4th Pursuit Group

4th Pursuit Group – grupa lotnicza United States Army Air Service działająca przy 2 Armii. Została utworzona 25 października 1918 roku w Toul we Francji na rozkaz generała Benjamin Delahauf Foulois ówczesnego dowódcy United States Army Air Service. Na jej czele stanął major Charles John Biddle as myśliwski z eskadry 13 Aero, który pozostawał na tym stanowisku do końca wojny. 
Skład.
Jednostkami, które weszły w skład grupy były: 

</doc>
<doc id="1682408" url="https://pl.wikipedia.org/wiki?curid=1682408" title="Illustrationes Florae Novae Hollandiae">
Illustrationes Florae Novae Hollandiae

Illustrationes Florae Novae Hollandiae – album rysunków flory Australii, wydany w Oxfordzie w roku 1813 przez rysownika austriackiego Ferdinanda Lucasa Bauera.
Podstawą do opracowania albumu były rysunki Bauera, zgromadzone w latach 1801-1805 podczas wyprawy do Australii statkiem Investigator pod kierownictwem Matthew Flindersa przy współpracy botanika Roberta Browna. Bauer osobiście rytował ryciny i kolorował ręcznie odbitki, gdyż nie chciał powierzać tej odpowiedzialnej pracy innym rytownikom. W roku 1813 ukazały się trzy wydania albumu. Ogółem sprzedano mniej niż 50 egzemplarzy. Wydawnictwo nie przyniosło spodziewanego dochodu. 
Bauer opracował i wydał uprzednio podobny album "Flora Graeca".

</doc>
<doc id="1682409" url="https://pl.wikipedia.org/wiki?curid=1682409" title="Ramanella">
Ramanella



</doc>
<doc id="1682411" url="https://pl.wikipedia.org/wiki?curid=1682411" title="5th Pursuit Group">
5th Pursuit Group

5th Pursuit Group – grupa lotnicza United States Army Air Service działająca przy 2 Armii. Została utworzona 16 listopada 1918 roku. Na jej czele stanął kapitan Dudley L. Hill, który pozostawał na tym stanowisku do 1 grudnia. 
Skład.
Jednostkami, które weszły w skład grupy były: 
5th Pursuit Group nie brała udziału w walkach. Grupa została przemieszczona do Koblencji jako część Amerykańskich Sił Okupacyjnych i stacjonowała tam do września 1919 roku.

</doc>
<doc id="1682412" url="https://pl.wikipedia.org/wiki?curid=1682412" title="Moment statyczny pola">
Moment statyczny pola

Moment statyczny figury płaskiej – wielkość opisująca rozłożenie pola obszaru figury płaskiej względem osi. Jest wielkością używaną w mechanice technicznej i wytrzymałości materiałów, używaną do określenia własności mechanicznych przekroju elementu konstrukcyjnego.
Moment statyczny należy do "charakterystyk geometrycznych" figur płaskich i jest nazywany momentem pierwszego stopnia.
Definicja.
Momentem statycznym formula_1 elementu figury formula_2 którego wymiary można pominąć, względem dowolnej prostej (osi) jest iloczyn pola tego elementu i odległości formula_3 od tej prostej. Moment statyczny figury jest sumą momentów statycznych jej części.
Momenty statyczne pola figury płaskiej określane z użyciem całek w układzie kartezjańskim względem układu osi formula_6 określany jest wzorami:
Jednostką miary momentu statycznego w układzie SI jest m³.
Własności.
Moment statyczny względem osi może przyjmować wartości dodatnie, zerowe i ujemne. Moment ma wartość równą 0 wtedy, gdy oś, względem której go wyznaczono, przechodzi przez geometryczny środek ciężkości figury. Gdy moment jest różny od zera, położenie środka geometrycznego tej figury względem układu osi "0xy" określone jest wzorami:
Moment statyczny jest wielkością addytywną. Moment statyczny figury jest równy sumie jej wyróżnionych części.
Moment statyczny obliczany względem osi symetrii figury jest równy 0.
Centralny układ współrzędnych.
Układ współrzędnych, dla którego osi momenty statyczne są równe 0, określany jest jako centralny, a jego osie osiami centralnymi.

</doc>
<doc id="1682413" url="https://pl.wikipedia.org/wiki?curid=1682413" title="Parafia św. Michała Archanioła w Dębnie Królewskim">
Parafia św. Michała Archanioła w Dębnie Królewskim

Parafia Świętego Michała Archanioła w Dębnie Królewskim – rzymskokatolicka parafia, położona w południowej części gminy Babiak. Administracyjnie należy do diecezji włocławskiej (dekanat izbicki). Zamieszkuje ją 718 osób.
Kościół parafialny znajduje się we wsi Dębno Poproboszczowskie, jednak nazwa parafii pochodzi od sąsiedniej miejscowości - Dębna Królewskiego, w której mieści się cmentarz.
Odpust parafialny odbywa się w święto Świętego Michała Archanioła - 29 września.

</doc>
<doc id="1682420" url="https://pl.wikipedia.org/wiki?curid=1682420" title="Parafia Przemienienia Pańskiego w Babiaku">
Parafia Przemienienia Pańskiego w Babiaku

Parafia Przemienienia Pańskiego w Babiaku - rzymskokatolicka parafia położona w północno-centralnej i zachodniej części gminy Babiak. Administracyjnie należy do diecezji włocławskiej (dekanat izbicki). Zamieszkuje ją 2447 wiernych.
Odpust parafialny odbywa się 6 sierpnia. 

</doc>
<doc id="1682422" url="https://pl.wikipedia.org/wiki?curid=1682422" title="Iveco Zeta">
Iveco Zeta

Iveco Zeta i Iveco TurboZeta – samochody ciężarowe klasy średniej (o ładowności od 2,5 do 6,5 ton) produkowane w latach 1977-1991 w wielu odmianach nadwozi i silników. Wersje licencyjne powstają do dziś.
Charakterystyka.
Iveco Zeta zastąpiły wcześniejsze modele OM Lupetto oraz być może inne modele firm tworzących koncern Iveco.
Stosowano kabiny 3 i 7 osobowe. Początkowo dostęp do silnika był z kabiny, ale w miarę rozwoju konstrukcji przebudowano kabinę na ręcznie odchylaną. Wygląd zewnętrzny również ulegał zmianie. Reflektory z okrągłych zyskały kształt prostokątny, zderzak z blaszanej wytłoczki zmienił się w plastikowy z miejscem na dodatkowe światła, zmieniono sposób otwierania atrapy, dodano plastikowe osłony stopni oraz dodano spoilery na przedniej ścianie. Zmieniono również nadkola z blaszanych na plastikowe poszerzone. Wnętrze kabiny było bardzo nowoczesne i wygodne. Całkowity brak tunelu to rzadkość nawet w obecnych pojazdach. W miarę rozwoju modernizowano również instalację elektryczną. Pierwsze modele nie były wyposażone w żadne przekaźniki, każda kolejna wersja miała ich coraz więcej.
Stosowano silniki wysokoprężne, 4-cylindrowe o pojemności 3,9 dm³ D/tD/tDi bądź 4,5 dm³ D oraz 6-cylindrowe 5.8 dm³ D/tD/tDi.
Układy hamulcowe były hydrauliczne ze wspomaganiem podciśnieniowym oraz hydrauliczno-pneumatyczne. Tylna oś zawsze była wyposażona w hamulce bębnowe o szerokości bębna 8-10-12 cm, natomiast przednia w zależności od modelu w bębny tak jak z tyłu albo w nowszych wersjach w tarcze takie jak w Iveco EuroCargo.
Pomysłowość konstruktorów nadwozi była duża, gdyż z fabryk wyjeżdżały Zety w wersjach takich jak bus, podwozie od zabudowy, a nawet jako ciągniki siodłowe, np. wersja 50OM10. Modele TurboZeta napędzane silnikami z turbodoładowaniem były produkowane począwszy od 1987 roku.
Oznaczenie modeli składa się z trzech lub czterech cyfr przedzielonych kropką. Pierwsze dwie cyfry oznaczają dopuszczalną masę całkowitą (DMC) bez przecinka, począwszy od 5,0 ton, rosnącą co około 0,5 tony. Cyfra bądź cyfry po kropce oznaczają przybliżoną moc maksymalną wyrażoną w KM. Przykładowo model 65.12 ma DMC 6,5 tony, o mocy maksymalnej około 120 KM.
Na początku lat 90. na podstawie umów licencyjnych produkcję Zety przeniesiono do zakładów Otoyol i Zastava Kamioni. Następcą tej serii stała się rodzina Iveco EuroCargo.

</doc>
<doc id="1682423" url="https://pl.wikipedia.org/wiki?curid=1682423" title="Jewgienij Diemientiew">
Jewgienij Diemientiew



</doc>
<doc id="1682424" url="https://pl.wikipedia.org/wiki?curid=1682424" title="Paweł Bagiński">
Paweł Bagiński

Paweł Bagiński (ur. 14 kwietnia 1909 w Tłustem na Podolu, zm. 29 października 1992 w Warszawie) – pedagog i polonista.
Życiorys.
Kształcił się w Państwowym Gimnazjum im. Juliusza Słowackiego w Czortkowie, gdzie w 1927 zdał egzamin dojrzałości. W latach 1927–1931 odbył studia polonistyczne na Wydziale Humanistycznym Uniwersytetu im. Jana Kazimierza we Lwowie. Uczestniczył w zajęciach prowadzonych przez prof. Juliusza Kleinera i prof. Wilhelma Bruchnalskiego. Pracę magisterską napisał pod kierunkiem prof. Eugeniusza Kucharskiego. 
W latach 1931–1933 odbył bezpłatną dwuletnią praktykę pedagogiczną w Państwowym Gimnazjum we Lwowie, po czym – zdając egzamin praktyczno-teoretyczny – uzyskał dyplom nauczyciela języka polskiego szkół średnich. W roku 1934 rozpoczął pierwszą samodzielną pracę dydaktyczną w Równem w Gimnazjum im. Tadeusza Kościuszki. Tu zastał go wybuch wojny. Do roku 1941 pracował w 10-letniej radzieckiej szkole średniej z polskim językiem wykładowym.
Wydarzenia wojenne przerwały pracę nauczycielską Pawła Bagińskiego. Pracuje w Nadleśnictwie Listwin, w Hucie Bystrzyckiej. Od stycznia 1943 roku brał udział w walkach z okupantem w szeregach 27 Wołyńskiej Dywizji AK. Pełnił też w niej funkcję kronikarza życia partyzanckiego. W 1944 roku dywizja została rozwiązana. Wkrótce Paweł Bagiński podjął pracę nauczycielską w liceum w podwarszawskiej miejscowości – Celestynowie, by w roku 1950 „zakotwiczyć” w Liceum Pedagogicznym dla Wychowawczyń Przedszkoli w Warszawie. W 1952 roku otrzymał etat polonisty w Liceum Ogólnokształcącym im. generała Sowińskiego. Podjął równocześnie pracę jako kierownik Sekcji Języka Polskiego w Wojewódzkim Ośrodku Doskonalenia Kadr Oświatowych (WODRO). W następnych latach – wraz z przekształceniem się systemu doskonalenia nauczycieli – Paweł Bagiński wciąż pracował z nauczycielami – w OOM., w IKNiBO. Przez wiele lat był członkiem jury Olimpiady Literatury i Języka Polskiego w województwie stołecznym i nadal uczył w szkołach.
Głównym żywiołem Pawła Bagińskiego były właśnie kontakty z nauczycielami – spotkania, hospitacje lekcji, konferencje, konsultacje, własne lekcje otwarte, organizowanie kursów, udział w nich, wykłady i prelekcje, ćwiczenia z metodyki na Uniwersytecie Warszawskim. Tu ukształtował się głęboki związek emocjonalny Pawła Bagińskiego z warszawskim środowiskiem nauczycielskim, z zawodem, z polonistyką szkolną. Był jednak Paweł Bagiński nie tylko nauczycielem w działaniu, w praktyce. W 1952 roku związał się na stałe z redakcją „Polonistyki”. Był kolejno zastępcą redaktora naczelnego, sekretarzem redakcji. Pisał wiele artykułów, recenzji, prac metodycznych, był współautorem podręczników dla uczniów. W pracach tych przekazywał swoje bogate doświadczenie dydaktyczne, wiązał teorię z praktyką szkolną, kierując się – jak w całej swej działalności – chęcią pomocy nauczycielowi w rozwiązywaniu konkretnych trudności dydaktycznych.
Za swoją wieloletnią i tak wielostronną pracę Paweł Bagiński – entuzjasta życia szkoły, literatury i nauczania – został uhonorowany licznymi odznaczeniami i medalami: Krzyżem Walecznych, Krzyżem Partyzanckim, Srebrnym Krzyżem Zasługi z Mieczami, Złotym Krzyżem Zasługi, Krzyżem Kawalerskim Orderu Odrodzenia Polski, Medalem 10-lecia Polski Ludowej, Medalem Komisji Edukacji Narodowej, Odznaką Zasłużony Nauczyciel PRL.

</doc>
<doc id="1682429" url="https://pl.wikipedia.org/wiki?curid=1682429" title="Parafia św. Wawrzyńca w Lubotyniu">
Parafia św. Wawrzyńca w Lubotyniu

Parafia Świętego Wawrzyńca w Lubotyniu – rzymskokatolicka parafia położona w północnej części gminy Babiak. Administracyjnie należy do diecezji włocławskiej (dekanat sompoleński). 
Odpust parafialny odbywa się w święto Świętego Wawrzyńca diakona i męczennika – 10 sierpnia.
Terytorium parafii.
Belny, 
Bogusławice, 
Bogusławice-Nowiny, 
Brzezie, 
Góraj, 
Lubotyń, 
Marcinkowo, 
Marcjanki, 
Mchowo, 
Ośno Górne, 
Zakrzewo, 
Zakrzewo, 
Zaryń

</doc>
<doc id="1682431" url="https://pl.wikipedia.org/wiki?curid=1682431" title="Teresa Dobosz">
Teresa Dobosz

Teresa Dobosz (ur. 9 lutego 1945 w Legionowie, zm. 4 marca 2014) – polska nauczycielka i polityk, posłanka na Sejm RP II kadencji.
Życiorys.
Córka Stefana. Ukończyła w 1978 studia na Wydziale Geografii i Studiów Regionalnych Uniwersytetu Warszawskiego. Pracowała jako nauczycielka. Została dyrektorką szkoły podstawowej w Legionowie i wiceprzewodniczącą Stowarzyszenia „Rodzina Wojskowa”. Była też radną Legionowa (1988–1994). W 1993 uzyskała mandat posłanki na Sejm II kadencji. Została wybrana w okręgu podwarszarskiego z listy Sojuszu Lewicy Demokratycznej. Zasiadała w Komisji Polityki Gospodarczej, Budżetu i Finansów, Komisji Nadzwyczajnej do rozpatrzenia projektów ustaw dotyczących reformy systemu ubezpieczeń społecznych, Komisji Regulaminowej i Spraw Poselskich oraz w Komisji Obrony Narodowej. W 1997 nie uzyskała reelekcji, po czym wycofała się z działalności politycznej. W 2010 była kandydatką do rady miasta z ramienia lokalnego komitetu.
W 1997 otrzymała Krzyż Kawalerski Orderu Odrodzenia Polski.

</doc>
<doc id="1682433" url="https://pl.wikipedia.org/wiki?curid=1682433" title="Mélanie Laurent">
Mélanie Laurent

Mélanie Laurent () (ur. 21 lutego 1983 w Paryżu) – francuska aktorka, reżyserka i scenarzystka. Laureatka m.in. dwóch Cezarów. Międzynarodową rozpoznawalność przyniósł jej występ w filmie "Bękarty wojny" (2009). Począwszy od 2008 rozwija się coraz bardziej jako reżyserka i scenarzystka. 
Życiorys.
Mélanie Laurent urodziła się w rodzinie artystycznej pochodzenia sefardyjsko-aszkenazyjskiego odpowiednio z Tunezji i Polski. Matka Annick była nauczycielką baletu, a ojciec, Pierre Laurent, aktorem głosowym. 
W 1998 Gérard Depardieu zauważył ją, gdy odwiedziła wraz z koleżanką, córką pracownika ekipy produkcji, plan zdjęciowy filmu "Asterix i Obelix kontra Cezar". Obsadził on 16-latkę we własnym filmie "Most pomiędzy dwoma brzegami" (1999) jako córkę jednej z bohaterek.
Występuje w filmach kina niezależnego, jak i odnoszących sukces komercyjny produkcjach Hollywood. Pojawiła się m.in. w komedii "Dikkenek" (2006, we Francji i Belgii ma status filmu kultowego) oraz dramacie "Nie martw się o mnie" (2006), który przyniósł jej Cézara w kategorii „najbardziej obiecująca aktorka”. Kolejne filmy, w których Laurent wystąpiła to m.in. "Niebo nad Paryżem" (2008), "Bękarty wojny" (2009), "Debiutanci" (2010), "Obława" (2010), "Iluzja" (2013), "Nocny pociąg do Lizbony" (2013), "Ostateczna operacja" (2018) i "Sztuka kłamania" (2018).
W 2011 częściowo we współpracy z Damienem Rice, wydała album studyjny "En t'attendant" (pop, piosenka francuska).
Wyreżyserowany przez nią dramat "Oddychaj" (2014) zebrał w przewadze pozytywne recenzje i był m.in. dwukrotnie nominowany do Cezara w kategorii obiecującej aktorki. Współreżyserowany przez nią film dokumentalny "Nasze jutro" (2015) został nagrodzony Cezarem w swojej kategorii.
Zasiadała w jury konkursu głównego na 74. MFF w Cannes (2021).

</doc>
<doc id="1682434" url="https://pl.wikipedia.org/wiki?curid=1682434" title="Karpaty Mołdawsko-Munteńskie">
Karpaty Mołdawsko-Munteńskie

Karpaty Mołdawsko-Munteńskie (524–525) – region fizycznogeograficzny w Zewnętrznych Karpatach Wschodnich we wschodniej Rumunii (Mołdawia i Wołoszczyzna).
Karpaty Mołdawsko-Munteńskie stanowią największą powierzchniowo część Zewnętrznych Karpat Wschodnich. Zajmują część Łuku Karpat między dolinami Suczawy (dopływu Seretu) na północy i Prahovy (dopływu Jałomicy) na południu. Wewnątrz Łuku Karpat towarzyszą im Wewnętrzne Karpaty Wschodnie, a na zewnątrz – Subkarpaty Wschodnie.
Karpaty Mołdawsko-Munteńskie są zbudowane z fliszu karpackiego. Ich rzeźba jest mało urozmaicona. Są podzielone na poprzeczne człony dolinami dopływów Seretu (Mołdawy, Bystrzycy, Trotuşu, Putny, Buzău) i Jałomicy (Prahova z dopływami Teleżyn i Doftana). Wysokość pasma wynosi 1200-1900 m n.p.m., przy czym rośnie z północy na południe.
Karpaty Mołdawsko-Munteńskie dzieli się na:

</doc>
<doc id="1682436" url="https://pl.wikipedia.org/wiki?curid=1682436" title="Shinobi (osoba)">
Shinobi (osoba)



</doc>
<doc id="1682438" url="https://pl.wikipedia.org/wiki?curid=1682438" title="Grupa Wojsk Radzieckich w Niemczech">
Grupa Wojsk Radzieckich w Niemczech

Grupa Wojsk Radzieckich w Niemczech (ros. Группа советских войск в Германии, skrót "ГСВГ", "Gruppe der Sowjetischen Streitkräfte in Deutschland") – ugrupowanie operacyjno-strategiczne wojsk radzieckich w Niemczech Wschodnich, później w Niemieckiej Republice Demokratycznej. Była najsilniejszą grupą operacyjną (utrzymywana w pełnej gotowości bojowej) Armii Czerwonej. Działała na styku z siłami zbrojnymi NATO. Sztab kwaterował w miejscowości Zossen-Wünsdorf, 40 km na południe od Berlina. Podlegała pod Sztab Generalny Sił Zbrojnych ZSRR do 1984, a od tego roku pod Naczelne Dowództwo Wojsk Kierunku Zachodniego do 1992, kiedy to dowództwo zostało rozformowane.
Historia.
Utworzona została dyrektywą Głównej Kwatery Naczelnego Dowództwa Sił Zbrojnych ZSRR (Stawki) 29 maja 1945 jako Grupa Okupacyjnych Wojsk Radzieckich w Niemczech ("Группа советских оккупационных войск в Германии"), na bazie 1 Frontu Białoruskiego, 2 Frontu Białoruskiego i 1 Frontu Ukraińskiego razem z tworzonymi: Północną Grupą Wojsk, Centralną Grupą Wojsk i Południową Grupą Wojsk. W 1956, w związku z planowanym włączeniem NRD do Układu Warszawskiego, z nazwy Grupy usunięto słowo „Okupacyjnych”. W dniu 12 marca 1957 została podpisana Umowa pomiędzy rządami ZSRR i NRD o czasowym pobycie wojsk radzieckich w NRD.
Grupa zajmowała 3100 km² (310 tys. ha), tj. ok. 3% obszaru byłego NRD, posiadała 1026 kompleksów koszarowych i innych, ok. 2600 nieruchomości gruntowych, 34500 mieszkań.
W 1968 część dywizji Grupy (jedna pancerna i trzy zmechanizowane) wzięło udział w operacji Dunaj wkraczając do Czechosłowacji.
W 1989, po przeobrażeniach politycznych w Niemczech, zmieniono nazwę Grupy na Zachodnia Grupa Wojsk.
Wycofywanie wojsk Zachodniej Grupy Wojsk z Niemiec rozpoczęto w 1991, a 31 sierpnia 1994 została ona rozformowana.
Skład bojowy i dyslokacja (1991).
W latach 80. ugrupowanie Zachodniej Grupy Wojsk składało się z: dowództwa i sztabu Grupy, 6 dowództw armii, 8 dywizji pancernych, 8 dywizji zmechanizowanych, 5 dywizji lotniczych, 6 brygad desantowo-szturmowych, 7 brygad rakiet operacyjno-taktycznych, 5 brygad rakiet operacyjnych SS-21, 9 brygad artylerii, 2 brygad r/technicznych, 2 brygad łączności, 1 brygady pancernej, 3 pułków lotnictwa rozpoznawczego, 11 pułków śmigłowców bojowych, 7 brygad zaopatrzenia.
W 1989, w związku z przyjęciem przez ZSRR doktryny obronnej, 35 Frontowa Brygada Desantowo-Szturmowa, brygady desantowo-szturmowe armii, samodzielne pułki pancerne armii, jednostki przeprawowo-desantowe, jednostki w których były na uzbrojeniu rakiety średniego zasięgu zostały jednostronnie wycofane z terytorium NRD, gdyż były one odzwierciedleniem doktryny zaczepnej. W 1989 wycofano i rozformowano 25 Dywizję Zmechanizowaną dyslokowaną w Vogelsang i 32 Połtawską Dywizję Pancerną Gwardii dyslokowaną w Jüterborg. W pierwszej kolejności został wycofany z tej dywizji 288 Wiślański Pułk Pancerny Gwardii.
W styczniu 1991 rozpoczęto proces całkowitego wycofania Zachodniej Grupy Wojsk z terytorium Niemiec. W tym czasie w skład Grupy wchodziły nw. związki operacyjne i taktyczne:
"Północ":
"Centrum":
"Południe":
Poszczególne kierunki zabezpieczała z powietrza 16 Armia Lotnicza w składzie: 72 Korpus Lotnictwa Myśliwskiego (KLM) i 71 Korpus Lotnictwa Myśliwskiego.
"Północ":
"Środek":
"Południe":
"Jednostki podporządkowania armijnego"
"Siły podporządkowane bezpośrednio pod dowództwo ZGW"
12 października 1990 podpisano w Bonn Umowę pomiędzy ZSRR a RFN o warunkach czasowego pobytu i planowego wycofania wojsk radzieckich z terytorium RFN. W chwili rozpoczęcia wycofywania w Zachodniej Grupie Wojsk znajdowało się: 337800 żołnierzy, 208400 pracowników cywilnych i rodzin, 4116 czołgów, 7848 transporterów opancerzonych, 3578 dział i moździerzy, 623 samoloty, 615 śmigłowców, 2602 tys. ton środków uzbrojenia i materiałowo-technicznego zabezpieczenia, w tym 781 tys. ton amunicji i materiałów wybuchowych. Wycofanie prowadziło Ministerstwo Finansów. Na szefa Grupy Wycofania wyznaczony był gen. mjr Foertsch.
Wycofanie ZGW rozpoczęto od 20 Armii. Dywizje tej armii po wycofaniu zostały rozformowane. Koszt wycofania Grupy wynosił 15 mld marek zachodnioniemieckich (bez strat ekologicznych). Ok 7 mld marek było przeznaczone na budownictwo mieszkań dla kadry na terenie Białorusi i Ukrainy. Koszty wycofania pokrył rząd RFN. Dowódca ZGW gen. M. Burłakow przedstawił rządowi RFN rachunek w wysokości 10,5 mld marek za mienie wybudowane w Niemczech. Żądanie to zostało rozliczone na drodze dyplomatycznej i zaliczone w poczet odszkodowań za szkody wyrządzone przez wojska Grupy w środowisku naturalnym na byłym terenie NRD.

</doc>
<doc id="1682439" url="https://pl.wikipedia.org/wiki?curid=1682439" title="Ernest Marklew">
Ernest Marklew

Ernest Marklew (ur. 16 kwietnia 1874; zm. 14 czerwca 1939) – brytyjski polityk należący do Partii Pracy.
W wyborach powszechnych w 1935 roku został wybrany do parlamentu z okręgu Colne Valley pokonując Lance'a Mallalieu z Partii Liberalnej. Zmarł w 1939 roku w trakcie pełnienia mandatu.

</doc>
<doc id="1682441" url="https://pl.wikipedia.org/wiki?curid=1682441" title="Moment statyczny linii">
Moment statyczny linii

Momentem statycznym linii względem dowolnej osi nazywamy iloczyn długości częściowych "li" tej linii i odległości "xi" od tej linii względem tej samej osi, lub prościej iloczyn długości " l" tej linii i odległości środka ciężkości "x0" tej linii względem tej samej osi:
formula_1

</doc>
<doc id="1682444" url="https://pl.wikipedia.org/wiki?curid=1682444" title="Nowozelandzka odmiana języka angielskiego">
Nowozelandzka odmiana języka angielskiego

Nowozelandzka odmiana języka angielskiego (NZE, en-NZ) – odmiana języka angielskiego używana głównie w Nowej Zelandii, wyróżniająca się pewnymi charakterystycznymi cechami fonetycznymi, gramatycznymi i leksykalnymi.
Wymowa.
Wymowa nowozelandzka jest, ogólnie rzecz biorąc, zbliżona do australijskiej, chociaż istnieją pewne drobne różnice.
Niektóre z nich wynikają z wpływu języka maoryskiego.
Typową cechą jest wznosząca się intonacja w zdaniach oznajmujących.
Gramatyka.
Odchylenia gramatyczne są niewielkie w stosunku do standardu. Najbardziej uderzające jest dość częste użycie zaimka "she" zamiast "it" np. "She'll be right" zamiast "It will be okay" lub "It is close enough to what is required".
Słownictwo.
Charakterystyczną cechą jest swobodne używanie wielu słów z języka maoryskiego, szczególnie nazw miejscowych roślin i zwierząt. Występują również słowa i wyrażenia angielskie nieznane w innych odmianach tego języka.

</doc>
<doc id="1682445" url="https://pl.wikipedia.org/wiki?curid=1682445" title="Puchar Niemiec w piłce ręcznej mężczyzn (2008/2009)">
Puchar Niemiec w piłce ręcznej mężczyzn (2008/2009)

Puchar Niemiec piłkarzy ręcznych 2008/2009 - 34. sezon rozgrywek o Puchar Niemiec ("DHB-Pokal") w piłce ręcznej mężczyzn. Final four odbył się w dniach 9 - 10 maja 2009 roku w Hamburgu, w Color Line Arena, z udziałem 4 najlepszych niemieckich drużyn. Zdobywca pucharu okazała się drużyna THW Kiel.
W 1. i 2. rundzie rywalizowały ze sobą drużyny z "Regionalligi" i "2. Bundesligi", podzielonej na "Północ" i "Południe". Zwycięzcy awansowali do 3. rundy, od której rozgrywki zaczynał drużyny z Bundesligi.

</doc>
<doc id="1682448" url="https://pl.wikipedia.org/wiki?curid=1682448" title="Ferdynand Maria Bawarski">
Ferdynand Maria Bawarski

Ferdynand Maria Wittelsbach (ur. 31 października 1636 Monachium - zm. 26 maja 1679 Oberschleißheim) – elektor Bawarii w latach 1651-1679.
Życiorys.
Syn pierwszego elektora Bawarii Maksymiliana I i jego drugiej żony arcyksiężniczki austriackiej Marii Anny Habsburżanki. Jego dziadkami byli: Wilhelm V i Renata Lotaryńska oraz cesarz Ferdynand II Habsburg i Maria Anna Wittelsbach.
Po śmierci ojca w 1651 został elektorem Bawarii, jednak ze względu na młody wiek regencję sprawowali matka Maria Anna Habsburg oraz wuj Albert Wittelsbach. Uroczysta koronacja odbyła się 31 października 1654 roku. Ferdynand wprowadził w Bawarii rządy absolutyzmu, na którym wzorowały się pozostałe kraje niemieckie. Mimo poparcia Francji, w 1657 nie ubiegał się o koronę cesarską. Również dzięki swojej polityce względem Francji udało mu się utrzymać w Bawarii pokój. Dzięki wprowadzeniu zasad merkantylizmu Bawaria znacznie szybciej od innych krajów niemieckich podźwignęła się pod względem gospodarczym po zniszczeniach wojny trzydziestoletniej
25 czerwca 1652 w Monachium poślubił księżniczkę Henriettę Adelajdę Sabaudzką, córkę Wiktora Amadeusza I, księcia Sabaudii i Krystyny Marii Burbon. Małżeństwo doczekało się ośmiorga dzieci, z których jedno przyszło na świat martwe:

</doc>
<doc id="1682449" url="https://pl.wikipedia.org/wiki?curid=1682449" title="Cerkiew Świętej Trójcy w Kołomnie">
Cerkiew Świętej Trójcy w Kołomnie

Cerkiew Świętej Trójcy – prawosławna cerkiew położona w Kołomnie (Rosja, obwód moskiewski), w dzielnicy Szczurowo.
Historia.
Pierwsza, drewniana cerkiew pod wezwaniem Świętej Trójcy została wzniesiona na miejscu obecnej w 1775. Obecny gmach został wybudowany w latach 1892–1900 według projektu moskiewskiego architekta M. Geppenera, z inicjatywy właściciela położonej w sąsiedztwie fabryki cementu. W 1907 biskup zarajski i riazański Nikodem dokonał poświęcenia cerkwi.
Parafia w Kołomnie-Szczurowie działała do 1929, kiedy została zamknięta na polecenie władz stalinowskich. Cerkiew została zaadaptowana na piekarnię, magazyn i garaż. Dopiero w 1991 budynek zwrócono eparchii moskiewskiej Rosyjskiego Kościoła Prawosławnego i wyremontowano. Prace remontowe trwały etapami do 2007, równolegle przy parafii zorganizowany został ośrodek działalności dobroczynnej i biblioteka.
Architektura.
Cerkiew reprezentuje styl bizantyjski, nawiązujący do cerkwi bałkańskich. Jest w całości wzniesiona z czerwonej i białej cegły. Wejście do budynku prowadzi przez przedsionek, nad którym wznosi się trójkondygnacyjna dzwonnica z kopułą i złoconym krzyżem. Główne drzwi otacza portal z dwoma pilastrami. Dookoła nawy głównej zwieńczonej kopułą o identycznej formie rozmieszczone są podobne, każda z rzędem półkolistych okien poniżej dachu, oraz mniejsze ażurowe kopułki. Czerwona i biała cegła tworzą naprzemienne pasy, stanowiące główną zewnętrzną dekorację budynku.

</doc>
<doc id="1682450" url="https://pl.wikipedia.org/wiki?curid=1682450" title="Demokracja Liberalna (Francja)">
Demokracja Liberalna (Francja)

Demokracja Liberalna (fr. "Démocratie libérale", DL) – francuska liberalna partia polityczna, działająca w latach 1997–2002.
Historia.
Ugrupowanie powstało w 1997 na skutek przekształcenia Partii Republikańskiej, działającej w ramach federacyjnej Unii na rzecz Demokracji Francuskiej. Na jej czele stanął były minister Alain Madelin, pełniący funkcję przewodniczącego republikanów.
W mau 1998 liberałowie zadecydowali o wystąpieniu z UDF. Grupa kwestionujących tę decyzję działaczy powołała wówczas własne ugrupowanie pod nazwą PRIL, które kontynuowało współpracę z centrystami. Demokracja Liberalna powołała w Zgromadzeniu Narodowym własny 30-osobowy klub parlamentarny, w trakcie kadencji dołączyło do niego kilkunastu kolejnych posłów. Rok później wzięła udział w wyborach do Parlamentu Europejskiego w ramach wspólnej listy ze Zgromadzeniem na rzecz Republiki. Uzyskała cztery mandaty eurodeputowanych, którzy przystąpili do frakcji Europejskiej Partii Ludowej i Europejskich Demokratów.
Alain Madelin zdecydował się wystartować w wyborach prezydenckich w 2002. Jednak ponad 30 deputowanych już przed pierwszą turą podpisało apel wzywający do poparcia ubiegającego się o reelekcję Jacques'a Chiraca. Lider DL w głosowaniu otrzymał 3,9% głosów. Demokracja Liberalna przystąpiła następnie do Unii na rzecz Większości Prezydenckiej, z ramienia której startowała w wyborach parlamentarnych w czerwcu tego samego roku. W maju 2002 jej przedstawiciel Jean-Pierre Raffarin stanął na czele nowego rządu.
21 września 2002 konwencja krajowa partii zdecydowała o jej rozwiązaniu i akcesie do nowo utworzonej Unii na rzecz Ruchu Ludowego.

</doc>
<doc id="1682453" url="https://pl.wikipedia.org/wiki?curid=1682453" title="The Visitors (singel)">
The Visitors (singel)

The Visitors – czwarty singiel zespołu ABBA, ostatni z albumu o tym samym tytule. Piosenka zaśpiewana przez Fridę mówiąca o nieoczekiwanych gościach. W Liście Przebojów Programu Trzeciego singiel zajął najwyżej 6 miejsce.

</doc>
<doc id="1682458" url="https://pl.wikipedia.org/wiki?curid=1682458" title="Stanisław Dzienisiewicz (polityk)">
Stanisław Dzienisiewicz (polityk)

Stanisław Dzienisiewicz (ur. 1 marca 1954 w Kowalu Oleckim, zm. 19 sierpnia 2005) – polski wojskowy, polityk, poseł na Sejm II kadencji.
Życiorys.
Syn Stanisława. Uzyskał wykształcenie wyższe, był zawodowym oficerem, dosłużył się stopnia majora. W 1993 uzyskał mandat posła na Sejm II kadencji. Został wybrany w okręgu suwalskim z listy Sojuszu Lewicy Demokratycznej. Zasiadał w Komisji Obrony Narodowej, Komisji Polityki Przestrzennej, Budowlanej i Mieszkaniowej, Komisji Sprawiedliwości i Praw Człowieka. W 1997 nie uzyskał poselskiej reelekcji. Pełnił funkcję dyrektora oddziału rejonowego Wojskowej Agencji Mieszkaniowej w Warszawie.
W 1997 odznaczony Srebrnym Krzyżem Zasługi.

</doc>
<doc id="1682462" url="https://pl.wikipedia.org/wiki?curid=1682462" title="Joseph Wehner">
Joseph Wehner

Joseph Frank Wehner (ur. 20 września 1895 w Roxbury, zm. 18 września 1918) w Serronville) – amerykański as myśliwski z czasów I wojny światowej. Osiągnął 6 zwycięstw powietrznych. Należał do grona asów z tytułem Balloon Buster.
Joseph Frank Wehner urodził się w Roxbury, koło Bostonu. Przed wojną był kapitanem piłkarskiej drużyny Everett High School. Od 1914 roku pracował dla YMCA w Berlinie. Po deklaracji wojny ze strony Stanów Zjednoczonych powrócił do USA i zaciągnął się do wojska. Podczas szkolenia lotniczego jego niemieckie pochodzenie zwróciło uwagę służb wywiadowczych i na pewien czas Joseph Wehner został zaaresztowany. Po oczyszczeniu z zarzutów o szpiegostwo został w lutym 1918 roku przeniesiony na dalsze szkolenie do Anglii.
W lipcu został przydzielony do 27 Aero. Latał jako skrzydłowy jednego z największych asów lotnictwa amerykańskiego Franka Luke'a. W ciągu 4 dni zestrzelił jeden samolot Fokker D.VII i 5 balonów obserwacyjnych. Zginął 18 września osłaniając Franka Luke'a. Jego SPAD S.XIII został zestrzelony przez niemieckiego asa Georga von Hantelmanna.

</doc>
<doc id="1682463" url="https://pl.wikipedia.org/wiki?curid=1682463" title="Oddział &quot;Wiklina” AK">
Oddział &quot;Wiklina” AK



</doc>
<doc id="1682469" url="https://pl.wikipedia.org/wiki?curid=1682469" title="HMS Ark Royal (R07)">
HMS Ark Royal (R07)



</doc>
<doc id="1682470" url="https://pl.wikipedia.org/wiki?curid=1682470" title="Ołeksandr Biłanenko">
Ołeksandr Biłanenko

Ołeksandr Wiktorowycz Biłanenko (ukr. Олександр Вікторович Біланенко, ur. 8 stycznia 1978 w Sumach) – ukraiński biathlonista, brązowy medalista mistrzostw świata.
Kariera.
W zawodach Pucharu Świata zadebiutował 9 marca 2000 roku w Lahti, zajmując 20. miejsce w biegu indywidualnym. Tym samym w debiucie zdobył pierwsze pucharowe punkty. Nigdy nie stanął na podium indywidualnych zawodów tego cyklu, najwyższą lokatę wywalczył 17 grudnia 2004 roku w Östersund, gdzie był siódmy w biegu pościgowym. Najlepsze wyniki osiągnął w sezonie 2004/2005, kiedy zajął 20. miejsce w klasyfikacji generalnej.
Na mistrzostwach świata w Chanty-Mansyjsku w 2011 roku wspólnie z Andrijem Deryzemlą, Serhijem Semenowem i Serhijem Sedniewem zdobył brązowy medal w sztafecie. Był też między innymi ósmy w biegu indywidualnym i dziewiąty w sprincie podczas mistrzostw świata w Oberhofie w 2004 roku. Ponadto czterokrotnie zdobywał medale mistrzostw Europy: złoty w biegu indywidualnym na mistrzostwach Europy w Forni Avoltri (2003) oraz srebrne w sztafecie na mistrzostwach Europy w Kontiolahti (2002), mistrzostwach Europy w Nowosybirsku (2005) i mistrzostwach Europy w Langdorf (2006).
W 2002 roku wystartował na igrzyskach olimpijskich w Salt Lake City, gdzie zajął 68. miejsce w biegu indywidualnym i siódme miejsce w sztafecie. Na rozgrywanych cztery lata później igrzyskach w Turynie zajmował 49. miejsce w biegu indywidualnym, 34. w sprincie i ponownie siódme w sztafecie. Brał też udział w igrzyskach olimpijskich w Vancouver w 2010 roku, plasując się na 22. pozycji w biegu indywidualnym i ósmej w sztafecie.
Osiągnięcia.
Puchar Świata.
Miejsca na podium chronologicznie.
Biłanenko nigdy nie stanął na podium indywidualnych zawodów PŚ.

</doc>
<doc id="1682471" url="https://pl.wikipedia.org/wiki?curid=1682471" title="When All Is Said and Done">
When All Is Said and Done

When All Is Said and Done – drugi singiel zespołu ABBA, z albumu "The Visitors". Piosenka nawiązuje do rozpadu małżeństwa Fridy i Benny'ego. Frida, która zaśpiewała tę piosenkę, powiedziała później, że piosenka ta oddaje cały jej smutek. Bjorn starał się tak dobrać tekst, aby w pełni odzwierciedlał jej uczucia. Do piosenki został nagrany teledysk, w języku angielskim i języku hiszpańskim. Utwór w Liście przebojów Programu Trzeciego dotarł najdalej na 9 miejsce.

</doc>
<doc id="1682472" url="https://pl.wikipedia.org/wiki?curid=1682472" title="Overberg">
Overberg

Overberg – region w Republice Południowej Afryki, położony na wschód od Kapsztadu, za górami Hottentots-Holland. Rozciąga się wzdłuż wybrzeża Prowincji Przylądkowej Zachodniej, pomiędzy Półwyspem Przylądkowym na zachodzie i regionem Garden Route oraz rzeką Breede na wschodzie. Od północy region ograniczony jest przez Riviersonderend, jedno z pasm gór Cape Fold Belt.
Region jest znany głównie z uprawy zbóż, głównie pszenicy, a także produkcji owoców.
Głównym miastami regionu są Hermanus, Caledon i Swellendam. W Overbergu leży także Przylądek Igielny, najbardziej na południe wysunięta część Afryki.

</doc>
<doc id="1682473" url="https://pl.wikipedia.org/wiki?curid=1682473" title="Battlefield (seria)">
Battlefield (seria)

Battlefield – seria gier komputerowych typu first-person shooter (z wyjątkiem "Battlefield Heroes", który był grą third-person shooter), stworzonych przez Digital Illusions CE i wydawanych przez Electronic Arts, przeznaczonych głównie do gry wieloosobowej.
Pierwszą grą z serii był "Battlefield 1942", wydany w 2002 roku, którego akcja rozgrywa się w czasie II wojny światowej. Kolejne odsłony gry umiejscowione zostały w realiach wojny wietnamskiej, a także fikcyjnych konfliktów w czasach współczesnych oraz w przyszłości.

</doc>
<doc id="1682474" url="https://pl.wikipedia.org/wiki?curid=1682474" title="Sokół norweski">
Sokół norweski



</doc>
<doc id="1682477" url="https://pl.wikipedia.org/wiki?curid=1682477" title="Karolina Pitoń">
Karolina Pitoń

Karolina Pitoń (ur. 25 lutego 1987 w Zakopanem) – polska biathlonistka, wicemistrzyni Europy juniorek z 2008 w sprincie, rywalizuje również w biegach przełajowych.
Kariera.
13 stycznia 2011 r. zadebiutowała w zawodach Pucharu Świata, zajmując 71. miejsce w biegu indywidualnym w Ruhpolding. 28 grudnia 2011 roku została Mistrzynią Polski w biathlonie.
Jest złotą medalistką Zimowych igrzysk wojskowych (2010) w biathlonie – drużynowo ("sprint 7,5 km") oraz brązową w drużynowym biegu patrolowym na 15 km w Dolinie Aosty.
Życie prywatne.
Jest żołnierzem Wojska Polskiego.

</doc>
<doc id="1682482" url="https://pl.wikipedia.org/wiki?curid=1682482" title="Biegusik">
Biegusik



</doc>
<doc id="1682483" url="https://pl.wikipedia.org/wiki?curid=1682483" title="Darío Segovia">
Darío Segovia

Darío Segovia - piłkarz paragwajski, obrońca.
Wziął udział w turnieju Copa América 1955, gdzie Paragwaj zajął przedostatnie, piąte miejsce. Segovia zagrał w dwóch meczach - z Argentyną i Urugwajem (na boisku zmienił go Ivón Poisson).
Jako gracz klubu Club Sol de América był w kadrze reprezentacji podczas finałów mistrzostw świata w 1958 roku, gdzie Paragwaj, pomimo bardzo dobrej postawy, odpadł już w fazie grupowej. Segovia nie zagrał w żadnym meczu.

</doc>
<doc id="1682485" url="https://pl.wikipedia.org/wiki?curid=1682485" title="Półwysep Przylądkowy">
Półwysep Przylądkowy

Półwysep Przylądkowy (ang. "Cape Peninsula", afr. "Kaapse Skiereiland") – skalisty półwysep, o długości 75 km, wybiegający w głąb Oceanu Atlantyckiego.
Na krańcu półwyspu leżą przylądki Dobrej Nadziei i Cape Point, zaś u nasady położone jest miasto Kapsztad, które jest stolicą Prowincji Przyladkowej Zachodniej.
Półwysep, będący pierwotnie wyspą, połączył się ze stałym lądem ok. 60 milionów lat temu, w miejscu określanym jako Cape Flats.
Pierwotnie przylądek Dobrej Nadziei był uważany za miejsce rozgraniczenia Oceanu Atlantyckiego i Indyjskiego, obecnie za to miejsce jest przyjmowany Przylądek Igielny.

</doc>
<doc id="1682486" url="https://pl.wikipedia.org/wiki?curid=1682486" title="Vögelsen">
Vögelsen

Vögelsen – miejscowość i gmina położona w niemieckim kraju związkowym Dolna Saksonia, w powiecie Lüneburg. Należy do gminy zbiorowej (niem. "Samtgemeinde") Bardowick.
Położenie geograficzne.
Vögelsen leży 5 km na północny zachód od Lüneburga przy autostradzie A39 (dawna A250) w kierunku na Winsen (Luhe).
Od wschodu i południowego wschodu sąsiaduje z Lüneburgiem, od południa z gminą Reppenstedt z gminy zbiorowej Gellersen, od zachodu z gminą Mechtersen i od północy z gminą Bardowick.
W skład gminy Vögelsen wchodzi również dzielnica "Neu Vögelsen", położona w kierunku na dzielnicę gminy Reppenstedt - Dachtmissen.
Historia.
Pierwsza wzmianka pochodzi z 21 maja 1158 w dokumencie biskupstwa Verden, w którym określa się obowiązek daniny Vögelsen wobec sąsiedniego Bardowick. W średniowieczu często zmieniała się pisownia miejscowości i były to "Vogelsen", "Voghelsen" i "Voglissen".
Herb gminy.
W herbie Vögelsen są charakterystyczne dla okolicy dzierlatki z rodziny skowronków, których wyjątkowo duża liczba zamieszkuje tą okolicę. Do dzisiaj jeszcze da się zauważyć osiem gospodarstw w centrum wsi, które tworzyły pierwotnie miejscowość. Wokół nich rosną najstarsze dęby. Te dwa elementy są składowymi herbu. Nazwa miejscowości wywodzi się właśnie od ptaków (niem. "Vogel", l.mn. "Vögel").
Komunikacja.
Vögelsen znajduje się 3,5 km od węzła Lüneburg-Nord na autostradzie A39.

</doc>
<doc id="1682488" url="https://pl.wikipedia.org/wiki?curid=1682488" title="Dario Segovia">
Dario Segovia



</doc>
<doc id="1682491" url="https://pl.wikipedia.org/wiki?curid=1682491" title="7 Pułk Piechoty AK &quot;Garłuch&quot;">
7 Pułk Piechoty AK &quot;Garłuch&quot;



</doc>
<doc id="1682492" url="https://pl.wikipedia.org/wiki?curid=1682492" title="7 Pułk Piechoty Legionów AK">
7 Pułk Piechoty Legionów AK



</doc>
<doc id="1682493" url="https://pl.wikipedia.org/wiki?curid=1682493" title="How to Measure a Planet?">
How to Measure a Planet?

How To Measure a Planet? - piąty album studyjny holenderskiego zespołu muzycznego The Gathering. Wydawnictwo ukazało się 9 grudnia 1998 roku nakładem wytwórni muzycznej Century Media Records. Album został zarejestrowany w studiach nagraniowych Bauwhaus w Amsterdamie i Wisseloord w Hilversum. Miksowanie zostało wykonane w studiu Bauwhaus w Amsterdamie natomiast mastering odbył się w Abbey Road Studios w Londynie.
Lista utworów.
CD 1
CD 2

</doc>
<doc id="1682494" url="https://pl.wikipedia.org/wiki?curid=1682494" title="Pozwolenie budowlane">
Pozwolenie budowlane



</doc>
<doc id="1682499" url="https://pl.wikipedia.org/wiki?curid=1682499" title="Head over Heels (singel)">
Head over Heels (singel)

Head Over Heels – singiel zespołu ABBA z albumu "The Visitors". Piosenka opowiada o dziewczynie z wyższych sfer, która ciągnie swojego znudzonego męża po różnych przyjęciach, imprezach i sklepach. Utwór zaśpiewała Agnetha.

</doc>
<doc id="1682500" url="https://pl.wikipedia.org/wiki?curid=1682500" title="Slipway Fires">
Slipway Fires

Slipway Fires - trzeci album angielskiego zespołu Razorlight. Został wydany 3 listopada 2008 roku nakładem wytwórni Mercury Records. Album był promowany singlami "Wire to Wire" i "Hostage of Love".

</doc>
<doc id="1682501" url="https://pl.wikipedia.org/wiki?curid=1682501" title="Memoriał Jose Raula Capablanki">
Memoriał Jose Raula Capablanki



</doc>
<doc id="1682510" url="https://pl.wikipedia.org/wiki?curid=1682510" title="Voegelsen">
Voegelsen



</doc>
<doc id="1682511" url="https://pl.wikipedia.org/wiki?curid=1682511" title="Rzepedź (przystanek kolejowy)">
Rzepedź (przystanek kolejowy)

Rzepedź - przystanek kolejowy w Rzepedzi, w województwie podkarpackim, w Polsce, na linii Zagórz - Medzilaborce. Znajduje się tu 1 peron. Przystanek jest obsługiwany wyłącznie sezonowo przez pociągi osobowe Przewozów Regionalnych. W odległości 317 m w stronę Zagórza istnieje bocznica szlakowa do zakładów Drew-San.
W roku 2017 przystanek obsługiwał 0–9 pasażerów na dobę.

</doc>
<doc id="1682513" url="https://pl.wikipedia.org/wiki?curid=1682513" title="Harald Grosskopf">
Harald Grosskopf

Harald Grosskopf (ur. 23 października 1949 w Hildesheimie) – niemiecki perkusista, kompozytor, producent, reprezentant niemieckiego rocka elektronicznego i krautrocka.
Harald Grosskopf był pierwszym na gruncie muzyki elektronicznej perkusistą, który wykorzystał sekwencery przy produkcji nagrań muzycznych.
Życiorys.
Harald Grosskopf rozpoczął karierę muzyczną w połowie lat 60. ubiegłego stulecia w grupie The Stuntmen, a pod koniec lat 60. grał przez krótki okres w nieznanej wówczas grupie Scorpions.
W 1971 Harald Grosskopf przeprowadził się do Mönchengladbach, gdzie dołączył do zespołu Wallenstein, kierowanym przez pianistę i wokalistę Jürgena Dollase. Zespół ten, określający się mianem „symfonicznej orkiestry rockowej" miał wywrzeć istotny wpływ na dalszy rozwój muzyczny Haralda Grosskopfa.
W 1972 producent muzyczny Rolf-Ulrich Kaiser powołał do życia studio nagraniowe i zarazem wydawnictwo muzyczne "Kosmische Kuriere", do którego przystąpił Harald Grosskopf a poza nim również Jürgen Dollase, Dieter Dierks, Manuel Göttsching i Klaus Schulze.
W 1973 Harald Grosskopf wchodził razem z Manuelem Göttschingiem w skład zespołu Ash Ra Tempel.
W 1974 uczestniczył w eksperymencie muzycznym The Cosmic Jokers.
W drugiej połowie lat 70. współpracował z Klausem Schulzem (albumy: "Moondawn", "Body Love", "Body Love Vol. 2", "X", "Live").
W latach 80. Harald Grosskopf był współzałożycielem i perkusistą zespołu Lilli Berlin, reprezentującym niemiecką odmianę punk rocka.
Harald Grosskopf był aktywny muzycznie (nagrania studyjne i koncerty) w latach 90., kiedy z zaprzyjaźnionymi muzykami stworzył kilka projektów muzycznych (m.in. Sunya Beat i N-Tribe).
Pod własnym nazwiskiem Harald Grosskopf nagrał i wydał 5 albumów, a z innymi artystami (jako członek zespołu lub muzyk sesyjny) – ponad 70.

</doc>
<doc id="1682515" url="https://pl.wikipedia.org/wiki?curid=1682515" title="Zachodnia Grupa Wojsk">
Zachodnia Grupa Wojsk



</doc>
<doc id="1682517" url="https://pl.wikipedia.org/wiki?curid=1682517" title="Grupa Okupacyjnych Wojsk w Niemczech">
Grupa Okupacyjnych Wojsk w Niemczech



</doc>
<doc id="1682519" url="https://pl.wikipedia.org/wiki?curid=1682519" title="Antoine-Pierre Khoraiche">
Antoine-Pierre Khoraiche

Antoni Khoraisz z Ain Ibl lub Antoine-Pierre Khoraiche, (ur. 20 września 1907 w Ain Ebel w archidiecezji Tyr, zm. 19 sierpnia 1994 w Bejrucie), duchowny Kościoła maronickiego, kardynał, maronicki patriarcha Antiochii.
Życiorys.
Absolwent Seminarium Patriarchalnego w Tyrze, Papieskiego Uniwersytetu Urbaniana w Rzymie i Papieskiego Uniwersytetu św. Józefa w Bejrucie. Święcenia kapłańskie przyjął 12 kwietnia 1930 roku. Przez dziesięć lat wykładał filozofię i apologetykę w bejruckim kolegium Sagesse, a następnie dziesięć lat był wikariuszem generalnym maronickiej diecezji Tyr. 25 kwietnia 1950 roku Pius XII mianował go biskupem tytularnym Tarsu, 15 października tego samego roku powierzył mu funkcję administratora apostolskiego "sede plena" diecezji Sydon, a 25 listopada 1957 roku mianował go ordynariuszem tej diecezji. W tym charakterze uczestniczył w obradach Soboru Watykańskiego II. 3 lutego 1975 roku został jednogłośnie wybrany na patriarchę maronitów, a 15 lutego tego samego roku Paweł VI zatwierdził jego wybór. Stał na czele tego Kościoła wschodniego, zjednoczonego ze Stolicą Apostolską, w okresie bratobójczej wojny w Libanie i na całym Bliskim Wschodzie. 2 lutego 1983 roku został kreowany kardynałem na konsystorzu razem z prymasem Polski, abp. Józefem Glempem. 3 kwietnia 1986 roku zrezygnował z kierowania patriarchatem. Zmarł w Bejrucie.

</doc>
<doc id="1682523" url="https://pl.wikipedia.org/wiki?curid=1682523" title="Chang Ming-huang">
Chang Ming-huang

Chang Ming-huang (; ur. 7 sierpnia 1982 w Taizhong) – tajwański lekkoatleta, początkowo specjalizujący się w rzucie dyskiem, od 2006 występujący głównie w pchnięciu kulą.
Osiągnięcia.
Chang reprezentuje swój kraj na wielu największych międzynarodowych imprezach, między innymi w 2008 zajął 40. miejsce w eliminacjach do finału pchnięcia kulą podczas igrzysk olimpijskich w Pekinie. Cztery lata później w Londynie wystąpił w finale pchnięcia kulą na igrzyskach olimpijskich.

</doc>
<doc id="1682524" url="https://pl.wikipedia.org/wiki?curid=1682524" title="Ming-Huang Chang">
Ming-Huang Chang



</doc>
<doc id="1682531" url="https://pl.wikipedia.org/wiki?curid=1682531" title="Fiodor Pietrowicz Połynin">
Fiodor Pietrowicz Połynin



</doc>
<doc id="1682536" url="https://pl.wikipedia.org/wiki?curid=1682536" title="Germania (Tacyt)">
Germania (Tacyt)

Germania (łac. "De origine et situ Germanorum", dosłownie "O pochodzeniu i kraju Germanów") – napisana przez Publiusza Korneliusza Tacyta około roku 98, jest etnograficznym dziełem o plemionach germańskich poza granicami cesarstwa rzymskiego.
Dzieło zachowało się tylko w jednym egzemplarzu znalezionym w opactwie Hersfeld w Niemczech – wówczas na obszarze Świętego Cesarstwa Rzymskiego, i przeniesione zostało do Włoch w roku 1455, gdzie Eneasz Sylwiusz Piccolomini (późniejszy papież Pius II), po raz pierwszy zbadał je i zanalizował, wzbudzając zainteresowanie pośród niemieckich humanistów, takich jak Konrad Celtis, Johannes Aventinus czy Ulrich von Hutten. Po studiach i debatach pismo to zostało uznane za autentyczne źródło obrazu starożytnej Germanii. Od momentu odkrycia dzieło o kulturze dawnych ludów germańskich jest intensywnie wykorzystywane – szczególnie w zakresie niemieckiej historii, archeologii, filologii, studiów etnologicznych, w mniejszym stopniu także w krajach skandynawskich.
Tło powstania i cel dzieła.
Znaczącym dorobkiem autorów literatury klasycznej, od Herodota po Juliusza Cesara, były prace z zakresu etnografii. "Germania" jest jedną z nich. Sam Tacyt wcześniej napisał podobny (jakkolwiek krótszy) esej o ziemiach i plemionach Brytanii w "Żywocie Agricoli" (rozdziały od 10-13). "Germanię" autor rozpoczyna opisem terytoriów, praw i obyczajów ludów germańskich (rozdziały 1-27), następnie płynnie przechodzi do części przedstawiającej poszczególne plemiona – od zamieszkujących najbliżej terenów rzymskich, a kończąc na najbardziej oddalonych brzegach Bałtyku, pośród których znajdowali się gromadzący bursztyn Estiowie, prymitywni i brutalni Fennowie oraz inne nieznane plemiona. Dzieło może wydawać się w niektórych partiach moralizatorskie w pośrednich porównaniach wartości plemion germańskich z ówczesnymi rzymskimi, choć w tekście nie zawarto bezpośrednich porównań Rzymu z Germanią. Tworząc tę pracę rzymski historyk być może pragnął też zaznaczyć zagrożenia, jakie dla Cesarstwa niosły z sobą germańskie plemiona.
Zasadnicze cechy Germanów.
Opisy charakteru Germanów przez Tacyta są miejscami nader przychylne, kontrastujące z opinią o Rzymianach z jego czasów. Za bardzo wartościową uważa ścisłą monogamię i cnoty panujące w germańskich małżeństwach, w przeciwieństwie do wad i braku moralności szerzących się wśród ówczesnych Rzymian, jak również podziwia germańską gościnność, prostotę oraz męstwo w boju (cechy te wyszczególniono zapewne z racji ich podobieństwa do wyidealizowanych cnót starorzymskich). To pozytywne wyobrażenie spowodowało, że dzieło (począwszy od XVII w.) zyskało na popularności zwłaszcza w Niemczech – szczególnie wśród niemieckich nacjonalistów i romantyków. Jednakże przedstawienie przez autora obyczajów Germanów nie obejmuje wyłącznie cech dodatnich, jeśli zauważa on też m.in. skłonność tych ludów do nałogowego pijaństwa, lenistwa i barbarzyńskich zwyczajów.
Tacyt podaje w swym dziele wiele konkretnych nazw plemion, z którymi stykali się Rzymianie, choć najnowsze badania dowodzą, iż niektóre z jego ustaleń były mylne. Np. niemało dzisiejszych historyków dyskutuje kwestię, czy wszystkie plemiona istotnie były germańskie w sensie posługiwania się jednym językiem (niektóre z nich, jak Batawowie, mogli być Celtami). W pewnych fragmentach autor daje świadectwo swej dokładności i krytycyzmu w stwierdzeniach, iż np. Nerwiowie nie są naprawdę Germanami, jak twierdzą to sami (rozdział 28). Zwraca też uwagę (w rozdz. 43) że pewne plemię zwane Kotynami, we wschodniej Germanii, posługuje się językiem Galów.
Jego opis germańskiej bogini Nerthus wywołał wiele spekulacji wśród badaczy mitologii nordyckich (a także indoeuropejskich), gdyż wizerunek ten stanowi jedyny ślad zawarty w źródłach pisanych przed powstaniem Eddy (spisanej setki lat później) i mało przypomina tamtejsze opisy.
Kultura Germanów.
W początkowych rozdziałach autor m.in. stwierdza, iż pod względem fizycznym Germanie wydają się rasą odrębną i „z innymi ludami bynajmniej nie są zmieszani”; „ludy Germanii wcale nie pokrzyżowały się przez małżeństwa z innymi plemionami, lecz są rasą odrębną, czystą i tylko do samej siebie podobną”. W rozdz. 4 wspomina o ich wspólnych cechach charakterystycznych, takich jak „groźne, niebieskie oczy, ryże włosy, ciała rosłe”.
Rozdział 7 zawiera opis ich rządów oraz przywódców jako wartościowych i nie wyrastających nad ogół, z pierwszeństwem wynikającym raczej z wzorcowych ich zalet niż z prawa; rola ich nie jest przesadna, gdyż nawet wymierzanie kar zastrzeżone jest dla kapłanów. W rozdz. 11-12 opisano postać zgromadzeń ludowych (przypominających tzw. Thing wzmiankowany w późniejszych źródłach germańskich), ponieważ podjęcie ostatecznej decyzji leży w gestii członków plemienia jako całości. Sprawom religii (bóstwa) i kultowym poświęcone są rozdziały 9-10.
W rozdz. 8 autor omawia rolę kobiet, nadmieniając, że często towarzyszą one mężczyznom w walce, dodając im męstwa, ci zaś okazują je tym bardziej z obawy przed pojmaniem ich kobiet w niewolę. Wspomina też o poszanowaniu zdania kobiet („ani ich radami nie gardzą, ani wróżb nie lekceważą”). Tacyt zauważa, że Germanom wystarcza jeden związek małżeński (rozdz. 18), z wyjątkiem niektórych małżeństw zawieranych ze względów politycznych; widocznie też na ich korzyść wyróżnia to na tle innych barbarzyńskich kultur. Podkreśla jak rzadkie są przypadki cudzołóstwa, zaś wspólnota nie zna przebaczenia dla kobiet niewiernych bez względu na ich urodę (rozdz. 19).
Rozdziały 16-27 zawierają opisy domostw, ubiorów, stosunków domowo-rodzinnych (w tym stosunek do niewolników) i kultury obyczajów (higiena osobista, uczty, rozrywki, zajęcia, pogrzeby).
W zakończeniu Tacyt przedstawia różne mniej znane germańskie plemiona oraz ich (względne) umiejscowienie z podaniem cech charakterystycznych. Liczne wymienione przez niego plemiona znajdują potwierdzenie w innych źródłach historycznych i w tradycji, podczas gdy co do niektórych brak zupełnej jasności.
Źródła opisu.
Sam Tacyt nigdy nie był na ziemiach germańskich – wszystkie informacje, jakie posiadał, pochodziły w najlepszym przypadku z drugiej ręki. Ronald Syme wyrażał przypuszczenie, iż dokładnie skopiował on dzieło Pliniusza Starszego pt. "Bella Germaniae". Sama "Germania" jest w niektórych fragmentach przestarzała. W opisach plemion naddunajskich, jak zauważa Syme, pada stwierdzenie, że „są one lojalnymi klientami Cesarstwa… Co jest osobliwe. Zdrada tych ludów w roku 89 podczas wojny Domicjana przeciwko Dakom zmieniła całkowicie politykę graniczną Cesarstwa”. O ile Pliniusz mógł być głównym źródłem, badacze wymieniają też inne, pośród nich "Wojny galijskie" Cezara, a także pisma Strabona, Diodora Sycylijskiego, Posejdoniosa z Rodos, Aufidiusa Bassusa oraz liczne źródła pozaliterackie, jak choćby relacje kupców i żołnierzy, którzy dokonywali wypraw poza Ren i Dunaj.

</doc>
<doc id="1682538" url="https://pl.wikipedia.org/wiki?curid=1682538" title="Indyjska odmiana języka angielskiego">
Indyjska odmiana języka angielskiego

Indyjska odmiana języka angielskiego () – odmiana standardowa języka angielskiego używana na subkontynencie indyjskim, powstała w okresie kolonialnych rządów brytyjskich. Jest zasadniczo oparta na angielszczyźnie brytyjskiej, lecz obecnie ulega także pewnym wpływom odmiany amerykańskiej. Pisownia amerykańska dominuje w publikacjach naukowych. Odmiana ta wykazuje dodatkowo pewne zróżnicowanie w zależności od regionu i języka-substratu.
Wymowa.
Wymowa wielu osób jest pod mocnym wpływem systemu fonologicznego ojczystego języka. Pewne fonemy angielskie nie występują w językach indyjskich i są zastępowane fonemami znanymi z lokalnych języków.
Przykłady:
Słownictwo.
Naturalnie wiele słów z języków miejscowych używanych jest w indyjskiej angielszczyźnie, szczególnie na określenie miejscowych realiów: lokalnej flory, nazw potraw, kast itp. Istnieje jednak również grupa słów „angielskich”, które nie występują w językach lokalnych, np.:
Używa się na co dzień, również w publikacjach, niektórych liczebników indyjskich: "lakh" (100 000)
i "crore" (10 mln), np. "the population of this city is 50 lakhs".

</doc>
<doc id="1682539" url="https://pl.wikipedia.org/wiki?curid=1682539" title="Port lotniczy Resistencia">
Port lotniczy Resistencia

Port lotniczy Resistencia (, IATA: RES, ICAO: SARE) – międzynarodowy port lotniczy położony w Resistencia, w prowincji Chaco, w Argentynie. Lotnisko została wybudowane w 1965 roku, a terminal został ukończony w 1971. Jest znany także jako "Port lotniczy Resistencia Generał José de San Martín".
Terminal pasażerski ma 6500 m², pas startowy 128,85 m², a plac postojowy 3,5 ha (który może obsługiwać duże samoloty takie jak Boeing 747), posiada parking dla 150 samochodów i jest to baza do RANE (region Aérea NORESTE). W roku 2007 obsłużył 99 tys. pasażerów.

</doc>
<doc id="1682540" url="https://pl.wikipedia.org/wiki?curid=1682540" title="Afanasij Fiodorowicz Szczegłow">
Afanasij Fiodorowicz Szczegłow



</doc>
<doc id="1682541" url="https://pl.wikipedia.org/wiki?curid=1682541" title="Flora Graeca">
Flora Graeca

Flora Graeca – seria albumów rysunków botanicznych flory Grecji, wydana na podstawie rysunków austriackiego rysownika Ferdinanda Lucasa Bauera.
Podstawą do opracowania albumów były rysunki Bauera, zgromadzone od marca 1786 do grudnia 1787 podczas wyprawy do wschodniej części basenu Morza Śródziemnego pod kierownictwem botanika Johna Sibthorpa. Po nieoczekiwanej śmierci Sibthorpa w roku 1796 James Edward Smith wydał z pozostawionych przez niego płyt miedziorytniczych najpierw w latach 1806-1813 dwa tomy pod nazwą Prodromus, potem w latach 1806-1828 sześć tomów pod nazwą Flora Graeca Sibthorpiana. Siódmy tom ukazał się w roku 1830 po śmierci Smitha, a ostatnie trzy wydał John Lindley w latach 1833-1840. 
Bauer opracował i wydał w późniejszych latach podobny album "Illustrationes Florae Novae Hollandiae" poświęcony florze Australii.

</doc>
<doc id="1682544" url="https://pl.wikipedia.org/wiki?curid=1682544" title="Wasilij Andrejewicz Begma">
Wasilij Andrejewicz Begma



</doc>
<doc id="1682547" url="https://pl.wikipedia.org/wiki?curid=1682547" title="Władimir Nikołajewicz Dżandźgwa">
Władimir Nikołajewicz Dżandźgwa



</doc>
<doc id="1682548" url="https://pl.wikipedia.org/wiki?curid=1682548" title="Władimir Aleksiejewicz Głuzdowski">
Władimir Aleksiejewicz Głuzdowski



</doc>
<doc id="1682549" url="https://pl.wikipedia.org/wiki?curid=1682549" title="Iwan Łukicz Turkiel">
Iwan Łukicz Turkiel



</doc>
<doc id="1682550" url="https://pl.wikipedia.org/wiki?curid=1682550" title="Iwan N. Chabarow">
Iwan N. Chabarow



</doc>
<doc id="1682551" url="https://pl.wikipedia.org/wiki?curid=1682551" title="Iwan Terentowicz Korownikow">
Iwan Terentowicz Korownikow



</doc>
<doc id="1682552" url="https://pl.wikipedia.org/wiki?curid=1682552" title="Wsiewołod F. Jakowlew">
Wsiewołod F. Jakowlew



</doc>
<doc id="1682554" url="https://pl.wikipedia.org/wiki?curid=1682554" title="TV Rzeszów">
TV Rzeszów



</doc>
<doc id="1682555" url="https://pl.wikipedia.org/wiki?curid=1682555" title="EasyFly">
EasyFly

EasyFly – kolumbijska regionalna tania linia lotnicza z siedzibą w Bogocie. Jej głównym celem jest obsługa pośrednich miast i tych, które nie są obsługiwane przez innych przewoźników. Działalność rozpoczęła w październiku 2007, z samolotami British Aerospace Jetstream 41. Jej główna baza to Port lotniczy Bogota-El Dorado. Założyciel EasyFly, dr Alfonso Ávila, był również jednym z założycieli Copa Airlines Colombia, założonej w 1992 roku.

</doc>
<doc id="1682564" url="https://pl.wikipedia.org/wiki?curid=1682564" title="Uniwersytet Leningradzki">
Uniwersytet Leningradzki



</doc>
<doc id="1682565" url="https://pl.wikipedia.org/wiki?curid=1682565" title="Leningradzki Uniwersytet Państwowy">
Leningradzki Uniwersytet Państwowy



</doc>
<doc id="1682570" url="https://pl.wikipedia.org/wiki?curid=1682570" title="Miejskie Przedsiębiorstwo Komunikacyjne w Brzesku">
Miejskie Przedsiębiorstwo Komunikacyjne w Brzesku

MPK Brzesko – publiczny przewoźnik komunikacji miejskiej w Brzesku. Prezesem jest Paweł Pabian.
Linie.
MPK Brzesko obsługuje 6 linii autobusowych. 
Tabor.
Pojazdy wycofane z eksploatacji.
Inne pojazdy będące w posiadaniu MPK Brzesko

</doc>
<doc id="1682572" url="https://pl.wikipedia.org/wiki?curid=1682572" title="Nowoczesna Lewica">
Nowoczesna Lewica

Nowoczesna Lewica (fr. "La Gauche moderne", GM) – francuska socjaldemokratyczna partia polityczna, działająca od 2007.
Historia.
Klub Nowoczesnej Lewicy działał przy Partii Socjalistycznej od 2002. Jego założycielem był Jean-Marie Bockel, senator i były minister. Po wyborach prezydenckich i parlamentarnych w czerwcu 2007 przyjął propozycję objęcia stanowiska sekretarza stanu w drugim rządzie François Fillona.
Jesienią tego samego roku Jean-Marie Bockel po opuszczeniu PS ogłosił utworzenie partii politycznej pod nazwą "Gauche moderne". Nowe ugrupowanie powstało jako formacja centrolewicowych stronników prezydenta Nicolasa Sarkozy’ego. Przystąpiło do niej m.in. dwóch kolejnych senatorów (z których jeden rok później bez powodzenia ubiegał się o reelekcję). W wyborach samorządowych w 2008 socjaldemokraci uzyskali około 40 mandatów radnych.
Przed wyborami do PE w 2009 Nowoczesna Lewica podpisała porozumienie wyborcze z Unią na rzecz Ruchu Ludowego, w wyborach uzyskała z wspólnej listy dwa mandaty, które objęli Marielle Gallo i Michèle Striffler. W 2011 partia weszła w skład nowej centrowej koalicji pod nazwą Sojusz Republikański, Ekologiczny i Społeczny, a w 2012 przystąpiła do federacyjnej Unii Demokratów i Niezależnych.

</doc>
<doc id="1682574" url="https://pl.wikipedia.org/wiki?curid=1682574" title="Jerzy Tytz">
Jerzy Tytz

Jerzy Tytz (ur. 5 lipca 1888 r. w Warszawie, zm. 6 maja 1944 r. w Sosnowcu) – duchowny ewangelicki, publicysta.
Życiorys.
Ordynowany na duchownego w łódzkim kościele św. Trójcy. W 1912 r. został wybrany proboszczem w Stawiszynie, a następnie w 1919 r. – w Kielcach. Został wiceprezesem kieleckiego oddziału Czerwonego Krzyża, prezesem Polsko-Amerykańskiego Komitetu Pomocy Ofiarom Wojny i współzałożycielem miejscowego szpitala dla dzieci. 
W latach 1932−1939 przewodniczył Towarzystwu Polaków Ewangelików na Górnym Śląsku. Został radcą Konsystorza. W 1939 r. pozbawiony przez Niemców urzędu, następnie w 1940 r. aresztowany i osadzony w więzieniu w Sosnowcu, potem przeniesiony do Katowic. Zwolniony po kilku miesiącach poświęcił się pracy w założonej przez siebie spółdzielni przy przędzalni Heinricha Dietla. 
Zmarł po krótkiej chorobie, wskutek wypadku ulicznego, 6 maja 1944 r. Spoczywa na cmentarzu ewangelickim w Sosnowcu.

</doc>
<doc id="1682576" url="https://pl.wikipedia.org/wiki?curid=1682576" title="MPK Brzesko">
MPK Brzesko



</doc>
<doc id="1682577" url="https://pl.wikipedia.org/wiki?curid=1682577" title="Zmina-Obołoń Kijów">
Zmina-Obołoń Kijów



</doc>
<doc id="1682578" url="https://pl.wikipedia.org/wiki?curid=1682578" title="Zmina Kijów">
Zmina Kijów



</doc>
<doc id="1682580" url="https://pl.wikipedia.org/wiki?curid=1682580" title="Suczawa (rzeka)">
Suczawa (rzeka)

Suczawa (, "Suczawa") – rzeka w północno-wschodniej Rumunii, w górnym odcinku graniczna z Ukrainą (obwód czerniowiecki). Prawy dopływ Seretu w zlewisku Morza Czarnego. Jej długość wynosi 170 km, powierzchnia zlewni – 3,8 tys. km².
Źródła pod szczytem Lucina w górach Obcina Mestecăniş. Płynie na wschód przez Zewnętrzne Karpaty Wschodnie, które dzieli na Beskidy Połonińskie na północy i Karpaty Mołdawsko-Munteńskie na południu. Wypływa z gór na Wyżynę Suczawy, zmienia kierunek na południowo-wschodni, przepływa przez miasto Suczawę i uchodzi do Seretu koło wsi Liteni. Doliną Suczawy niemal na całej długości biegną droga i linia kolejowa.

</doc>
<doc id="1682581" url="https://pl.wikipedia.org/wiki?curid=1682581" title="ADFGVX">
ADFGVX

Szyfr ADFGVX – prosty szyfr podstawieniowy używany przez wojska niemieckie w czasie pierwszej wojny światowej do komunikacji na polu bitwy. W rzeczywistości szyfr ten był rozwinięciem szyfru ADFGX. Jego działanie opiera się na zmodyfikowanej szachownicy Polibiusza oraz pojedynczej transpozycji. W wyniku zaszyfrowania tekstu jawnego otrzymujemy szyfrogram zawierający litery "A, D, F, G, V" oraz "X". Zostały one wybrane w taki sposób, aby znacząco różniły się od siebie podczas nadawania ich za pomocą alfabetu Morse’a. Miało to na celu zmniejszenie ryzyka powstania błędów przy nadawaniu lub odbiorze wiadomości.
Został on wymyślony przez pułkownika Frtiza Nebela, i wprowadzony do użytku w marcu 1918 roku.
ADFGX.
Załóżmy, że chcemy zaszyfrować wiadomość „Tajna wiadomosc” (oryginalna wersja szyfru umożliwiała szyfrowanie liter alfabetu angielskiego, przy czym nie rozróżniano liter "I" oraz "J"). Na początku wypełniamy szachownice Polibiusza o wymiarach 5x5 alfabetem o zmienionej kolejności liter (która jest znana tylko nadawcy i odbiorcy wiadomości).
Używając tej tabeli zamieniamy tekst jawny na odpowiadający mu szyfrogram:
 T a j n a w i a d o m o s c
 AD AF GD FX AF XG GD AF DA DF XA DF FG GF
Następnie wybieramy tajne słowo, które będzie służyło do dalszego szyfrowania i wypisujemy pod nim, w wierszach, otrzymamy wcześniej szyfrogram. Należy pamiętać, aby w słowie tym nie powtarzały się litery (ewentualnie można powtarzające się litery pominąć).
 H A S L O
 A D A F G
 D F X A F
 X G G D A
 F D A D F
 X A D F F
 G G F "G X"
Ostatnie dwie litery zostały dodane, aby we wszystkich wersach występowała taka sama liczba liter. GX to „X” po zaszyfrowaniu pokazaną wcześniej szachownicą Polibiusza. Litera X na końcu naszej wiadomości z pewnością nie zmienia jej znaczenia.
W następnym kroku przestawiamy kolumny wraz z literami występującymi nad nimi w taki sposób, aby te ostatnie zostały ułożone alfabetycznie:
 A H L O S
 D A F G A
 F D A F X
 G X D A G
 D F D F A
 A X F F D
 G G G X F
Czytając kolumnami otrzymujemy szyfrogram: DFGDAG ADXFXG FADDFG GFAFFX AXGADF . Litery szyfrogramu zostały podzielone na 6-znakowe grupy dla łatwiejszego czytania. Nie należy dzielić ich ze względu na liczbę liter w wierszu, gdyż to może ułatwić złamanie szyfru.
ADFGVX.
W czerwcu 1918 roku została dodana litera "V", co umożliwiało szyfrowanie 36 znaków – całego alfabetu ("I" oraz "J" były oddzielnymi literami) i cyfr od 0 do 9.
Kryptoanaliza.
ADFGVX został złamany przez francuskiego porucznika Georges Painvina. Na początku Painvin zdołał jedynie ustalić, że szyfrowanie opiera się na szachownicy Polibiusza, a do szyfrowania używane są klucze dzienne. Okazało się, że niektóre z wiadomości nadawanych tego samego dnia miała identyczne początki. Jednocześnie wyodrębnił litery służące do szyfrowania (ADFGVX), a następnie sprawdził jak często występują poszczególne pary liter. Najczęstszą występującą kombinacją było DG – wywnioskował stąd, że jest to litera "e", która w języku niemieckim występuje najczęściej. Na podstawie dalszej analizy statystycznej udało mu się zrekonstruować całą tablicę. Dzięki temu był w stanie łamać klucze dzienne niemieckich szyfrantów.
Od 1 czerwca przechwytywane szyfrogramy zawierały dodatkową literę – V. Oznaczało to, że Niemcy zmienili szyfr – była to nowa wersja, ADFGVX. Ponownie, wykorzystując analizę statystyczną, Painvin odtworzył szachownicę służącą do szyfrowania.

</doc>
<doc id="1682582" url="https://pl.wikipedia.org/wiki?curid=1682582" title="Podobwód Bodzechów Armii Krajowej">
Podobwód Bodzechów Armii Krajowej

Podobwód Bodzechów – jednostka partyzancka Związku Walki Zbrojnej, a następnie Armii Krajowej. Operowała na terenie gminy Bodzechów i nosiła kryptonim „500”.
Podobwód ten wchodził w skład Okręgu Radom-Kielce („Jodła”).
Jego komendantem był por. Józef Dębicki ps. „Marek”, śmiertelnie postrzelony w głowę w 1945 podczas zasadzki milicji i UBP pod Grocholicami. Śledztwo w tej sprawie prowadził Oddział IPN-KBZpNP w Krakowie.

</doc>
<doc id="1682583" url="https://pl.wikipedia.org/wiki?curid=1682583" title="Plaza de Mayo (stacja metra)">
Plaza de Mayo (stacja metra)

Plaza de Mayo - stacja początkowa metra w Buenos Aires na linii A. Stacja znajduje się w pobliżu stacji metra Perú. Stacja należała do pierwszego odcinka linii otwartego 1 grudnia 1913, co związane ze stacją Plaza Miserere.

</doc>
<doc id="1682585" url="https://pl.wikipedia.org/wiki?curid=1682585" title="Prymasi Argentyny">
Prymasi Argentyny



</doc>
<doc id="1682586" url="https://pl.wikipedia.org/wiki?curid=1682586" title="Perú (stacja metra)">
Perú (stacja metra)

Perú - stacja metra w Buenos Aires na linii A. Leży między stacjami Plaza de Mayo i Piedras. Stacja została otwarta 1 grudnia 1913.

</doc>
<doc id="1682587" url="https://pl.wikipedia.org/wiki?curid=1682587" title="Zjawisko karbu">
Zjawisko karbu

Zjawisko karbu jest jednym z najważniejszych czynników wpływających na wytrzymałość zmęczeniową elementów maszyn. W związku z tym musi być uwzględniana w obliczeniach konstrukcyjnych tych elementów.
Karby (koncentratory naprężeń) – nieciągłości materiałowe występujące w przekroju poprzecznym badanego elementu czy inaczej znaczne zmiany krzywizn powierzchni ograniczających element konstrukcyjny. Są nimi najczęściej: otwory, podtoczenia, nawiercenia, nacięcia, rysy powierzchniowe, pory, wtrącenia niemetaliczne, nagłe zmiany przekroju elementu itp. 
Wywierają one decydujący wpływ na nierównomierny rozkład naprężeń w przekroju w którym istnieją. W okolicach karbu pojawiają się naprężenia znacznie przekraczające wartość naprężeń nominalnych. Zjawisko to nazywa się spiętrzeniem naprężeń. Miarą tego zjawiska jest stosunek maksymalnego naprężenia w dnie karbu σm do naprężenia nominalnego σn przy braku działania karbu - współczynnik koncentracji naprężeń Kt. 
formula_1
gdzie:
σm – maksymalne naprężenie w dnie karbu,
σn – naprężenie nominalne z zastosowaniem konwencjonalnych wzorów wytrzymałościowych.
Współczynnik koncentracji naprężeń zależy od geometrii elementu i sposobu jego obciążenia, natomiast nie zależy od wielkości przyłożonego obciążenia, wielkości elementu i materiału, z którego został wykonany. 
Rodzaje karbów.
Ze względów konstrukcyjnych karby można podzielić na:
·      geometryczne
·      strukturalne
·      złożone, które są połączeniem dwóch powyższych
Karby strukturalne charakteryzują się zmianą struktury oraz możliwością pojawienia się niebezpiecznych naprężeń własnych. Na powierzchni elementów, w przypadku prostych stanów obciążenia, w dnie karbu geometrycznego pojawia się złożony stan naprężeń, którego naprężenia znacząco przekraczają naprężenia nominalne. Karby złożone można znaleźć w tych elementach, w których wpływ geometrii i struktury jest znaczący.
Ze względu na działanie karby można podzielić także na:
·      przeciążające
·      odciążające
Do karbów przeciążających należą m.in. karby równoległe, które położone są w poprzek osi obciążenia. Powodują one powiększanie się spiętrzeń w porównaniu z działaniem karbów pojedynczych. Karby odciążające powodują efekt odwrotny do karbów przeciążających i należą do nich m.in. karby szeregowe, położone zgodnie z osią obciążenia. 
Zobacz też.
Mechanika pękania
Wytrzymałość materiałów
Koncentracja naprężeń
Linki zewnętrzne.
·      Projektowanie inżynierskie – informacje z wykładu dr inż. Piotra Chwastyka [dostęp 2020-12-07]
·      Podstawy konstrukcji maszyn – informacje z wykładu dr inż. Jacka Czarnigowskiego [dostęp 2020-12-07]
·      Integralność konstrukcji – informacje z wykładu na stronie zwmik.imir.agh.edu.pl [dostęp 2020-12-07]
Bibliografia.
·       T. Łagoda, P. Biłous "Jednoczesne uwzględnianie karbów geometrycznych i strukturalnych w złączu spawanym", Modelowanie inżynierskie tom 13, zeszyt 44, wrzesień 2012, s. 179-186
·      Praca zbiorowa pod redakcją Z. Rechula, J. Ziaji, R. Żuchowskiego "Laboratorium wytrzymałości materiałów", Oficyna Wydawnicza Politechniki Wrocławskiej, Wrocław 2001

</doc>
<doc id="1682588" url="https://pl.wikipedia.org/wiki?curid=1682588" title="Papierówka">
Papierówka



</doc>
<doc id="1682589" url="https://pl.wikipedia.org/wiki?curid=1682589" title="Bibliografia Województwa Śląskiego">
Bibliografia Województwa Śląskiego

Bibliografia Województwa Śląskiego – rocznik wydawany przez Bibliotekę Śląską w Katowicach, rejestrujący materiały ukazujące się drukiem dotyczące województwa śląskiego. Jest kontynuacją wydawanej w latach 1960–1989 „Bibliografii Śląskiej”.
Pierwszy nr „Bibliografii Województwa Śląskiego” ukazał się w 1999.

</doc>
<doc id="1682590" url="https://pl.wikipedia.org/wiki?curid=1682590" title="Garhwali">
Garhwali



</doc>
<doc id="1682591" url="https://pl.wikipedia.org/wiki?curid=1682591" title="Charles Newman">
Charles Newman

Augustus Charles Newman (ur. 19 sierpnia 1904 w Chigwell, zm. 26 kwietnia 1972 w Sandwich) – brytyjski oficer, weteran II wojny światowej. Dowodził atakiem komandosów na suchy dok w Saint-Nazaire, za co został odznaczony najwyższym brytyjskim orderem wojennym Krzyżem Wiktorii.
Kariera.
Ukończył Bancroft's School, po czym zamieszkał w Szkocji, gdzie pracował jako przedsiębiorca budowlany. Przed wojną był oficerem Armii Terytorialnej (ochotnicza rezerwa British Army). Dowodził 4. batalionem w Essex Regiment.
Podczas kampanii norweskiej dowodził w stopniu majora 3 Samodzielną Kompanią (No 3 Independent Company) – oddziałem przeznaczonym do walki na tyłach wroga. W czerwcu 1940 roku, gdy zapadła decyzja o powołaniu oddziałów Commando, został zastępcą dowódcy 1 Special Service Battalion. 5 marca 1941 roku 1 SSB uległ likwidacji, a awansowanemu do stopnia podpułkownika Newmanowi powierzono dowództwo nad 2 Commando. 
W lutym 1942 roku został wytypowany na dowódcę rajdu na Saint-Nazaire. Jego celem było zniszczenie ówcześnie największego na świecie suchego doku. Około 250 komandosów Newmana wykonało zadanie, ale 64 z nich poległo, a ponad 100, w tym sam Newman, dostało się do niewoli. Niemal do końca wojny przebywał w niemieckich obozach jenieckich.
Krzyż Wiktorii.
Za swoją bohaterską postawę podczas rajdu Charles Newman został odznaczony przez króla Jerzego VI Krzyżem Wiktorii. Fragment uzasadnienia:

</doc>
<doc id="1682592" url="https://pl.wikipedia.org/wiki?curid=1682592" title="Paracanthurus hepatus">
Paracanthurus hepatus



</doc>
<doc id="1682593" url="https://pl.wikipedia.org/wiki?curid=1682593" title="Międzyzakładowy Robotniczy Komitet „Solidarności”">
Międzyzakładowy Robotniczy Komitet „Solidarności”

Międzyzakładowy Robotniczy Komitet „Solidarności” (MRK „S”) – struktura podziemna zawiązana 24 kwietnia 1982 r. w wyniku połączenia Międzyzakładowego Robotniczego Komitetu Samoobrony Społecznej (MRKSS) wydającego pismo „Głos Wolnego Robotnika” i Porozumienia Ciąg Dalszy Nastąpi (CDN) wydającego pismo „CDN”.
MRK „S” objął od początku istnienia 63 mazowieckie zakłady pracy. MRKSS powstał z rozszerzenia komitetu hutników, utworzonego po wprowadzeniu stanu wojennego przy współudziale Zbigniewa Romaszewskiego. Rodowód powstałego na początku marca 1982 r. Porozumienia CDN (40 zakładów) był raczej inteligencki. Jego trzon tworzyli dziennikarze z pisma „NTO”, a organizatorem grupy i jej najaktywniejszym działaczem był ukrywający się Adam Borowski („Zbyszek”) z Miejskiego Przedsiębiorstwa Robót Elektrycznych.
Początki i Struktura MRK „S”.
Struktura MRK „S” była oparta na systemie piątkowym. W skład pierwszej piątki, czyli najwyższego gremium konsultacyjnego, wchodzili:
Każdy z członków tej pierwszej piątki pozostawał w łączności z pięcioma zakładami niższego szczebla. Podczas posiedzeń piątek wymieniano informacje, przekazywano pieniądze, podejmowano decyzje i koordynowano działania.
Organizatorem i szefem służb wykonawczych (tzw. grup specjalnych) był Adam Borowski.
W redakcji pisma „CDN – Głos Wolnego Robotnika”, którego pierwszy numer ukazał się 24 maja, pracowali:
Za kolportaż i transport byli odpowiedzialni:
Pieczę nad finansami sprawował Mieczysław Nowak („Ryszard”), zaopatrzeniem zajmowała się Lidia Stobbe, a na czele tzw. "biura" stała Elżbieta Stobbe. Poligrafią kierował Jacek Chmaj („Jacek”). Łączniczkami były Ludwika Hintz („Katarzyna”), Barbara Czarnecka („Julia”) i Laura Sysiak-Koba.
Grupy specjalne piętnowały zakładowych „kolaborantów”, np. „zasmradzając” im mieszkania, rozbijając lub uszkadzając samochody, rozrzucały ulotki i rozwieszały w widocznych punktach miasta związkowe transparenty. MRK „S” zorganizował w Warszawie 1 maja 1982 r. niezależną manifestację (według niezależnych danych wzięło w niej udział ponad 10 tys. osób), a 31 maja 1982 r. wmurował na pl. Zwycięstwa (dziś pl. marsz. Józefa Piłsudskiego) pamiątkową tablicę ku czci górników poległych w KWK „Wujek”. Ponadto MRK „S” udzielał wsparcia Zofii i Zbigniewowi Romaszewskim w nagrywaniu i emisjach Radia Solidarność. Najbardziej spektakularną akcją MRK „S” było uwolnienie 7 czerwca 1982 r. postrzelonego przez ZOMO drukarza wydawnictwa NOWA Jana Narożniaka, bohatera kryzysu w stosunkach „Solidarności” i władzami w listopadzie 1980 r.
Rozbicie pierwszego MRK „S” przez SB.
Rozbicie MRK „S” przez SB przypisać należy działalności agenta SB Sławomira Miastowskiego, penetrującego warszawskie podziemie co najmniej od początku kwietnia 1982 r. Wniknął on do grup specjalnych z jednego z podległych MRK „S” zakładów, doprowadzając do faktycznego unieszkodliwienia siatki, co miało niebagatelne znaczenie wobec determinacji MRK „S” w organizacji przygotowań do wielkich demonstracji w Warszawie 31 sierpnia 1982 r. Przy okazji ostatniego w sierpniu spotkania pierwszej piątki SB aresztowała Zbigniewa Romaszewskiego. Proces 9 osób z kierownictwa MRK „S” trwał od 21 marca do 19 maja 1983 r. A. Borowskiego skazano na 3,5 roku więzienia (w sierpniu Sąd Najwyższy podwyższył wyrok do 6 lat, a po zastosowaniu amnestii z lipca 1983 r. zmniejszył karę o połowę), W. Skudniewskiego na 1,5 roku, pozostałych (A. Machalskiego, R. Bielańskiego, J. Bogumiła, B. Gołębiewskiego i G. Gampla) na 2 lata pozbawienia wolności. R. Nowak i Elżbieta Stobbe otrzymali wyroki w zawieszeniu.
Przygotowywany był również drugi proces członków MRK „S”, w którym było oskarżonych 12 osób. Jedną z przyczyn podziału na dwa procesy była możliwość wykorzystania wyjaśnień oskarżonych w obydwu procesach jako zeznań świadków w drugim procesie. Do drugiego procesu nie doszło z powodu zastosowania w stosunku do oskarżonych amnestii.
MRK „S” po procesach.
Nienaruszony przetrwał pion prasowy. Na początku 1983 r. udało się pokonać trudności wydawnicze i tygodnik „CDN – Głos Wolnego Robotnika” zaczął ponownie wychodzić w miarę regularnie, choć nie był już drukowany na offsecie i nie w tak dużym jak na początku nakładzie. Systemu piątkowego nie odtworzono, a związki z zakładami, choć nadal szerokie, ograniczyły się przede wszystkim do przekazywania pisma i zwrotnego przekazywania zebranych składek. Tym, co uchroniło MRK „S” przed marginalizacją, było włączenie się pod koniec sierpnia 1982 r. FSO (reprezentowanego przez Jerzego Dynera). Stopniowo udawało się przełamać środowiskowy ostracyzm otaczający MRK „S” w warszawskim podziemiu po sprawie S. Miastowskiego. Nieformalne kierownictwo struktury od lata 1983 r. stanowili E. Mizikowski, J. Dyner, M. Rapacki i J. Bogumił. Dzieje MRK „S” stają się od tej chwili bardziej dziejami tygodnika.
W 1983 r. do redakcji dołączył Jerzy Kłosiński („Z. Zyg.”), rok później Jerzy Pawlas („Krystyn Marzecki”, „Mariusz Krzycki”), po nim Hanna Hartwig („Halszka”). Ważną rolę odgrywał Andrzej Krajewski („Ajax”). Od 1985 r. w posiedzeniach redakcji brał znów udział Machalski. Stabilne możliwości druku uzyskano dzięki Krystynie Łabuńskiej-Święcickiej, doktorantce z PAN. Drukiem (do 247. numeru włącznie) zajmowali się teraz najpierw Jerzy Bal, a przez kilka następnych lat Elżbieta Gomulińska i Marek Chudzicki z wydawnictwa Arkady oraz Ewa Jarzębowska z Politechniki Warszawskiej (stale udoskonalaną techniką sitodruku). Kolportażem kierował Maciej Jurkowski przy współpracy Janusza Kowzana. Tygodnik stopniowo zwiększał objętość (do czterech kolumn A4) i nakład (do ok. 5 tys.). Rozchodził się także poza stolicą.
Z pismem współpracowało wielu publicystów: Leon Bójko, Ryszard Bugaj, Wanda Falkowska („Jeremi Jesion”, „Adam Brodycz”), Dariusz Fikus („Feliks Stanisławski”), Konstanty Gebert („Dawid Warszawski”), Jan Korycki („Jan Kalemba”), Ernest Skalski („Adam Uważny”), Adam Strug, Włodzimierz Wowczuk. Waldemar Maszenda publikował jako „Jan Uważny”, Krzysztof Czabański pod własnym nazwiskiem.
Przez lata podziemnej działalności udawało się utrzymać legendę o prężnej, niepokornej, radykalnej strukturze, zdystansowanej wobec RKW. Podtrzymywaniu mitu służyło np. opublikowanie "„Poradnika polskiego demonstranta – zwolennika oporu czynnego”" (sierpień 1983 r.) oraz wydrukowanie dwóch edycji tygodnika na odwrocie obwieszczenia o wprowadzeniu stanu wojennego (przełom 1983 i 1984 r.). W 1984 r. MRK „S” współorganizował pochód pierwszomajowy na wiodącej do huty ulicy Jana Kasprowicza w Warszawie. 31 sierpnia 1985 r. przy współudziale grupy technicznej RKW przeprowadził akcję nagłośnienia placu Komuny Paryskiej (obecnie plac Wilsona), nadając rocznicową audycję podziemnego radia. Do zbliżenia z RKW i Tygodnikiem Mazowsze jednak nie doszło, a wzajemne stosunki były napięte, co przejawiało się w różny sposób. Zbigniew Bujak na łamach podziemnej prasy, negatywnie ocenił niemały wkład MRK „S” w akcję liczenia frekwencji w wyborach w 1984 r.; innym razem RKW na łamach „Tygodnika Mazowsze” ostro zaprotestował, gdy „CDN – Głos Wolnego Robotnika” w listopadzie 1985 r. napiętnował Mariana Kotarskiego jako współpracownika SB, wprowadzonego przez S. Miastowskiego; w tym czasie M. Kotarski był najbliższym współpracownikiem Teodora Klincewicza, szefa Grup Oporu „Solidarni” RKW Mazowsze NSZZ „Solidarność”, pracujących na potrzeby RKW Mazowsze.
Współpraca i konflikty z innymi strukturami „Solidarności”.
Kardynalnym zarzutem ze strony MRK „S” był brak pomocy regionu w uzyskaniu sprzętu poligraficznego. Największe oburzenie wśród grup związanych z MRK „S” wywołało oświadczenie RKW z 16 grudnia 1987 r., wydane z okazji 6. rocznicy wprowadzenia stanu wojennego, odebrane jako deklaracja niewiary w sensowność dalszego podtrzymywania „Solidarności”.
Szczególnie owocna i długotrwała była współpraca MRK „S” z Międzyzakładowym Komitetem Koordynacyjnym i wydawanym przez nim pismem „Wola”. Od 1985 r. Marek Rapacki dość regularnie spotykał się z kierownictwem MKK, m.in. z Ewą Choromańską i Michałem Bonim („Tomaszem Litwinem”).
W 1985 r. został nawiązany kontakt z wrocławską „Solidarnością Walczącą” i jej przywódcą Kornelem Morawieckim. Z MRK „S” kontaktowali się również Anna Walentynowicz oraz Joanna i Andrzej Gwiazdowie. Od 1985 r. współpracowała z MRK „S” (w zakresie kolportażu) Grupa Polityczna „Robotnik” Piotra Ikonowicza, wydająca dwutygodnik „Robotnik”.
Ponowne aresztowania.
Zatrzymanie Krzysztofa Wolfa z bibułą na dworcu w Częstochowie we wrześniu 1987 r. nadało MRK „S” nowy impuls do działania. Wolf został aresztowany i oskarżony o pobicie milicjanta. Redakcja „CDN – Głosu Wolnego Robotnika” rozpoczęła walkę o aresztowanego, dzięki czemu stał się on jednym z bardziej znanych więźniów politycznych tego okresu. Mizikowski urządzał spektakularne akcje w jego obronie (tzw. rusztingi).
21 sierpnia 1988 r. K. Wolf oraz E. Mizikowski weszli na teren Huty Warszawa i pociągnęli do strajku część załogi. Miesiąc później obaj należeli do grupy zakładającej tamtejszy komitet założycielski „S”. Na fali popularności obaj działacze przejęli w październiku 1988 r. „CDN – Głos Wolnego Robotnika”, „zwalniając” w bezprecedensowy sposób jego dotychczasową redakcję i ogłaszając się jawnym kierownictwem MRK „S” (w jego składzie znalazły się osoby wcześniej mało znane). Od 248. numeru (listopad 1988 r.) zespół ten wydawał pismo samodzielnie, ostro krytykując kierownictwo regionu w osobie Zbigniewa Bujaka i kurs na porozumienie z komunistami. Wysuwano hasło wolnych wyborów do instancji związkowych wszystkich szczebli. Ostateczny rozbrat z „wałęsowskim” nurtem warszawskiej „Solidarności” nastąpił w lutym 1989 r., a delegaci MRK „S” złożyli trzy uzyskane w wyniku kompromisu mandaty do nowo wybranej Regionalnej Komisji Wykonawczej NSZZ „Solidarność” Region Mazowsze. Tygodnik, kontestujący zasadniczy kierunek przemian i porozumienie okrągłego stołu, wychodził do 1990 roku.

</doc>
<doc id="1682594" url="https://pl.wikipedia.org/wiki?curid=1682594" title="MRK&quot;S&quot;">
MRK&quot;S&quot;



</doc>
<doc id="1682595" url="https://pl.wikipedia.org/wiki?curid=1682595" title="Sportinwest Krzywy Róg">
Sportinwest Krzywy Róg

Sportinwest Krzywy Róg (ukr. Футбольний клуб «Спортiнвест» Кривий Ріг, "Futbolnyj Kłub "Sportinwest" Krywyj Rih") – ukraiński klub piłkarski z siedzibą w Krzywym Rogu w obwodzie dniepropietrowskim.
Historia.
Chronologia nazw:
Piłkarska drużyna Sportinwest została założona w mieście Krzywy Róg.
Zespół występował tylko w rozgrywkach Mistrzostw i Pucharu obwodu dniepropietrowskiego.
Dopiero w sezonie 1994/95 debiutował w Amatorskiej Ligi, strefie 4, w której zajął pierwsze miejsce. 
4 czerwca 1995 amatorski zespół połączył się z profesjonalnym klubem Sirius Krzywy Róg, który przekazał swoje miejsce w lidze i piłkarzy. Dzięki takiej fuzji w sezonie 1995/96 debiutował w Drugiej Lidze, Grupie B, w której zajął 17 miejsce. Jednak w następnym sezonie nie przystąpił do rozgrywek na szczeblu profesjonalnym. Swoje miejsce w lidze i piłkarzy przekazał klubowi Nywa Berszad. Klub przestał istnieć.

</doc>
<doc id="1682596" url="https://pl.wikipedia.org/wiki?curid=1682596" title="Iwan Zafirow">
Iwan Zafirow

Iwan Georgijew Zafirow (ur. 30 grudnia 1947 roku w Sofii), bułgarski piłkarz, występujący na pozycji obrońcy.
Jest wychowankiem CSKA Sofia, w którego seniorskiej drużynie grał przez całą swoją piłkarską karierę: od 1965 do 1980, nie licząc dwuletniej przerwy (1966-1968), którą spędził na wypożyczeniu w FK Sliwen. Przez trzynaście był jednym z liderów linii defensywnej CSKA. Z zespołem, który w tamtym okresie prowadzili Stojan Ormandżiew (1965-1969) oraz Manoł Manołow (1969-1975), zdobył osiem tytułów mistrza Bułgarii oraz cztery raz wygrywał rozgrywki o Puchar Armii Sowieckiej. Łącznie w barwach CSKA wystąpił w 340 meczach. Piłkarską karierę zakończył w 1980 roku, w wieku trzydziestu trzech lat.
Należy do jednego z lepszych pokoleń w historii bułgarskiej piłki nożnej (jest rówieśnikiem m.in. Dimityra Penewa, Christo Bonewa, Georgi Asparuchowa, Dobromira Żeczewa i Petyra Żekowa); podobnie jak wielu innych jego kolegów na przełomie lat 60. i 70. odnosił sukcesy nie tylko w barwach klubowych, ale również zanotował wiele udanych występów z reprezentacją. W 1968 roku wywalczył srebro na Igrzyskach Olimpijskich: zagrał w czterech spotkaniach i strzelił jednego gola, w grupowym spotkaniu z Tajlandią (7:0). Ponadto - jako rezerwowy - brał udział w Mundialu 1974, na którym Bułgarzy odpadli już po fazie grupowej.

</doc>
<doc id="1682599" url="https://pl.wikipedia.org/wiki?curid=1682599" title="Gare de Niort">
Gare de Niort

Gare de Niort – stacja kolejowa w Niort, w regionie Nowa Akwitania (departament Deux-Sèvres), we Francji. Stacja została otwarta w 1856. Znajdują się tu 3 perony.

</doc>
<doc id="1682601" url="https://pl.wikipedia.org/wiki?curid=1682601" title="Józef Klemens Wittelsbach">
Józef Klemens Wittelsbach

Józef Klemens Wittelsbach (ur. 5 grudnia 1671 Monachium – zm. 12 listopada 1723 Bonn) – książę bawarski, elektor i arcybiskup Kolonii, biskup Hildesheim, Ratyzbony, Fryzyngi, Liège.
Życiorys.
Syn Ferdynanda Marii Wittelsbacha, elektora Bawarii, i jego żony Adelajdy Henrietty Sabaudzkiej. Jego dziadkami byli: elektor Bawarii Maksymilian I i arcyksiężniczka austriacka Maria Anna Habsburg oraz Wiktor Amadeusz I, książę Sabaudii i Krystyna Maria Burbon księżniczka francuska.
Od młodości był przygotowywany do stanu duchownego. 9 lipca 1683 roku został biskupem koadiutorem Ratyzbony. Rok później, 27 listopada 1684 został mianowny biskupem koadiutorem Fryzyngii. 4 listopada 1685 roku, po śmierci Alberta Zygmunta Wittelsbacha biskupa Ratyzbony i Fryzyngii został jego następcą. W 1685 został mianowany koadjutorem probostwa Berchtesgaden.
Po śmierci Maksymiliana Henryka Wittelsbacha, od 19 lipca 1688 roku arcybiskup Kolonii, książę Westfalii, pan Vest Reclinghausen, książę-elektor, arcykanclerz Włoch i książę-proboszcz Berchtesgaden. Jego kandydaturę poparł zarówno cesarz Leopold I Habsburg jak i papież Innocenty XI. Jego wybór był jedną z przyczyn wybuchu Wojny o Palatynat.
29 września 1693 ustanowił, jako książę bawarski, Order św. Michała stając się jego pierwszym Wielkim Mistrzem.
18 stycznia 1694 został mianowany biskupem koadiutorem Hildesheim, cztery miesiące później 20 kwietnia 1694 został biskupem Liège. 29 września 1694 roku zrezygnował z funkcji biskupa Fryzyngii. 13 sierpnia 1702 roku został wybrany biskupem Hildesheim. W 1716 roku zrezygnował z funkcji biskupa Ratyzbony.
Krótko przed wybuchem wojny o sukcesję hiszpańską podpisał porozumienie z Francją. W 1702 roku musiał opuścić Bonn które zajęte zostało przez wojska cesarza. Józef wraz ze swoimi żołnierzami uciekli na wygnanie do Namur, następnie przebywał w Lille, Valenciennes, Cambrai. Powrócił do Bonn w 1715 roku.
24 grudnia 1706 otrzymał święcenia kapłańskie, zaś 1 maja 1707 otrzymał święcenia biskupie. Święcenia te nie przeszkadzały mu w posiadaniu kochanki i dzieci. Z Konstanze de Grousselier miał syna Jean Baptiste Victor de Grosberg-Bavière (1706–1768) oraz córkę Levin Antoine de Grosberg-Bavière (1710-1757). Ponadto z Anna Franciszką de Louchier miał syna Emanuela.
Linki zewnętrzne.
Informacje o Józefie Klemensie

</doc>
<doc id="1682603" url="https://pl.wikipedia.org/wiki?curid=1682603" title="Licia Albanese">
Licia Albanese

Licia Albanese (ur. 22 lipca 1909 w Bari, zm. 15 sierpnia 2014 w Nowym Jorku) – amerykańska śpiewaczka operowa (sopran) i pianistka pochodzenia włoskiego.
Zadebiutowała w 1934 w Mediolanie, zastępując inną śpiewaczkę w operze "Madame Butterfly" Giacomo Pucciniego. Występowała na licznych scenach Europy (Anglia, Francja, Malta, Włochy) i Stanów Zjednoczonych. Dokonała też nagrań dla wytwórni płytowych.
W 1974 założyła The Licia Albanese-Puccini Foundation – fundację wspierającą młodych artystów z całego świata.
W 1995 została odznaczona Narodowym Medalem Sztuk w uznaniu jej wkładu w rozwój sztuki.

</doc>
<doc id="1682606" url="https://pl.wikipedia.org/wiki?curid=1682606" title="Mohammad Hamid Ansari">
Mohammad Hamid Ansari

Mohammad Hamid Ansari (, ur. 1 kwietnia 1937 w Kolkacie) – indyjski dyplomata i naukowiec, prorektor Aligarh Muslim University, przewodniczący National Commission for Minorities (NCM, Narodowej Komisji ds. Mniejszości). Od 11 sierpnia 2007 do 11 sierpnia 2017 pełnił funkcję wiceprezydenta Indii.
Życiorys.
Z wyznania jest muzułmaninem. Jest żonaty z Salmą Ansari, mają trójkę dzieci.
Napisał książkę "Iran Today: Twenty Five Years After the Islamic Revolution" (Rupa, New Delhi, 2005, ).
W 1984 został wyróżniony Orderem Padma Shri.

</doc>
<doc id="1682607" url="https://pl.wikipedia.org/wiki?curid=1682607" title="Aleksander Boruszczak">
Aleksander Boruszczak

Aleksander Boruszczak (ur. 22 lutego 1868 w Karlovacu, zm. 5 lutego 1948 w Bad Bibra w Saksonii-Anhalt) – generał brygady Wojska Polskiego II RP.
Życiorys.
Urodził się 22 lutego 1868 w Karlovacu (niem. Karlstadt), w Chorwacji. Był starszym bratem Teodora (ur. 1874), pułkownika uzbrojenia Wojska Polskiego.
Ukończył pięć klas gimnazjum w Przemyślu. 1 września 1883 wstąpił do Szkoły Kadetów Piechoty w Łobzowie. 18 sierpnia 1886 rozpoczął zawodową służbę wojskową w cesarskiej i królewskiej armii. Został przydzielony do Galicyjskiego Pułku Piechoty Nr 55 we Lwowie, w stopniu kadeta-zastępcy oficera ze starszeństwem z 1 września 1886. W 1897 został przeniesiony do Węgierskiego Pułku Piechoty Nr 66 w Koszycach. W 1899 przez sześć miesięcy kształcił się w szkole korpuśnej w Sarajewie w Bośni i Hercegowinie. W 1904 służył w Morawskim Pułku Piechoty Nr 3 w Mostarze, a później w Cieszynie. W 1913 został przeniesiony do Morawskiego Pułku Piechoty Nr 8 w Brnie na stanowisko komendanta 2. batalionu. Na początku I wojny światowej dowodził batalionem, a we wrześniu objął dowództwo tego pułku. Walczył w obronie Twierdzy Przemyśl. 17 września 1915 dostał się do niewoli rosyjskiej. Był przetrzymywany na Kaukazie, uciekł z niewoli 24 kwietnia 1918. Do macierzystego pułku wrócił 19 maja 1918. W czasie służby w c. i k. Armii awansował na kolejne stopnie:
1 listopada 1918 w Krakowie, w randze pułkownika, przyjęty został do Wojska Polskiego. Od 5 grudnia 1918 do 29 marca 1919 dowodził 16 pułkiem piechoty Ziemi Tarnowskiej. 22 marca 1919 został mianowany dowódcą III Brygady w Dywizji Litewsko-Białoruskiej. 26 października 1919 objął dowództwo 2 Dywizji Litewsko-Białoruskiej. 1 maja 1920 został zatwierdzony z dniem 1 kwietnia 1920 w stopniu generała podporucznika, w grupie oficerów byłej armii austriacko-węgierskiej. 7 lipca 1920 została mu powierzona obrona Wilna. 18 lipca, po poddaniu miasta wojskom sowieckim, został zwolniony ze stanowiska dowódcy dywizji.
26 sierpnia 1920 został postawiony w stan oskarżenia przed Trybunałem Obrony Państwa za tchórzostwo w obliczu wroga i oddanie Wilna bez obrony. 11 października 1921 sprawa została przeniesiona do Sądu Wojskowego Dowództwa Okręgu Warszawskiego. Kilka miesięcy później postępowanie zostało umorzone wobec braku znamion czynu przestępnego, a on sam zrehabilitowany. Mimo tego z dniem 1 czerwca 1922 został przeniesiony w stan spoczynku, w stopniu generała podporucznika z prawem noszenia munduru. W czerwcu 1922 nadano mu Krzyż Walecznych. 26 października 1923 Prezydent RP Stanisław Wojciechowski zatwierdził go w stopniu generała brygady.
Osiadł w Kiekrzu niedaleko Poznania, później w Goli koło Jarocina. W kampanii wrześniowej 1939 udziału nie brał. Po wkroczeniu Niemców do Wielkopolski podpisał volkslistę. Wiosną 1945 opuścił Golę próbując przedostać się do Austrii. Zmarł na grypę 5 lutego 1948 w Bad Bibra (Saksonia).
Z pierwszego małżeństwa miał troje dzieci. Po śmierci żony 18 września 1919 zawarł związek małżeński z Martą Albertyną z Anderseckow Stickarowską.
Ordery i odznaczenia.
7 czerwca 1937 Komitet Krzyża i Medalu Niepodległości odrzucił wniosek generała o nadanie mu tego odznaczenia „z powodu braku pracy niepodległościowej”.

</doc>
<doc id="1682608" url="https://pl.wikipedia.org/wiki?curid=1682608" title="Priemjer-Liga (2007)">
Priemjer-Liga (2007)

Rozgrywki rosyjskiej Premier Ligi w sezonie 2007 były szesnastymi w historii rosyjskiej pierwszej ligi. Rozpoczęły się 10 marca 2007 roku meczem Łuczem-Eniergiją Władywostok z FK Moskwa (0:1), zakończyły się natomiast 11 listopada 2007 roku. W rozgrywkach wzięło udział szesnaście drużyn, w tym dwie, które awansowały z Pierwszej Dywizji – FK Chimki i Kubań Krasnodar. Mistrzowski tytuł wywalczyła drużyna Zenit Petersburg, dzięki zwycięstwu w ostatniej kolejce 1:0 z Saturnem Ramienskoje. Współkrólami strzelców ligi zostali Roman Pawluczenko ze Spartaka Moskwa i Roman Adamow z FK Moskwa. Obaj zdobyli po 14 goli.
Najlepsi strzelcy.
"źródło: RFPL "
Nagrody.
30 grudnia 2007 Rosyjski Związek Piłki Nożnej wybrał listę 33 najlepszych piłkarzy ligi za sezon 2007:

</doc>
<doc id="1682609" url="https://pl.wikipedia.org/wiki?curid=1682609" title="Ferdynand Zamojski">
Ferdynand Zamojski

Ferdynand Jan Zamojski (ur. 21 października 1914 w Stanisławowie, zm. 18 września 1984 w Warszawie) – polski prozaik.
Ukończył studia na Wydziale Prawa Uniwersytetu Jana Kazimierza. Brał udział w kampanii wrześniowej w 1939 roku. W okresie okupacji pracował jako urzędnik skarbowy. W latach 1945-1949 przebywał w Gliwicach. Od 1949 roku mieszkał w Warszawie. Pracował początkowo w budownictwie, potem został ekonomistą w NIK.
Spoczywa na Cmentarzu Komunalnym Północnym na Wólce Węglowej (kwatera E-XVI-1)

</doc>
<doc id="1682610" url="https://pl.wikipedia.org/wiki?curid=1682610" title="Cefarm Szczecin">
Cefarm Szczecin

Przedsiębiorstwo Zaopatrzenia Farmaceutycznego Cefarm Szczecin S.A. - podstawową działalnością firmy jest sprzedaż hurtowa i detaliczna wyrobów farmaceutycznych, medycznych, higienicznych i kosmetycznych. Przedmiotem sprzedaży są leki gotowe (w tym leki psychotropowe i narkotyki), środki homeopatyczne, parafarmaceutyki, zioła i preparaty ziołowe, materiały higieniczne i opatrunkowe, kosmetyki, substancje i materiały recepturowe, środki dezynfekujące, sprzęt medyczny, artykuły pomocnicze - komputerowe oraz leki nie zarejestrowane w Polsce, realizowane w trybie importu docelowego.
PZF Cefarm Szczecin S.A. posiada 32 apteki na terenie województwa zachodniopomorskiego: 11 w Szczecinie, 3 w Koszalinie, 3 w Stargardzie, 2 w Świnoujściu oraz po jednej w Gryfinie, Kamieniu Pom., Nowogardzie, Lipianach, Trzcińsku-Zdroju, Łobzie, Gryficach, Trzebiatowie, Policach, Drawsku Pom., Złocieńcu, Gościnie i Goleniowie.
Historia.
Firma powstała w 1945 roku w Szczecinie, 1998-1999 rok to prywatyzacja Cefarmu z udziałem inwestora strategicznego (o PZF "Cefarm-Szczecin" S.A. ubiegają się główny akcjonariusz Farmacol S.A. oraz główny akcjonariusz Medicines S.A.)
1 marca 1999 roku - koniec okresu prywatyzacji. Przejęcie w odpłatne użytkowanie PZF "Cefarm" w Szczecinie przez PZF "Cefarm-Szczecin" S.A. W wyniku przekształceń własnościowych przedsiębiorstwo zmienia nazwę, która funkcjonuje do dzisiaj, na PZF "Cefarm-Szczecin" S.A.

</doc>
<doc id="1682614" url="https://pl.wikipedia.org/wiki?curid=1682614" title="Wybory parlamentarne w Wielkiej Brytanii w 1992 roku">
Wybory parlamentarne w Wielkiej Brytanii w 1992 roku

50. wybory parlamentarne w Wielkiej Brytanii odbyły się 9 kwietnia 1992 roku. Zwyciężyła Partia Konserwatywna pokonując faworyta – Partię Pracy. Premierem został wybrany ponownie John Major.
W Anglii zagłosowało 36 071 067 obywateli (frekwencja 78,04%), w Walii 2 194 218 (79,70%), w Szkocji 3 885 131 (75,46%), a w Irlandii Północnej 1 124 900 (69,79%). Łączna liczba głosów: 43 275 316 (77,67%).

</doc>
<doc id="1682615" url="https://pl.wikipedia.org/wiki?curid=1682615" title="50. wybory parlamentarne w Wielkiej Brytanii">
50. wybory parlamentarne w Wielkiej Brytanii



</doc>
<doc id="1682617" url="https://pl.wikipedia.org/wiki?curid=1682617" title="Zgromadzenie na rzecz Francji">
Zgromadzenie na rzecz Francji

Zgromadzenie na rzecz Francji (fr. "Rassemblement pour la France", RPF) – francuska prawicowa, eurosceptyczna i konserwatywna partia polityczna, powołana w 1999.
Historia.
RPF powstał na bazie Zgromadzenia na rzecz Francji oraz Niezależności Europy ("Rassemblement pour la France et l'Indépendance de l'Europe") – listy wyborczej biorącej udział w wyborach do Parlamentu Europejskiego w 1999. Komitet ten powołali dysydenci ze Zgromadzenia na rzecz Republiki, skupieni wokół byłego ministra spraw wewnętrznych Charles'a Pasqua. Grupa ta kwestionowała politykę władz RPR, zarzucając odchodzenie od idei gaullizmu i nadmierne poparcie dla integracji europejskiej. Listę wyborczą RPFIE wsparł także Ruch dla Francji i jego przewodniczący Philippe'a de Villiers. Wspólny komitet uzyskał ponad 13,5% głosów, co przełożyło się na 13 mandatów eurodeputowanych. Wynik ten pozwolił eurosceptykom zająć drugie miejsce za Partią Socjalistyczną i niespodziewanie wyprzedzić obie formacje centroprawicowe (koalicję RPR i Demokracji Liberalnej oraz UDF).
Na fali wyborczego sukcesu 21 listopada 1999 odbył się kongres założycielski Zgromadzenia na rzecz Francji. Charles Pasqua został przewodniczącym ugrupowania, Philippe de Villiers jego zastępcą. Już w połowie 2000 doszło do konfliktu między liderami partii, na skutek czego Philippe de Villiers ze swoimi zwolennikami reaktywował Ruch dla Francji.
Przywódca RPF zadeklarował zamiar startu w wyborach prezydenckich w 2002, nie zdołał jednak zebrać wymaganych 500 podpisów wśród polityków sprawujących funkcje wybieralne. W wyborach parlamentarnych w tym samym roku pięciu przedstawicieli partii uzyskało mandaty do Zgromadzenia Narodowego, większość przy poparciu Unii na rzecz Większości Prezydenckiej.
22 października 2002 biuro polityczne RPF wyraziło zgodę na podwójne członkostwo w zgromadzeniu i w Unii na rzecz Ruchu Ludowego, do której przystąpili prawie wszyscy deputowani. Partia wystawiła swoją odrębną listę w wyborach do PE w 2004, która uzyskała 1,7%. Po tej porażce RPF zaprzestał prowadzenia aktywnej działalności, formalnie wciąż istniejąc jako stronnictwo współpracujące z UMP. Również w 2004 Charles Pasqua został przy poparciu ludowców wybrany do Senatu.

</doc>
<doc id="1682618" url="https://pl.wikipedia.org/wiki?curid=1682618" title="James Robert Knox">
James Robert Knox

James Robert Knox (ur. 2 marca 1914 w Bayswater, w dzielnicy miasta Perth, zm. 26 czerwca 1983 w Rzymie) – australijski duchowny rzymskokatolicki, arcybiskup Melbourne w latach 1967–1974, kardynał, przewodniczący Papieskiej Rady ds. Rodziny.
Życiorys.
Ukończył diecezjalne seminarium duchowne New Norcia oraz rzymskie Papieskie "Atheneum De Propaganda Fide". 22 grudnia 1941 otrzymał święcenia kapłańskie w Rzymie, został następnie kapelanem oraz wicedyrektorem uczelni, którą ukończył, i pełnił tę funkcję do 1949. W latach 1948-1950 pracował w watykańskim Sekretariacie Stanu, w tym okresie był też członkiem zespołu Radia Watykańskiego. W latach 1950-1953 sekretarz delegatury apostolskiej w Japonii. 8 listopada 1953 został wyświęcony na biskupa i jako tytularny arcybiskup Melitene wysłany do Mombasy w charakterze delegata apostolskiego w Afryce Brytyjskiej. W latach 1957-1967 był internuncjuszem w Indiach oraz delegatem apostolskim w Birmie i na Cejlonie. Uczestnik soboru watykańskiego II. 13 kwietnia 1967 został mianowany arcybiskupem Melbourne. 5 marca 1973 powołany do Kolegium Kardynalskiego z tytułem prezbitera "Santa Maria in Vallicella" przez Pawła VI. W roku następnym został prefektem Kongregacji ds. Kultu Bożego i Dyscypliny Sakramentów. Uczestnik obydwu konklawe w 1978. 4 sierpnia 1981 został przewodniczącym Papieskiej Rady ds. Rodziny. Pełnił też funkcję przewodniczącego Stałego Komitetu ds. Międzynarodowych Kongresów Eucharystycznych. Zmarł w Rzymie, a pochowano go w archikatedrze metropolitalnej w Melbourne.

</doc>
<doc id="1682620" url="https://pl.wikipedia.org/wiki?curid=1682620" title="Podobwód Białobrzegi Armii Krajowej">
Podobwód Białobrzegi Armii Krajowej

Podobwód Białobrzegi – jednostka partyzancka Związku Walki Zbrojnej, a następnie Armii Krajowej. 
Operowała na terenie gminy Białobrzegi i nosiła kryptonimy "Bory", "Baśka".
Podobwód ten wchodził w skład Obwodu Radom Inspektoratu Radomskiego Okręgu Radom-Kielce ("Jodła") AK.
Żołnierze podobwodu dokonali wielu akcji dywersyjno-sabotażowych: uszkodzenie podziemnego kabla telefonicznego Radom-Warszawa (wrzesień 1942, marzec 1943), zniszczenie dokumentacji białobrzeskiej mleczarni (wiosna 1942), ostrzelanie budynku koszarowego niemieckiej jednostki na lotnisku Chruściechów (listopad 1943).
W połowie 1944 jego skład osobowy wynosił 12 oficerów, 2 podchorążych, 77 podoficerów i 282 szeregowych.

</doc>
<doc id="1682621" url="https://pl.wikipedia.org/wiki?curid=1682621" title="Sierritasuchus">
Sierritasuchus

Sierritasuchus – rodzaj archozaura z grupy aetozaurów (Aetosauria) należący do kladu Desmatosuchinae.
Jego kości odkryto w 1939 roku na terenie górnotriasowej formacji Tecovas w Teksasie i przypisano aetozaurowi z rodzaju "Desmatosuchus". W 2008 roku Parker, Stocker i Irmis opisali je jako nowy gatunek "Sierritasuchus macalpini" i wyszczególnili dwie autapomorfie odróżniające go od innych przedstawicieli Desmatosuchinae – zakrzywione, trójkątne w przekroju kolce na bocznych płytach pancerza z ostro ząbkowaną przednią krawędzią oraz obecność ostrej, pionowej krawędzi na tylnej płaszczyźnie spodniej wyniosłości płyt przypośrodkowych. Badania histologiczne płyt holotypu (skatalogowanego jako UMMP V60817), porównanie ze schematem wzrostu aetozaura "Typothorax" oraz wskaźniki niezależne od rozmiaru wskazują, że w chwili śmierci był to osobnik nie w pełni dorosły. Analiza filogenetyczna oparta na matrycy Parkera z 2007 roku potwierdza przynależność rodzaju "Sierritasuchus" do grupy Desmatosuchinae – w ścisłym konsensusie takson ten znajduje się w politomii z rodzajami "Aceanasuchus", "Longosuchus", "Lucasuchus" i "Desmatosuchus", a w konsensusie Adamsa – z "Aceanasuchus" i "Desmatosuchus".

</doc>
<doc id="1682622" url="https://pl.wikipedia.org/wiki?curid=1682622" title="Hindi bombajskie">
Hindi bombajskie

Hindi bombajskie (hindi: "bambajja hindi", "mumbajja hindi") – odmiana języka hindi, używana przez ludność Bombaju i okolic. Jej cechą charakterystyczną jest silny wpływ słownictwa wielu innych języków indyjskich, jak język gudźarati, tamilski, marathi i innych, między innymi angielskiego. Odmiana ta służy jako język wehikularny pomiędzy różnymi grupami etnicznymi zamieszkującymi Bombaj.
Gramatyka.
W porównaniu ze standardowym hindi, bambajja wykazuje pewne uproszczenia, nie istnieje rodzaj gramatyczny, niemal nie używa się końcówek liczby mnogiej.
Hindi bombajskie w kontekście Bollywoodu.
W filmach bollywoodzkich powstała konwencja, polegająca na użyciu tej odmiany hindi przez postacie z przestępczego półświatka bombajskiego, lecz dzięki kilku filmom, które zdobyły szczególne powodzenie, dialekt ten zyskał dużą popularność, pomimo głosów krytyki, narzekających na jego „wulgarność”.

</doc>
<doc id="1682623" url="https://pl.wikipedia.org/wiki?curid=1682623" title="Sierritasuchus macalpini">
Sierritasuchus macalpini



</doc>
<doc id="1682624" url="https://pl.wikipedia.org/wiki?curid=1682624" title="Apoloniusz Zawilski">
Apoloniusz Zawilski

Apoloniusz Zawilski (ur. 21 października 1912 w Kołodeżach, zm. 20 czerwca 2004 w Warszawie) – polski historyk (doktor historii), pisarz, pułkownik Wojska Polskiego.
Biogram.
13 września 1932 roku wcielony został do Wojska Polskiego i przydzielony w charakterze słuchacza do Dywizyjnego Kursu Podchorążych Rezerwy przy 24 pułku piechoty w Łucku. W latach 1933–1935 ukończył z drugą lokatą Szkołę Podchorążych Artylerii w Toruniu. Jako publicysta zadebiutował w 1935 roku na łamach czasopisma „Polska Zbrojna”.
Po ukończeniu SPArt. i awansie na podporucznika przydzielony został do 15 Wielkopolskiego pułku artylerii lekkiej w Bydgoszczy. Dowodził plutonem, a następnie 8 baterią III dywizjonu 15 pal. W 1939 roku awansował na porucznika. Wraz z pułkiem wchodzącym w skład 15 Wielkopolskiej Dywizji Piechoty w Armii „Pomorze” walczył w kampanii wrześniowej – początkowo w rejonie Jezior Koronowskich, później w bitwie nad Bzurą. 20 września w czasie przebijania się dywizji przez Puszczę Kampinoską do Warszawy został ciężko ranny w nogę pod Laskami i wzięty do niewoli niemieckiej. Po długotrwałym pobycie w szpitalach w Laskach, Warszawie i Lublinie zwolniony jako inwalida w styczniu 1941.
W czasie okupacji niemieckiej był szefem placówki wywiadu ZWZ/AK w Lubartowie. Po zajęciu Lubartowa przez Armię Czerwoną aresztowany, 3 sierpnia 1944 zmobilizowany do Ludowego Wojska Polskiego, awansowany do stopnia majora. Z uwagi na stan zdrowia wykluczony ze służby liniowej, skierowany 17 grudnia 1944 do Wojskowego Instytutu Naukowo-Wydawniczego, gdzie został redaktorem naczelnym "Bellony". Od 1948 studiował równolegle na Wydziale Dramatycznym Państwowej Wyższej Szkoły Teatralnej w Łodzi i Warszawie, uzyskując dyplom w 1950. W 1949 przeniesiony do Wydawnictwa „Prasa Wojskowa” na stanowisko szefa wydawnictw fachowo-wojskowych.
W lipcu 1951 zwolniony z wojska. 19 lipca 1951 zatrzymany przez Informację Wojskową. Uwięziony w areszcie śledczym Informacji w Warszawie przy ul. Oczki 1 przeszedł ciężkie śledztwo, tortury, znęcanie się i wymuszanie zeznań. W kwietniu 1952 był sądzony w procesie tzw. nowego kierownictwa konspiracji wojskowej (razem z Franciszkiem Skibińskim, Stefanem Biernackim, Adamem Jaworskim i Kornelem Dobrowolskim). Zarzucono mu zorganizowanie komórki konspiracyjnej w Wojskowym Instytucie Naukowo-Oświatowym oraz przekazywanie kierownictwu konspiracji informacji o charakterze szpiegowskim. 28 kwietnia 1952 został skazany na karę śmierci przez Najwyższy Sąd Wojskowy (przewodniczącym składu sędziowskiego był Wilhelm Świątkowski, w jego składzie byli także Feliks Aspis i Teofil Karczmarz, oskarżał Stanisław Zarakowski). 19 listopada 1952 Bolesław Bierut nie skorzystał z prawa łaski, zarządził jednak wstrzymanie wykonania kary do czasu porozumienia się z organami śledczymi MBP, rozważano bowiem użycie go jako świadka w innym procesach przeciwko oficerom LWP. 21 stycznia 1954 wykonanie wyroku zasugerował Antoni Skulbaszewski, czemu sprzeciwił się Stanisław Zarakowski. 25 stycznia 1954 przewodniczący Rady Państwa, Aleksander Zawadzki skorzystał z prawa łaski. Następnie przebywał w złym stanie zdrowia w szpitalu psychiatrycznym we Wrocławiu. 4 kwietnia 1956 Najwyższy Sąd Wojskowy wznowił postępowanie w jego sprawie, a po dwóch dniach Naczelna Prokuratura Wojskowa umorzyła je z powodu braku dowodów winy.
W latach 1957–1959 był kierownikiem literackim teatru w Kaliszu i Teatru Powszechnego w Łodzi. Ukończył studia polonistyczne na Uniwersytecie Łódzkim. Usunięty z pracy, przez półtora roku prowadził gospodarstwo rolne niedaleko Bydgoszczy, potem pracował jako nauczyciel, wreszcie jako pracownik kopalni w Bełchatowie. Po przejściu na emeryturę w 1967 poświęcił się całkowicie pracy literackiej.
W roku 1989 obronił na Uniwersytecie Jagiellońskim jako pracę doktorską wydaną w 1972 książkę "Bitwy polskiego Września", promotorem był prof. Marian Zgórniak. W 2002 – za całokształt prac historycznych otrzymał tytuł doktora "honoris causa" Polskiego Uniwersytetu na Obczyźnie.
W 2003 wydano jego tłumaczenie "Tygodni polskiego buntu" Mikołaja Pawliszczewa. 
Pochowany 25 czerwca 2004 roku na Cmentarzu Wojskowym na Powązkach (kwatera IIC27-2-2).

</doc>
<doc id="1682628" url="https://pl.wikipedia.org/wiki?curid=1682628" title="Zgromadzenie na rzecz Francji oraz Niezależności Europy">
Zgromadzenie na rzecz Francji oraz Niezależności Europy



</doc>
<doc id="1682629" url="https://pl.wikipedia.org/wiki?curid=1682629" title="Zygosaurus">
Zygosaurus



</doc>
<doc id="1682632" url="https://pl.wikipedia.org/wiki?curid=1682632" title="Zygosaurus lucius">
Zygosaurus lucius



</doc>
<doc id="1682633" url="https://pl.wikipedia.org/wiki?curid=1682633" title="Ignacy Jurecki">
Ignacy Jurecki

Ignacy Antoni Jurecki (ur. 7 kwietnia 1947 w Lubsku, zm. 28 stycznia 2012 w Krakowie) – polski działacz związkowy i polityk, poseł na Sejm II kadencji.
Życiorys.
Syn Antoniego. Ukończył w 1975 technikum mechaniczne w Nowej Hucie. Zawodowo pracował od 1964 w Geofizyce Kraków, dochodząc do funkcji kierownika grupy sejsmicznej. W 1983 został przewodniczącym zarządu Związku Zawodowego Górników Naftowców w swoim zakładzie pracy. W latach 1984–1999 był przewodniczącym Federacji Związków Zawodowych Górnictwa Naftowego i Gazownictwa. Należał do Polskiej Zjednoczonej Partii Robotniczej i Ogólnopolskiego Porozumienia Związków Zawodowych.
W wyborach w 1993 uzyskał mandat posła na Sejm II kadencji. Kandydował w okręgu Krosno z listy Sojuszu Lewicy Demokratycznej, posłem został z ogólnopolskiej listy wyborczej. Zasiadał w Komisji Ustawodawczej oraz w Komisji Zdrowia. W 1997 bez powodzenia ubiegał się o reelekcję.
Odznaczony Krzyżem Kawalerskim Orderu Odrodzenia Polski (1997).
Pochowany na cmentarzu Rakowickim w Krakowie (LXXVIII/13/38).

</doc>
<doc id="1682635" url="https://pl.wikipedia.org/wiki?curid=1682635" title="Grupa Sędzia Główny">
Grupa Sędzia Główny

Sędzia Główny – polski współczesny duet artystyczny performance z Zielonej Góry. W jego skład wchodziły Karolina Wiktor (ur. 1979) i Aleksandra Kubiak (ur. 1978). Grupa działała od 2001 roku. W 2004 artystki wspólnie obroniły dyplom na Wydziale Artystycznym Uniwersytetu Zielonogórskiego. Jego tytuł brzmiał "Wypróbuj przyszłego magistra", a promotorem był Ryszard Woźniak. W 2006 grupa otrzymała nagrodę TVP Kultura. W 2007 roku nominowany do nagrody "Spojrzenia – Nagroda Fundacji Deutsche Bank". W wyniku poważnej choroby Karoliny Wiktor (udar mózgu), działalność Grupy została zawieszona w 2009 roku, a w 2013 zamknięta.
Grupa utożsamiana była z kręgami sztuki neofeministycznej oraz genderowej. Artystki świadomie oraz z premedytacją przekraczały tabu wymiotując, oddając mocz (piss art), rozbierając się, krępując swoje ciało, przekłuwając. Charakterystycznym elementem ich działań był ten sam wizerunek (ten sam ubiór, peruki). Kolejne występy nazywały rozdziałami, nawiązując do tego, że całe życie to swoisty performance, na który składają się poszczególne elementy.
Performance, które wykonywały, często budziły odrazę oraz prowokowały publiczność do nieokreślonych zachowań. Przykładem może być performance "Rozdział XXX", gdzie o artystki pobiła się grupa mężczyzn.
Niektóre performance wykonywane przez artystki miały interaktywny charakter. Przykładowo w 2005 artystki występowały na żywo w telewizji TVP Kultura. Widzowie mieli możliwość dzwonienia i wydawania dowolnych poleceń, które grupa miała wykonać.

</doc>
<doc id="1682636" url="https://pl.wikipedia.org/wiki?curid=1682636" title="Zygmunt Zelwan">
Zygmunt Zelwan

Zygmunt Zelwan, właśc. Zygmunt Kubielas (ur. 17 stycznia 1932 w Ślemieniu na Żywiecczyźnie, zm. 29 kwietnia 2009) – polski prozaik, dziennikarz i działacz społeczny.
Życiorys.
Był synem Stanisława Kubielasa, urzędnika pocztowego, i Eleonory z d. Gładysiewicz, nauczycielki. Egzamin dojrzałości złożył w 1950 r. w liceum w Gorlicach, następnie studiował fizykę na Wydziale Matematyczno-Fizycznym Wyższej Szkoły Pedagogicznej w Krakowie. Po uzyskaniu dyplomu w 1954 r. został skierowany do pracy jako kaowiec w hotelu robotniczym w Piastowie pod Warszawą, a od 1955 r. uczył fizyki w liceach po całym kraju. W 1960 r. zamieszkał w Koszalinie, gdzie był dziennikarzem (od 1964 r. – na stanowisku kierownika) tamtejszego oddziału wydawanego w Bydgoszczy dziennika "Ilustrowany Kurier Polski". W 1964 r. dokonał urzędowej zmiany nazwiska na "Zelwan".
Debiutował jako prozaik w 1962 roku na łamach krakowskiego tygodnika "Życie Literackie" opowiadaniem "Urlop w lipcu" (wcześniej, w 1951 r. debiutował w "Tygodniku Powszechnym" wierszem pt. "Włóczęga"). W latach 1960-1969 mieszkał w Koszalinie, zaś od 1969 roku w Warszawie.

</doc>
<doc id="1682639" url="https://pl.wikipedia.org/wiki?curid=1682639" title="Iwan Kondarew">
Iwan Kondarew

Iwan Kondarew (bułg. "Иван Кондарев") – bułgarski film fabularny w reżyserii Nikoły Korabowa z 1974 r., na motywach powieści Emiliana Stanewa.
Opis fabuły.
Akcja filmu rozgrywa się w pełnym politycznych zawirowań okresie 1922-1923. W prowincjonalnym mieście pracę nauczyciela podejmuje były frontowiec, Iwan Kondarew. Za pośrednictwem znajomej, Christiny Włajewej nawiązuje kontakt ze środowiskiem socjalistów. Po przewrocie 9 czerwca 1923, w wyniku którego zostaje obalony rząd Aleksandra Stambolijskiego Kondarew bierze udział w przygotowaniach do powstania. Do miasta wkraczają oddziały rządowe, a Kondarew trafia do więzienia.

</doc>
<doc id="1682640" url="https://pl.wikipedia.org/wiki?curid=1682640" title="Breede">
Breede

Breede (afr. "Breërivier") – rzeka w Republice Południowej Afryki, w Prowincji Przylądkowej Zachodniej. Jej długość wynosi w przybliżeniu 337 km, a powierzchnia dorzecza 12 384 km².
Nazwa pochodzi od holendersko-afrykanerskiego słowa "Breede", oznaczającego "szeroki".
Główne miasta w dorzeczu Breede to Swellendam, Montagu, Robertson i Worcester. Na rzece położona jest tama Brandvlei Dam.
Źródła rzeki leżą w górach Skurweberge, powyżej miasta Ceres, uchodzi ona do Oceanu Indyjskiego w okolicach Witsand nad zatoką św. Sebastiana.

</doc>
<doc id="1682642" url="https://pl.wikipedia.org/wiki?curid=1682642" title="Jerzy Kossakowski">
Jerzy Kossakowski

Jerzy Kossakowski (ur. 5 sierpnia 1952 w Chrzczonkach) – polski działacz związkowy i polityk, poseł na Sejm II kadencji.
Ukończył w 1990 Technikum Budowlane w Będzinie. W 1993 uzyskał mandat posła na Sejm II kadencji. Został wybrany w okręgu sosnowieckim z listy Sojuszu Lewicy Demokratycznej. Zasiadał w Komisji Samorządu Terytorialnego i Polityki Regionalnej, Komisji Ochrony Środowiska, Zasobów Naturalnych i Leśnictwa, Komisji Polityki Przestrzennej, Budowlanej i Mieszkaniowej oraz Komisji Sprawiedliwości i Praw Człowieka. Był także członkiem sześciu podkomisji.
W 1997 otrzymał Złoty Krzyż Zasługi.

</doc>
<doc id="1682643" url="https://pl.wikipedia.org/wiki?curid=1682643" title="Parafia św. Walentego w Gdańsku">
Parafia św. Walentego w Gdańsku

Parafia św. Walentego w Gdańsku – rzymskokatolicka parafia usytuowana w gdańskiej dzielnicy Matarnia przy ulicy Jesiennej. Wchodzi w skład dekanatu Gdańsk Oliwa, który należy do archidiecezji gdańskiej.
Historia.
Parafia powstała na przełomie XIII/XIV wieku w kościele zbudowanym przez cystersów, do których należała aż do powstania listopadowego w 1830, po którym przeszła pod jurysdykcję diecezji chełmińskiej, a w 1992 po zmianach terytorialnych została włączona do diecezji gdańskiej. Obecny barokowo-rokokowy wystrój kościoła pochodzi z okresu po potopie szwedzkim w 1655, podczas którego kościół uległ znacznemu zniszczeniu.

</doc>
<doc id="1682645" url="https://pl.wikipedia.org/wiki?curid=1682645" title="Andrzej Zeyland">
Andrzej Zeyland

Andrzej Michał Zeyland (ur. 29 listopada 1926 w Poznaniu, zm. 31 maja 1993) – polski poeta i prozaik. 
Życiorys.
Debiutował w 1950 roku na łamach tygodnika "Dziś i Jutro". 
Przez wiele lat pracował jako bibliotekarz Wojewódzkiej Stacji Sanitarno-Epidemiologicznej w Poznaniu.
Mieszkał wraz z żoną Marią Berezowską-Zeylandową w willi Józefa Kostrzewskiego, przy ul. Biskupińskiej 1 na poznańskim Strzeszynie.

</doc>
<doc id="1682647" url="https://pl.wikipedia.org/wiki?curid=1682647" title="Just Lose It">
Just Lose It

Just Lose It – piosenka napisana przez Eminema. Pochodzi z jego albumu "Encore" z 2004 roku. Wzbudziła wiele kontrowersji jako tekst i teledysk-parodia Michaela Jacksona, który był oskarżony o molestowanie dzieci w tym czasie. Piosenka także wyśmiewa Beavis, Cornholio, MC Hammer, Madonnę i innych. Osiągnęła numer jeden w Wielkiej Brytanii, Australii i Nowej Zelandii oraz numer sześć w Stanach Zjednoczonych. 
Teledysk był zakazany na kanale BET, po skargach od Benzino, także na innych. Film stał się jednym z najbardziej pożądanych teledysków. Paris Hilton, Erik Estrada i Alyson Stoner także pojawili się w tym clipie.

</doc>
<doc id="1682649" url="https://pl.wikipedia.org/wiki?curid=1682649" title="Kamienica Tekielskiego w Rzeszowie">
Kamienica Tekielskiego w Rzeszowie

Kamienica Tekielskiego – kamienica mieszcząca się przy ulicy 3 Maja pod numerem 32 w Rzeszowie.
Położenie.
Kamienica Tekielskiego to narożny budynek znajdujący się na złączeniu głównego miejskiego deptaku - ulicę 3. Maja z ulicą Zamkową. Najwyższy ściana kamienicy (skośne naroże) znajduje się ponadto na wprost alei Lubomirskich. Posesja, na której wybudowano dom początkowo był własnością rodziny Fechtdegenów. W 1910 roku parcelę zakupił rzeszowski architekt Mateusz Tadeusz Tekielski, który wcześniej stworzył zabudowę willową przy pobliskiej alei Pod Kasztanami i kilka innych realizacji w mieście.
Charakterystyka.
Zaprojektował on dla siebie wysoki 5-kondygnacyjny, podpiwniczony budynek w stylu secesji z pojedynczym wejściem od ul. Zamkowej. Plan obiektu w dużej części zdeterminował kształt działki – Tekielski projektując fasadę budynku dopasował go do biegu ulic, w taki sposób, że kamienica zyskała plan zbieżnego wielokąta. Przedni trakt jest również nieregularny, przechodzi on w dwie oficyny. 2 klatki schodowe umieszczono natomiast w trakcie tylnym.
Dopasowanie to spowodowało ponadto podzielenie fasady na trzy części. Skośnie usytuowana, najwyższa posiada charakterystyczne flankowanie przez słupki zakończone kulami. Trójkątny szczyt wieńczy kartusz i emblematem architekta i jego żony (T. T. J. - Tekielscy Tadeusz i Jadwiga), opleciony bogatym ornamentem roślinnym. Poniżej znajduje się trójdzielna kompozycja okien o nierównej wysokości z łacińską sentencją – "Sibi et posterati" ("Sobie i potomności") i datą budowy (1910 r.).
Równomierny rozkład okien w siatce 3 x 4 celowo zaburzony został przez dodanie od strony 3 Maja dużego wykuszu nad którym nadstawiono pojedynczą balkonową loggię krytą stromym dachem. Od strony Zamkowej na wysokości w. w. wykuszu znalazła się loggia analogiczna do poprzedniej, jednak nie jest ona kryta skośnym dachem, w zamian służy za podstawę do niewielkiego balkonu na 2. piętrze budynku. Obie konstrukcje wsparte są na trzystopniowych kroksztynach, występujących z elewacji na wysokości połowy parteru.
Fasady boczne kamienicy są symetryczne. W połowie pierwszego piętra zaznaczony jest płytki wykusz wsparty na kroksztynach z 3 oknami o nierównej szerokości. 
Charakterystyczna jest również kompozycja portalu wejściowego umieszczonej od strony ulicy Zamkowej. Bogato zdobiony kamienny portal wypełniają półokrągłe, dwuskrzydłowe drewniane drzwi z metalową kratą (bliźniacze do drzwi Kamienicy Czyncielów w Krakowie – od strony Placu Mariackiego).
Od strony ul. Zamkowej budynek łączy się z zaprojektowaną najprawdopodobniej również przez Tekielskiego kamienicą narożną Zamkowa-Zygmuntowska z ok. 1935 roku.

</doc>
<doc id="1682650" url="https://pl.wikipedia.org/wiki?curid=1682650" title="Wallenstein (zespół muzyczny)">
Wallenstein (zespół muzyczny)

Wallenstein – niemiecki zespół muzyczny grający rock elektroniczny, reprezentujący jego niemiecką odmianę, zwaną Krautrock, założony w Viersen, Nadrenia Północna-Westfalia, później działający w Mönchengladbach. Zespół działał w latach 1971–1982.
Historia.
Zespół Wallenstein został założony latem 1971 (początkowo pod nazwą Blitzkrieg) przez studenta Akademii Sztuk Pięknych w Düsseldorfie, Jürgena Dollase pochodzącego z Viersen. Jürgen Dollase zgłębiał tajniki muzyki poważnej grając na fortepianie i kontrabasie; grał ponadto w zespołach skiffle’owych oraz jazzowych. Skład zespołu tworzył się etapami: najpierw dołączyli do Dollase: biznesmen i przyszły menedżer grupy, Peter Gielen z Mönchengladbach-Hehnerholt i Corrado Faccioni, włoski buddysta i poprzedni menedżer koncertowy Dollase. Następni muzycy zostali pospiesznie dokooptowani z innych zespołów. Gitarzystą solowym został Wolfgang „Ginger” Steinicke z Erkelenz, później znany jako astronom; zastąpiony wkrótce przez Amerykanina Williama (Billa) Josepha Barone z Filadelfii (studiowanie fizyki, astrofizyki i matematyki okazało się dla Wolfganga Steinicke ważniejsze od muzyki). Jürgen Dollase pozyskał też do zespołu perkusistę Haralda Grosskopfa z Hildesheim oraz Holendra Gerrita (Jerry) Berkersa (obecnie nieżyjącego) z Brunssum.
Ponieważ okazało się, że nazwa "Blitzkrieg" była już używana przez pewien angielski zespół, a poza tym źle się kojarzyła w Niemczech (niem. Blitzkrieg oznacza wojnę błyskawiczną), zespół zmienił ją w 1972 na nazwisko wodza z wojny trzydziestoletniej, Wallensteina.
Nieco wcześniej, między wrześniem a grudniem 1971 zespół zarejestrował materiał na swoją debiutancką płytę. Nagrań dokonano w studiu Dietera Dierksa w Stommeln koło Kolonii. Wydawnictwo zatytułowane po prostu "Blitzkrieg" ujrzało światło dzienne w 1972; w tym samym roku inna wytwórnia, Pilz, wydała drugi album zespołu – "Mother Universe".
W 1978 zmianom stylu muzycznego grupy towarzyszyły roszady personalne; Dollase wymienił wszystkich członków. Niewiele to pomogło. Jedynym jasnym punktem w karierze grupy był dobrze sprzedający się singiel "Don't Let It Be" (z albumu "Blue Eyed Boys").
W okresie od marca do czerwca 1981 zespół odbył swe ostatnie tournée, a w 1982 uległ ostatecznemu rozwiązaniu.

</doc>
<doc id="1682653" url="https://pl.wikipedia.org/wiki?curid=1682653" title="Montagu">
Montagu

Montagu – miasto, zamieszkane przez ok. 9 500 ludzi, w Republice Południowej Afryki, w Prowincji Przylądkowej Zachodniej.
Miasto leży ok. 180 km na wschód od Kapsztadu. Zostało założone w 1851 roku, nazwane zaś na cześć jednego z członków władz Kolonii Przylądkowej, Johna Montagu. Położone jest u zbiegu rzek Keisie i Kingna. Montagu jest miastem turystycznym i rolniczym. W regionie liczne są sady i winnice.

</doc>
<doc id="1682654" url="https://pl.wikipedia.org/wiki?curid=1682654" title="Teri Polo">
Teri Polo

Teri Polo, właśc. Theresa Elizabeth Polo (ur. 1 czerwca 1969 w Dover) – amerykańska aktorka filmowa i telewizyjna.
Życiorys.
Przez dwanaście lat, począwszy od piątego roku życia, trenowała balet. Jako trzynastolatka uczęszczała do New York's School of American Ballet. Po odniesieniu zwycięstwa w konkursie piękności w wieku 17 lat przeniosła się do Nowego Jorku, by tam rozpocząć karierę aktorską.
Wystąpiła gościnnie w wielu serialach telewizyjnych, m.in. "Przystanek Alaska", "Felicity", "Wzór" i "Frasier". W 1990 wystąpiła jako Christine Daaé w miniserialu "Upiór w operze", opartym na powieści Gastona Leroux. Wcielała się w postacie detektyw Ash w serialu stacji FOX "Potępieniec" (1998–1999) oraz Helen Santos w serialu stacji NBC "Prezydencki poker" (1999–2006). W sitcomie ABC "Randka z gwiazdą" (2003) grała główną rolę kapryśnej aktorki Alex Young. Nauczycielkę szkolną Pam Byrnes zagrała w komedii "Poznaj mojego tatę" (2000) oraz w jej kolejnych częściach: "Poznaj moich rodziców" (2004) i "Poznaj naszą rodzinkę" (2010).
W 2016 zagrała w filmie "Bandyci i aniołki".
Życie prywatne.
W kwietniu 1997 poślubiła fotografa Anthony'ego Moore'a. W 2002 urodziła syna Griffina. Rok później para wystąpiła o rozwód. W 2004 Polo poznała bębniarza Jamiego Wollama, członka zespołów muzycznych Avion i Venice. 20 grudnia 2007 w Los Angeles urodziła córkę Bailey.

</doc>
<doc id="1682656" url="https://pl.wikipedia.org/wiki?curid=1682656" title="Probij Horodenka">
Probij Horodenka

Probij Horodenka (ukr. Футбольний клуб «Пробій» Городенка, "Futbolnyj Kłub "Probij" Horodenka") - ukraiński klub piłkarski z siedzibą w Horodence w obwodzie iwanofrankiwskim.
Historia.
Chronologia nazw:
Klub Sportowy Probij Horodenka został założony w 1924 roku. Zespół występował w rozgrywkach niższych Lig okręgowych Stanisławów. W 1939 z przyjściem wojsk radzieckich klub został rozwiązany.
Po zakończeniu II wojny światowej klub został odnowiony jako "Cukrowyk Horodenka". Zespół występował w rozgrywkach Mistrzostw i Pucharu obwodu iwanofrankiwskiego. W różne czasy nazywał się "Kołos Horodenka" i "Dnister Horodenka". W 1992 przywrócił nazwę "Probij Horodenka".
W sezonach 1994/95, 2000 і 2002 uczestniczył w rozgrywkach Amatorskiej Ligi.
Jako drużyna amatorska nadal występuje w rozgrywkach Mistrzostw i Pucharu obwodu iwanofrankiwskiego.

</doc>
<doc id="1682657" url="https://pl.wikipedia.org/wiki?curid=1682657" title="Droga wojewódzka nr 561">
Droga wojewódzka nr 561

Droga wojewódzka nr 561 (DW561) – droga wojewódzka w województwie mazowieckim o długości 20 kilometrów łącząca Bieżuń z Szumaniem. Droga przebiega przez dwa powiaty: żuromiński i sierpecki.

</doc>
<doc id="1682658" url="https://pl.wikipedia.org/wiki?curid=1682658" title="Say „Si Si”">
Say „Si Si”

Say "Si Si" (oryginalnie: ) – piosenka napisana w 1935 przez kubańskiego kompozytora przez Ernesto Lecuona. Autorem oryginalnego hiszpańskiego tekstu jest Francia Luban, a angielskiego Al Stillman.
Niektóre wykonania: Xavier Cugat (1935), Lecuona Cuban Boys (1937), The Andrews Sisters (1940), Glenn Miller (1940), The Mills Brothers (1953), Pearl Bailey (1954), Lawrence Welk (1957), Bing Crosby i Rosemary Clooney (1958), Compay Segundo i Carlos Nuñez Muñoz (1996), Alfredo Kraus (1996), Bebo Valdés (2000).
Utwór pojawił się w filmach, m.in. "It Comes Up Love" (1943) (śpiewany przez Glorię Jean i Guadalajara Trio).

</doc>
<doc id="1682659" url="https://pl.wikipedia.org/wiki?curid=1682659" title="Partia Radykalna (Francja)">
Partia Radykalna (Francja)

Partia Radykalna (fr. "Parti radical", PR lub PRV) – francuska centrowa, liberalna partia polityczna. Zwana także od swojej paryskiej siedziby "Parti radical „valoisien”".
Historia.
Ugrupowanie nurtu radykalnego powstało w 1901. W 1972 w wyniku rozłamu między frakcjami dotąd funkcjonującej Partii Radykalnej. Działalność pod nazwą PR kontynuowali zwolennicy współpracy z centrystami, odrzucający sojusz z François Mitterrandem, a zwłaszcza możliwość koalicji z komunistami. Na jej czele stanął Jean-Jacques Servan-Schreiber. Partia w 1974 poparła kandydaturę Valéry’ego Giscarda d’Estainga w wyborach prezydenckich, a w 1978 wzięła udział w założeniu Unii na rzecz Demokracji Francuskiej, w ramach której działała do 2002, zachowując odrębność organizacyjną.
W wyborach do Zgromadzenia Narodowego z list UDF pomiędzy 1978 a 1997 radykałowie uzyskiwali z reguły kilka mandatów (od 2 do 7), jedynie w 1993 odnieśli większy sukces, wprowadzając do niższej izby parlamentu 14 posłów.
Przed wyborami prezydenckimi w 2002 Partia Radykalna opowiedziała się za kandydaturą ubiegającego się o reelekcję Jacques’a Chiraca. Po jego zwycięstwie podjęła decyzję o zerwaniu sojuszu z UDF i przyłączeniu się do Unii na rzecz Większości Prezydenckiej. W wyborach parlamentarnych w tym samym roku uzyskała 9 mandatów poselskich, w kolejnych latach zasiliła ją grupa znanych polityków, m.in. Serge Lepeltier i Jean-Louis Borloo.
Na kongresie przeprowadzonym w dniach 26–27 października 2002 PR podjęła decyzję o stowarzyszeniu się z Unią na rzecz Ruchu Ludowego (przy sprzeciwie wobec tej decyzji ze strony trzech byłych przewodniczących radykałów – Didiera Barianiego, Yves’a Gallanda i Thierry’ego Cornilleta).
W 2007 Partia Radykalna zaangażowała się w kampanię wyborczą Nicolasa Sarkozy’ego, po jego zwycięstwie Jean-Louis Borloo wszedł w skład rządu François Fillona. W tym samym roku kilkunastu przedstawicieli radykałów uzyskało mandaty do Zgromadzenia Narodowego. W 2009 z list UMP trzech jej kandydatów uzyskało mandaty europosłów (Véronique Mathieu, Tokia Saïfi i Dominique Riquet).
Kongres radykałów z 14–15 marca 2011 przegłosował większością 93% głosów decyzję o uniezależnieniu partii od UMP i o wystawieniu własnego kandydata (którym został Jean-Louis Borloo) w wyborach prezydenckich w 2012. W tym samym roku Partia Radykalna przystąpiła do organizowania nowej centroprawicowej koalicji politycznej pod nazwą Sojusz. Blok ten nie podjął szerszej wspólnej działalności, a jego członkowie ostatecznie poparli Nicolasa Sarkozy’ego. W wyborach do Zgromadzenia Narodowego w tym samym roku 12 jej kandydatów zostało wybranych do tej izby francuskiego parlamentu, z czego sześciu pod szyldem UMP, a sześciu pod szyldem radykałów (w większości z poparciem UMP). W 2012 partia przystąpiła do federacyjnej Unii Demokratów i Niezależnych, w 2017 wprowadziła kilkuosobową reprezentację do niższej izby parlamentu.
W grudniu 2017 Partia Radykalna połączyła się z Lewicową Partią Radykalną, tworząc wspólne ugrupowanie pod nazwą Ruch Radykalny, Społeczny i Liberalny. W lutym 2019 doszło jednak do reaktywowania PRG jako samodzielnego podmiotu. We wrześniu 2021 Laurent Hénart ogłosił, że jego ugrupowanie powróciło do nazwy Partia Radykalna. W tym samym roku radykałowie dołączyli do porozumienia Ensemble Citoyens zrzeszającego środowiska wspierające prezydenta Emmanuela Macrona, w 2022 utrzymali kilkuosobową reprezentację w Zgromadzeniu Narodowym.

</doc>
<doc id="1682661" url="https://pl.wikipedia.org/wiki?curid=1682661" title="Mieczysław Krajewski (polityk)">
Mieczysław Krajewski (polityk)

Mieczysław Krajewski (ur. 5 maja 1932 w Mchowie, zm. 10 grudnia 2010 w Warszawie) – polski ekonomista i polityk, poseł na Sejm II kadencji.
Życiorys.
Syn Bolesława i Heleny. Ukończył studia na Wydziale Matematyczno-Fizycznym Uniwersytetu Warszawskiego w 1957. W 1964 uzyskał stopień doktora nauk ekonomicznych na Wydziale Społeczno-Ekonomicznym Wyższej Szkoły Nauk Społecznych przy KC PZPR w Warszawie. Z zawodu był dziennikarzem. W grudniu 1981 został pełnomocnikiem Biura Politycznego Komitetu Centralnrgo Polskiej Zjednoczonej Partii Robotniczej ds. telewizji i prasy w Łodzi. We wrześniu 1988 reprezentował stronę rządową w trakcie tzw. rozmów z opozycją w Magdalence.
Był przewodniczącym powołanej 21 lutego 1990 (Niezależnej) Polskiej Partii Socjalistycznej, która później współtworzyła zjednoczoną PPS. Jako przedstawiciel tej partii Mieczysław Krajewski w wyborach w 1993 uzyskał mandat posła na Sejm II kadencji z listy Sojuszu Lewicy Demokratycznej. Zasiadał w Komisji Polityki Gospodarczej, Budżetu i Finansów, a także trzech komisjach nadzwyczajnych i dwóch podkomisjach.
Od 1993 do 1996 stał na czele Centralnego Komitetu Wykonawczego PPS.
Pochowany na cmentarzu komunalnym Północnym w Warszawie.
Odznaczenia.
W 1997 otrzymał Krzyż Oficerski Orderu Odrodzenia Polski.

</doc>
<doc id="1682662" url="https://pl.wikipedia.org/wiki?curid=1682662" title="Zbigniew Zielonka">
Zbigniew Zielonka

Zbigniew Tadeusz Zielonka (ur. 12 sierpnia 1929 w Kcyni, zm. 24 stycznia 2021 w Słupsku) – polski prozaik, eseista, publicysta oraz scenarzysta telewizyjny.
Życiorys.
W roku 1950 ukończył Liceum Ogólnokształcące w Kcyni. Absolwent filologii polskiej na UAM. W 1974 uzyskał tytuł doktora. Debiutował jako pisarz w 1954 na łamach czasopisma „Wici”. W latach 1954–1974 pracował jako nauczyciel w szkołach średnich Opola. Od 1974 był pracownikiem naukowym Wyższej Szkoły Pedagogicznej w Słupsku. W 1964 otrzymał nagrodę miesięcznika „Odra”, zaś w 1968 nagrodę miasta Opola.
Pochowany na Cmentarzu Komunalnym w Opolu w Alej Zasłużonych.

</doc>
<doc id="1682666" url="https://pl.wikipedia.org/wiki?curid=1682666" title="Tringa flavipes">
Tringa flavipes



</doc>
<doc id="1682667" url="https://pl.wikipedia.org/wiki?curid=1682667" title="Orgyia antiqua">
Orgyia antiqua



</doc>
<doc id="1682673" url="https://pl.wikipedia.org/wiki?curid=1682673" title="Fred Houdlett Albee">
Fred Houdlett Albee

Fred Houdlett Albee (ur. 13 kwietnia 1876 w Alna w stanie Maine, zm. 15 lutego 1945 w Nowym Jorku) – amerykański lekarz, ortopeda; autor prac z zakresu medycyny.
Działalność.
Studiował medycynę na Harvardzie. Pracował w Cornell Clinic w Nowym Jorku. Zajmował się nowoczesnymi zabiegami w chirurgii układu kostnego. W roku 1911 przeprowadził operację przeszczepu kostnego w gruźlicy kręgosłupa. 

</doc>
<doc id="1682675" url="https://pl.wikipedia.org/wiki?curid=1682675" title="Józef Zięba (poeta)">
Józef Zięba (poeta)

Józef Zięba (ur. 15 sierpnia 1932 w Powórsku na Wołyniu, zm. 5 lutego 2022 w Lublinie) – polski poeta i prozaik.
W 1951 ukończył Liceum Ogólnokształcące im. Stefana Czarnieckiego w Chełmie. Studiował filologię polską na KUL-u (do 1955), a w 1974 uzyskał doktorat w Instytucie Sztuki Polskiej Akademii Nauk w Warszawie. Debiutował w 1957 roku jako prozaik na łamach prasy. W latach 1957–1967 był pracownikiem Wojewódzkiego Domu Kultury w Lublinie. Od 1967 pracował w Muzeum Okręgowym. Był organizatorem i wieloletnim kierownikiem (w latach 1968–1989) Muzeum Literackiego im. Józefa Czechowicza w Lublinie.
Od 1989 należy do Stowarzyszenia Pisarzy Polskich. W 1996 został wybrany prezesem zarządu lubelskiego oddziału Stowarzyszenia.
Za zbiór opowiadań "Szklaneczka króla Stasia" otrzymał nagrodę Towarzystwa Miłośników Lublina. Odznaczony m.in. srebrną honorowa odznaką "Zasłużonemu dla Lublina" (1981) oraz honorową odznaką "Za Zasługi dla Lubelszczyzny" (1986).
W swoich opowiadaniach pisze o ważnych dla dziejów Lublina postaciach (m.in. poecie Józefie Czechowiczu, publicyście i wydawcy "Kuriera Lubelskiego" Janie Czyńskim) oraz lubelskich legendach, np. związanych z powstaniem nazwy miasta, lubelskim herbem, czy oskarżoną o czary Zofią Filipowiczową.
Twórczość.
Do 2016 opublikował m.in. siedem tomików wierszy, a także cykl wspomnieniowy "Znad Stochodu. Wspomnienia wołyńskie" (2001), "Miasto ocalenia" (2005), "Lublin, miasto przeznaczenia" (cz. I–III, 2007, 2012).
Wybrane tytuły:

</doc>
<doc id="1682676" url="https://pl.wikipedia.org/wiki?curid=1682676" title="Józef Zięba">
Józef Zięba



</doc>
<doc id="1682679" url="https://pl.wikipedia.org/wiki?curid=1682679" title="Next Contestant">
Next Contestant

"Next Contestant" (pl: "Następny konkurent") – utwór kanadyjskiego zespołu rockowego Nickelback, pochodzący z piątej studyjnej płyty "All the Right Reasons", wydanej w roku 2005. Autorem tekstu jest wokalista grupy Chad Kroeger, który wraz z Mikiem Kroegerem oraz Ryanem Peake jest także kompozytorem utworu. Piosenka została zamieszczona na siódmej pozycji na krążku, trwa 3 minuty i 35 sekund i jest prócz utworów "Animals" oraz "Side of a Bullet", najkrótszym utworem zawartym na płycie.
Tekst utworu opowiada o pewnym mężczyźnie oraz kobiecie. Mężczyzna ma już dość tytułowych "konkurentów" którzy nachodzą jego dziewczynę. Ma już dość toczących z nimi walk. Chce mieć swoją dziewczynę tylko dla siebie, lecz nie może, bo wciąż musi o nią walczyć. Utwór "Next Contestant" utrzymany jest w mocnym hardrockowym brzmieniu, opartym o potężne brzmienie gitar, zwłaszcza w refrenach utworu. Należy do jednej z cięższych kompozycji zawartych na albumie. Sam utwór powstał już dużo wcześniej, prezentowany był na koncertach grupy jeszcze przed wydaniem albumu "Silver Side Up". Jego starsza wersja znalazła się także na limitowanej edycji albumu "The Long Road" z 2003 roku. Podczas sesji do albumu "All the Right Reasons", zespół nagrał nową wersję tego utworu, z mocniejszym oraz płynniejszym brzmieniem gitar.
Utwór "Next Contestant" został zaprezentowany przez grupę Nickelback podczas "AOL Sessions" w 2005 roku, gdzie wykonał jeszcze premierowo parę innych kompozycji z płyty. Prócz tego utwór sporadycznie grany był podczas trasy "All the Right Reasons Tour" na przełomie 2006 oraz 2007 roku.
Twórcy.
Nickelback
Produkcja
Pozostali

</doc>
<doc id="1682680" url="https://pl.wikipedia.org/wiki?curid=1682680" title="The Million Dollar Homepage">
The Million Dollar Homepage

The Million Dollar Homepage – strona internetowa stworzona w 2005 r. przez Alexa Tewa, studenta w Wiltshire, w Anglii. Strona główna zawiera milion pikseli podzielonych na obszary po 10 × 10 pikseli. Powierzchnia jest sprzedawana jako miejsce reklamy kupującego w formie prostego obrazka. Koszt takiego obszaru to 100 $ za blok wielkości 10 × 10 pikseli. Na wykupionej powierzchni wyświetla się malutki obrazek, który jest zarazem URL do wybranej strony, a po najechaniu na niego kursorem myszy pokazuje się slogan reklamowy, zdefiniowany przez kupującego. W ten sposób cała przestrzeń na stronie została sprzedana, przynosząc milion dolarów przychodu dla twórcy.
Ranking Alexa plasuje ją na 127. miejscu w rankingu najczęściej odwiedzanych stron w internecie. 1 stycznia 2006, ostatnie 1000 pikseli zostało wystawione na eBay. Aukcja zakończyła się 11 stycznia ze zwycięską ofertą w wysokości 38 100 $. Łączny zysk Tewa wyniósł 1 037 100 $.
Strona była inspiracją dla wielu podobnych serwisów reklamowych. Żaden jednak nie powtórzył sukcesu The Million Dollar Homepage.

</doc>
<doc id="1682685" url="https://pl.wikipedia.org/wiki?curid=1682685" title="Rhea Seehorn">
Rhea Seehorn

Deborah Rhea Seehorn (ur. 12 maja 1972 w Virginia Beach) – amerykańska aktorka teatralna, filmowa i telewizyjna, która grała m.in. w serialach "Zadzwoń do Saula", "Figurantka", "Whitney" i "Randka z gwiazdą".
Życiorys.
Od najmłodszych lat praktykowała malarstwo i rysownictwo. Jednocześnie interesowała się teatrem i kinem oraz marzyła, by zostać aktorką. Po śmierci ojca, będąc studentką college’u, dołączyła do klasy o profilu aktorskim.
Wychowywała się w Japonii, Arizonie, Virginia Beach i Waszyngtonie. Później mieszkała w Nowym Jorku. Występuje na Broadwayu.

</doc>
<doc id="1682689" url="https://pl.wikipedia.org/wiki?curid=1682689" title="Podobwód Kalwaria Armii Krajowej">
Podobwód Kalwaria Armii Krajowej

Podobwód Kalwaria- jednostka partyzancka sił zbrojnych Związku Walki Zbrojnej, a od 1942 r. Armii Krajowej, wchodząca w skład Okręgu Kraków AK.
Organizacja i obsada personalna.
Komendanci
Struktura organizacyjna

</doc>
<doc id="1682690" url="https://pl.wikipedia.org/wiki?curid=1682690" title="Nerwiowie">
Nerwiowie

Nerwiowie (łac. "Nervii") – lud celtycki zamieszkały nad rzeką "Scaldis" w Galii Belgice, ze stolicą w Bagacum (dzisiejsze: Bavay).
Brali udział w wojnie z Cezarem w latach 58 p.n.e.-57 p.n.e., pobici pod Sabis w 57 p.n.e. Prawdopodobnie w latach 56 p.n.e.-52 p.n.e. jeszcze organizowali lub uczestniczyli w powstaniach przeciw Rzymianom, które jednak zakończyły się klęską. W kolejnych latach nie występowali już przeciw Rzymowi. Ostatecznie podbici i ujarzmieni przez Cezara, zostali włączeni do rzymskiej Galii Belgiki w 22 p.n.e. podczas reformy administracyjnej Galii, przeprowadzonej przez Oktawiana Augusta.

</doc>
<doc id="1682691" url="https://pl.wikipedia.org/wiki?curid=1682691" title="Maria Ziółkowska">
Maria Ziółkowska

Maria Ziółkowska z domu Niemirow (ur. 22 lutego 1924 w Gościeńczycach, zm. 11 września 2012 w Warszawie) – polska pisarka, autorka utworów dla młodzieży oraz podręczników do nauki języka esperanto.
Życiorys.
Studiowała historię na Wydziale Humanistycznym Uniwersytetu Warszawskiego. Debiutowała jako prozaiczka w 1946 roku pod nazwiskiem Niemirow. Była działaczką Polskiego Związku Esperantystów. W 1970 roku otrzymała nagrodę Instytutu Wydawniczego Centralnej Rady Związków Zawodowych za powieść "Szukaj wiatru w polu".

</doc>
<doc id="1682692" url="https://pl.wikipedia.org/wiki?curid=1682692" title="Luigi Dadaglio">
Luigi Dadaglio

Luigi Dadaglio (ur. 28 września 1914 w Sezzadio, zm. 22 sierpnia 1990 w Rzymie) – włoski duchowny katolicki, kardynał, Penitencjarz Większy, Archiprezbiter bazyliki Matki Bożej Większej.
22 maja 1937 roku ukończył seminarium duchowne w Acqui i tam otrzymał święcenia kapłańskie. Po kilkuletniej pracy duszpasterskiej został skierowany do Rzymu na studia na Papieską Akademię Kościelną w Rzymie. W 1942 roku rozpoczął pracę w Sekretariacie Stanu Stolicy Apostolskiej. Od 1946 roku pełnił funkcje dyplomatyczne, kolejno w nuncjaturach apostolskich na Haiti, Dominikanie, w USA, Kanadzie, Australii, Kolumbii.
W 1960 roku Jan XXIII powierzył mu obowiązki nuncjusza w Wenezueli, a 28 października 1961 roku mianował arcybiskupem tytularnym Lero. Uczestniczył w obradach Soboru Watykańskiego II. 8 lipca 1967 roku został nuncjuszem w Hiszpanii. Jako nuncjuszowi w Wenezueli i Hiszpanii udało mu się doprowadzić do podpisania dokumentów regulujących status Kościoła katolickiego w tych krajach. Jan Paweł II powierzył mu 4 października 1980 roku funkcję sekretarza Kongregacji Sakramentów i Kultu Bożego.
8 kwietnia 1984 roku został propenitencjarzem, 25 maja 1985 roku wyniesiono go do godności kardynalskiej, a dwa dni później mianowano wielkim penitencarzem. 15 grudnia 1986 roku mianowany archiprezbiterem bazyliki Matki Bożej Większej. W latach 1987 - 1988 był przewodniczącym Głównego Komitetu Obchodów Roku Maryjnego.
Zmarł w Rzymie. Pochowano go w rodzinnym Sezzadio.

</doc>
<doc id="1682698" url="https://pl.wikipedia.org/wiki?curid=1682698" title="Jan Ziółkowski">
Jan Ziółkowski

Jan Ziółkowski (ur. 10 lipca 1916 w Warszawie, zm. 12 sierpnia 2014) – polski prozaik, oficer LWP.
Ukończył historię na Wydziale Pedagogicznym Uniwersytetu Warszawskiego. Brał udział w kampanii wrześniowej w 1939 roku. W okresie okupacji działał w tajnym nauczaniu, był oficerem Armii Krajowej. Uczestniczył w powstaniu warszawskim. Od 1945 służył w Ludowym Wojsku Polskim.
Tworzyć zaczął po II wojnie światowej, w okresie socrealizmu, któremu się nie w pełni poddał, ale jego dostrzegalne wpływy widoczne są w debiutanckiej powieści - obszernej trylogii historycznej "Homines novi", ukazującej okres powstania Chmielnickiego, ale z akcentami położonymi na kwestie "sprawiedliwości społecznej" rozumianej w duchu komunistycznym (głównym bohaterem jest chłop). Powieść nie była wznawiana. Później skupił się na tworzeniu powieści historycznych, często z elementami marynistycznymi. Największą popularność zyskał wznawiany parokrotnie "Kawaler Złotej Ostrogi". Dwie powieści napisał wspólnie z żoną Marią Ziółkowską (wcześniej Niemirow), autorką powieści dla młodzieży, z którą ożenił się w 1965 r., gdy obydwoje mieli już osiągnięcia literackie. Niektóre jego powieści, o których mówił publicznie, pozostały niewydane.
Twórczość.
z Marią Ziółkowską: 

</doc>
<doc id="1682699" url="https://pl.wikipedia.org/wiki?curid=1682699" title="Rhamphocephalus">
Rhamphocephalus



</doc>
<doc id="1682700" url="https://pl.wikipedia.org/wiki?curid=1682700" title="Ramfocefal">
Ramfocefal

Ramfocefal ("Rhamphocephalus") – archozaur żyjący w środkowej jurze (baton); jego szczątki znaleziono w Anglii w osadach formacji Taynton Limestone i Chipping Norton. Początkowo klasyfikowany jako pterozaur; z późniejszych badań wynika jednak jego przynależność do krokodylomorfów.
Gatunkiem typowym jest "R. prestwichi", opisany na podstawie odcisku czaszki odkrytego w tzw. "łupkach ze Stonesfield" (ang. "Stonesfield Slates") w Kineton niedaleko Stow-on-the-Wold. Richard Lydekker (1888) przeniósł do rodzaju "Rhamphocephalus" gatunki ""Pterodactylus" bucklandi" von Meyer (1832) i ""Rhamphorhynchus" depressirostris" Huxley (1859), oba znane ze skamieniałości odkrytych w osadach formacji Chipping Norton na terenie Oxfordshire; holotypami obu gatunków są żuchwy, obu gatunkom przypisywano też różne kości szkieletu pozaczaszkowego, głównie kości kończyn przednich, odkryte w tych samych osadach co holotypy. Zdaniem Lydekkera "R. prestwichi" prawdopodobnie jest młodszym synonimem jednego z tych dwóch gatunków. David Unwin (2003) wyróżnił tylko jeden gatunek w obrębie rodzaju "Rhamphocephalus", "R. bucklandi"; sklasyfikował go jako przedstawiciela rodziny Rhamphorhynchidae i podrodziny Rhamphorhynchinae. Barrett i współpracownicy (2008) uznali "R. depressirostris" za młodszy synonim "R. bucklandi".
O'Sullivan (2012) po zbadaniu okazu holotypowego "R. prestwichi" stwierdził, że mógł on nie być pterozaurem. Dodatkowo według tego autora przypisywane przedstawicielom rodzaju "Rhamphocephalus" kości z formacji Taynton Limestone mogą reprezentować nawet pięć różnych rodzin pterozaurów; niektóre z nich należały do stosunkowo dużych pterozaurów, o rozpiętości skrzydeł sięgającej lub nawet przekraczającej 2 metry. O’Sullivan i Martill (2018) stwierdzili, że okaz holotypowy "R. prestwichi" jest skamieniałością krokodylomorfa z grupy Thalattosuchia; jednocześnie autorzy nie byli w stanie zidentyfikować żadnych autapomorfii rodzaju "Rhamphocephalus", który został przez nich uznany za "nomen dubium".

</doc>
<doc id="1682701" url="https://pl.wikipedia.org/wiki?curid=1682701" title="Cerstin Schmidt">
Cerstin Schmidt

Cerstin Schmidt (ur. 5 marca 1963 w Zwickau) – niemiecka saneczkarka reprezentująca NRD, medalistka igrzysk olimpijskich, mistrzostw świata i Europy, zwyciężczyni Pucharu Świata.
Na igrzyskach olimpijskich w Calgary w 1988 roku wywalczyła brązowy medal. Był to jej jedyny start olimpijski. Na mistrzostwach świata wywalczyła trzy medale, w tym złoty podczas MŚ w Innsbrucku (1987). Była też druga na MŚ w Hammarstrand (1981) i MŚ w Oberhofie (1985). Na mistrzostwach Europy zdobyła cztery medale. W 1986 zdobyła tytuł mistrzyni Europy w jedynkach. W swoim dorobku ma również srebro wywalczone w 1988 w drużynie oraz dwa medale zdobyte w jedynkach w 1984 i 1988. W Pucharze Świata trzykrotnie zajmowała miejsce na podium klasyfikacji generalnej, zdobywając Kryształową Kulę w sezonach 1984/1985 i 1986/1987.

</doc>
<doc id="1682704" url="https://pl.wikipedia.org/wiki?curid=1682704" title="Siedliczka">
Siedliczka

Siedliczka – potok długości około 7 km mający źródła na Wzgórzach Warszewskich w rejonie dawnej, nieistniejącej obecnie, wsi Goślice (gmina Police). 
Płynie przez Puszczę Wkrzańską i wieś Siedlice na Równinę Policką, do miasta Police.
W zlewni Siedliczki znajduje się kilka cieków wodnych, m.in. Sołtysi, Kiernik i Przemsza.

</doc>
<doc id="1682706" url="https://pl.wikipedia.org/wiki?curid=1682706" title="Antonina (imię)">
Antonina (imię)



</doc>
<doc id="1682709" url="https://pl.wikipedia.org/wiki?curid=1682709" title="Danny Comden">
Danny Comden

Danny Hill Comden (ur. 10 kwietnia 1969 r. w Beverly Hills w stanie Kalifornia, USA) – amerykański aktor i komik.

</doc>
<doc id="1682712" url="https://pl.wikipedia.org/wiki?curid=1682712" title="Podobwód Piekoszów Armii Krajowej">
Podobwód Piekoszów Armii Krajowej

Podobwód Piekoszów - jednostka partyzancka Związku Walki Zbrojnej, a następnie Armii Krajowej. Operowała na terenie gminy Piekoszów.
Podobwód ten wchodził w skład Obwodu Kielce Inspektoratu Kieleckiego Okręgu Radom-Kielce ("Jodła") AK; kryptonim „Sokół”.
Szefem wywiadu na terytorium Podobwodu Piekoszów AK był por. Czesław Łętowski "Górnik", poległy pod Antoniowem 21 sierpnia 1944.

</doc>
<doc id="1682713" url="https://pl.wikipedia.org/wiki?curid=1682713" title="Tringa semipalmata">
Tringa semipalmata



</doc>
<doc id="1682717" url="https://pl.wikipedia.org/wiki?curid=1682717" title="Antoni Maszewski">
Antoni Maszewski

Antoni Maszewski (ur. 5 maja 1908 w Kamieńsku. zm. 5 sierpnia 1944 pod Roncitelli) – polski lekkoatleta, oficer; reprezentant Polski na Igrzyskach Olimpijskich w Berlinie w 1936.
Życiorys.
Wielokrotny medalista mistrzostw kraju na różnych dystansach (w tym 8 złotych medali w biegu na 400 metrów przez płotki). Rekordzista Polski w biegach na dystansie 500 metrów, sztafecie 4 × 400 metrów i sztafecie szwedzkiej. Reprezentant Polski na Igrzyskach Olimpijskich w Berlinie w 1936.
Absolwent gimnazjum i liceum im. Bolesława Chrobrego w Piotrkowie Trybunalskim.
Na stopień podporucznika został mianowany ze starszeństwem z 1 stycznia 1936 i 1. lokatą w korpusie oficerów rezerwy piechoty. Później, jako oficer rezerwy został powołany do służby czynnej, a z dniem 1 kwietnia 1938 przemianowany na oficera służy stałej, w stopniu porucznika i 1. lokatą w korpusie oficerów audytorów. W 1939 pełnił służbę w Wojskowej Prokuraturze Okręgowej Nr 5 w Krakowie na stanowisku asystenta.
Uczestnik kampanii wrześniowej (bitwy pod Kutnem i Kockiem); oficer Samodzielnej Brygady Strzelców Karpackich (bitwa o Tobruk) i 6 Batalionu Strzelców Karpackich (bitwa o Monte Cassino). 9 czerwca 1944 został zastępcą dowódcy, a 5 lipca dowódcą 4 Batalionu Strzelców Karpackich (bitwa o Ankonę, bitwa pod Roncitelli). Awansowany na stopień majora.
Zginął w bitwie pod Roncitelli, pośmiertnie odznaczony Krzyżem Srebrnym Orderu Wojennego Virtuti Militari, Krzyżem Walecznych, Srebrnym Krzyżem Zasługi z Mieczami i Krzyżem Pamiątkowym Monte Cassino. Pochowany na Polskim Cmentarzu Wojennym w Loreto.

</doc>
<doc id="1682719" url="https://pl.wikipedia.org/wiki?curid=1682719" title="Xenus cinereus">
Xenus cinereus



</doc>
<doc id="1682720" url="https://pl.wikipedia.org/wiki?curid=1682720" title="Xenus">
Xenus



</doc>
<doc id="1682724" url="https://pl.wikipedia.org/wiki?curid=1682724" title="Kodeks Boernerianus">
Kodeks Boernerianus



</doc>
<doc id="1682728" url="https://pl.wikipedia.org/wiki?curid=1682728" title="Berberis julianae">
Berberis julianae



</doc>
<doc id="1682729" url="https://pl.wikipedia.org/wiki?curid=1682729" title="Podobwód Końskie Armii Krajowej">
Podobwód Końskie Armii Krajowej

Podobwód Końskie – jednostka partyzancka Związku Walki Zbrojnej, a następnie Armii Krajowej. Operowała na terenie gminy Końskie.
Podobwód ten wchodził w skład Obwodu Końskie Inspektoratu Starachowice Okręgu Radom-Kielce ("Jodła") AK. Kryptonim „Bug”.
Od 1940 komendantem podobwodu był Józef Wyrwa ps. "Furgalski" (1898-1970), który w 1942 został komendantem Narodowych Sił Zbrojnych na powiat konecki.

</doc>
<doc id="1682732" url="https://pl.wikipedia.org/wiki?curid=1682732" title="Liga I (2008/2009)">
Liga I (2008/2009)

Liga I 2008/2009 (ze względów sponsorskich "Liga I Frutti Fresh") – 
była 3. edycją najwyższej klasy rozgrywkowej piłki nożnej w Rumunii pod tą nazwą, a 91. mistrzowskimi rozgrywkami w ogóle. 
Brało w niej udział 18 drużyn, które w okresie od 26 lipca 2008 do 10 czerwca 2009 rozegrały 34 kolejki meczów. 
Obrońcą tytułu była drużyna CFR Cluj.
Mistrzostwo po raz pierwszy w historii zdobyła drużyna Unirea Urziceni.

</doc>
<doc id="1682734" url="https://pl.wikipedia.org/wiki?curid=1682734" title="Parafia Świętych Apostołów Piotra i Pawła w Wasilkowie">
Parafia Świętych Apostołów Piotra i Pawła w Wasilkowie

Parafia Świętych Apostołów Piotra i Pawła – parafia prawosławna w Wasilkowie, w dekanacie Białystok należącym do diecezji białostocko-gdańskiej.
Na terenie parafii funkcjonuje 1 cerkiew i 1 kaplica:
Historia.
Parafia powstała w 1566.
Cerkiew parafialna Świętych Apostołów Piotra i Pawła została wybudowana w 1853 w stylu bizantyjsko-ruskim. Wewnątrz znajduje się zabytkowy ikonostas. Do cerkwi prowadzi późnoklasycystyczna brama o unikalnej architekturze będąca jednocześnie cerkiewną dzwonnicą.
W 2018 r. rozpoczęto budowę kaplicy cmentarnej pw. św. Tomasza, zaprojektowanej przez Michała Bałasza.
Liczba wiernych i zasięg terytorialny.
Do parafii w 1899 należały miejscowości: Buksztel, Buksztel-Gajówka, Czarna Wieś, Dąbrówka, Dworzysk, Horodnianka, Jakimy, Jałówka, Jaroszówka, Klimki, Kosmaty Borek, Mostek, Ożynnik, Podratowiec, Ponura, Ruda Rzeczka, Sadowy Stok, Sochonie, Studzianki, Wasilków, Wólka, Wólka Ratowiecka, Woroszyły i Złota Wieś.
W 1913 parafia obejmowała 24 wsie i liczyła 2170 wiernych.

</doc>
<doc id="1682737" url="https://pl.wikipedia.org/wiki?curid=1682737" title="Legendarium andegaweńskie">
Legendarium andegaweńskie

 
Legendarium andegaweńskie "(„Acta Sanctorum pictis imaginibus adornata”)" – bogato zdobiona księga przygotowana około roku 1337 dla Andrzeja, młodszego syna króla węgierskiego Karola Roberta, wywodzącego się z rodu Andegawenów, który wychowywał się w Neapolu. 
Podzielony pergaminowy kodeks składa się ze 140 kart znajdujących się w Bibliotece Watykańskiej, Ermitażu w Petersburgu, Pierpont Morgan Library w Nowym Jorku, Bancroft Library w Berkeley, Metropolitan Museum Library w Waszyngtonie oraz paryskim Luwrze 
Legendarium opowiada w obrazach o życiu Chrystusa i różnych świętych. Historia w obrazach została opracowana na podstawie "Złotej legendy" Jakuba de Voragine. Jest to jednak nie tylko zbiór biografii świętych, ale i wierne przedstawienie realiów XIV wieku. 
Ilustracje malował - według przypuszczeń autora wstępu - malarz królewski Hertul. Uczył się on w Bolonii i tam przyswoił sobie sztukę malowania miniatur. Na początku XIV wieku ukształtował się charakterystyczny styl miniatur: łączył on w sobie elementy bizantyjskie z wpływami francuskimi i innymi. Legendarium Andegaweńskie jest jednym z najpiękniejszych dzieł malarstwa miniaturowego epoki trecento. 
W II poł. XX wieku z materiałów Biblioteki Watykańskiej, nowojorskiej Pierpont Morgan Library i petersburskiego Ermitażu Ferenc Levárdy zestawił na nowo księgę, która na przestrzeni wieków została podzielona i jej fragmenty znalazły się w odległych punktach świata.
W 1978 roku efekt pracy Ferenca Levardy został wydany jako faksymile wspólnie przez wydawnictwo Ossolineum oraz Magyar Helikon-Corvina.

</doc>
<doc id="1682738" url="https://pl.wikipedia.org/wiki?curid=1682738" title="Bitwa pod Himerą (408 p.n.e.)">
Bitwa pod Himerą (408 p.n.e.)

Bitwa pod Himerą – starcie zbrojne, które miało miejsce w roku 408 p.n.e. w trakcie wojny Syrakuz z Kartaginą. 
Po zdobyciu Selinuntu kolejnym celem Hannibala stała się Himera. Władca kartagiński chcąc zdobyć miasto, zamierzał pomścić klęskę swojego dziadka Hamilkara pod miastem w roku 480 p.n.e. Siły Kartagińczyków zostały wzmocnione liczbą 20 000 Sykanów i Sykulów, którzy uzupełnili straty poniesione pod Selinuntem. 
Po nadejściu pod miasto cała armia z wyjątkiem 40 000 żołnierzy pozostawionych w obozie przypuściła zakończony niepowodzeniem szturm na Himerę, wykorzystując tarany. Dopiero po wykonaniu podkopu i podpaleniu drewnianych konstrukcji wewnątrz ,część murów runęła. Atak Kartagińczyków na powstały wyłom, został i tym razem odparty a mury odbudowane przez obrońców. Dodatkowo obrońców wsparły 4 000 Syrakuzan i wojowników z Akragas. Dowodzący Syrakuzanami Diokles zdecydował się na wypad z miasta. Atak przypuściło 10 000 hoplitów, którzy uderzyli na wojska Hannibala. Kartagińczycy wpadli w panikę, wycofując się do obozu. Straty Kartagińczyków były olbrzymie i miały wynieść od 7 000 do 20 000 ludzi. Obserwujący walkę ze wzgórz Hannibal wprowadził wówczas do walki nowe oddziały, które rzucił do kontrataku. Ten okazał się sukcesem a Syrakuzanie tracąc 3 000 ludzi wycofali się z powrotem do miasta. 
Po utracie nadziei na rychłą pomoc ze strony Syrakuz, Diokles podjął decyzję o ewakuacji miasta. Po wycofaniu się do Messany sił Dioklesa oraz kobiet i dzieci, Hannibal ponownie rzucił swoje siły do szturmu. Atak zakończył się sukcesem a Kartagińczycy wdarli się do miasta dokonując rzezi obrońców. Miasto splądrowano a cywilów sprzedano w niewolę. 3 000 obrońców po poddaniu torturom stracono w pomście za klęskę Hamilkara w r. 480 p.n.e. Na koniec miasto zrównano z ziemią a Hannibal odpłynął ze swoim wojskiem do Kartaginy. 

</doc>
<doc id="1682739" url="https://pl.wikipedia.org/wiki?curid=1682739" title="Leśna (strumień)">
Leśna (strumień)

Leśna – strumień o długości ok. 2,3 km, mający źródła w lasach Puszczy Wkrzańskiej ok. 0,5 km na południe od Leśna Górnego. Trzy niewielkie źródłowe strumienie łączą się w jeden większy po prawej stronie drogi Pilchowo-Leśno Górne. Płynie on na zachód wzdłuż tej drogi w głębokim parowie. Następnie strumień przepływa pod drogą Pilchowo-Leśno Górne, kierując się w stronę Sierakowa. Strumień zanika w Leśnym Bagnie.

</doc>
<doc id="1682742" url="https://pl.wikipedia.org/wiki?curid=1682742" title="Ramforynchy (podrodzina)">
Ramforynchy (podrodzina)

Ramforynchy (Rhamphorhynchinae) – podrodzina pterozaurów z rodziny ramforynchów ("Rhamphorhynchidae").
Żyły w jurze na terenie Europy, Azji, Afryki i Ameryki Środkowej.

</doc>
<doc id="1682743" url="https://pl.wikipedia.org/wiki?curid=1682743" title="Arenariinae">
Arenariinae



</doc>
<doc id="1682745" url="https://pl.wikipedia.org/wiki?curid=1682745" title="Rhamphorhynchinae">
Rhamphorhynchinae



</doc>
<doc id="1682748" url="https://pl.wikipedia.org/wiki?curid=1682748" title="Kląskawka">
Kląskawka

Kląskawka – ptak z rodziny muchołówek (kilkanaście gatunków), w szczególności występujące w Polsce:

</doc>
<doc id="1682752" url="https://pl.wikipedia.org/wiki?curid=1682752" title="Saxicola rubicola">
Saxicola rubicola



</doc>
<doc id="1682755" url="https://pl.wikipedia.org/wiki?curid=1682755" title="André Rossinot">
André Rossinot

André Rossinot (ur. 22 maja 1939 w Briey) – francuski polityk, lekarz, były minister w dwóch rządach, wieloletni mer Nancy, honorowy przewodniczący Partii Radykalnej. Oficer Legii Honorowej.
Życiorys.
Studiował medycynę na Uniwersytecie Nancy II. Specjalizował się w zakresie otorynolaryngologii.
Działalność polityczną rozpoczął w latach 70., w ramach Partii Radykalnej oraz Unii na rzecz Demokracji Francuskiej. W 1978 po raz pierwszy został posłem do Zgromadzenia Narodowego. W niższej izbie parlamentu (z przerwami na czas pełnienia funkcji rządowych) zasiadał do 1997.
Od 1981 do 1986 był członkiem Zgromadzenia Parlamentarnego Rady Europy. Dwukrotnie sprawował urząd ministra – w drugim gabinecie Jacques’a Chiraca był ministrem ds. kontaktów z parlamentem (1986–1988), w rządzie Édouarda Balladura kierował resortem służb publicznych (1993–1995).
W 1983 po raz pierwszy objął urząd burmistrza Nancy. Uzyskiwał od tego czasu reelekcję, m.in. w 2008 został wybrany na kolejną kadencję. W 2014 nie zdecydował się na ponowny start.
Trzykrotnie był przewodniczącym Partii Radykalnej – w latach 1983–1988, 1993–1997 i 2003–2005. W 2002 poparł akces radykałów do Unii na rzecz Ruchu Ludowego i przyjęcie w jej ramach statusu ugrupowania stowarzyszonego. Od 2005 do 2007 pełnił funkcję współprzewodniczącego PR (obok Jean-Louisa Borloo), następnie otrzymał tytuł honorowego przewodniczącego partii.

</doc>
<doc id="1682756" url="https://pl.wikipedia.org/wiki?curid=1682756" title="Andre Rossinot">
Andre Rossinot



</doc>
<doc id="1682757" url="https://pl.wikipedia.org/wiki?curid=1682757" title="Most Kuokkala">
Most Kuokkala

Most Kuokkala () – most w Jyväskylä, w Finlandii, nad jeziorem Jyväsjärvi. Łączy Kuokkala, w południowej części miasta z centrum. Most został ukończony w 1989 roku.

</doc>
<doc id="1682759" url="https://pl.wikipedia.org/wiki?curid=1682759" title="Skafognaty">
Skafognaty

Skafognaty ("Scaphognathinae") - podrodzina pterozaurów z rodziny ramforynchów ("Rhamphorhynchidae").
Żyły w późnej jurze na terenie Europy, Azji oraz Ameryki Północnej i Środkowej.

</doc>
<doc id="1682760" url="https://pl.wikipedia.org/wiki?curid=1682760" title="Wielecki Potok">
Wielecki Potok

Wielecki Potok, też Wałęcki Potok () – strumień długości około 7 km. Źródłem jest Czarcie Bagno na Wzgórzach Warszewskich u podnóża Wieleckiej Góry, w rejonie dawnej, nieistniejącej obecnie wsi Goślice (gmina Police). Płynie na Bagno Pilchowskie przez Puszczę Wkrzańską i wieś Pilchowo. W Pilchowie wpada do niego Wkrzański Strumień. Potok wyznacza granicę administracyjną między miejską (Pilchowo (Szczecin)) a wiejską (Pilchowo (powiat policki)) częścią Pilchowa.

</doc>
<doc id="1682762" url="https://pl.wikipedia.org/wiki?curid=1682762" title="Scaphognathinae">
Scaphognathinae



</doc>
<doc id="1682763" url="https://pl.wikipedia.org/wiki?curid=1682763" title="Podobwód Kolonka Armii Krajowej">
Podobwód Kolonka Armii Krajowej

Podobwód Kolonka – jednostka partyzancka Związku Walki Zbrojnej, a następnie Armii Krajowej. Operowała na pograniczu Obwodów Radom i Kielce.
Podobwód ten wchodził w skład Inspektoratu Radomskiego Okręgu Radom-Kielce ("Jodła") AK.
Komendantem podobwodu był ppor. Jerzy Dąbkowski ps. "Longin", zaś jego zastępcą Stanisław Siczek ps. "Jeleń".
Oddział "leśnych" Dąbkowskiego istniał do lipca 1945.

</doc>
<doc id="1682765" url="https://pl.wikipedia.org/wiki?curid=1682765" title="Justinus Darmojuwono">
Justinus Darmojuwono

Justinus Darmojuwono (ur. 2 listopada 1914 w Godean na Jawie, zm. 3 lutego 1994 w Semarang) - indonezyjski duchowny katolicki, kardynał, arcybiskup Semarangu. 
Życiorys.
Urodził się w rodzinie muzułmańskiej. W dzieciństwie uczęszczał do katolickiej szkoły prowadzonej przez ojców jezuitów, a w 1932 roku przyjął chrzest. Dwa lata później rozpoczął studia kościelne w niższym seminarium w Jogjakarcie, by kontynuować je w seminarium wyższym. Po przyjęciu 25 maja 1947 roku święceń kapłańskich był wykładowcą w seminarium niższym w Semarangu, następnie w latach 1954 - 1955 studiował misjologię na Papieskim Uniwersytecie Gregoriańskim w Rzymie. Powróciwszy do kraju, był kolejno proboszczem kilku parafii; w tym okresie założył wiele szkół dostępnych dla wszystkich, bez względu na religię. W 1962 roku został mianowany wikariuszem generalnym archidiecezji Semarang, zaś 10 grudnia 1963 roku stał się jej arcybiskupem. Uczestnik Soboru Watykańskiego II. Jako pasterz archidiecezji poświęcił szczególnie wiele uwagi organizacji nowych parafii, szkolnictwu, działalności społecznej na rzecz postępu cywilizacyjnego. Paweł VI wyniósł go do godności kardynalskiej z tytułem prezbitera Santissimi Nomi di Gesù e Maria in via Lata na konsystorzu 26 czerwca 1967 roku. Był przewodniczącym Konferencji Episkopatu Indonezji i był też biskupem polowym swego kraju. 3 lipca 1981 roku złożył rezygnację z rządów diecezją. Uczestniczył w obu konklawe w 1978 roku. Zmarł w Semarang. 

</doc>
<doc id="1682766" url="https://pl.wikipedia.org/wiki?curid=1682766" title="Chomino (gmina)">
Chomino (gmina)

Chomino (do 1946 "Ganice") – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Siedzibą władz gminy było Chomino.
Gmina o nazwie "Ganice" powstała w czerwcu 1945 na terenie tzw. Ziem Odzyskanych (tzw. III okręg administracyjny – "Pomorze Zachodnie"), jako jedna z 12 gmin zbiorowych, na które podzielono powiat kamieński. 28 czerwca 1946 gmina Chomino weszła w skład nowo utworzonego woj. szczecińskiego.
Według stanu z 1 lipca 1952 gmina składała się z 9 gromad: Benice, Będzieszewo, Chomino, Ciesław, Ducino, Duniewo, Jatki, Krzepocin i Szumiąca. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł głównie w skład nowej gminy Świerzno.

</doc>
<doc id="1682767" url="https://pl.wikipedia.org/wiki?curid=1682767" title="Dolnoaustriackie Góry Wyspowe">
Dolnoaustriackie Góry Wyspowe

Dolnoaustriackie Góry Wyspowe (513.1*; niem. "Niederösterreichische Inselbergschwelle") – mezoregion w łańcuchu Karpat Austriacko-Morawskich w Zewnętrznych Karpatach Zachodnich. Leży na terytorium Austrii (kraj związkowy Dolna Austria). 
Dolnoaustriackie Góry Wyspowe stanowią skrajny zachodni mezoregion Karpat. Nie stanowią jednolitego pasma górskiego, lecz szereg niskich wzniesień, izolowanych od siebie i od innych pasm Karpat. Wzniesienia te leżą na obszarze Pogórza Weinviertel, w północno-wschodniej części kraju związkowego Dolna Austria. Rozciągają się od okolic miasta Stockerau nad Dunajem do okolic Drasenhofen nad granicą austriacko-czeską. Ich kontynuacją na północy są Wzgórza Mikulowskie, leżące już w południowych Morawach. 
Dolnoaustriackie Góry Wyspowe stanowią pasma łagodnych wzniesień o wysokości względnej 100-200 m, rozczłonkowane uskokami i izolowane od siebie obszarami równinnymi. Są zbudowane z fliszowych iłowców i piaskowców, lessów i osadów neogenicznych z wypreparowanymi ostańcami z wapienia jurajskiego. Do Gór zalicza się pasma wzgórz (z południa na północ):
Dolnoaustriackie Góry Wyspowe stanowią strefę przejściową, łączącą alpejski Las Wiedeński z głównym masywem Karpat. Geografia austriacka nie wydziela w granicach Austrii odrębnych pasm Karpat i zalicza Karpaty Austriacko-Morawskie do tzw. przedpola karpackiego ("Karpatenvorland"), względnie przedpola alpejsko-karpackiego ("Alpen- und Karpatenvorland"). W geologii Austrii obszar gór wyróżnia się jako "Waschbergzone" albo "Klippenzone". 

</doc>
<doc id="1682769" url="https://pl.wikipedia.org/wiki?curid=1682769" title="Ganice (gmina)">
Ganice (gmina)



</doc>
<doc id="1682770" url="https://pl.wikipedia.org/wiki?curid=1682770" title="Nancy Huston">
Nancy Huston

Nancy Louise Huston (ur. 16 września 1953 w Calgary) – kanadyjska pisarka i eseistka, od 1973 roku mieszkająca w Paryżu. Pisze w języku francuskim i angielskim.
Życiorys.
Huston urodziła się w Calgary w Kanadzie i mieszkała tam do piętnastego roku życia. Wtedy wraz z rodziną przeprowadziła się do Wilton w stanie New Hampshire w USA. Studiowała na Sarah Lawrence College w Nowym Jorku, gdzie dostała możliwość spędzenia roku studiów w Paryżu. Przyjechała tam w 1973 roku i pod kierunkiem Rolanda Barthes’a napisała pracę dyplomową o tabu językowym.
Od 1979 do 2014 roku związana z francuskim filozofem, krytykiem literatury i teoretykiem kultury, bułgarskiego pochodzenia Tzevanem Todorovem, ojcem ich dwójki dzieci.
Od 2013 roku związana ze szwajcarskim malarzem Guyem Obersonem.

</doc>
<doc id="1682773" url="https://pl.wikipedia.org/wiki?curid=1682773" title="Łowiectwo - Wędkarstwo - Przyroda - Tradycja">
Łowiectwo - Wędkarstwo - Przyroda - Tradycja



</doc>
<doc id="1682775" url="https://pl.wikipedia.org/wiki?curid=1682775" title="Kultura Popularna (kwartalnik)">
Kultura Popularna (kwartalnik)

Kultura Popularna – czasopismo naukowe pod redakcją Wiesława Godzica wydawane od 2002 roku przez Wydawnictwo SWPS Academica.
Dwa pierwsze numery (rocznik 2002 numery 0 i 1) współfinansowane przez SWPS, ukazały się jeszcze z sygnetem krakowskiej oficyny wydawniczej Rabid.
W skład rady naukowej kwartalnika wchodzą Stefan Bednarek, Jerzy Bralczyk, Wojciech Burszta (przewodniczący), Mariusz Czubaj, Wiesław Godzic, Andrzej Gwóźdź, Maryla Hopfinger, Aldona Jawłowska, Piotr Kowalski, Waldemar Kuligowski, Sław Krzemień-Ojak, Maciej Mrozowski, Elżbieta Ostrowska, Roch Sulima i Eugeniusz Wilk.
Na łamach Kultury popularnej są analizowane i omawiane najciekawsze tendencje oraz zjawiska zachodzące w dzisiejszym świecie. Artykuły odnoszą się do zagadnień współczesnej telewizji, zjawisk zachodzących w cyberprzestrzeni Internetu, problemów reklamy, trendów w literaturze popularnej, kinie, a także stanowią odbicie dyskusji na najbardziej gorące tematy z pogranicza kultury, psychologii i socjologii.

</doc>
<doc id="1682776" url="https://pl.wikipedia.org/wiki?curid=1682776" title="Gostyń (gmina w województwie szczecińskim)">
Gostyń (gmina w województwie szczecińskim)

Gostyń (do 1946 "Gostyń Wielki") – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Siedzibą władz gminy był Gostyń.
Gmina o nazwie "Gostyń Wielki" powstała w czerwcu 1945 na terenie tzw. Ziem Odzyskanych (tzw. III okręg administracyjny – "Pomorze Zachodnie"), jako jedna z 12 gmin zbiorowych, na które podzielono powiat kamieński. 28 czerwca 1946 gmina Gostyń weszła w skład nowo utworzonego woj. szczecińskiego.
Według stanu z 1 lipca 1952 gmina składała się z 7 gromad: Dąbrowa, Gostyniec, Gostyń, Kaleń, Niczonów, Pobierowo i Świerzno. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł głównie w skład nowej gminy Świerzno.

</doc>
<doc id="1682779" url="https://pl.wikipedia.org/wiki?curid=1682779" title="Gostyń Wielki">
Gostyń Wielki



</doc>
<doc id="1682781" url="https://pl.wikipedia.org/wiki?curid=1682781" title="Gostyń Wielki (gmina)">
Gostyń Wielki (gmina)



</doc>
<doc id="1682782" url="https://pl.wikipedia.org/wiki?curid=1682782" title="Ganice">
Ganice



</doc>
<doc id="1682783" url="https://pl.wikipedia.org/wiki?curid=1682783" title="MAN NM xx2">
MAN NM xx2

MAN NM xx2 – seria niskowejściowych midibusów produkcji MAN, zaliczanych do tzw. 2. generacji autobusów. Seria NM xx2 jest odpowiednikiem 12-metrowych autobusów serii NL2x2.
Podwozie i nadwozie.
Autobus produkowany był przy użyciu podwozi marki MAN i nadwozi Göppel, jak również we wchodzącej w skład koncernu fabryce Gräf &amp; Stift. W egzemplarzach wyprodukowanych przed 1993 rokiem wszystkie siedzenia wewnątrz umieszczone były na podestach, a dolna linia okien była prosta, analogicznie do modelu NL 202 z tego samego okresu.
Ponadto w zmodyfikowanej wersji NM 152 otrzymał nowe większe koła, czterocylidrowy silnik D0824 oraz krótszy tylny zwis.
Jednostki napędowe.
Egzemplarze karosowane przez firmę Göppel były dostępne także z silnikami: 190-konnym (NM 192) i 220-konnym (NM 222).
Zakończenie produkcji.
Produkcję modelu zakończono w roku 1998, wraz z wprowadzeniem do produkcji jego następcy - NM 223.
MAN NM xx2 w Polsce.
Do Polski sprowadzono kilkadziesiąt sztuk NM 152, głównie do przedsiębiorstw komunikacyjnych w mniejszych miastach, lub na linie autobusowe o małym potoku pasażerów, gdzie potrzeba niskopodłogowego autobusu o niedużej pojemności.
Autobusy NM 152 sprowadzane są do Polski od roku 2005 do chwili obecnej.

</doc>
<doc id="1682790" url="https://pl.wikipedia.org/wiki?curid=1682790" title="Wielecka Góra">
Wielecka Góra

Wielecka Góra – najwyższy punkt Wzgórz Warszewskich o wysokości 130,9 m n.p.m. Znajduje się w rejonie dawnej, nieistniejącej obecnie, wsi Goślice (gmina Police), tuż przy północnej granicy Szczecina. Wzniesienie jest porośnięte lasem (Puszcza Wkrzańska). U jego podnóża znajduje się Czarcie Bagno, źródło Wieleckiego Potoku.
Na Wielecką Górę można dotrzeć

</doc>
<doc id="1682791" url="https://pl.wikipedia.org/wiki?curid=1682791" title="Łożnica (gmina)">
Łożnica (gmina)

Łożnica (obocznie "Łoźnica"; do 1946 "Marianowo") – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Siedzibą władz gminy była Łożnica (obecna nazwa to "Łoźnica").
Gmina o nazwie "Marianowo" powstała w czerwcu 1945 na terenie tzw. Ziem Odzyskanych (tzw. III okręg administracyjny – "Pomorze Zachodnie"), jako jedna z 12 gmin zbiorowych, na które podzielono powiat kamieński. 28 czerwca 1946 gmina Łożnica weszła w skład nowo utworzonego woj. szczecińskiego.
Według stanu z 1 lipca 1952 gmina składała się z 8 gromad: Babigoszcz, Bodzęcin, Budzieszewice, Dzieszkowo, Dzisna, Łożnica, Niewiadowo i Sobieszewo. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł głównie w skład gminy Przybiernów.

</doc>
<doc id="1682793" url="https://pl.wikipedia.org/wiki?curid=1682793" title="Slipping Through My Fingers">
Slipping Through My Fingers

Slipping Through My Fingers – piosenka zespołu ABBA, w Japonii oraz w Południowej Afryce wydana jako singel. Utwór śpiewany przez Agnethę opisuje uczucia matki uświadamiającej sobie dojrzewanie i postępujące oddalenie emocjonalne dorastającej córki. Inspiracją do napisania tej piosenki była siedmioletnia córka Agnethy i Bjorna – Linda Ulvaeus. ABBA promowała tę piosenkę w programie Dicka Cavetta w kwietniu 1981

</doc>
<doc id="1682797" url="https://pl.wikipedia.org/wiki?curid=1682797" title="Marianowo (gmina w powiecie kamieńskim)">
Marianowo (gmina w powiecie kamieńskim)



</doc>
<doc id="1682798" url="https://pl.wikipedia.org/wiki?curid=1682798" title="Gmina Łoźnica">
Gmina Łoźnica



</doc>
<doc id="1682799" url="https://pl.wikipedia.org/wiki?curid=1682799" title="Airbourne">
Airbourne

Airbourne – australijski zespół hardrockowy założony w 2003 w Warrnambool.
Historia.
Formowanie (2003).
Grupa została założona w roku 2003 przez dwójkę braci – Joela i Ryana O’Keeffe. Ten pierwszy gra na gitarze od 11 roku życia, a Ryan dostał pierwszą perkusję będąc w tym samym wieku, kiedy Joel miał już 15 lat. Podczas pracy w Hotel Warrnambool Joel poznał przyszłego członka zespołu, gitarzystę – Davida Roadsa. Wkrótce potem został on zaproszony do wspólnej gry. Skład zespołu dopełnił basista, Justin Street, który dołączył do grupy w 2003 roku.
Ready to Rock (2003-2006).
Zespół w roku 2004 wydał swój pierwszy minialbum – Ready to Rock, a z początkiem roku 2005 przeniósł się do Melbourne. Tego samego roku grupa podpisała kontrakt z wytwórnią Capitol Records oraz grała jako support dla takich zespołów jak Mötley Crüe, Motörhead czy The Rolling Stones. Zespół uczestniczył także w kilku festiwalach muzycznych.
Runnin’ Wild (2006-2008).
W roku 2006 grupa przeniosła się po raz kolejny – tym razem do Stanów Zjednoczonych. Tam rozpoczęli, razem z producentem Bobem Marlettem, pracę nad swoim pierwszym międzynarodowym albumem – Runnin’ Wild. Ukończona płyta została po raz pierwszy wydana rok później, 23 czerwca, w rodzinnej Australii. 19 lutego 2007 roku wytwórnia Capitol Records zerwała wcześniej podpisaną umowę, lecz album był nadal rozprowadzany na terenie Australii poprzez EMI. Dystrybucją na resztę świata zajęła się (i zajmuje nadal) wytwórnia Roadrunner Records.
We wrześniu 2008 magazyn MetalSucks przeprowadził wywiad z frontmanem grupy – Joelem O’Keefe. Na pytanie o częste porównanie gry zespołu do AC/DC, wokalista odpowiedział:
No Guts. No Glory. (2010).
David Roads potwierdził w przeprowadzonym z nim wywiadzie, że grupa od stycznia 2009 roku pracuje nad nowym materiałem. W styczniowym wydaniu magazynu Kerrang! Joel O' Keeffe wyjawił, że zespół pisze nowe piosenki w Criterion Hotel w mieście Warrnambool, gdzie dawali swoje pierwsze koncerty.
Jedna z piosenek, która prawdopodobnie znajdzie się na nowym albumie, nosi tytuł „Heads Are Gonna Roll” i została wykorzystana w trailerze gry Madden 2010.
20 kwietnia 2010 roku ukazał się drugi album studyjny zespołu zatytułowany "No Guts. No Glory.". Zespół przygotował również niespodziankę dla fanów – wersję limitowaną najnowszego albumu zawierającą pięć bonusowych utworów oraz otwieracz do butelek.
Obecność w innych mediach.
Niewątpliwym sukcesem Airbourne jest wykorzystanie ich utworów w wielu mediach, np. filmach i grach. Wśród wielu można wymienić chociażby:

</doc>
<doc id="1682800" url="https://pl.wikipedia.org/wiki?curid=1682800" title="Jarszewo (gmina)">
Jarszewo (gmina)

Jarszewo – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Siedzibą władz gminy było Jarszewo.
Gmina Jarszewo powstała w czerwcu 1945 na terenie tzw. Ziem Odzyskanych (tzw. III okręg administracyjny – "Pomorze Zachodnie"), jako jedna z 12 gmin zbiorowych, na które podzielono powiat kamieński. 28 czerwca 1946 gmina weszła w skład nowo utworzonego woj. szczecińskiego.
Według stanu z 1 lipca 1952 gmina składała się z 14 gromad: Buniewice, Buszęcin, Chrząszczewo, Dusin, Grębowo, Jarszewo, Jarzysław, Kukułowo, Mokrawica, Połchowo, Rarwino, Rzewnowo, Sibin i Skarchowo. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł głównie w skład nowej gminy Kamień Pomorski.

</doc>
<doc id="1682801" url="https://pl.wikipedia.org/wiki?curid=1682801" title="Alfa Romeo 2600">
Alfa Romeo 2600

Alfa Romeo 2600 (seria 106) − sztandarowy model firmy Alfa Romeo produkowany w latach 1961−1968, następca modelu 2000. Była to ostatnia Alfa Romeo tej klasy z sześciocylindrowym silnikiem rzędowym wyposażonym w układ DOHC. Firma stosowała taki napęd od lat 20. Przez siedem lat produkcji wyprodukowano 11 346 egzemplarzy modelu.
Historia modelu.
2600 został zaprezentowany po raz pierwszy w 1962 na Geneva Motor Show jako sedan (2600 Berlina), kabriolet z układem siedzeń 2+2, którego nadwozie było dziełem Carrozzeria Touring (2600 Spider) oraz jako coupé z karoserią od Bertone (2600 Sprint). Powstały również wersje 2600 SZ (Sprint Zagato) z nadwoziem fastback coupe produkcji Zagato oraz limitowana edycja De Luxe o nadwoziu typu sedan i z sześcioma oknami.

</doc>
<doc id="1682802" url="https://pl.wikipedia.org/wiki?curid=1682802" title="Żarnowo (gmina)">
Żarnowo (gmina)

Żarnowo (przejściowo ok. 1947 "Racimierz") – dawna gmina wiejska istniejąca w latach 1946–47 i 1948–54 w woj. szczecińskim (dzisiejsze woj. zachodniopomorskie). Siedzibą władz gminy było Żarnowo.
Gmina Żarnowo powstała w czerwcu 1945 na terenie tzw. Ziem Odzyskanych (tzw. III okręg administracyjny – "Pomorze Zachodnie"), jako jedna z 12 gmin zbiorowych, na które podzielono powiat kamieński. 28 czerwca 1946 gmina weszła w skład nowo utworzonego woj. szczecińskiego.
14 lutego 1946 gmina liczyła zaledwie 461 mieszkańców. 
W grudniu 1947 gmina pojawia się pod nazwą gmina Racimierz, lecz publikacja z maja 1948 wymienia ponownie gminę Żarnowo.
Według stanu z 1 lipca 1952 gmina składała się z 6 gromad: Jarszewko, Miodowice, Racimierz, Rzystnowo, Żarnowo i Żarnówko. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł głównie w skład gminy Stepnica.

</doc>
<doc id="1682803" url="https://pl.wikipedia.org/wiki?curid=1682803" title="Łukasz Skąpski">
Łukasz Skąpski

Łukasz Skąpski (ur. 1958 w Katowicach) – polski artysta multimedialny, pedagog, profesor belwederski.
W latach 1977–1982 studiował na Wydziale Malarstwa Akademii Sztuk Pięknych w Krakowie. Współzałożyciel istniejącej od 2001 roku Supergrupy Azorro. Od 2002 wykłada na Wydziale Form Przemysłowych ASP w Krakowie. W 2006 roku obronił doktorat w specjalności fotografii na Wydziale Komunikacji Multimedialnej ASP w Poznaniu. Mieszka i pracuje w Krakowie. Prezydent Rzeczypospolitej Polskiej postanowieniem z dnia 16 lutego 2022 roku nadał mu tytuł profesora w dyscyplinie sztuki plastyczne i konserwacja dzieł sztuki.

</doc>
<doc id="1682805" url="https://pl.wikipedia.org/wiki?curid=1682805" title="Araripedactylus">
Araripedactylus

Araripedactylus - duży pterozaur, znany z kości jednego skrzydła znalezionego w Brazylii. Żył we wczesnej kredzie.

</doc>
<doc id="1682806" url="https://pl.wikipedia.org/wiki?curid=1682806" title="Mikulovská vrchovina">
Mikulovská vrchovina

Mikulovská vrchovina (513.1*, niem. "Nikolsburger Bergland") – mezoregion w łańcuchu Karpat Austriacko-Morawskich w Zewnętrznych Karpatach Zachodnich. Leży na terytorium Czech (kraj południowomorawski). 
Mikulovská vrchovina stanowi północną część łańcucha Karpat Austriacko-Morawskich - przedłużenie Dolnoaustriackich Gór Wyspowych. Na północy Brama Westonicka (odcinek doliny Dyi) dzieli je od najbliższego pasma Karpat Środkowomorawskich. Podobnie, jak pasma Dolnoaustriackich Gór Wyspowych, Wzgórza Mikulowskie są izolowane od innych pasm górskich. Są zbudowane z miękkiego fliszu karpackiego z grzędami wapieni jurajskich, tworzących ostańce. 
Wzgórza Mikulowskie dzielą się na: 

</doc>
<doc id="1682807" url="https://pl.wikipedia.org/wiki?curid=1682807" title="Amblydectes">
Amblydectes



</doc>
<doc id="1682808" url="https://pl.wikipedia.org/wiki?curid=1682808" title="Trzebieszewo (gmina)">
Trzebieszewo (gmina)

Trzebieszewo (do 1946 "Trzebieszów") – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Siedzibą władz gminy było Trzebieszewo.
Gmina o nazwie "Trzebieszów" powstała w czerwcu 1945 na terenie tzw. Ziem Odzyskanych (tzw. III okręg administracyjny – "Pomorze Zachodnie"), jako jedna z 12 gmin zbiorowych, na które podzielono powiat kamieński. 28 czerwca 1946 gmina Trzebieszewo weszła w skład nowo utworzonego woj. szczecińskiego.
31 grudnia 1951 nazwę gromady Biskupin w gminie Trzebieszewo zmieniono na Łukęcin.
Według stanu z 1 lipca 1952 gmina składała się z 10 gromad: Borucin, Chrząstowo, Grabowo, Łukęcin, Radawka, Strzeżewo, Trzebieszewo, Ugory, Wrzosowo i Żółcino. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł głównie w skład nowej gminy Kamień Pomorski.

</doc>
<doc id="1682810" url="https://pl.wikipedia.org/wiki?curid=1682810" title="Trzebieszów (gmina w województwie szczecińskim)">
Trzebieszów (gmina w województwie szczecińskim)



</doc>
<doc id="1682811" url="https://pl.wikipedia.org/wiki?curid=1682811" title="SMS Meteor">
SMS Meteor

SMS „Meteor” – nazwa noszona na przestrzeni dziejów przez 4 okręty:

</doc>
<doc id="1682812" url="https://pl.wikipedia.org/wiki?curid=1682812" title="Szlak „Przez Las Arkoński i Wzgórza Warszewskie”">
Szlak „Przez Las Arkoński i Wzgórza Warszewskie”

Szlak „Przez Las Arkoński i Wzgórza Warszewskie” – zielony pieszy szlak turystyczny w Szczecinie i gminie Police. Szlak prowadzi przez Wzgórza Warszewskie i Las Arkoński: osiedla Szczecina Niemierzyn i Osów, południową część Puszczy Wkrzańskiej i wieś Przęsocin do Szczecina – Skolwina.

</doc>
<doc id="1682813" url="https://pl.wikipedia.org/wiki?curid=1682813" title="Recław (gmina)">
Recław (gmina)

Recław – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Siedzibą władz gminy był Recław.
Gmina Recław powstała w czerwcu 1945 na terenie tzw. Ziem Odzyskanych (tzw. III okręg administracyjny – "Pomorze Zachodnie"), jako jedna z 12 gmin zbiorowych, na które podzielono powiat kamieński. 28 czerwca 1946 gmina weszła w skład nowo utworzonego woj. szczecińskiego.
Według stanu z 1 lipca 1952 gmina składała się z 11 gromad: Gogolice, Koniewo, Laska, Mierzęcin, Recław, Rozwarowo, Siniechowo, Skoszewo, Troszyn, Troszynek i Zagórze. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł głównie w skład nowej gminy Wolin.

</doc>
<doc id="1682816" url="https://pl.wikipedia.org/wiki?curid=1682816" title="LZ 2">
LZ 2

LZ 2 ("Luftschiff Zeppelin 2") – drugi eksperymentalny sterowców szkieletowych wybudowanych w Niemczech przez wytwórnię "Luftschiffbau Zeppelin" z Friedrichshafen nad Jeziorem Bodeńskim.
Sterowiec pierwszy próbny lot wykonał 17 stycznia 1906. Z kilkoma pasażerami przebył dystans 110 km (czas lotu: 2 h 17 min). Sterowiec został zaprojektowany przez Ludwiga Dürra z pominięciem błędów przy projektowaniu i budowie LZ 1. Sterowiec wykonał dwa loty i został zniszczony.
Budowa.
LZ 2 miał 128 m długości; 11,66 m średnicy i ważył 13 ton. Jego konstrukcja była pokryta materiałem bawełnianym. W środku znajdowało się 17 komór, które wypełniało 11 300 m³ wodoru.
Sterowiec był zaopatrzony w dwa silniki o mocy 15 KM każdy, które napędzały dwa śmigła. Pod sterowcem było zaczepione 130 kg obciążenie stabilizujące, które mogło być przemieszczane wzdłuż sterowca. Posiadał także 300 kg balast. Pasażerowie i załoga byli umieszczeni w dwóch 6,2 m aluminiowych gondolach umieszczonych pod sterowcem w przedniej i tylnej jego części, oddalonych od siebie o 55,1 m.

</doc>
<doc id="1682817" url="https://pl.wikipedia.org/wiki?curid=1682817" title="SMS Blitz (1888)">
SMS Blitz (1888)

SMS Blitz − austro-węgierska kanonierka torpedowa z końca XIX wieku, biorąca udział w I wojnie światowej.
Budowa i klasyfikacja.
SMS „Blitz” wraz z bliźniaczym należał do grupy sześciu kanonierek torpedowych zamówionych w latach 1888−1892 przez marynarkę Austro-Węgier w celu sprawdzenia typu okrętu najlepiej dostosowanego do potrzeb marynarki. Oba były zbudowane w niemieckiej stoczni Schichau-Werke w Elblągu i stanowiły ulepszenie projektu pierwszej kanonierki torpedowej zbudowanej tam dla Austro-Węgier, , od której odróżniały się przede wszystkim nieco dłuższym kadłubem i większą prędkością. Trzy zbudowane później kanonierki torpedowe należały już do różnych innych projektów. W służbie austro-węgierskiej jednostki te klasyfikowano oryginalnie jako Torpedofahrzeug, która to nazwa oznaczała początkowo okręty torpedowe o długości do 61 m (200 stóp) i była następnie używana także dla kontrtorpedowców. Wzorując się na brytyjskiej terminologii, okręty te nazywano też nieoficjalnie niszczycielami (niem. Zerstörer), co spotyka się także w literaturze, jednakże ustępowały one znacząco niszczycielom prędkością i miały słabsze uzbrojenie.
Okręt miał konstrukcję wywodzącą się z powiększonych torpedowców, z gładkopokładowym kadłubem, dziobnicą o formie taranowej i sporym nawisem rufowym. W widoku z góry kadłub miał charakterystyczny dla torpedowców budowy Schichaua wrzecionowaty obrys, osiągający największą szerokość za śródokręciem. Okręt miał jedynie szczątkową nadbudówkę dziobową, z odkrytym pomostem bojowym oraz jeden pochyły komin. Napęd stanowiła trzycylindrowa maszyna parowa potrójnego rozprężania o mocy indykowanej 2900 KM, napędzająca jedną śrubę. Oprócz głównego steru zawieszonego za śrubą, pod nawisem rufowym, okręt miał pomocniczy ster dziobowy.
Służba.
Po wejściu do służby w 1889, SMS „Blitz” operował na akwenie Morza Śródziemnego i mórz przyległych, głównie uczestnicząc w pływaniu z eskadrą w letnich miesiącach. Między innymi bazował w Pireusie pomiędzy listopadem 1895 a marcem 1896 oraz brał udział w międzynarodowej blokadzie portu Chania na tureckiej Krecie między 10 kwietnia a 4 grudnia 1897. Od 1905 roku pozostawał w rezerwie. Po wybuchu I wojny światowej do 1917 stacjonował w Zatoce Kotorskiej.
„Blitz” przetrwał wojnę. W styczniu 1920 został przez konferencję międzyaliancką w Paryżu przyznany Włochom i tam złomowany.
Dane.
Uzbrojenie

</doc>
<doc id="1682818" url="https://pl.wikipedia.org/wiki?curid=1682818" title="SMS Komet">
SMS Komet

SMS Komet − austro-węgierska kanonierka torpedowa z końca XIX wieku, biorąca udział w I wojnie światowej.
Budowa i klasyfikacja.
SMS „Komet” wraz z bliźniaczym należał do grupy sześciu kanonierek torpedowych zamówionych w latach 1888−1892 przez marynarkę Austro-Węgier w celu ewaluacji typu okrętu najlepiej dostosowanego do potrzeb marynarki. Oba były zbudowane w niemieckiej stoczni Schichau-Werke w Elblągu i stanowiły ulepszenie projektu pierwszej kanonierki torpedowej zbudowanej tam dla Austro-Węgier, , od której odróżniały się przede wszystkim nieco dłuższym kadłubem i większą prędkością. Trzy zbudowane później kanonierki torpedowe należały już do różnych innych projektów. W służbie austro-węgierskiej jednostki te klasyfikowano oryginalnie jako Torpedofahrzeug, która to nazwa oznaczała początkowo okręty torpedowe o długości do 61 m (200 stóp) i była następnie używana także dla kontrtorpedowców. Wzorując się na brytyjskiej terminologii, okręty te nazywano też nieoficjalnie niszczycielami (niem. Zerstörer), co spotyka się także w literaturze, jednakże ustępowały one znacząco niszczycielom prędkością i miały słabsze uzbrojenie. 
Okręt miał konstrukcję wywodzącą się z powiększonych torpedowców, z gładkopokładowym kadłubem, dziobnicą o formie taranowej i sporym nawisem rufowym. W widoku z góry kadłub miał charakterystyczny dla torpedowców budowy Schichaua wrzecionowaty obrys, osiągający największą szerokość za śródokręciem. Okręt miał jedynie szczątkową nadbudówkę dziobową, z odkrytym pomostem bojowym oraz początkowo jeden pochyły komin. Napęd stanowiła trzycylindrowa maszyna parowa potrójnego rozprężania o mocy indykowanej 2900 KM, napędzająca jedną śrubę. Oprócz głównego steru zawieszonego za śrubą, pod nawisem rufowym, okręt miał pomocniczy ster dziobowy.
Uzbrojenie stanowiło początkowo 7 pojedynczych dział kalibru 47 mm, z czego 2 o dłuższej lufie L/44 (44 kalibry), a 5 o krótszej L/33. Jedno działo umieszczone było na rufie, a pozostałe sześć - po trzy na każdej z burt, z tego dwa przed nadbudówką dziobową. Uzbrojenie początkowo uzupełniała stała wyrzutnia torped 350 mm w dziobnicy. Uzbrojenie później podlegało zmianom: rufowe działo zamieniono w 1904 na obrotową wyrzutnię torped, a w 1915 kaliber wyrzutni torped zwiększono do 450 mm, przy tym dziobową stałą wyrzutnię zastąpiono przez obrotową na pokładzie dziobowym. W lutym 1918 dwa dziobowe działa zamieniono na przeciwlotnicze 66 mm.
Służba.
„Komet” wszedł do służby w marynarce w 1889 roku. Początkowo w letnich miesiącach uczestniczył w pływaniu z eskadrą, a w pozostałych głównie pozostawał w rezerwie. Między 10 kwietnia a 16 października 1897 brał udział w międzynarodowej blokadzie portu Chania na tureckiej Krecie. W 1904 zmieniono mu uzbrojenie. Po remoncie w 1912 zmianie uległa sylwetka okrętu, z jednokominowej na dwukominową, po wymianie kotłów typu lokomotywowego na nowsze typu Yarrow. Po raz kolejny przezbrojono go w 1915.
„Komet” przetrwał I wojnę światową. W styczniu 1920 został przez konferencję międzyaliancką w Paryżu przyznany Włochom i tam złomowany.
Dane.
Uzbrojenie

</doc>
<doc id="1682820" url="https://pl.wikipedia.org/wiki?curid=1682820" title="Hecho en España">
Hecho en España

Hecho en Espana – trzeci album koncertowy meksykańskiej grupy RBD, wydany 2 października 2007 roku w ramach trasy "Celestial World Tour"

</doc>
<doc id="1682823" url="https://pl.wikipedia.org/wiki?curid=1682823" title="Finały NBA 1992">
Finały NBA 1992

Finały NBA w 1992 rozegrano w dniach 3-14 czerwca 1992 roku. Spotkali się w nich mistrzowie Konferencji Wschodniej - Chicago Bulls oraz Konferencji Zachodniej - Portland Trail Blazers.
W drodze do finału Bulls pokonali kolejno: Miami Heat 3-0, New York Knicks 4-3 i w finale Konferencji Cleveland Cavaliers 4-2. Natomiast Blazers zwyciężyli: Los Angeles Lakers 3-1, Phoenix Suns 4-1 i w finale konferencji Utah Jazz 4-2.
Mecze rozgrywano w formule 2-3-2. Przewagę własnej hali miała drużyna Bulls.
Tytuł mistrza NBA, po raz drugi z rzędu, zdobyła drużyna Chicago Bulls, zwyciężając Portland Trail Blazers 4-2.
Tytuł MVP Finałów zdobył drugi raz z rzędu Michael Jordan, zdobywając przeciętnie w meczu 35,8 pkt., 6,4 ast. i 4,8 zb.
Latem tego samego roku trójka zawodników tego finału - Michael Jordan i Scottie Pippen z Bulls i Clyde Drexler z Blazers - wystąpili w składzie słynnego Dream Teamu na Igrzyskach w Barcelonie i bezapelacyjnie zdobyli mistrzostwo, ogrywając wszystkie drużyny kilkudziesięcioma punktami.
Przebieg meczów.
Mecz 1..
3 czerwca 1992 r. w "Chicago Stadium" w Chicago.
Michael Jordan rozpoczął mecz finałowy z wielkim impetem, bijąc rekord Elgina Baylora w zdobyczy punktowej w pierwszej połowie - odnotował ich 35, w tym 6 trafionych rzutów za 3 pkt. (także rekord). Należy jeszcze dodać, że pierwsze 6 minut drugiej kwarty siedział na ławce. Mimo to Portland do połowy grali jak równy z równym. Dopiero przyspieszenie Byków doprowadziło od stanu 44-45 do 67-51, potem 104-68 na koniec trzeciej kwarty (którą wygrali 38-17) i ostatecznie 122-89. 
Mecz 2..
5 czerwca 1992 r. w "Chicago Stadium" w Chicago.
W drugim meczu Blazers agresywniej kryli Jordana i taktyka ta przynosiła skutki - w połowie meczu gracze z Portland prowadzili 54-45. Jednak w 3. kwarcie Byki zaczęły odrabiać straty. Skuteczny był zwłaszcza John Paxson, który punktował rzutami za 3. Po następnej kwarcie to Bulls wygrywali 77-70. Czwarta kwarta była bardzo emocjonująca - wobec zejścia za faule Clyde Drexlera, przy przewadze 10-cioma punktami Bulls byli pewni zwycięstwa, ale pogoń Blazers doprowadziła do remisu i dogrywki. Tu Smugi nie dały sobie wydrzeć zwycięstwa - zdobyły aż 18 punktów, co przy tylko 7 Byków wyrównało stan rywalizacji na 1-1. Bohaterem dogrywki był Danny Ainge, który zdobył wtedy 9 punktów, ale najlepsze statystyki w całym meczu miał, mimo krycia, Michael Jordan, który znów zaliczył 39 pkt. 
Mecz 3..
7 czerwca 1992 r. w "Memorial Coliseum" w Portland.
Trzeci mecz nie był dobry dla żadnej z drużyn. Blazers mieli słabą skuteczność (tylko 39 punktów w drugiej połowie), Byki zaś w ciągu całego meczu nie potrafiły utrzymać wypracowanej przewagi. Największa różnica 30-13 z pierwszej połowy, w pewnym momencie drugiej części spadła nawet do 3 punktów w 4. kwarcie. W pierwszej części z dobrej strony pokazał się rezerwowy center Byków Scott Williams, w przekroju całego spotkania nieco zawiodły za to gwiazdy - Jordan i Pippen. Niemniej Bulls zwyciężyli, przerywając nieprzerwaną passę zwycięstw Portlandczyków na swoim boisku w play-offach.
Mecz 4..
10 czerwca 1992 r. w "Memorial Coliseum" w Portland.
Cały mecz to stałe prowadzenie Byków. Drużyna z Chicago prowadziła 10-0 na starcie, potem przewaga wzrosła nawet do 15 punktów, a po 3. kwarcie wynosiła 80-74. Jednak czwarta kwarta to popis indolencji Bulls i skuteczny pościg Blazers. Przez ostatnie dziesięć minut Michael Jordan nie potrafił zdobyć punktu, a zawodnicy z Portland wypunktowali Byki 17-5. Stan meczu wyrównał się na 2-2.
Mecz 5..
12 czerwca 1992 r. w "Memorial Coliseum" w Portland.
To był dzień Michaela Jordana, który już w pierwszej kwarcie zdobył 12 punktów i dokładał taką samą liczbę do końca. Dzielnie wspierał go Scottie Pippen, który w 1. kwarcie zdobył 13 pkt. przy 100% skuteczności. Od końca kwarty Byki nieprzerwanie prowadziły co najmniej 10 punktami. Kibice przez chwilę zamarli gdy w 2. kwarcie Jordan skręcił nogę, lądując po rzucie, ale MJ wkrótce wrócił na boisko i dalej imponował skutecznością. W 3. kwarcie przewaga Bulls sięgnęła 20 punktów. W ostatniej odsłonie Smugi zaczęły odrabiać straty, na 3 min. przed końcem po raz pierwszy przewaga stopniała do 9 pkt. Niestety, Clyde Drexler popełnił 6. przewinienie i ta strata podcięła skrzydła Portlandczykom. Byki dowiozły niezagrożone prowadzenie do końca. Michael Jordan zdobył w całym meczu rekordowe 46 punktów, zaś Scottie Pippen był bliski triple-double. Dobrze zagrali też rezerwowi Byków.
Mecz 6..
14 czerwca 1992 r. w "Chicago Stadium" w Chicago.
Blazers od początku ściśle pilnowali Jordana, Michael oddał pierwszy rzut dopiero przed końcem 1. kwarty. Portland prowadziło 25-19 na koniec kwarty, głównie dzięki świetnej postawie Jerome Kerseya, zdobywcy 12 pkt. Blazers nie zwalniali i w pewnym momencie 2. kwarty prowadzili 43-28, a na koniec 3. już 79-64. Liderzy Bulls nie byli w stanie przełamać nieudolności i oddali pole. Trener Jackson postawił więc wszystko na jedną kartę - ostatnią kwartę zaczął czwórką rezerwowych (Bobby Hansen, B.J. Armstrong, Scott Williams i Stacey King), wspomaganych przez Pippena. Manewr się udał - rezerwowa piątka w ciągu 3,5 minuty odrobiła 12 z 15 punktów straty! Duża w tym zasługa samych Blazersów, którzy w krótkim czasie czterokrotnie stracili piłkę. Byki miały wtedy serię 14-2. Gdy na boisko wrócił Jordan, wraz z Pippenem wyprowadził swą drużyną na prowadzenie, której Bulls nie oddali już do końca. Fenomenalną 4. kwartę wygrali 33-14, co było rekordem finałów. 

</doc>
<doc id="1682824" url="https://pl.wikipedia.org/wiki?curid=1682824" title="Szlak Pokoju">
Szlak Pokoju

Szlak Pokoju - niebieski pieszy szlak turystyczny w Szczecinie i gminie Police. Szlak prowadzi przez południową część Puszczy Wkrzańskiej ze Szczecina - Głębokie przez Szczecin - Osów, obok Dębu Bogusława, przez Leśno Górne i Sierakowo do wsi Pilchowo.

</doc>
<doc id="1682826" url="https://pl.wikipedia.org/wiki?curid=1682826" title="Aphriza virgata">
Aphriza virgata



</doc>
<doc id="1682827" url="https://pl.wikipedia.org/wiki?curid=1682827" title="Aphriza">
Aphriza



</doc>
<doc id="1682828" url="https://pl.wikipedia.org/wiki?curid=1682828" title="Gmina Goliszewo">
Gmina Goliszewo



</doc>
<doc id="1682832" url="https://pl.wikipedia.org/wiki?curid=1682832" title="Gmina Stobnica">
Gmina Stobnica



</doc>
<doc id="1682834" url="https://pl.wikipedia.org/wiki?curid=1682834" title="Indianapolis 500 2009">
Indianapolis 500 2009

Indianapolis 500 2009 – 93. edycja wyścigu rozegranego na torze Indianapolis Motor Speedway 24 maja 2009 roku w ramach sezonu 2009 serii IRL IndyCar Series. Udział w nim wzięło 33 kierowców z 12 krajów.
Ustawienie na starcie.
Pierwsza jedenastka kierowców zakwalifikowała się do wyścigu 9 maja podczas tzw. "Pole day". Pole position wywalczył Hélio Castroneves ze średnią prędkością czterech okrążeń 224.864 mph (362 km/h).
O kolejne miejsca startowe (od 12. do 22.) walczyli kierowcy 10 maja, natomiast rywalizacja o ostatnie jedenaście miejsc na starcie rozegrała się w dniach 16 maja–17 maja. 16 maja był trzecim dniem kwalifikacji w którym ustalono trzecią jedenastkę kierowców na starcie, natomiast 17 maja odbył się tzw. "Bump day" podczas którego kierowcy którzy się nie zakwalifikowali mogli zdobyć kwalifikację kosztem kierowców ze słabszym czasem dzień wcześniej. W ten sposób miejsce na starcie stracił Alex Tagliani, który jednak wystartował w drugim samochodzie zespołu zakwalifikowanym przez Bruno Junqueirę. Ze względu na zmianę kierowców samochód #36 musiał wystartować z końca stawki (Junqueira zakwalifikował go na 30. miejscu).
Nie zakwalifikowali się:

</doc>
<doc id="1682835" url="https://pl.wikipedia.org/wiki?curid=1682835" title="Albert Decourtray">
Albert Decourtray

Albert Decourtray (ur. 9 kwietnia 1923 w Wattignies k. Lille, zm. 16 września 1994 w Lyonie) – francuski duchowny katolicki, kardynał, arcybiskup Lyonu i prymas Galii.
Życiorys.
Święcenia kapłańskie otrzymał 29 czerwca 1947 roku. Studiował na Papieskim Uniwersytecie Gregoriańskim i Papieskim Instytucie Biblijnym w Rzymie. Po powrocie do Francji został rektorem Wyższego Seminarium Duchownego w Lille. 27 maja 1971 roku Paweł VI mianował go biskupem tytularnym Hippo Diarrhytus i biskupem pomocniczym diecezji Dijon, a trzy lata później, 22 kwietnia 1974 roku jej ordynariuszem. Przez 6 lat był zastępcą przewodniczącego Konferencji Episkopatu Francji, a w latach 1987 - 1990 jej przewodniczącym. 29 października 1981 roku Jan Paweł II przeniósł go na stolicę metropolitalną do Lyonu. Wszechstronnie wykształcony angażował się w sprawy ekumeniczne i misyjne Kościoła. Stawał w obronie narodu libańskiego, uchodźców i praw rodziny. Znany był również z otwartości wobec licznej w Lyonie wspólnoty muzułmańskiej i wrażliwości na kwestie społeczne, szczególnie tzw. gorących przedmieść, na których często bywał. 25 maja 1985 roku został wyniesiony do godności kardynalskiej z tytułem prezbitera Santissima Trinità al Monte Pincio. Rok przed śmiercią został mianowany członkiem Akademii Francuskiej. Uczestniczył w rozmowach genewskich w sprawie klasztoru sióstr karmelitanek w Oświęcimiu. Jego stanowisko spotkało się z uznaniem strony żydowskiej i pozwoliło rozwiązać konflikt. Zmarł w Lyonie. Pochowano go w podziemiach archikatedry metropolitalnej w Lyonie.

</doc>
<doc id="1682836" url="https://pl.wikipedia.org/wiki?curid=1682836" title="Deckert">
Deckert

Osoby:

</doc>
<doc id="1682837" url="https://pl.wikipedia.org/wiki?curid=1682837" title="Wŏnnang Taet’ong">
Wŏnnang Taet’ong

Wŏnnang Taet'ong (ur. 816, zm. 883; także T'aeyung) – koreański mistrz sŏn z jednej z 9 górskich szkół sŏn – sŏngju.
Życiorys.
Pochodził z rodziny Pak.
Początkowo praktykował u mistrza Sŏngnina a potem u mistrza sŏn Muyŏma w jego klasztorze Chohap, potem przemianowanym na Sŏngju. 
W 856 r. udał się do Chin po nauki. Praktykował u mistrza chan szkoły guiyang Yangshana Huijiego.
Po otrzymaniu od niego przekazu Dharmy powrócił w 866 r. do Korei (Silla). Nauczał w klasztorze Wŏlgwang.
Wprowadził nauki szkoły guiyang do Korei.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.
Powyższa linia ukazuje jego chińskie koneksje. Koreańska linia przekazu Dharmy podana jest przy omówieniu szkoły sŏngju.

</doc>
<doc id="1682838" url="https://pl.wikipedia.org/wiki?curid=1682838" title="Runnin’ Wild">
Runnin’ Wild

Runnin’ Wild – debiutancki album australijskiego zespołu Airbourne.
Edycja limitowana.
Poza standardową wersją CD na rynku pojawiła się edycja specjalna, zawierająca dodatkowo płytę DVD i cztery dodatkowe utwory. Krążek DVD zawiera osiem koncertowych utworów zarejestrowanych podczas festiwalu Wacken Open Air w roku 2008 oraz trzy teledyski do wydanych singli. Dodatkowe piosenki, do remaki trzech utworów z pierwszego EP zespołu - „Dirty Angel”, „Hotter than Hell” i „Stand and Deliver” - oraz piosenka całkowicie nowa, zatytułowana „Heads are Gonna Roll”.

</doc>
<doc id="1682839" url="https://pl.wikipedia.org/wiki?curid=1682839" title="Ulica Wielka we Wrocławiu">
Ulica Wielka we Wrocławiu

Ulica Wielka – jedna z ulic Wrocławia, przecinająca w przybliżeniu równoleżnikowo osiedle Południe. Wytyczona na miejscu istniejącej wcześniej drogi łączącej niegdyś dzisiejszy plac Hirszfelda na zachodzie z dzisiejszymi osiedlami Huby i Glinianki na wschodzie. W roku 1871 nosiła nazwę "Pintostraße" (jej patronem i fundatorem był graf Pinto, na którego gruntach położonych pomiędzy dzisiejszą ul. Zielińskiego a Powstańców Śląskich wytyczony został pierwszy odcinek ulicy). W roku 1887 teren ten kupiło Śląskie Towarzystwo Nieruchomości; od tego czasu datuje się rozbudowa ulicy w kierunku wschodnim, zgodnie z założeniami urbanistycznymi dzielnicy cesarza Wilhelma ("Kaiser-Wilhelm-Viertel") z roku 1882 i 1895. Za patrona otrzymała Goethego i przemianowana została na "Goethestraße". Wkrótce połączyła ówczesny "Höfchenplatz" (dziś plac Hirszfelda) z "Neudorfstraße" (dziś ul. Komandorska). Później na wschodzie przedłużona została do "Bohrauerstraße" (ul. Borowska), następnie jeszcze do "Gallestraße" (ul. Wapienna), a około 1915 roku doprowadzona została do "Hubenstraße" (ulica Hubska). "Goethestraße" była w tym czasie, zwłaszcza na swym zachodnim odcinku, zabudowana bogatymi kamienicami i zamieszkana przez zamożnych mieszczan – urzędników i przedstawicieli wolnych zawodów (mieszkali tu m.in. zasłużeni wrocławscy architekci i miejscy radcy budowlani, Richard Plüddemann i Karl Lüdecke, a także Friedrich Barchewitz, Richard Gaze i Alfred Böttcher).
Wiosną 1945 podczas oblężenia "Festung Breslau" cała zabudowa ulicy została zniszczona. Podczas powojennego odgruzowywania miasta część gruzów gromadzona była w postaci hałdy zlokalizowanej pomiędzy ulicami Ślężną, Sieradzką, Borowską i Kamienną, która to pogrzebała pod sobą część (ok. 350 m) ulicy Wielkiej. Na planach Wrocławia aż do końca lat 60. ciąg ulicy Wielkiej rysowany był z nieistniejącym odcinkiem włącznie, ponieważ hałda zapełniana była dopiero w ostatniej fazie odgruzowywania (podczas przygotowywań do budowy bloków z wielkiej płyty na osiedlach „Anna”, „Barbara”, „Celina” i „Dorota”, składających się na osiedle „Południe”). Dopiero w latach 70. usankcjonowano fakt podzielenia ulicy Wielkiej na dwa osobne odcinki, nadając jej wschodniej części (od Borowskiej do Wapiennej) nazwę ulicy Przestrzennej. Wcześniej, w grudniu 1965 zlikwidowano ostatecznie wschodni odcinek ulicy Kruczej pomiędzy placem Hirszfelda a ul. Powstańców Śląskich, a jej kilkudziesięciometrowy fragment od placu Hirszfelda do Gwiaździstej włączono nominalnie do ulicy Wielkiej.
Po tych zmianach dzisiejsza ulica Wielka liczy ok. 1,05 km długości. Przecinająca ją hałda gruzu nosiła przez pewien czas nazwę Wzgórza Gomułki (od maja 1985, kiedy to z okazji 40. rocznicy zakończenia wojny, wmurowano tu z udziałem wdowy po Władysławie Gomułce akt erekcyjny pod budowę Pomnika Ziem Odzyskanych; pomnik ten jednak nigdy nie powstał). Wzgórze zostało obsiane trawą i obsadzone drzewami, wytyczono na nim ścieżki i postawiono ławki i od tego czasu pełni funkcje rekreacyjne, a w latach 90. przemianowane zostało na Wzgórze Andersa. Zostało ono w swej północnej części zlikwidowane (splantowane) w latach 2004–2005 (w związku z budową aquaparku – Wrocławskiego Parku Wodnego), ale częściowo – w miejscu, gdzie niegdyś biegła "Goethestraße" – istnieje nadal, co oznacza, że przedwojenny ciąg ulicy Wielkiej nie został już przywrócony.

</doc>
<doc id="1682842" url="https://pl.wikipedia.org/wiki?curid=1682842" title="MMIO">
MMIO

MMIO () – sposób ułatwienia obsługi dostępu do i wykonywania operacji na urządzeniach wejścia/wyjścia w systemach komputerowych.
W metodzie tej rejestry urządzenia zostają odwzorowane w przestrzeni adresowej pod zadanym adresem. Oznacza to, że zapisy i odczyty do pamięci pod tym adresem, wykonywane przez procesor, zamiast powodować operacje na rzeczywistej pamięci operacyjnej, skutkują zapisami i odczytami do fizycznych rejestrów urządzenia. Dzięki temu komunikacja z urządzeniem staje się łatwiejsza, gdyż nie różni się niczym od korzystania z pamięci operacyjnej. W szczególności używa się do tego celu tych samych instrukcji, dzięki czemu możliwe jest uproszczenie budowy i wewnętrznej logiki mikroprocesora.
Wady.
Główną wadą tego rozwiązania jest fakt, że zakres przestrzeni adresowej używany w ten sposób nie może być użyty do komunikacji z pamięcią operacyjną. Wynika to z faktu, że operacje zapisu i odczytu w pamięci operacyjnej, wykonywane przez procesor na tak odwzorowanych obszarach przestrzeni adresowej, są przekierowywane bezpośrednio (na poziomie sprzętowym) do rejestrów urządzenia.
Problem ten może być szczególnie dotkliwy w systemach 16- i 32-bitowych, gdzie przestrzeń adresowa jest stosunkowo niewielka. Na przykład w systemie 32-bitowym przestrzeń adresowa posiada rozmiar 4 GB. Procesor w systemie korzystającym z wejścia/wyjścia odwzorowywanego w pamięci i posiadającym 4 GB fizycznej pamięci operacyjnej nie będzie miał możliwości skorzystania z części zainstalowanej pamięci, gdyż będzie ona zajęta przez MMIO. Zjawisko takie nazywa się dziurą w pamięci ().

</doc>
<doc id="1682845" url="https://pl.wikipedia.org/wiki?curid=1682845" title="Dwór Chłapowskich w Rzeszowie">
Dwór Chłapowskich w Rzeszowie

Dwór Chłapowskich w Rzeszowie – zespół dworski obejmujący budynek dworu, park, rządcówkę, domek myśliwski, stajnie, oborę, spichlerz i bramę zlokalizowany jest przy "ulicy Powstańców Śląskich" we wschodniej dzielnicy miasta - Słocinie.
Majątek należał do rodziny Dezyderego Chłapowskiego.
Główny budynek charakteryzuje się nieregularną bryłą o zróżnicowanej wysokości. Część wejściowa, to niska symetryczna bryła na planie prostokąta, powstała na początku XIX wieku. Ok. 50 lat później dobudowano zachodnie wyższe skrzydło. Po wojnie mieścił się tu dom dziecka. Obecnie dworek popada w ruinę. Po przejęciu nieruchomości przez magistrat, radni zdecydowali, że pod koniec maja 2008 roku dworek zostanie przekazany w ramach rekompensaty rzeszowskiej kurii. Otaczający dwór park pozostał jednak publicznie dostępnym ogrodem miejskim.

</doc>
<doc id="1682847" url="https://pl.wikipedia.org/wiki?curid=1682847" title="Dziwnów (gmina 1947–1954)">
Dziwnów (gmina 1947–1954)

Dziwnów – dawna gmina wiejska istniejąca w latach do 1954 roku w woj. szczecińskim (dzisiejsze woj. zachodniopomorskie). Siedzibą władz gminy był Dziwnów.
Gmina Dziwnów powstała w czerwcu 1945 na terenie tzw. Ziem Odzyskanych (tzw. III okręg administracyjny – "Pomorze Zachodnie"), jako jedna z 12 gmin zbiorowych, na które podzielono powiat kamieński. 28 czerwca 1946 gmina weszła w skład nowo utworzonego woj. szczecińskiego. Jednakże, Rocznik Statystyczny (stan na 1 kwietnia 1947) wylicza Dziwnów (liczący zaledwie 136 mieszkańców) jako jedno z 74 miast woj. szczecińskiego. Według Rocznika Statystycznego z 1948 roku liczba miast woj. szczecińskiego wynosi już 73, co jest przesłanką o zniesieniu statusu miejskiego Dziwnowa (brak odpowiedniego Dziennika Ustaw) i przekształceniu w jednoosadową gminę wiejską.
1 lipca 1952 gmina nie była podzielona na gromady i składała się z samego Dziwnowa. Gminy wiejskie w granicach jednej miejscowości były zjawiskiem rzadkim (inne przykłady gmin tego typu to gmina Tarnogród, gmina Oleszyce, gmina Skępe i gmina Legionowo). Gmina została zniesiona 29 września 1954 wraz z reformą wprowadzającą gromady w miejsce gmin. W latach 1958–72 Dziwnów był osiedlem.
1 stycznia 1973 w tymże powiecie i województwie utworzono wiejską gminę Dziwnów (w 2004 przekształconą w gminę miejsko-wiejską), obejmującą Dziwnów "oraz" sąsiednie miejscowości.

</doc>
<doc id="1682850" url="https://pl.wikipedia.org/wiki?curid=1682850" title="Christiane Taubira">
Christiane Taubira

Christiane Taubira-Delannon (ur. 2 lutego 1952 w Kajennie) – francuska polityk, reprezentantka Gujany Francuskiej, parlamentarzystka i eurodeputowana, od 2012 do 2016 minister sprawiedliwości.
Życiorys.
Z wykształcenia ekonomistka. W działalność polityczną zaangażowała się na początku lat 90. Założyła wówczas w Gujanie Francuskiej lokalną partię pod nazwą Walwari. Przystąpiła też do ogólnokrajowej francuskiej Lewicowej Partii Radykalnej (PRG). W 1993 po raz pierwszy wybrano ją do Zgromadzenia Narodowego. Skutecznie ubiegała się o reelekcję w wyborach w 1997, 2002 i 2007.
Od 1994 do 1999 sprawowała jednocześnie mandat deputowanej do Parlamentu Europejskiego. Wchodziła w skład grupy Europejskiego Sojuszu Radykalnego, pracowała m.in. w Komisji ds. Rozwoju i Współpracy oraz w Komisji ds. Kultury, Młodzieży, Edukacji i Środków Masowego Przekazu.
W 2002 wystartowała w wyborach prezydenckich jako kandydatka PRG. W pierwszej turze otrzymała ponad 660 tys. głosów, tj. 2,3% poparcia, odbierając głosy głównie kandydatowi Partii Socjalistycznej, Lionelowi Jospinowi.
16 maja 2012 objęła urząd ministra sprawiedliwości i strażnika pieczęci, w rządzie, którego premierem został Jean-Marc Ayrault. Utrzymała to stanowisko także w drugim rządzie tego samego premiera (od 21 czerwca 2012). 2 kwietnia 2014 ponownie powołana na ministra sprawiedliwości w rządzie Manuela Vallsa. Pozostała na tej niej również w utworzonym w sierpniu 2014 jego drugim rządzie.
Jako minister sprawiedliwości współtworzyła ustawę przyznającą prawo do małżeństwa osobom tej samej płci we Francji. 27 stycznia 2016 ustąpiła ze swojego stanowiska, motywując to protestem przeciwko dyskutowanym tego dnia zmianom we francuskiej konstytucji polegającym na rozszerzeniu jej o przepisy dotyczące stanu wyjątkowego wprowadzonego 13 listopada 2015 po zamachach w Paryżu.

</doc>
<doc id="1682851" url="https://pl.wikipedia.org/wiki?curid=1682851" title="Dąb Bogusława">
Dąb Bogusława



</doc>
<doc id="1682852" url="https://pl.wikipedia.org/wiki?curid=1682852" title="Wonnang Taet'ong">
Wonnang Taet'ong



</doc>
<doc id="1682854" url="https://pl.wikipedia.org/wiki?curid=1682854" title="Souleymane Ndene Ndiaye">
Souleymane Ndene Ndiaye



</doc>
<doc id="1682855" url="https://pl.wikipedia.org/wiki?curid=1682855" title="Souleymane Ndiaye">
Souleymane Ndiaye



</doc>
<doc id="1682868" url="https://pl.wikipedia.org/wiki?curid=1682868" title="Szlak czarny Leśno Górne – Tanowo">
Szlak czarny Leśno Górne – Tanowo

 Szlak czarny Leśno Górne – Tanowo (Szlak przez Komorze Góry) - pieszy szlak turystyczny w gminie Police. Szlak prowadzi przez południową część Puszczy Wkrzańskiej z Leśna Górnego przez Stare Leśno i Komorze Góry do wsi Tanowo.

</doc>
<doc id="1682870" url="https://pl.wikipedia.org/wiki?curid=1682870" title="Pryładyst Mukaczewo">
Pryładyst Mukaczewo



</doc>
<doc id="1682871" url="https://pl.wikipedia.org/wiki?curid=1682871" title="Stanisław Niemyski">
Stanisław Niemyski

Stanisław Niemyski (ur. 21 lipca 1904 w Warszawie, zm. 20 marca 1962 tamże) – działacz socjalistyczny i związkowy. Dziennikarz.
Życiorys.
Od 1920 do 1924 działacz Związku Polskiej Młodzieży Socjalistycznej i od 1924 do 1928 członek Związku Niezależnej Młodzieży Socjalistycznej.
Od 1922 członek Polskiej Partii Socjalistycznej. m.in. sekretarz Dzielnicy „Jerozolima” w Warszawie. Od 1924 do 1936 Sekretarz Komitetu Wykonawczego Organizacji Młodzieży Towarzystwa Uniwersytetu Robotniczego (OM TUR).
Działacz Związku Zawodowego Robotników Rolnych RP (1926 - 1939), zastępca sekretarza generalnego Rady Głównej Związku Zawodowego Małorolnych RP (1930 - 1939), sekretarz oddziału warszawskiego Związku Zawodowego Pracowników Komunalnych i Użyteczności Publicznej w Polsce (1936 - 1939).
Współpracownik i redaktor „Robotnika” (1924 - 1939), „Chłopskiej Prawdy”, Pobudki”, „Dziennika Popularnego”, Wielokrotnie aresztowany za działalność polityczną. łącznie spędził w więzieniach ponad 4 lata.
We wrześniu 1939 ochotniczo brał udział w obronie Warszawy jako żołnierz Robotniczej Brygady Obrony Warszawy. W czasie okupacji członek PPS-WRN. Pod pseudonimem „"Stasiek"„” był członkiem trzyosobowego Wydziału Prasy przy CKR, kierowanego przez Zygmunta Zarembę. Redagował pisma „WRN”, a następnie „Robotnika”, „Wieś i Miasto”.
Po 1945 członek „lubelskiej” PPS, członek Centralnego Wydziału Wiejskiego i redaktor naczelny pisma „Chłopska Prawda” (1945 - 1948), współpracownik „Robotnika” (1946 - 1948).
Stanisław Niemyski spoczywa na cmentarzu Powązkowskim w Warszawie (kw. 229–I–10).

</doc>
<doc id="1682873" url="https://pl.wikipedia.org/wiki?curid=1682873" title="Kościół Matki Bożej Anielskiej w Monkiniach">
Kościół Matki Bożej Anielskiej w Monkiniach

Kościół Matki Bożej Anielskiej w Monkiniach – zabytkowa drewniana świątynia parafialna pod wezwaniem Matki Bożej Anielskiej we wsi Monkinie (woj. podlaskie, pow. augustowski).
Trójnawowa, z pojedynczą wieżą o wysokości 12 m. Wybudowana została w latach 1922-1924 na wzgórzu staraniem miejscowych parafian. W tym samym czasie przy świątyni powstała drewniana plebania. Parafię erygowano 2 sierpnia 1925, po wydzieleniu części obszaru dotychczasowej parafii Wigry. W swej historii świątynia dwukrotnie podlegała gruntownym remontom. W 1991 dobudowano wolnostojącą dzwonnicę.

</doc>
<doc id="1682877" url="https://pl.wikipedia.org/wiki?curid=1682877" title="Pŏpgyŏng Hyŏnhwi">
Pŏpgyŏng Hyŏnhwi

Pŏpgyŏng Hyŏnwi (ur. 875, zm. 941) – koreański mistrz sŏn z jednej z 9 górskich szkół sŏn – sŏngju.
Życiorys.
Pochodził z rodziny Yi.
Był uczniem mistrza sŏn Simgwanga (ucznia Muyŏma) w jego klasztorze Yŏnggaksan.
W 906 r. udał się do Chin po nauki. Praktykował u mistrza chan Jiufenga Daoqiana.
Po otrzymaniu od niego przekazu Dharmy powrócił w 924 r. do Korei (Silla). Nauczał w Chŏngt'oranya (Las Czystej Krainy) na życzenie króla T'aejo. Był traktowany jako Narodowy Nauczyciel (kor. kuksa).
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.
Powyższa linia ukazuje jego chińskie koneksje. Koreańska linia przekazu Dharmy podana jest przy omówieniu szkoły sŏngju.

</doc>
<doc id="1682883" url="https://pl.wikipedia.org/wiki?curid=1682883" title="Wayne Hennessey">
Wayne Hennessey

Wayne Robert Hennessey (ur. 24 stycznia 1987 w Bangor) – walijski piłkarz grający na pozycji bramkarza w angielskim klubie Nottingham Forest oraz w reprezentacji Walii.
Kariera klubowa.
Hennessey urodził się w mieście Bangor, ale wychowywał w Beaumaris. Karierę rozpoczął w szkółce piłkarskiej Manchesteru City, a następnie trenował także w juniorach Wolverhampton Wanderers. W 2005 roku przeszedł do kadry pierwszej drużyny, jednak nie zdołał zadebiutować w Football League Championship. Pod koniec sezonu przebywał na testach w Bristol City, a w sierpniu został tam wypożyczony na miesiąc i zaliczył dwa spotkania w League One. We wrześniu wrócił do „Wolves”, ale ponownie nie rozgrywając żadnego spotkania został w styczniu 2007 wypożyczony do Stockport County z League Two.
13 stycznia 2007 Hennessey zadebiutował w barwach Stockport w wygranym 3:0 domowym spotkaniu z Boston United. Przez kolejne 5 spotkań nie puścił gola i szefostwo Stockport zadecydowało o przedłużenia wypożyczenia. Ostatecznie do 10 marca 2007, do meczu z Barnet F.C. nie stracił bramki, czyli przez kolejne 9 ligowych meczów pobijając klubowy rekord Harry’ego Hardy’ego (łącznie 857 minut bez straty gola). W barwach Stockport rozegrał łącznie 15 spotkań i następnie wrócił do Wolverhampton.
Po powrocie do „Wilków” Walijczyk stał się pierwszym bramkarzem po tym, jak kontuzji doznał Matt Murray. 11 sierpnia 2007 rozegrał dla Wolverhampton swoje pierwsze spotkanie, przegrane 1:2 na własnym sezonie z Watfordem, a do końca sezonu wystąpił w 46 spotkaniach. W sezonie 2008/2009 także był podstawowym golkiperem Wolverhampton i przyczynił się do awansu klubu do Premier League.
Kariera reprezentacyjna.
Hennessey występował w młodzieżowych reprezentacjach Walii: U-17, U-19 i U-21. Dla tej pierwszej zdobył jedną bramkę, z rzutu wolnego w meczu z Turcją U-19. W pierwszej reprezentacji Walii zadebiutował 26 maja 2007 w zremisowanym 2:2 towarzyskim spotkaniu z Nową Zelandią. Od czasu debiutu jest pierwszym bramkarzem kadry narodowej.

</doc>
<doc id="1682887" url="https://pl.wikipedia.org/wiki?curid=1682887" title="Issa Plijew">
Issa Plijew

Issa Aleksandrowicz Plijew, ros. Исса Александрович Плиев (ur. we wsi Stary Batakojurt w Północnej Osetii, zm. 6 lutego 1979 w Moskwie; według innych danych zm. 2 lutego 1979 w Ordżonikidze) – radziecki dowódca wojskowy, generał armii, dwukrotny Bohater Związku Radzieckiego (1944, 1945) i Bohater Mongolskiej Republiki Ludowej, zastępca członka Komitetu Centralnego KPZR (1961–1966), deputowany do Rady Najwyższej ZSRR 2., 3., 4., 5., 6., 7. i 8. kadencji.
Życiorys.
Służbę w Armii Czerwonej pełnił od 1922. Ukończył Leningradzką Oficerską Szkołę Kawalerii w 1926. W 1933 ukończył studia w Akademii Wojskowej im. M. Frunzego, a w 1941 – studia w Wojskowej Akademii Sztabu Generalnego ZSRR. W 1949 ukończył wyższy kurs akademicki przy Wojskowej Akademii Sztabu Generalnego ZSRR.
W latach 1926–1930 był dowódcą kursu w szkole kawalerii w Krasnodarze. W latach 1933–1936 był szefem wydziału operacyjnego sztabu 5 Dywizji Kawalerii. W latach 1936–1938 był doradcą w Mongolskiej Armii Ludowo-Rewolucyjnej. We wrześniu 1939 dowodził pułkiem w składzie 6. Dywizji Kawalerii Frontu Białoruskiego. 
Od początku wojny z Niemcami był dowódcą 3 Gwardyjskiej Dywizji Kawalerii, która od sierpnia do grudnia 1941 wykonywała śmiałe rajdy na tyły niemieckiej Grupy Armii „Środek”, walczącej na Smoleńszczyźnie oraz pod Moskwą. Od grudnia 1941 dowodził 2 Gwardyjskim Korpusem Kawalerii, od sierpnia 1942 – 5., a następnie kolejno 3. i 4. Gwardyjskimi Korpusami Kawalerii. Od listopada 1944 był dowódcą 1 Grupy Konno-Zmechanizowanej – kolejno na Frontach: Zachodnim, Południowym, Południowo-Zachodnim, Stepowym, 3. Ukraińskim, 1. Białoruskim, 2. Ukraińskim i Zabajkalskim. Dowodzone przez niego wojska brały udział w bitwach pod Moskwą i Stalingradem oraz w operacjach: Melitopolskiej, Odeskiej, Białoruskiej, Budapeszteńskiej i Praskiej, następnie w wojnie z Japonią. Związki taktyczne pod jego dowództwem były 20-krotnie wyróżniane w rozkazach radzieckiego Naczelnego Dowództwa. Za umiejętne kierowanie wojskami podczas forsowania Bugu oraz w operacji Odeskiej otrzymał tytuł Bohatera Związku Radzieckiego (16 kwietnia 1944). Drugi tytuł Bohatera Związku Radzieckiego został mu nadany za dowodzenie 1 Grupą Konno-Zmechanizowaną w czasie operacji Mandżurskiej (8 września 1945).
Po wojnie generał Plijew dowodził armiami (w latach 1946–1955). Od lipca 1946 był dowódcą 9 Armii Zmechanizowanej Południowej Grupy Wojsk AR w Rumunii. Od lutego 1947 dowodził 13 Armią w Przykarpackim Okręgu Wojskowym. Po ukończeniu wyższych kursów akademickich w Akademii Sztabu Generalnego od kwietnia 1949 był dowódcą 4 Armii Zakaukaskiego Okręgu Wojskowego. Od 1955 do 1958 był pierwszym zastępcą dowódcy, a od kwietnia 1958 do 1968 – dowódcą Północno-kaukaskiego Okręgu Wojskowego. Od czerwca 1968 był doradcą-inspektorem w Grupie Generalnych Inspektorów Ministerstwa Obrony ZSRR.
2 czerwca 1962 dowodził stłumieniem protestu robotniczego w Nowoczerkassku w obwodzie rostowskim. W październiku 1962 kierował Operacją "Anadyr" rozmieszczenia radzieckich wojsk na Kubie.
Od 1926 członek WKP(b), w latach 1961–1966 zastępca członka Komitetu Centralnego KPZR, deputowany do Rady Najwyższej ZSRR od 2. do 8. kadencji.
Autor wspomnień z okresu służby wojskowej: "Pod gwardyjskim sztandarem", "Drogami wojny", "Koniec Armii Kwantuńskiej" oraz "Przez Gobi i Chingan".
Zmarł nagle w Moskwie. Pochowany został w mieście Ordżonikidze (obecnie Władykaukaz).

</doc>
<doc id="1682892" url="https://pl.wikipedia.org/wiki?curid=1682892" title="Naparstnik">
Naparstnik

 
Naparstnik to rodzaj rękawiczki ochronnej używanej w łucznictwie (tzw. "rękawica łucznika"), mającej najczęściej postać skórzanych pochewek zakładanych na końce palców w celu uchronienia skóry przed zdarciem przez cięciwę.
Naparstnik należy do rodzaju powszechnie stosowanych ochraniaczy sportowych.

</doc>
<doc id="1682894" url="https://pl.wikipedia.org/wiki?curid=1682894" title="Fabián Assmann">
Fabián Assmann

Walter Fabián Assmann (ur. 23 marca 1986 w Zárate) – argentyński piłkarz grający na pozycji bramkarza w Independiente.
Kariera.
Assmann piłkarską karierę rozpoczynał grając w juniorach Independiente. Przed sezonem 2006/07 został włączony do szerokiej kadry zespołu. W argentyńskiej drużynie zadebiutował 22 kwietnia 2007 roku w spotkaniu z Nueva Chicago Buenos Aires. Do końca rozgrywek wystąpił jeszcze w trzech innych ligowych spotkaniach. Latem 2007 roku jego główny rywal do gry w pierwszym składzie – Oscar Ustari – przeniósł się do Getafe CF, przez co Assmann stał się podstawowym bramkarzem klubu i przez następne dwa lata rozegrał 76. meczów.
W maju 2009 roku piłkarzem zainteresowanie wyraziło kilka angielskich klubów, m.in. Chelsea, Everton, Arsenal i Birmingham City. Assmann nie przeszedł do żadnej drużyny z Premier League, lecz został wypożyczony do UD Las Palmas. W Segunda División zadebiutował 12 września w spotkaniu z Numancią, w którym zachował czyste konto. W sezonie 2009/10 wystąpił w 21. ligowych pojedynkach, a jego zespół uplasował się na 17. miejscu w tabeli. Latem 2010 roku powrócił do Independiente.

</doc>
<doc id="1682895" url="https://pl.wikipedia.org/wiki?curid=1682895" title="Metal Slug">
Metal Slug

 – gra wideo z gatunku strzelanin "run and gun" opracowana i opublikowana na konsolę Neo Geo przez Nazca Corporartion i SNK w 1996 roku. Znana jest z wielu portów na takie platformy jak Xbox 360, PlayStation 2, PSN czy PC. Główni bohaterowie to Marco Rossi i Tarma Roving, walczący przeciwko Generałowi Mordenowi i jego rebelianckiej armii.
Rozgrywka.
Rozgrywka jest zbliżona do starych platformowych strzelanin takich jak "Contra". Gracz musi iść w prawo i eliminować idących w jego stronę wrogów aż do skończenia poziomu, na jego końcu zwykle musi zabić ciężko uzbrojonego i broniącego się bossa. Podstawową bronią obu bohaterów jest pistolet z nielimitowaną amunicją, oraz dziesięć granatów. Podczas gry, bohater może zdobyć bonusy takie jak dodatkowa broń, amunicja, zdrowie, często otrzymywane w prezencie za uwalnianie jeńców. Oprócz tego, w wielu miejscach istnieje możliwość kierowania potężnie uzbrojonym czołgiem, który dodatkowo ma możliwość skakania (tytułowy „Metal Slug”). Gra składa się z sześciu poziomów.

</doc>
<doc id="1682896" url="https://pl.wikipedia.org/wiki?curid=1682896" title="Ready to Rock">
Ready to Rock

Ready to Rock – wydany w roku 2004 minialbum pochodzącego z Australii zespołu Airbourne. Album został wydany w bardzo ograniczonym nakładzie przez sam zespół.
Lista utworów.
Kompozytorem wszystkich utworów jest Joel O'Keeffe

</doc>
<doc id="1682898" url="https://pl.wikipedia.org/wiki?curid=1682898" title="Elżbieta z Lubomirskich Sieniawska">
Elżbieta z Lubomirskich Sieniawska



</doc>
<doc id="1682899" url="https://pl.wikipedia.org/wiki?curid=1682899" title="Kolonizacja Ameryki Północnej">
Kolonizacja Ameryki Północnej



</doc>
<doc id="1682901" url="https://pl.wikipedia.org/wiki?curid=1682901" title="Kolonizacja Ameryki Południowej">
Kolonizacja Ameryki Południowej



</doc>
<doc id="1682902" url="https://pl.wikipedia.org/wiki?curid=1682902" title="Taekyŏng Yŏŏm">
Taekyŏng Yŏŏm

Taekyŏng Yŏŏm (ur. 862, zm. 930) – koreański mistrz sŏn z jednej z 9 górskich szkół sŏn – sŏngju.
Życiorys.
Pochodził z rodziny Kim.
Początkowo rozpoczął studiowanie hwaŏm u Chujonga. Jednak następnie został uczniem mistrza sŏn Muyŏma) w jego klasztorze na górze Sungŏm.
Udał się do Chin po nauki. Praktykował u mistrza chan Yunju Daoyinga ze szkoły caodong. Do Korei (Silla) powrócił w 909 r., w kilka lat po śmierci swojego nauczyciela.
Nauczał w klasztorze Pori na życzenie króla T'aejo. Miał ok. 500 uczniów.
Cieszył się wielkimi wpływami na dworze króla Hyogonga (pan. 898–913).
Wprowadził do Korei nauki szkoły caodong.
Linia przekazu Dharmy zen.
Pierwsza liczba oznacza liczbę pokoleń mistrzów od 1 Patriarchy indyjskiego Mahakaśjapy.
Druga liczba oznacza liczbę pokoleń od 28/1 Bodhidharmy, 28 Patriarchy Indii i 1 Patriarchy Chin.
Trzecia liczba oznacza początek nowej linii przekazu w danym kraju.
Powyższa linia ukazuje jego chińskie koneksje. Koreańska linia przekazu Dharmy podana jest przy omówieniu szkoły sŏngju.

</doc>
<doc id="1682903" url="https://pl.wikipedia.org/wiki?curid=1682903" title="Steve Coogan">
Steve Coogan

Stephen John „Steve” Coogan (ur. 14 października 1965 w Middleton) – brytyjski aktor, komik, filmowiec, producent i scenarzysta. Dwukrotny laureat nagrody BAFTA, trzykrotny zdobywca British Comedy Awards.

</doc>
<doc id="1682904" url="https://pl.wikipedia.org/wiki?curid=1682904" title="Taekyong Yoom">
Taekyong Yoom



</doc>
<doc id="1682906" url="https://pl.wikipedia.org/wiki?curid=1682906" title="Warszawskie Zoo">
Warszawskie Zoo



</doc>
<doc id="1682909" url="https://pl.wikipedia.org/wiki?curid=1682909" title="Warszawskie zoo">
Warszawskie zoo



</doc>
<doc id="1682910" url="https://pl.wikipedia.org/wiki?curid=1682910" title="Lobsang Trinlej Czokji Gjalcen">
Lobsang Trinlej Czokji Gjalcen

X Panczenlama (tyb. བློ་བཟང་ཕྲིན་ལས་ལྷུན་ཆོས་ཀྱི་རྒྱལ་མཚན།, wylie: "blo bzang phrin las lhun grub chos kyi rgyal mtshan"; ur. 19 lutego 1938, zm. 28 stycznia 1989 w klasztorze Taszilhunpo)
Był synem Gonpo Cetena i Sonam Drolmy. Rozpoznany jako inkarnacja panczenlamy 3 czerwca 1949. Intronizowany 11 czerwca 1949, za zgodą kuomintangowskiego rządu Chin. Pozostał w kraju po upadku powstania tybetańskiego w 1959 roku.
W 1962 roku wystosował osobisty apel do Mao Zedonga (tzw. "Petycja siedemdziesięciu tysięcy znaków"), w którym zaprotestował przeciwko głodowi i gwałtom będących skutkiem wielkiego skoku. W 1963 aresztowany, był więziony do 1977 roku. W czasie rewolucji kulturalnej publicznie szykanowany przez czerwonogwardzistów.
W 1979 roku złamał celibat i poślubił Chinkę Li Jie. W czerwcu 1983 roku ze związku tego doczekał się córki, Renji.
W 1988 roku został oficjalnie zrehabilitowany.
Do końca życia pozostał lojalny wobec Dalajlamy. W ostatniej mowie w życiu stwierdził, że jest on odpowiedzialny za odnalezienie jego kolejnej inkarnacji.

</doc>
<doc id="1682911" url="https://pl.wikipedia.org/wiki?curid=1682911" title="Stacja demontażu pojazdów">
Stacja demontażu pojazdów

Stacja demontażu pojazdów (skrót: SDP) – instalacja, zakład prowadzący przetwarzanie, w tym demontażu samochodów wycofanych z eksploatacji (skrót: SWE).
Zarys ogólny funkcjonowania stacji.
Przebieg demontażu samochodów.
Proces demontażu pojazdów samochodowych uzależniony jest od wielu czynników związanych z wyposażeniem zakładu. Z tego względu możliwe są nieznaczne odstępstwa od wskazanych w dokumentach ustawodawczych i wykonawczych, określających funkcjonowanie instalacji demontażu samochodów.
Odstępstwa mogą dotyczyć jedynie sposobu demontażu związanego z pozyskiwaniem części i zespołów do ponownego zastosowania, jak również proponowanego wyposażenia (narzędzia i urządzenia) oraz w niektórych przypadkach kolejności i zakresu przeprowadzanych operacji. Natomiast procedury funkcjonowania zakładu są wyraźnie określone, a sposób ich realizacji precyzyjnie opisany w technologii demontażu pojazdów.
Typowe operacje przy demontażu.
Operacje, które muszą być wykonane ze względu na bezpieczeństwo i ochronę środowiska:
Operacje demontażu, które należy wykonać na potrzeby recyklingu:
Sieć stacji na terenie Polski.
Od roku 2010 sukcesywnie na terenie Polski wzrasta liczba stacji demontażu pojazdów samochodowych. W czerwcu 2010 roku było zarejestrowanych 689 tego typu obiektów, a w grudniu 2012 liczba ich zwiększyła się do 792. W kwietniu 2015 roku województwem o najbardziej rozbudowanej sieci stacji demontażu pojazdów wycofanych z eksploatacji było województwo wielkopolskie z liczbą 118 stacji, na drugim miejscu województwo śląskie – 107, a na trzecim mazowieckie, posiadające na ten czas 103 stacje. Województwami o najsłabiej w tym czasie rozbudowanej sieci stacji demontażu były województwa opolskie (23 stacji) i świętorzyskie (24 stacje).

</doc>
<doc id="1682913" url="https://pl.wikipedia.org/wiki?curid=1682913" title="Live at the Playroom">
Live at the Playroom

Live At the Playroom – koncertowy album australijskiej grupy rockowej Airbourne.
Dostępność.
Na dzień dzisiejszy album jest do nabycia tylko i wyłącznie drogą elektroniczną, poprzez internetowy sklep muzyczny iTunes. Aktualnie nie wiadomo kiedy (i czy w ogóle) będzie on dostępny w normalnych sklepach.

</doc>
<doc id="1682915" url="https://pl.wikipedia.org/wiki?curid=1682915" title="Arthur von Hippel">
Arthur von Hippel

Arthur von Hippel (ur. 24 października 1841 w Fischhausen, zm. 26 października 1916 w Getyndze) – niemiecki lekarz okulista, ojciec Eugena von Hippla.
Studiował medycynę na uniwersytetach w Królewcu, Monachium i Berlinie, gdzie otrzymał tytuł doktora nauk medycznych w 1864. Specjalizował się w Pradze, po czym został lekarzem asystentem w Królewcu. w 1879 profesor zwyczajny oftalmologii na Uniwersytecie w Gießen, od 1890 z powrotem w Królewcu. W 1892 otrzymał katedrę na Uniwersytecie w Halle, a w 1901 na Uniwersytecie w Getyndze, gdzie został też dyrektorem nowo utworzonej kliniki ocznej. W 1914 przeszedł na emeryturę.
Arthur von Hippel zajmował się ciśnieniem śródgałkowym, zaburzeniami percepcji barw i krótkowzrocznością. Jest też pamiętany za pionierskie prace dotyczące przeszczepu rogówki – wynalazł specjalny trepan do zabiegów na rogówce.

</doc>
<doc id="1682916" url="https://pl.wikipedia.org/wiki?curid=1682916" title="Stojan Jordanow">
Stojan Jordanow

Stojan Iwanow Jordanow (ur. 29 stycznia 1944 roku w Sofii), bułgarski piłkarz, występujący na pozycji bramkarza, oraz trener piłkarski.
Kariera piłkarska.
Jest wychowankiem Akademika Sofia. Jednak już w wieku siedemnastu lat przeszedł do CSKA Sofia, w którego seniorskiej drużynie grał przez niemal całą swoją piłkarską karierę: od 1961 do 1977. Z zespołem, który w tamtym okresie prowadzili Krum Milew (1961-1964), Stojan Ormandżiew (1965-1969) oraz Manoł Manołow (1969-1975), zdobył osiem tytułów mistrza Bułgarii, pięć raz wygrywał rozgrywki o Puchar Armii Sowieckiej i raz - w sezonie 1966-1967 - awansował do półfinału Pucharu Europejskich Mistrzów Krajowych. Łącznie w barwach CSKA wystąpił w 241 meczach. Po odejściu z tego klubu grał jeszcze w FK Sliwen i Czerno More Warna, gdzie w wieku trzydziestu trzech pięciu zakończył piłkarską karierę.
Należy do jednego z lepszych pokoleń w historii bułgarskiej piłki nożnej (jest rówieśnikiem m.in. Dimityra Penewa, Christo Bonewa, Georgi Asparuchowa, Dobromira Żeczewa i Petyra Żekowa); podobnie jak wielu innych jego kolegów na przełomie lat 60. i 70. odnosił sukcesy nie tylko w barwach klubowych, ale również zanotował wiele udanych występów z reprezentacją. W 1968 roku wywalczył srebro na Igrzyskach Olimpijskich: był pierwszym bramkarzem drużyny prowadzonej przez Georgiego Berkowa. Ponadto brał udział w Mundialu 1970, na którym Bułgarzy odpadli już po fazie grupowej. Zagrał tylko w ostatnim spotkaniu z Meksykiem (1:1), po tym, jak Simeon Simeonow w dwu pierwszych meczach przepuścił osiem goli.
Kariera szkoleniowa.
Po zakończeniu kariery piłkarskiej rozpoczął pracę szkoleniową. Pięciokrotnie był zatrudniony w CSKA Sofia jako asystent pierwszego trenera lub trener bramkarzy: w latach 1980-1983, 1990-1994, 2000-2003, 2005 i od 2007. W międzyczasie samodzielnie prowadził FK Montana i reprezentację Bułgarii U-21.

</doc>
<doc id="1682917" url="https://pl.wikipedia.org/wiki?curid=1682917" title="Lobsang Trinley Lhündrub Chökyi Gyaltsen">
Lobsang Trinley Lhündrub Chökyi Gyaltsen



</doc>
<doc id="1682920" url="https://pl.wikipedia.org/wiki?curid=1682920" title="Sarah Clarke">
Sarah Clarke

Sarah Clarke (ur. 16 lutego 1972 w Saint Louis w stanie Missouri, USA) – amerykańska aktorka filmowa i telewizyjna, znana z roli Niny Meyers w serialu telewizyjnym stacji FOX "24 godziny". W 2004 roku zagrała epizod w serialu Dr House (odcinek 14 sezonu 1). W 2008 roku w filmie "Zmierzch" zagrała postać Renée Dwyer – matkę głównej bohaterki.
Życie prywatne.
We wrześniu 2002 roku poślubiła aktora Xandera Berkeleya, poznanego na planie serialu "24 godziny". 23 września 2006 roku urodziła mu córkę, Olwyn Harper.

</doc>
<doc id="1682924" url="https://pl.wikipedia.org/wiki?curid=1682924" title="Wojna powietrzna">
Wojna powietrzna



</doc>
<doc id="1682925" url="https://pl.wikipedia.org/wiki?curid=1682925" title="Tiger (napój energetyzujący)">
Tiger (napój energetyzujący)



</doc>
<doc id="1682928" url="https://pl.wikipedia.org/wiki?curid=1682928" title="Fortele Jonatana Koota">
Fortele Jonatana Koota

Fortele Jonatana Koota – polski serial animowany dla dzieci nakręcony w latach 1980-1981 na podstawie książki Janusza Przymanowskiego pod tym samym tytułem.
Fabuła.
Serial opowiada o przygodach trójki zwierzaków – kota Jonatana Koota, ptaka Eryka Kowalika i żółwia Bikiego Chelonidesa, którzy powołują do życia Eskadrę Jonatana i stają do walki z trucicielami środowiska.

</doc>
<doc id="1682932" url="https://pl.wikipedia.org/wiki?curid=1682932" title="Kozjak (góry w Słowenii)">
Kozjak (góry w Słowenii)

Kozjak (lub Kobansko) (niem. "Poßruck") – grupa górska na granicy Austrii i Słowenii. Jest częścią Lavanttaler Alpen w Alpach Noryckich. Najwyższy szczyt to Kapunar. Kozjak na północy graniczy z doliną Saggautal, na południu z Drawą, na zachodzie z Radlpass (słoweń. "Radelj"), natomiast na wschodzie ze Spielfeld i Leutschach w Windischen Bühel (słoweń. "Slovenske gorice").
Najwyższe szczyty:

</doc>
<doc id="1682934" url="https://pl.wikipedia.org/wiki?curid=1682934" title="Mieczysław Michał Szargan">
Mieczysław Michał Szargan



</doc>
<doc id="1682938" url="https://pl.wikipedia.org/wiki?curid=1682938" title="Dargobądz (gmina)">
Dargobądz (gmina)

Dargobądz (do 1946 "Drogobądź") – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Siedzibą władz gminy był Dargobądz.
Gmina o nazwie "Drogobądź" powstała w grudniu 1945 na terenie tzw. Ziem Odzyskanych (tzw. III okręg administracyjny – "Pomorze Zachodnie"), jako jedna z 3 gmin zbiorowych, na które podzielono powiat woliński. 28 czerwca 1946 gmina Dargobądz weszła w skład nowo utworzonego woj. szczecińskiego.
Według stanu z 1 lipca 1952 gmina składała się z 14 gromad: Dargobądz, Darzowice, Jarzębowo, Kodrąb, Kodrąbek, Lubin, Ładzin, Mokrzyca Mała, Mokrzyca Wielka, Płocin, Sułomino, Unin, Wapnica i Wicko. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł głównie w skład nowej gminy Wolin.

</doc>
<doc id="1682940" url="https://pl.wikipedia.org/wiki?curid=1682940" title="Drogobądź (gmina)">
Drogobądź (gmina)



</doc>
<doc id="1682941" url="https://pl.wikipedia.org/wiki?curid=1682941" title="Drogobądź">
Drogobądź



</doc>
<doc id="1682944" url="https://pl.wikipedia.org/wiki?curid=1682944" title="Barwinkowa">
Barwinkowa

Barwinkowa lub Barwinkowa Góra (721 m, 725) – szczyt w grani głównej Pienin Spiskich, na wschód od przełęczy Przesła. Jego zachodnie i południowe stoki opadają stromo do doliny Złotego Potoku. Od północnej strony, w odległości około 250 m znajduje się nieco niższy szczyt Ślipce, oddzielony od Barwinkowej Góry szerokim i dość głębokim jarem (na mapie Geoportalu szczyt ten ma nazwę Ślepcza).
Barwinkowa Góra jest porośnięta lasem. Las porastający północne stoki i wschodni grzbiet nosi nazwę Wisielaki. Sam jednak wierzchołek i część południowych stoków pod nim są odkryte i rozciągają się stąd widoki na Tatry i Zamagurze. Nazwa góry pochodzi zapewne od rośliny – barwinka pospolitego, który występuje tutaj dość licznie. Roślina ta, bardzo rzadka w pozostałych częściach Pienin, w grani Pienin Spiskich występuje dość licznie.
Szlak turystyczny nie prowadzi przez szczyt, lecz północnymi stokami Barwinkowej. Po jej wschodniej stronie, na szlaku, znajduje się płytka przełęcz (691 m), w której krzyżuje się kilka dróg leśnych.

</doc>
<doc id="1682945" url="https://pl.wikipedia.org/wiki?curid=1682945" title="Barwinkowa Góra">
Barwinkowa Góra



</doc>
<doc id="1682946" url="https://pl.wikipedia.org/wiki?curid=1682946" title="Przytór (gmina)">
Przytór (gmina)

Przytór – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Siedzibą władz gminy był Przytór (obecnie dzielnica Świnoujścia).
Gmina Przytór powstała w grudniu 1945 na terenie tzw. Ziem Odzyskanych (tzw. III okręg administracyjny – "Pomorze Zachodnie"), jako jedna z 3 gmin zbiorowych, na które podzielono powiat woliński. 28 czerwca 1946 gmina weszła w skład nowo utworzonego woj. szczecińskiego.
Według stanu z 1 lipca 1952 gmina składała się z 4 gromad: Karsibór, Klicz, Ognica i Przytór. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł w skład Świnoujścia.

</doc>
<doc id="1682949" url="https://pl.wikipedia.org/wiki?curid=1682949" title="Absorbancja naturalna">
Absorbancja naturalna



</doc>
<doc id="1682951" url="https://pl.wikipedia.org/wiki?curid=1682951" title="Triadobatrachus massinoti">
Triadobatrachus massinoti



</doc>
<doc id="1682952" url="https://pl.wikipedia.org/wiki?curid=1682952" title="Monastyr Dragomirna">
Monastyr Dragomirna

Monastyr Dragomirna – obronny monastyr z cerkwią Zesłania Ducha Świętego znajdujący się we wsi Dragomirna, w północnej Rumunii, na Bukowinie, kilkanaście kilometrów na północ od Suczawy. 
Fundatorem monastyru był metropolita mołdawski Anastasie Crimca. W 1602 kazał zbudować tutaj niewielką cerkiew pod wezwaniem św. Eliasza i Jana Teologa (położoną na cmentarzu), w której później został pochowany. Kilka lat później, w latach 1607–1609, obok tej cerkiewki wzniósł monastyr z cerkwią pod wezwaniem Zesłania Ducha Świętego. Była to ostatnia z wielkich fundacji klasztornych zlokalizowanych na Bukowinie, która od połowy XVI w. zaczęła być spychana na margines życia kulturalnego Hospodarstwa Mołdawskiego z uwagi na przesunięcie się centrum politycznego z Suczawy do położonych bardziej na południu Jass. Przy monastyrze została uruchomiona początkowo prężnie działająca szkoła kaligrafii i iluminatorstwa, co było spowodowane zamiłowaniami samego fundatora, który w tych dziedzinach przejawiał wielkie zdolności (księgi przezeń ozdabiane znajdują się w klasztornym muzeum). 
W latach 1627–1635 hospodar mołdawski Miron Barnowski-Mohyła otoczył monastyr czworobokiem potężnych murów obronnych z narożnymi basztami oraz bramą wjazdową. Mury te jednak już wkrótce okazały się niewystarczające wobec ataku Kozaków pod dowództwem Tymoszki Chmielnickiego, który przybył na Mołdawię w celu obrony tronu hospodara Bazylego Lupu i przy tej okazji zdobył oraz złupił bogaty monastyr (wkrótce potem zginął podczas obrony Suczawy). Dalsze losy założenia także były burzliwe. W 1691 monastyr zdobyły wojska polskie. W 1758 został ponownie zdewastowany i ograbiony, tym razem przez Tatarów. Gdy w 1775 Bukowinę przyłączono do Austrii monastyr pozostał po mołdawskiej stronie granicy. Mimo to, podczas okupacji Mołdawii podczas wojny krymskiej został zajęty przez wojska austriackie i zdewastowany przebudową na koszary. Restauracji monastyru dokonano w drugiej połowie XX w.
Cerkiew Zesłania Ducha Świętego, stanowiąca centrum monastyru, konsekrowana w 1609. jest budowlą wyjątkową wobec wcześniejszego budownictwa mołdawskiego. Tylko w pewnym stopniu nawiązuje do dotychczasowej tradycji architektonicznej Mołdawii, w dużej mierze stanowi jednak efekt jej przekształcenia pod wpływem architektury Wschodu: Zakaukazia i Azji Mniejszej. Zbudowana na planie wzdłużonego prostokąta, podobnie jak typowe cerkwie mołdawskie, posiada jednak o wiele smuklejsze proporcje. Także typowa dla tutejszej architektury wieża-latarnia wznosząca się ponad nawą jest smuklejsza i posiada niespotykaną dotąd bogatą, wschodnią ornamentykę. Cała elewacja świątyni podzielona jest w poziomie kamiennym splecionym sznurem, który tutaj po raz pierwszy pojawia się w architekturze ziem rumuńskich, a później będzie często stosowany. 
Podobne łączenie wpływów widoczne jest we wnętrzu cerkwi. Nawiązuje ono do tradycyjnego planu trójkonchowego, lecz zamiast apsyd bocznych w nawie posiada tylko nisze zagłębione w murze (z zewnątrz mur nie posiada żadnych występów). Wyjątkowy jest też sposób dokonania podziału cerkwi na pomieszczenia – nawę i przednawie łączy zamiast niewielkich drzwi duża arkada. Posadzka cerkwi także nie zachowuje poziomu – ten stopniowo się podnosi w kierunku wschodnim.
Wnętrze cerkwi ozdobione jest malowidłami, typowymi dla malowanych cerkwi bukowińskich. 
W części zabudowań klasztornych, w obecnym kształcie pochodzących z XIX w., funkcjonuje obecnie muzeum z cennym zbiorem manuskryptów.

</doc>
<doc id="1682954" url="https://pl.wikipedia.org/wiki?curid=1682954" title="Cmentarz Wojskowy na Powązkach w Warszawie">
Cmentarz Wojskowy na Powązkach w Warszawie



</doc>
<doc id="1682960" url="https://pl.wikipedia.org/wiki?curid=1682960" title="US Men’s Clay Court Championships 2009">
US Men’s Clay Court Championships 2009

US Men’s Clay Court Championships 2009 – tenisowy turniej ATP rangi ATP World Tour 250 z cyklu US Men’s Clay Court Championships rozgrywany w dniach 6–12 kwietnia 2009 roku w Houston na kortach ziemnych o puli nagród 500 000 dolarów amerykańskich.

</doc>
<doc id="1682977" url="https://pl.wikipedia.org/wiki?curid=1682977" title="Sosnowa Góra">
Sosnowa Góra



</doc>
<doc id="1682988" url="https://pl.wikipedia.org/wiki?curid=1682988" title="Can I Sit Next to You Girl">
Can I Sit Next to You Girl

Can I Sit Next to You Girl - to piosenka australijskiej grupy hardrockowej AC/DC, autorstwa Angusa i Malcolma Youngów, wydana 22 lipca 1974 nakładem Albert Productions. Singel znalazł się na drugiej studyjnej płycie zespołu "T.N.T." z 1975 i pierwszej kompilacji "High Voltage" z 1976. Jest to jedyna piosenka w której występował pierwszy wokalista zespołu Dave Evans, (zastąpiony później przez Bona Scotta, który był frontmanem zespołu do 1980) i pierwszy perkusista AC/DC, Peter Clack. W 1975 piosenka została nagrana ponownie z wokalem Bona Scotta i perkusistą Philem Ruddem.

</doc>
<doc id="1683005" url="https://pl.wikipedia.org/wiki?curid=1683005" title="Stiliani Pilatu">
Stiliani Pilatu

Stiliani (Stela) Pilatu (gr. Στυλιανή "Στέλλα" Πιλάτου, ur. 28 marca 1980) – grecka lekkoatletka, specjalizująca się w skoku w dal.
Najważniejszym jej osiągnięciem jest srebrny medal halowych mistrzostw Europy (Madryt 2005). Reprezentowała Grecję na igrzyskach olimpijskich (Ateny 2004), gdzie zajęła 23. miejsce w eliminacjach, nie kwalifikując się do finału. Wielokrotna medalistka mistrzostw krajów bałkańskich. Siedmiokrotna mistrzyni kraju (w tym jeden złoty medal w trójskoku).

</doc>
<doc id="1683007" url="https://pl.wikipedia.org/wiki?curid=1683007" title="Styliani Pilatou">
Styliani Pilatou



</doc>
<doc id="1683015" url="https://pl.wikipedia.org/wiki?curid=1683015" title="Robert Zawada (pilot)">
Robert Zawada (pilot)

Robert Zawada (ur. 29 stycznia 1967 w Świdniku) – kapitan rezerwy pilot Wojska Polskiego, sejmowy ekspert lotniczy, autor książki "Związane skrzydła".
Życiorys.
Do ukończenia szkoły podstawowej wychowywał się w Świdniku. Ukończył Liceum Lotnicze w Dęblinie w roku 1986 oraz Wyższą Oficerską Szkołę Lotniczą na kierunku pilot śmigłowca w roku 1990. W tym czasie latał na szybowcach, samolotach Zlín Z-42, PZL-110, śmigłowcach Mi-2, Mi-8, Mi-17.
Po promocji trafił do Marynarki Wojennej, gdzie spędził 16 lat.
Początkowo wykonywał loty na śmigłowcach ratownictwa morskiego Mi-14PS, biorąc udział w wielu akcjach ratowniczych nad Bałtykiem oraz w międzynarodowych ćwiczeniach ratowniczych w całej Europie. W 1995 r. przeszkolił się na śmigłowce zwalczania okrętów podwodnych Mi-14PŁ.
W roku 2000 Marynarka Wojenna RP otrzymała w darze od Amerykanów dwie fregaty rakietowe typu "Oliver Hazard Perry". Jednostki miały być wyposażone w wielozdaniowe śmigłowce pokładowe SH-2G Super Seasprite. Dowodzenie kluczem tych śmigłowców, jak i całym lotnictwem pokładowym MW powierzono kpt. Zawadzie.
W roku 2003, wraz z trzema innymi pilotami oraz dwoma nawigatorami, brał udział w szkoleniu lotniczym w Kaman Corporation w Bloomfield w stanie Connecticut w USA, gdzie wyszkolił się do poziomu instruktora oraz oblatywacza.
Po powrocie do kraju brał udział w wielu rejsach na pokładzie fregat, między innymi w Zespole Sił Stałego Reagowania NATO (SNMG1) jako dowódca Grupy Lotniczej.
Wielokrotnie prezentował możliwości śmigłowców MW na różnego rodzaju pokazach w kraju i za granicą.
Jako przedstawiciel Dowództwa Marynarki Wojennej RP brał udział w obradach grup roboczych lotnictwa pokładowego, jak i samolotów patrolowych w kwaterze głównej NATO w Brukseli oraz różnego rodzaju konferencjach, między innymi w konferencji logistycznej dotyczącej doposażenia śmigłowców SH-2G "Program Management Review" w Jacksonville.
We wrześniu 2006 odbył swój pożegnalny lot w lotnictwie wojskowym i odszedł na wcześniejszą emeryturę.
W 2007 podjął pracę w Lufthansa Systems Poland, gdzie pracuje do dziś. Od 2009 roku sejmowy ekspert lotniczy. Od 2014 roku ekspert w PKBWL. W 2014 roku został zaproszony do pisania bloga na platformie Radia Gdańsk.

</doc>
<doc id="1683023" url="https://pl.wikipedia.org/wiki?curid=1683023" title="Rudolf Schmidt">
Rudolf Schmidt

Rudolf Schmidt (ur. 12 maja 1886 w Berlinie, zm. 7 kwietnia 1957 w Krefeld) – niemiecki oficer Wehrmachtu w randze Generalobersta. 
Życiorys.
Służył w czasie I i II wojny światowej. Za swoją służbę został odznaczony Krzyżem Rycerskim Krzyża Żelaznego z Liśćmi Dębu.
W 1943 odwołany z dowodzenia 2 Armii Pancernej z powodu afery szpiegowskiej jego młodszego brata, Hansa-Thilo Schmidta, który wcześniej przez wiele lat przekazywał informacje, które przyczyniły się do rozszyfrowania kodu maszyny szyfrującej Enigma.

</doc>
<doc id="1683032" url="https://pl.wikipedia.org/wiki?curid=1683032" title="Zbrodnie nacjonalistów ukraińskich w powiecie kostopolskim">
Zbrodnie nacjonalistów ukraińskich w powiecie kostopolskim

Zbrodnie nacjonalistów ukraińskich w powiecie kostopolskim – zbrodnie nacjonalistów ukraińskich i miejscowego ukraińskiego chłopstwa (tzw. czerni) na głównie polskiej ludności cywilnej podczas rzezi wołyńskiej w powiecie kostopolskim w dawnym województwie wołyńskim w okresie II wojny światowej.
Mordy w powiecie kostopolskim rozpoczęły się od marca 1943 r. i trwały przez cały okres rzezi. W 11 miejscowościach zginęło powyżej 100 osób, w tym w Janowej Dolinie 607. Na terenie powiatu kostopolskiego ofiarą zbrodni padło 4 264–4 267 Polaków (ustalona, minimalna liczba ofiar). Ponadto zginęło co najmniej 1 Czech, 247 Żydów, 43 Ukraińców, 5 Rosjan. Ustalono 51 sprawców zbrodni. W co najmniej 29 przypadkach napadów Ukraińcy udzielili Polakom pomocy. Spalonych zostało co najmniej 10 kościołów i 5 kaplic. 
Zbrodnie głównie były dziełem UPA, wzmocnionej w marcu i kwietniu 1943 r. przez dezerterów z ukraińskiej policji, wspomaganej przez ukraińskich chłopów, samoobronę (SKW) i Służbę Bezpeky OUN-B. W niewielkim zakresie jako sprawców wskazuje się oddziały zbrojne melnykowców i bulbowców.
Ogółem nacjonaliści zniszczyli 132 osiedla polskie.
Miejsca zbrodni i liczba ofiar.
Zbrodnie w nieustalonych miejscach.
W nieustalonych miejscach powiatu kostopolskiego zginęło również co najmniej 291 Polaków, 4-osobowa rodzina polsko-ukraińska, 8 Ukraińców, 83 Żydów, 1 Rosjanin.

</doc>
<doc id="1683034" url="https://pl.wikipedia.org/wiki?curid=1683034" title="Bolszakowo">
Bolszakowo

Bolszakowo (ros. Большаково, lit. "Didieji Skaisgiriai", niem. "Groß Skaisgirren", 1938-1945 "Kreuzingen", pol. "Skajzgiry") – osiedle położone w południowej części rejonu sławskiego w obwodzie kaliningradzkim, 90 km od Kaliningradu.
Położone jest na drodze pomiędzy Tałpakami i Sowieckiem, na pograniczu Niziny Labiawskiej. Populacja miasteczka to ok. 2000 osób.

</doc>
<doc id="1683047" url="https://pl.wikipedia.org/wiki?curid=1683047" title="FoodCare">
FoodCare

FoodCare (funkcjonująca do 1 stycznia 2008 pod nazwą Gellwe) – polskie przedsiębiorstwo z branży spożywczej, z siedzibą w Zabierzowie niedaleko Krakowa.
Historia.
Przedsiębiorstwo rozpoczęło działalność jako rodzinna cukiernia, która później rozwinęła działalność o gotowe dodatki do ciast itp. budując w 1997 zakład produkcyjny w Zabierzowie.
W 2003 r. zakład rozpoczął produkcję napoju energetycznego Tiger Energy Drink, którego sprzedaż zwielokrotniła przychody przedsiębiorstwa. Tiger stał się najbardziej rozpoznawalną marką firmy.
W listopadzie 2010 Dariusz Michalczewski, który użyczał firmie Foodcare praw do używania oznaczenia Tiger zdecydował się wypowiedzieć dotychczasową umowę na produkcję i dystrybucję napoju, w wyniku czego wygasły wszelkie uprawnienia spółki Foodcare do korzystania z oznaczenia TIGER oraz dóbr osobistych i majątkowych Dariusza Michalczewskiego. Od grudnia 2010 – oryginalne napoje Tiger produkowane są wyłącznie przez spółki z Grupy Maspex Wadowice.
W 2008 spółka z „Gellwe” zmienia nazwę na FoodCare.
W 2009 roku spółka otworzyła nowy zakład w Niepołomicach koło Krakowa, skupiając się głównie na rozwoju produkcji napoju Black, oraz nowego produktu – dietetycznego musli – Fitelli.
Marki.
W marcu 2011 FoodCare stało się nowym właścicielem kultowej marki napojów z lat '90. Frugo stało się alternatywą dla napojów, przeznaczoną głównie dla konsumentów w wieku 14–28 lat. Znanym do dziś sloganem marki jest „No to Frugo”.
Marka Gellwe obejmuje asortymentem desery, ciasta w proszku, dodatki do pieczenia, herbatki granulowane i inne dodatki kuchenne. Jedną z najbardziej znanych serii Gellwe jest „Słodki Kubek” która oferuje kisiele instant.
Napój wprowadzony na rynek po tym, jak firma FoodCare utraciła prawa do produkcji, dystrybucji i promocji napoju energetyzującego Tiger (nazwa jest jednocześnie pseudonimem zawodowym Dariusza Michalczewskiego).
Dostępny w smakach:klasycznym, mojito, cuba libre, kamikadze, wersja bez cukru oraz wprowadzony w 2012 Black Sex Energy. Dostępny jest w opakowaniach: puszka i butelka plastikowa 0,5l i 1l.
Fitella to dietetyczne musli, dostępne w małych i dużych opakowaniach z wieloma wariantami smakowymi. Hasłem Fitelli jest: „Głównie dla kobiet”.
Napój energetyzujący, którego twarzą jest Robert Kubica. Hasło reklamowe marki N-GINE to „FUEL4ACTION”.
Napój izotoniczny, dostępny w czterech smakach: jagodowym, wiśniowym, cytrynowym i grejpfrutowym. Hasłem reklamowym marki 4move to „Sport jest wszędzie”.
woda mineralna (należy do FoodCare od 2018)

</doc>
<doc id="1683048" url="https://pl.wikipedia.org/wiki?curid=1683048" title="Stagonolepidinae">
Stagonolepidinae

Stagonolepidinae – podrodzina archozaurów z rodziny Stagonolepididae. Friedrich von Huene w 1942 roku ukuł termin „Stagonolepinae” dla podrodziny obejmującej rodzaj "Stagonolepis". W 2000 Heckert i Lucas zmodyfikowali to określenie do formy „Stagonolepininae” i nadali mu definicję filogenetyczną, wedle której Stagonolepininae to najszerszy klad obejmujący wszystkich członków Stagonolepididae bliżej spokrewnionych ze "Stagonolepis" niż z ostatnim wspólnym przodkiem "Stagonolepis" i "Desmatosuchus". Parker (2003) uznaje poprawność tej definicji i zalicza do Stagonolepininae rodzaje "Coahomasuchus", "Aetosaurus", "Stagonolepis" (do tego rodzaju zaliczył też gatunki "S. scagliai" i "S. wellesi", przez innych autorów przenoszone do osobnych rodzajów – odpowiednio "Aetosauroides" i "Calyptosuchus"), "Typothorax" (do tego rodzaju zaliczył też gatunek "T. reseri", przenoszony przez część autorów do odrębnego rodzaju "Redondasuchus"), "Chilenosuchus", "Tecovasuchus", "Paratypothorax" i "Heliocanthus"/"Rioarribasuchus". Według zasad Kodeksu Nomenklatury Zoologicznej poprawna nazwa powinna brzmieć „Stagonolepidinae”, wobec czego nazwa „Stagonolepininae” jest jej młodszym synonimem. W 2005 Paul Sereno przedstawił definicję zbliżoną do tej autorstwa Heckerta i Lucasa, wykorzystującą jednak gatunki zamiast rodzajów. Według niej Stagonolepidinae to najszerszy klad obejmujący wszystkie aetozaury bliżej spokrewnione ze "Stagonolepis robertsoni" niż z "Desmatosuchus haplocerus".
Z analizy kladystycznej Parkera z 2007 r. wynika, że do Stagonolepidinae (przez Parkera dalej nazywanych "Stagonolepininae") "sensu" Heckert i Lucas (2000) należą te wszystkie rodzaje, które Parker zaliczył do tej grupy w 2003 r, a także rodzaj "Neoaetosauroides". Ponieważ jednak do tak definiowanych Stagonolepidinae należał rodzaj "Aetosaurus", zaś nie należał do nich "Desmatosuchus", Stagonolepidinae są synonimem Aetosaurinae "sensu" Heckert i Lucas (2000) (tj. kladu obejmującego wszystkie taksony bliżej spokrewnione z rodzajem "Aetosaurus" niż z ostatnim wspólnym przodkiem "Aetosaurus" i "Desmatosuchus"). Heckert i Lucas zdefiniowali Aetosaurinae i Stagonolepidinae w tym samym artykule, ale Aetosaurinae zostały zdefiniowane na wcześniejszej stronie; z tej przyczyny na określenie kladu obejmującego "Aetosaurus", "Stagonolepis" i pokrewne taksony Parker użył nazwy Aetosaurinae. Z późniejszej analizy kladystycznej przeprowadzonej przez Desojo, Ezcurrę i Kischlata (2012) wynika, że tak definiowane Aetosaurinae i Stagonolepidinae nie są synonimami; według tej analizy Aetosaurinae obejmowałyby jedynie rodzaj "Aetosaurus", a Stagonolepidinae – tylko rodzaj "Stagonolepis".

</doc>
<doc id="1683049" url="https://pl.wikipedia.org/wiki?curid=1683049" title="Stagonolepininae">
Stagonolepininae



</doc>
<doc id="1683058" url="https://pl.wikipedia.org/wiki?curid=1683058" title="Codex Boernerianus">
Codex Boernerianus



</doc>
<doc id="1683062" url="https://pl.wikipedia.org/wiki?curid=1683062" title="Priemjer-Liga (2006)">
Priemjer-Liga (2006)

Rozgrywki rosyjskiej Premier Ligi w sezonie 2006 były piętnastymi w historii rosyjskiej pierwszej ligi. Rozpoczęły się 17 marca 2006 roku meczem FK Moskwa z Amkarem Perm (1:0), zakończyły się natomiast 26 listopada 2006 roku. W rozgrywkach wzięło udział szesnaście drużyn, w tym dwie, które awansowały z Pierwszej Dywizji – Łucz-Eniergija Władywostok i Spartak Nalczyk. Mistrzowski tytuł wywalczyła drużyna CSKA Moskwa. Królem strzelców ligi został Roman Pawluczenko ze Spartaka Moskwa, który zdobył 18 goli.
Najlepsi strzelcy.
"źródło: RFPL "
Nagrody.
Rosyjski Związek Piłki Nożnej wybrał Andrieja Arszawina piłkarzem sezonu w Premier Lidze. Arszawin był także pierwszy w plebiscycie na piłkarza sezonu w rosyjskich gazetach: Sport-Express i Soviet Sports.
18 grudnia 2006 Rosyjski Związek Piłki Nożnej wybrał listę 33 najlepszych piłkarzy ligi za sezon 2006:

</doc>
<doc id="1683064" url="https://pl.wikipedia.org/wiki?curid=1683064" title="Hydrosulfit">
Hydrosulfit



</doc>
<doc id="1683068" url="https://pl.wikipedia.org/wiki?curid=1683068" title="Eileen O’Keeffe">
Eileen O’Keeffe

Eileen O’Keeffe (ur. 31 maja 1981 w Kilkenny) – irlandzka lekkoatletka, specjalizująca się w rzucie młotem.
W 2011 ogłosiła zakończenie kariery z powodu przewlekłej kontuzji kolana.
Osiągnięcia.
W 2008 O’Keeffe reprezentowała Irlandię podczas igrzysk olimpijskich w Pekinie, 23. miejsce w eliminacjach nie dało jej jednak awansu do finału.

</doc>
<doc id="1683086" url="https://pl.wikipedia.org/wiki?curid=1683086" title="Gunnar">
Gunnar



</doc>
<doc id="1683090" url="https://pl.wikipedia.org/wiki?curid=1683090" title="Maszyny i wilki">
Maszyny i wilki

Maszyny i wilki (oryg. ros. "Машины и волки") – powieść Borysa Pilniaka wydana po raz pierwszy w 1924.
Treść.
Powieść składa się z szeregu oderwanych od siebie epizodów rozgrywających się w czasach rosyjskiej wojny domowej w Kołomnie, Moskwie i okolicach. Za ich pomocą autor kontrastuje ze sobą dawną, zacofaną Rosję chłopską i nowoczesną Rosję przemysłową, którą obrazują Zakłady Kołomiejskie. Obraz zagubionego, "pijanego społeczeństwa", w którym ścierają się sprzeczne tendencje polityczne, zaś jednostki tracą hierarchię wartości ukazany jest poprzez postacie bolszewika Hertza, zakonnicy Olgi - byłej działaczki czerwonych i białych, trzech braci Rościsławskich, z których pierwszy pod wpływem zmian zwariował, drugi zginął w Zakładach Kołomiejskich, trzeci został zabity z powodu zatargu o kobietę. Pilniak wykorzystał w utworze wiele epizodów zaobserwowanych w czasie podróży po Rosji w 1918. 
Cechy utworu.
Powieść łączy wiele krótkich epizodów fabularnych z osobistymi refleksjami autora, wyrażanymi bezpośrednio lub przez jednego z bohaterów. Niektóre sformułowania, czy wręcz całe ustępy są kilkakrotnie powtarzane, część przywoływanych zdarzeń podawana jest przez autora w formie nawiasów czy przypisów do całości, co ma potęgować wrażenie ogólnego chaosu, upadku dawnych wartości i równoczesnego tworzenia się nowych. Pilniak silnie kontrastuje ze sobą dawną Rosję, opartą na prymitywnej gospodarce rolniczej, pełną tradycyjnych zabobonów oraz przemocy we wzajemnych relacjach, oraz nową Rosję - zmechanizowaną, opartą na nowoczesnym przemyśle, porzucającą tradycyjną moralność (w tym chrześcijaństwo). Kontrast ten podkreśla tytuł - "Maszyny i wilki" podkreśla opozycję między nowymi wartościami i stosunkami społecznymi wnoszonymi przez mechanizację produkcji a "wilkami" - przedstawicielami dawnej mentalności, zwłaszcza wiejskiej. 
Dłuższa refleksja prowadzi narratora do opowiedzenia się po stronie "maszyn", mimo podkreślenia, że dawna Rosja miała swoje znaczące osiągnięcia, a nowy porządek nie jest wolny od wad - bohaterowie Pilniaka wyrażają wątpliwość, czy mechanizacja nie prowadzi do zniszczenia zdrowia i skrócenia życia robotników, nie zrujnuje dorobku kulturalnego Rosji. Równocześnie żaden z nich nie podaje w wątpliwość samego sensu rewolucji, określanej w powieści jako Październik, zaś źródła problemów upatruje raczej w zderzeniu grupy reformatorów i postępowców z ogromnym zacofaniem cywilizacyjnym kraju. 
Pod względem kompozycji dzieła powieść przypomina wcześniejszy "Nagi rok", również oparty na szeregu epizodów zaobserwowanych przez autora i podkreślający kontrast między ideami rewolucyjnymi a zacofaniem kraju. Pilniak zastosował w obu utworach podobny zabieg kreacji bohaterów - są to reprezentanci "straconego pokolenia", przedstawiciele ginących rodzin, którzy w zmienionych warunkach społecznych nie są w stanie się odnaleźć i giną tragiczną śmiercią. 

</doc>
<doc id="1683100" url="https://pl.wikipedia.org/wiki?curid=1683100" title="Parafia Matki Bożej Bolesnej w Wasilkowie">
Parafia Matki Bożej Bolesnej w Wasilkowie

Parafia pw. Matki Bożej Bolesnej w Wasilkowie – rzymskokatolicka parafia należąca do dekanatu Wasilków, archidiecezji białostockiej, metropolii białostockiej. Sanktuarium i siedziba parafii znajduje się w Wasilkowie (na wzgórzu Święta Woda). Tereny Świętej Wody są aktualnie administracyjną część miasta Wasilków. Kościół parafialny jest archidiecezjalnym sanktuarium Matki Boskiej Bolesnej, a jego proboszcz piastuje także funkcję kustosza.
Historia.
Powstanie Świętej Wody owiane jest licznymi legendami sięgającymi czasów średniowiecza. Pierwsze udokumentowane "uzdrowienie" miało miejsce w 1719 roku, kiedy to ówczesny dzierżawca supraskiej papierni - szlachcic Bazyli Samotyja Lenczewski pochodzący z parafii Dobrzyniewo Kościelne za sprawą wody z cudownego źródła został uzdrowiony ze ślepoty. W akcie wdzięczności uzdrowiony szlachcic ufundował nad źródłem drewnianą kaplicę, którą w 10. piątek po Wielkanocy w roku 1719 za błogosławieństwem metropolity unickiego arcybiskupa Leona Kiszki poświęcił opat supraskich bazylianów. Kaplicą od chwili poświęcenia opiekowali się pustelnicy bazyliańscy.
W rozwoju katolickiego kultu w Świętej Wodzie ważnym wydarzeniem było nadanie w dniu 18 stycznia 1778 roku przez Stolicę Apostolską przywileju odpustowego. Po roku 1795 Święta Woda, jak Wasilków, w wyniku kolejnego rozbioru Polski znalazła się w zaborze pruskim, a w 1807 roku – rosyjskim. Po okresie wojen napoleońskich kaplicę odnowiono i powtórnie poświęcono pw. Siedmiu Boleści Najświętszej Maryi Panny. 
Dnia 21 czerwca 1815 roku unicki biskup brzeski Jozafat Bułhak z okazji odremontowania sanktuarium nadał mu kolejny odpust. Kult Matki Bożej Bolesnej oraz cudowne źródło, ściąga do tego miejsca katolików obrządku rzymskokatolickiego, greckokatolickiego i prawosławnego.
W roku 1997 roku arcybiskup Stanisław Szymecki ustanowił w Świętej Wodzie rektorat, a 23 grudnia 1998 roku założył parafię, wydzielając z parafii Przemienienia Pańskiego. Pierwszym proboszczem został mianowany dotychczasowy kustosz sanktuarium ks. Alfred Butwiłowski.
W roku jubileuszowym (2000) na wzgórzu obok kościoła zaczęto stawiać krzyże wotywne i dziś już w krajobraz tej miejscowości wpisana jest „Góra Krzyży” z Jubileuszowym Krzyżem Pielgrzymów (wysokości 25 m) oraz krzyże w kościele, pobłogosławione przez papieża Jana Pawła II 6 marca i 4 października 2000 roku w Watykanie. W roku 2003 w 25-lecie pontyfikatu Jana Pawła II, w Drugiej Pielgrzymce Rowerowej do Rzymu, grupa pątników przekazała papieżowi miniaturę groty świętowodzkiej. Organizator parafii, ks. A. Butwiłowski, zlecił odnowienie kościoła i zbudowanie plebanii oraz Centrum Pielgrzymkowo – Turystycznego. 
Kościół parafialny.
Świątynią parafialną jest kościół Matki Boskiej Bolesnej, zbudowany przez proboszcza wasilkowskiego ks. Wacława Rabczyńskiego w latach 1949–1950. W tym miejscu pierwotnie istniała kaplica unicka, zbudowana w pierwszej połowie XVIII wieku przy źródełku, uznawanym za cudowne. Po powstaniu styczniowym kaplicę zamieniono na cerkiew prawosławną. W roku 1950 biskup Władysław Suszyński poświęcił odbudowaną kaplicę, a w roku 1999 papież pobłogosławił wizerunek Matki Bożej Bolesnej.
Gromadzą się tu rokrocznie rzesze wiernych na uroczystości odpustowe w dziesiątą niedzielę po Wielkanocy i w pierwszą niedzielę po 15 września.

</doc>
<doc id="1683104" url="https://pl.wikipedia.org/wiki?curid=1683104" title="Grubocząsteczkowa materia organiczna">
Grubocząsteczkowa materia organiczna



</doc>
<doc id="1683107" url="https://pl.wikipedia.org/wiki?curid=1683107" title="Andrea Tagwerker">
Andrea Tagwerker

Andrea Tagwerker (ur. 23 października 1970 w Bludenz) – austriacka saneczkarka, medalistka igrzysk olimpijskich, mistrzostw świata i Europy, zwyciężczyni Pucharu Świata.
Na igrzyskach olimpijskich w Lillehammer zdobyła brązowy medal. Na mistrzostwach świata wywalczyła trzy medale, wszystkie w złote. Mistrzynią świata zostawała w drużynie mieszanej, na trzech kolejnych imprezach: MŚ w Altenbergu (1996), MŚ w Innsbrucku (1997) oraz MŚ w Königssee (1999). Na mistrzostwach Europy zdobyła sześć medali. Trzykrotnie zostawała wicemistrzynią Europy: w ME 1992 i ME 1996 w drużynie mieszanej oraz w ME 1998 w jedynkach. Brąz zdobywała w ME 1994 i ME 1998 w drużynie oraz w ME 1996 w jedynkach. W Pucharze Świata trzykrotnie zajmowała miejsce na podium klasyfikacji generalnej, zdobywając Kryształową Kulę w sezonie 1996/1997.
W 1994 roku została odznaczona Odznaką Honorową za Zasługi dla Republiki Austrii.

</doc>
<doc id="1683110" url="https://pl.wikipedia.org/wiki?curid=1683110" title="Drobnocząsteczkowa materia organiczna">
Drobnocząsteczkowa materia organiczna



</doc>
<doc id="1683111" url="https://pl.wikipedia.org/wiki?curid=1683111" title="Blok reklamowy">
Blok reklamowy

Blok reklamowy – wyodrębniona część programu telewizyjnego lub radiowego, przeznaczona na reklamę i oznaczona w sposób wizualny lub dźwiękowy (np. poprzez dżingiel) na początku i na końcu bloku.
Według polskiego prawa oznaczenie reklamy powinno zawierać słowo „reklama” lub „ogłoszenie” (zazwyczaj używane jest tylko to pierwsze). Podczas emisji spotów reklamowych część stacji (na przykład telewizja publiczna czy TVN) nie emitują swojego logo ekranowego, jednakże niektóre stacje go nie wyłączają.
Europejskie prawo dopuszcza maksymalnie 12 minut reklam na godzinę, co daje 20% dobowego czasu nadawania. W Polsce, ustawa o radiofonii i telewizji zakazuje przerywania programów blokami reklamowymi w telewizji publicznej (z zakazu przerywaniu blokami reklamowymi są zwolnione transmisje sportowe i muzyczne).

</doc>
<doc id="1683145" url="https://pl.wikipedia.org/wiki?curid=1683145" title="Angelika Neuner">
Angelika Neuner

Angelika Neuner (ur. 23 grudnia 1969 w Innsbrucku) – austriacka saneczkarka, medalistka igrzysk olimpijskich, mistrzostw świata i Europy.
Na igrzyskach olimpijskich w Albertville w 1992 roku wywalczyła srebro. Dwa lata później, podczas igrzysk w Lillehammer, była czwarta, podobnie jak na igrzyskach w Salt Lake City w 2002 roku. Była także trzecia na igrzyskach olimpijskich w Nagano w 1998 roku. Na MŚ w Altenbergu (1996) i MŚ w Innsbrucku (1997) zostawała mistrzynią świata w drużynie mieszanej, na MŚ w Calgary (1993) zdobyła srebro w drużynie, a podczas MS w Lillehammer (1995), MŚ w Innsbrucku (1997) i MŚ w Sankt Moritz (2000) była trzecia, kolejno w drużynie, jedynkach i ponownie w drużynie. Na swoim koncie ma również pięć medali mistrzostw Europy. Dwukrotnie zostawała wicemistrzynią Europy w drużynie mieszanej, na ME 1992 i ME 1996. Trzykrotnie zdobywała brąz, podczas ME 1998 i ME 2002 w drużynie oraz na ME 1992 w jedynkach. W Pucharze Świata dwukrotnie zajmowała miejsce na podium klasyfikacji generalnej.
W 1992 roku została odznaczona Odznaką Honorową za Zasługi dla Republiki Austrii. Jej siostra, Doris, również jest saneczkarką.

</doc>
<doc id="1683149" url="https://pl.wikipedia.org/wiki?curid=1683149" title="Mendel Bram">
Mendel Bram



</doc>
<doc id="1683174" url="https://pl.wikipedia.org/wiki?curid=1683174" title="Jan Fitschen">
Jan Fitschen

Jan Fitschen (ur. 2 maja 1977 w Nordhornie) – niemiecki lekkoatleta, długodystansowiec.
Najważniejszym osiągnięciem Fitschena jest złoty medal mistrzostw Europy (bieg na 10 000 m Göteborg 2006). Czwarty zawodnik Pucharu Świata (bieg na 5000 m Ateny 2006), zwycięzca Halowego Pucharu Europy (bieg na 3000 m Liévin 2006). Kilkunastokrotny mistrz Niemiec na różnych dystansach, zarówno w hali, jak i na stadionie.
W 2015 ogłosił zakończenie kariery sportowej.

</doc>
<doc id="1683195" url="https://pl.wikipedia.org/wiki?curid=1683195" title="Bergshamra">
Bergshamra



</doc>
<doc id="1683209" url="https://pl.wikipedia.org/wiki?curid=1683209" title="Patriarcha Zachodu">
Patriarcha Zachodu



</doc>
<doc id="1683211" url="https://pl.wikipedia.org/wiki?curid=1683211" title="Henryk Nysenzweig">
Henryk Nysenzweig

Henryk Chaim Nysenzweig (ur. 28 lutego 1895) – polski aktor teatralny i filmowy żydowskiego pochodzenia, w latach 1959–1963 aktor Teatru Żydowskiego w Warszawie. Po wydarzeniach marcowych w 1968 wyjechał z Polski.

</doc>
<doc id="1683212" url="https://pl.wikipedia.org/wiki?curid=1683212" title="Henryk Nysencwajg">
Henryk Nysencwajg



</doc>
<doc id="1683226" url="https://pl.wikipedia.org/wiki?curid=1683226" title="Jan Marek Wójcik">
Jan Marek Wójcik

Jan Marek Wójcik (ur. 21 kwietnia 1957 w Chomranicach) – polski biolog, zoolog, profesor nauk biologicznych.
Życiorys.
Studia ukończył na Wydziale Biologii i Nauk o Ziemi Uniwersytetu Jagiellońskiego. Stopień naukowy doktora uzyskał na tej samej uczelni w 1989 na podstawie pracy "Rasy chromosomowe ryjówki aksamitnej (Sorex araneus L.) na terenie Polski". Habilitował się w dziesięć lat później w oparciu o pracę "Ewolucja chromosomów i zmienność białek u ryjówki aksamitnej Sorex araneus L." w Instytucie Systematyki i Ewolucji Zwierząt Polskiej Akademii Nauk. 
W 2004 otrzymał tytuł naukowy profesora nauk biologicznych. Specjalizuje się w zakresie ekologii zwierząt i genetyki populacji. Jest członkiem Komitetu Biologii Środowiskowej i Ewolucyjnej PAN. Zasiada w radzie naukowej Białowieskiego Parku Narodowego.
W latach 1999-2009 zajmował stanowisko dyrektora Zakładu Badania Ssaków Polskiej Akademii Nauk (obecnie Instytut Biologii Ssaków PAN) w Białowieży.

</doc>
<doc id="1683280" url="https://pl.wikipedia.org/wiki?curid=1683280" title="Szlak im. Stanisława Grońskiego">
Szlak im. Stanisława Grońskiego

Szlak im. Stanisława Grońskiego - niebieski znakowany szlak turystyczny w województwie zachodniopomorskim o charakterze podmiejskim, na terenie Szczecińskiego Parku Krajobrazowego „Puszcza Bukowa”, długość szlaku 38,2 km.
Charakterystyka.
Szlak o charakterze podmiejskim, rozpoczyna się pod wiaduktem przystanku kolejowego Szczecin Zdroje, przy ul. Walecznych. Prowadzi przez atrakcyjne turystycznie partie zalesionych Wzgórz Bukowych, na trasie m.in. grodzisko, pomniki przyrody, rezerwaty przyrody, doliny strumieni, wzgórze Lisica z masztem RTCN Kołowo, jezioro Leniwe, miejscowości Kołowo i Binowo.
Przebieg szlaku.
Kilometraż w skróconym przebiegu szlaku podano dla obu kierunków marszu:
Przebieg szlaku został zweryfikowany według stanu z 2007.

</doc>
<doc id="1683291" url="https://pl.wikipedia.org/wiki?curid=1683291" title="Kai (imię)">
Kai (imię)



</doc>
<doc id="1683310" url="https://pl.wikipedia.org/wiki?curid=1683310" title="Zaróbmy jeszcze więcej">
Zaróbmy jeszcze więcej

Zaróbmy jeszcze więcej (oryg. "Let's Make Money", 2008) – austriacki film dokumentalny w reżyserii Erwina Wagenhofera. Tematem filmu są różne aspekty globalnego systemu finansowego, m.in. rynki wschodzące, raje podatkowe, gospodarka krajów rozwijających się, mechanizm boomu budowlanego w Hiszpanii itp.
W filmie występują m.in.: – menedżer inwestujący na rynkach wschodzących, – austriacki biznesmen budujący fabryki w Indiach, Terry Le Sueur – szef ministrów Jersey, europejskiego raju podatkowego, – członek Bundestagu, zaangażowany w propagowanie energii słonecznej, redaktor działu gospodarczego „Neue Zürcher Zeitung” oraz bezdomni i robotnicy.
Film trwa 110 min. Jego premiera odbyła się w październiku 2008. W Polsce po raz pierwszy wyświetlono go 8 maja 2009 podczas festiwalu Planete Doc Review. Film wszedł do regularnej dystrybucji w Polsce 11 września 2009.

</doc>
<doc id="1683320" url="https://pl.wikipedia.org/wiki?curid=1683320" title="Parowozowe Show">
Parowozowe Show



</doc>
<doc id="1683345" url="https://pl.wikipedia.org/wiki?curid=1683345" title="Sonochemia">
Sonochemia



</doc>
<doc id="1683352" url="https://pl.wikipedia.org/wiki?curid=1683352" title="Socjoantropologia">
Socjoantropologia

Socjoantropologia – dyscyplina wiedzy humanistycznej powstała ze zbliżenia się perspektyw poznawczych socjologii i antropologii. 
Choć socjologia bada kulturę, wartości i wierzenia jako pochodne systemu społecznego a antropologia traktuje je autonomicznie, to próby budowania ogólnej teorii czynią antropologa socjologiem i odwrotnie, gdyż dylematy teoretyczne tych nauk były i są takie same.
Szczególne zbliżenie dyscyplin następuje, gdy antropologia przenosi uwagę z "tego, co dalekie" na "to, co bliskie", socjologia natomiast zwiększa zainteresowanie tym, co jednostkowe/intersubiektywne.
Przez długi okres socjologia była nieświadoma problematyki związanej z wchodzeniem w to, co obce i nieznane, ponieważ zasadzała się na badaniu własnego społeczeństwa badacza. W sytuacji postindustrialnej globalizacji świadomość ta musiała ulec zmianie, gdyż wskutek wzmożonej komunikacji i mobilności zatarciu uległo rozróżnienie tego, co "odległe", od tego, co "bliskie", a z pozoru bliskie obiekty jak na przykład świat medialny nabrały charakteru "obcości".
Z drugiej strony antropologia, zwrócona tradycyjnie ku badaniu przeszłości, inności kulturowej, tego, co odległe i ginące, po pierwsze: napotkawszy zagadnienie relatywizmu, zaczęła wątpić, czy człowieka "dzikiego" (Innego) da się w ogóle poznać czy opisać przy użyciu "cywilizowanych kategorii", a po drugie: straciła w dobie globalizacji idealne obiekty antropologicznego poznania. Wskutek zmiany perspektywy badawczej zaczęła zwracać się ku kulturom "bliskim".
Socjoantropolog myśli więc "o sobie samym jako o innym" – poszukuje tego, co ponadkulturowe, wspólne wszystkim ludziom.

</doc>
<doc id="1683358" url="https://pl.wikipedia.org/wiki?curid=1683358" title="Messerschmitt Me 328">
Messerschmitt Me 328

Messerschmitt Me 328 - niemiecki samolot odrzutowy o napędzie pulsacyjnym z okresu II wojny światowej. Został zaprojektowany do ochrony bombowców, a w późniejszym czasie przystosowany do pełnienia roli bombowca. Pod koniec wojny postanowiono wykorzystać Me 328 do ataków samobójczych, lecz projekt odrzucono.
Rys historyczny.
Samolot został zaprojektowany jako Messerschmitt P.1073 w 1941 roku. Miał to być tani w eksploatacji i prosty w obsłudze myśliwiec eskortowy. Zaproponowano trzy wersje: szybowiec, samolot z silnikami Argus As 014 oraz samolot z silnikiem Jumo 004. Zbudowany był przede wszystkim z drewna. Projekt od samego początku borykał się z problemami z silnikami - napęd pulsacyjny nie działał dobrze na średnich i dużych wysokościach, a oprócz tego generował mnóstwo hałasu.
Pilot testowy Hanna Reitsch przeprowadziła testy dwóch prototypów szybowca po odczepieniu od samolotu holującego na wysokości 3000-6000 m. Nawet ze zmniejszoną rozpiętością skrzydeł samolot miał bardzo zadowalające osiągi. Siedem prototypów napędzanych dwoma silnikami Argus As 014 zostało przeznaczonych jako samoloty myśliwskie uzbrojone w dwa działka MG 151 kalibru 20 mm. Podczas dalszych testów wykryto problemy, a program został zawieszony w połowie 1944 roku, po zaledwie kilku wykonanych lotach testowych. Niektóre źródła podają, że dwa samoloty zostały zniszczone podczas lotu wskutek awarii. Mimo to nadal projektowano inne wersje z czterema silnikami Argus. Pod naciskiem Hitlera rozpoczęto prace nad przystosowaniem Me 328 do roli bombowca. Pod koniec roku 1944 wykorzystać ten samolot jako latającą bombę, jednak projekt został odrzucono na rzecz Fieseler Fi 103R. Powstał też projekt wersji z podwójnym usterzeniem i silnikiem Porsche 109-005.

</doc>
<doc id="1683361" url="https://pl.wikipedia.org/wiki?curid=1683361" title="Nathan Edwin Brill">
Nathan Edwin Brill

Nathan Edwin Brill (ur. 3 stycznia 1860 w Nowym Jorku, zm. 13 grudnia 1925 tamże) – amerykański lekarz.
Życiorys.
Praktykował w Mount Sinai Hospital w Nowym Jorku. W 1901 opisał postać tyfusu plamistego, znaną dziś jako choroba Brilla-Zinssera lub choroba Brilla. W 1913 razem z Mandelbaumem opisał patomorfologię choroby Gauchera i wprowadził obowiązującą do dziś nazwę.

</doc>
<doc id="1683366" url="https://pl.wikipedia.org/wiki?curid=1683366" title="Szkoła uwodzenia 3">
Szkoła uwodzenia 3

Szkoła uwodzenia 3 (ang. "Cruel Intentions 3") – amerykański młodzieżowy film fabularny, hybryda dreszczowca i dramatu, wydana w roku 2004 z przeznaczeniem użytku domowego. Sequel "Szkoły uwodzenia" (2000). Poza tytułem i główną postacią – Cassidy Merteuil, kuzynką Kathryn Merteuil, bohaterki pierwowzoru – film nie posiada żadnych odwołań do poprzednich części z cyklu.

</doc>
<doc id="1683367" url="https://pl.wikipedia.org/wiki?curid=1683367" title="John Rabe">
John Rabe

John Rabe, właśc. Heinrich Detlef Rabe (ur. 23 listopada 1882 w Hamburgu, zm. 5 stycznia 1950 w Berlinie) – niemiecki przedsiębiorca, członek NSDAP. Zasłynął jako obrońca ludności chińskiej w czasie masakry nankińskiej w 1937/1938 roku. Pomógł stworzyć specjalną strefę „Nankińska Strefa Bezpieczeństwa” ("The Nanjing Safety Zone"), która uchroniła około 200 000 nankińczyków przed śmiercią w czasie masakry. Zwany jest czasami „Oskarem Schindlerem Azji” lub „Dobrym Niemcem z Nankinu”.
Życiorys.
Młodość.
Urodził się w Hamburgu w Niemczech. Otrzymał wykształcenie handlowe. W latach 1903–1906 przebywał w Afryce. W 1908 roku wyjechał do Chin, gdzie w latach 1910–1938 pracował dla Siemens AG China Corporation w Mukdenie, Pekinie, Tiencin, Szanghaju i pod koniec w Nankinie.
Śmierć i upamiętnienie.
Zmarł 5 stycznia 1950 roku, z powodu udaru mózgu. W 1997 jego nagrobek został przeniesiony z Berlina do Nankinu, gdzie został postawiony na honorowym miejscu upamiętniającym działalność Rabego obok jego nankińskiej rezydencji. Miasto Nankin przekazało w to miejsce popiersie z brązu. 11 grudnia 2013 poświęcono nowy nagrobek przekazany przez Chiny.
W 2005 roku dawny dom Rabego w Nankinie został odremontowany i od 2006 roku mieści się w nim siedziba „John Rabe and International Safety Zone Memorial Hall”.
W 2009 roku powstał film biograficzny "John Rabe".

</doc>
<doc id="1683369" url="https://pl.wikipedia.org/wiki?curid=1683369" title="Lori Heuring">
Lori Heuring

Lori Ann Heuring (ur. 6 kwietnia 1973 w Panamie) – amerykańska aktorka filmowa i telewizyjna.
Życiorys.
Z aktorstwem aktywnie związana od roku 1994, kiedy to wystąpiła w epizodycznej roli w dramacie biograficznym "Osiem sekund" ("8 Seconds"). W 2000 roku zagrała w thrillerach "Telefonistka" ("The Operator"), u boku Michaela Laurence'a, oraz "Krąg wtajemniczonych" ("In the Crowd"), w jednej z głównych ról, przy boku Susan Ward, Matthew Settle'a i Kim Murphy. Znana jest także z występów w filmach "Osiem milimetrów 2" ("8mm 2", 2005) i "Wicked Little Things" (2006).
Obecnie mieszka w Los Angeles w stanie Kalifornia.

</doc>
<doc id="1683372" url="https://pl.wikipedia.org/wiki?curid=1683372" title="MGM-18 Lacrosse">
MGM-18 Lacrosse

MGM-18 Lacrosse – amerykański, kierowany radiokomendowo pocisk rakietowy z głowicą konwencjonalną lub atomową, opracowany na pod koniec lat 50. XX wieku.
Geneza.
Koniec II wojny światowej był okresem gwałtownego rozwoju broni rakietowej. Wydawało się, że w dobie broni atomowej tradycyjna artyleria lufowa nie będzie odgrywała już takiej roli, jak na polach bitew II wojny. Formacją, która widziała swoją szansę w zwiększeniu potencjału bojowego dzięki broni rakietowej, był Korpus Piechoty Morskiej Stanów Zjednoczonych. Charakter działań tej formacji uniemożliwiał używanie ciężkich jednostek artylerii polowej, których transport na morzu był bardzo utrudniony. Dopóki walka odbywała się na plażach i w niewielkiej od nich odległości, Marines wspierani byli przez działa okrętowe, jednak ich zasięg był ograniczony. Sterowane pociski rakietowe wydawały się być idealnym rozwiązaniem problemu wsparcia artyleryjskiego dla walczącej piechoty morskiej. Posiadając precyzyjne pociski, mogące zwalczać cele punktowe, a dzięki użyciu głowicy jądrowej również cele powierzchniowe, można by zrezygnować z nawały artyleryjskiej na korzyść precyzyjnych uderzeń. W 1947 roku podpisano kontrakt z "Cornell Aeronautical Laboratory" na opracowanie tego typu pocisku, który był już gotów dwa lata później. W tym samym roku 1949 Połączony Komitet Szefów Sztabów uznał, że wszystkie pociski kierowane klasy ziemia–ziemia będą w kompetencji wojsk lądowych, oczywiście piechota morska może ich używać, ale ich rozwój, opracowywanie nowych konstrukcji leży już w gestii US Army. Konsekwencją tego kroku było zamknięcie w dniu 21 marca 1950 roku programu MGM-18, jako że armia całkowicie nie interesowała się tym pociskiem. Impulsem do wznowienia prac była wojna koreańska. 31 sierpnia 1950 decyzją Sekretarza Obrony prace nad pociskiem "Lacrosse" zostały podjęte na nowo. Odpowiedzialność za rozwój rakiety spoczęła na US Army Ordnance Corps (Korpus Uzbrojenia Armii). Pierwsze, niekierowane odpalenie pocisku oznaczonego jako SSM-A-12 miało miejsce w sierpniu 1951 roku. 1 czerwca 1955 podpisano umowę z firmą The Glenn L. Martin Company na produkcję, a 26 marca 1957 roku wyprodukowała ona pierwszą rakietę.
Konstrukcja.
Rakieta "Lacrosse" z racji swojego przeznaczenia przypominała swoją budową powiększony, kierowany pocisk przeciwpancerny z dużymi powierzchniami sterowymi, skośnymi skrzydłami i klasycznym usterzeniem na końcu rakiety. Pocisk napędzany był silnikiem rakietowym firmy Thiocol na stały materiał pędny. Naprowadzanie było radiokomendowe, pocisk obserwowany był radiolokacyjnie i naprowadzany na cel o znanych współrzędnych. Główną wadą pocisku była jego duża podatność na zakłócenia radiowego sterowania rakietą.
Służba.
22 lipca 1959 roku pociski otrzymał pierwszy uzbrojony w nie 5-41 dywizjon rakiet, 41 Brygady Artylerii Polowej, 5 Korpusu Armijnego stacjonującego w Europie. Rok później rakiety trafiły na uzbrojenie dywizjonów brygad artylerii należących do 7 Korpusu Armijnego. W 1964 roku rakiety "Lacrosse" zostały wycofane z uzbrojenia. Rolę "artyleryjskiej pięści" przejęły rakiety MGR-1 Honest John i klasyczna artyleria lufowa ale mogąca strzelać pociskami jądrowymi.

</doc>
<doc id="1683381" url="https://pl.wikipedia.org/wiki?curid=1683381" title="Lech Wilczek">
Lech Wilczek

Lech Wilczek (ur. 26 lipca 1930, zm. 28 grudnia 2018) – polski przyrodnik, artysta plastyk, fotografik i pisarz. Związany z Białowieżą.
Życiorys.
Studiował na Wydziale Grafiki warszawskiej Akademia Sztuk Pięknych. Był dokumentalistą i obserwatorem przyrody, znawcą i orędownikiem ochrony środowiska naturalnego, wychował od młodości wiele gatunków dzikich zwierząt. Był autorem książek i albumów fotograficznych o tematyce przyrodniczej.
W książce "Kuba" opisuje interakcje puszczyka, młodej samiczki szopa pracza – "Balbinki", kawki i kotów domowych, mające miejsce w warszawskim studio przy ulicy Złotej. Był konsultantem naukowym do filmu "Dziobem i pazurem" Krystiana Matyska. Uważał, że: "„najpiękniejszą sztukę tworzy natura”". Tematami książek Lecha Wilczka były między innymi: grzyby, chomiki, ryby akwariowe, kruk i borsuki. Pisał także artykuły dla miesięcznika „Przyroda Polska”.
W 1971 roku przeprowadził się do Białowieży (niedaleko Hajnówki w Puszczy Białowieskiej) i zamieszkał w leśniczówce "Dziedzinka". Poznał tam Simonę Kossak, z którą był związany aż do jej śmierci w 2007. W 2011 roku ukazał się przygotowany przez Lecha Wilczka album "Spotkanie z Simoną Kossak" wypełniony zdjęciami i wspomnieniami ze wspólnie spędzonych lat, poświęcony pamięci Simony Kossak.
W 2014 roku w reportażu telewizyjnym "Jest takie miejsce" zdradził, że przygotowuje cztery albumy, w tym kolejny z cykl "Opowieść o..." poświęcony dzikowi, losze Żabce.
Zmarł w 2018 roku. Pochowany został w styczniu 2019 roku na cmentarzu w Sulejówku koło Warszawy.
Filmografia.
W 2014 roku w ramach cyklu programów telewizyjnych "Czytanie puszczy", autorstwa Beaty Hyży-Czołpińskiej powstał reportaż o Lechu Wilczku zatytułowany "Jest takie miejsce"

</doc>
<doc id="1683382" url="https://pl.wikipedia.org/wiki?curid=1683382" title="Mitotan">
Mitotan

Mitotan () – organiczny związek chemiczny, dwupierścieniowy związek aromatyczny, chlorowany węglowodór stosowany niegdyś jako insektycyd, zamiennik DDT, stosowany w leczeniu raka kory nadnercza.
Historia.
Mitotan był stosowany pierwotnie jako insektycyd. Do terapii został wprowadzony w latach 60. przez Bergenstala. Zastosował on mitotan w leczeniu raka kory nadnercza u 18 pacjentów, z czego u 7 stwierdzono zmniejszenie guza i spadek sekrecji. Lek podawany był w bardzo wysokich dawkach, rzędu 8–10 g dziennie, co wywoływało nasilone objawy niepożądane. Nie zniechęciło to jednak National Cancer Institute, który ze względu na obiecujące wyniki próby przeprowadzonej przez Bergenstala, postanowił objąć badaniem 138 pacjentów. Jego wyniki, opublikowane w 1966 roku przez Huttera i Kayhoe, stwierdzały, że u 34% pacjentów leczonych mitotanem w dawkach 5–10 g na dobę przez okres 7 miesięcy zaobserwowano regresję guza. Nie wykazano jednak statystycznie istotnego wydłużenia czasu przeżycia w porówaniu z grupą kontrolną pacjentów, którym mitotanu nie podawano.
W latach 70. XX wieku Lubitz podawał mitotan 115 chorym cierpiącym na nieoperacyjnego raka kory nadnercza w dawce do 20 g dziennie. Zmniejszenie stężenia glikokortykosteroidów zaobserwowano u 81% pacjentów, natomiast regresję guza – u 61%. Również przeżywalność zwiększyła się dwukrotnie w porównaniu z grupą pacjentów, którzy nie zażywali mitotanu, oraz z wcześniejszymi wynikami badań. Tę wysoką skuteczność powiązano jednak z krótkim okresem, jaki upłynął od momentu postawienia diagnozy do momentu wdrożenia leczenia.
W 1984 roku ukazała się publikacja autorstwa Bowena, w której autor opisał przypadek całkowitej remisji guza po leczeniu mitotanem oraz przytoczył 7 podobnych z piśmiennictwa. Późniejsze badania na dużo większej liczbie pacjentów nie były tak obiecujące. Odpowiedź na leczenie uzyskano u 19–44% chorych, całkowitej remisji guza nie stwierdzono. Nie uzyskano również znaczącego wzrostu przeżywalności, nawet u chorych, u których wystąpiła odpowiedź na leczenie potwierdzona badaniami hormonalnymi.
Badania kliniczne.
Badania kliniczne nad skutecznością mitotanu w leczeniu raka kory nadnercza nie są jednoznaczne. Część z nich dowodzi, że lek nie wpływa na ogólną przeżywalność oraz że odpowiedź na leczenie nie występuje zbyt często (22–24%). Wiele badań klinicznych wskazuje, że skuteczność mitotanu zależy w bardzo dużej mierze od jego stężenia we krwi, które powinno wynosić powyżej 14 μg/ml. Powyżej 20 μg/ml mitotan wywołuje objawy uboczne, głównie ze strony układu nerwowo-mięśniowego. W jednym z badań wykazano, że mitotan wydłuża przeżycie wolne od nawrotu choroby u pacjentów z radykalnie wyciętym rakiem nadnercza.
Polskie badania, przeprowadzone na 52 chorych, dowiodły, że lepsze rezultaty przynosi terapia mitotanem podejmowana bezpośrednio po operacji usunięcia guza kory nadnercza. Zwrócono także uwagę na wciąż nierozwiązany problem czasu trwania leczenia mitotanem u chorych po resekcji guza, u których nie odnotowano nawrotów choroby. Najlepsze efekty uzyskano w badaniach klinicznych opartych na terapii wielolekowej, gdzie cisplatynę, doksorubicynę i/lub etopozyd podaje się razem z mitotanem.
Mechanizm działania.
Mechanizm działania mitotanu nie jest w pełni wyjaśniony. Badania na zwierzętach wskazują, że lek działa bezpośrednio cytotoksycznie na komórki kory nadnercza poprzez toksyczny wpływ na mitochondria. Działanie to jest selektywne, postępujące i dotyczy wyłącznie warstwy siatkowatej i pasmowatej kory nadnercza, które odpowiadają za produkcję glikokortykosteroidów. Mitotan nie wpływa na warstwę kłębkową, produkującą aldosteron. Mitotan hamuje syntezę kortyzolu poprzez rozrywanie łańcucha cholesterolu, który jest prekursorem wszystkich hormonów steroidowych, oraz 11-β-hydroksylację – etap niezbędny podczas syntezy steroidów. Jest inhibitorem dehydrogenazy G-6-P, hamując tym samym syntezę fosfopirydyny w nadnerczach oraz jej metabolizm. Najprawdopodobniej mitotan wpływa również na obwodowy metabolizm steroidów. Wywiera również wpływ na białka wiążące kortykosteroidy oraz hormony płciowe, zwiększając ich stężenie we krwi. Mitotan jest również silnym inhibitorem P-glikoproteiny.
Synteza chemiczna mitotanu.
Synteza mitotanu jest dwuetapowym procesem. W pierwszym etapie otrzymywany jest 1-(2-chlorofenylo)-2,2-dichloroetanol, w wyniku kondensacji dichloroaldehydu octowego ze związkiem Grignarda – bromkiem (2-chlorofenylo)magnezu. Następnie związek ten reaguje z chlorobenzenem w obecności kwasu siarkowego dając mitotan.
Wskazania.
Mitotan stosowany jest w leczeniu objawowym zaawansowanego raka kory nadnercza, zarówno hormonalnie czynnego, jak i „cichego”, a także w łagodzeniu objawów zespołu Cushinga.Lek stosuje się również w weterynarii w leczeniu nadczynności kory nadnercza u psów.
Farmakokinetyka.
Mitotan z przewodu pokarmowego wchłania się w ciągu 3–5 godzin, średnio w 40%. Pokarm bogaty w tłuszcze znacząco zwiększa procent wchłaniania leku, a tym samym jego stężenie we krwi. Lek wiąże się z białkami osocza w niewielkim procencie. Okres półtrwania jest zróżnicowany i waha się w granicach od 18 do 159 dni. Ma to związek z kumulacją mitotanu w tkance tłuszczowej. Lek metabolizowany jest w wątrobie. Badania wykazały, że głównym metabolitem jest kwas octowy 1,1-("o","p’"-dichlorofenylu) ("o","p’"-DDA). W mniejszych ilościach powstaje również analog mitotanu – 1,1-("o","p’"-dichlorodifenylo)-2,2-dichloroeten. Lek wydalany jest głównie z kałem, prawie wyłącznie w postaci metabolitów.
Interakcje.
Mitotanu nie należy podawać łącznie ze spironolaktonem, ponieważ blokuje on działanie leku. Mitotan przyspiesza metabolizm warfaryny poprzez indukowanie enzymów wątrobowych. Jako że lek pobudza izoenzymy cytochromu P450, należy zachować szczególną ostrożność podczas jednoczesnego stosowania mitotanu i leków, w których metabolizmie udział bierze układ izoenzymów P450 (leki przeciwdrgawkowe, ryfabutyna, ryfampicyna, gryzeofulwina, wyciągi zawierające ziele dziurawca). Leki działające na ośrodkowy układ nerwowy mogą nasilać objawy niepożądane wywołane przez mitotan, a dotyczące tego układu.
Działania niepożądane.
Ich występowanie jest uzależnione od stężenia mitotanu we krwi. Mogą wystąpić:
Objawy uboczne ustępują po odstawieniu mitotanu lub po zmniejszeniu jego stężenia we krwi.

</doc>
<doc id="1683388" url="https://pl.wikipedia.org/wiki?curid=1683388" title="Ślepcza">
Ślepcza

Ślepcza (695 m703 m) – jeden ze szczytów Pienin Spiskich, po wschodniej stronie przełęczy Przesła. Na innych mapach nosi nazwę Ślipce lub Długa Skała. Nie znajduje się w grani głównej, od położonej w tej grani Barwinkowej oddzielony jest suchym jarem okresowego potoku. Jego północne stoki opadają do doliny Falsztyńskiego Potoku. Jest porośnięty lasem, dolna część tego lasu ponad polami uprawnymi Falsztyna to Las Pietrówki. Zachodnimi podnóżami Ślipców prowadzi żółty szlak turystyczny na przełęcz Przesła.

</doc>
<doc id="1683398" url="https://pl.wikipedia.org/wiki?curid=1683398" title="Szeliga (ujednoznacznienie)">
Szeliga (ujednoznacznienie)

polskie nazwisko:

</doc>
<doc id="1683403" url="https://pl.wikipedia.org/wiki?curid=1683403" title="Scaphognathus">
Scaphognathus



</doc>
<doc id="1683406" url="https://pl.wikipedia.org/wiki?curid=1683406" title="Nowy, wspaniały świat">
Nowy, wspaniały świat



</doc>
<doc id="1683408" url="https://pl.wikipedia.org/wiki?curid=1683408" title="Burczak (wino)">
Burczak (wino)



</doc>
<doc id="1683409" url="https://pl.wikipedia.org/wiki?curid=1683409" title="Generalitat de Catalunya">
Generalitat de Catalunya

Generalitat de Catalunya (wym. wsch. kat. ) – system instytucjonalny, w ramach którego zorganizowana jest politycznie autonomia Katalonii. Obecnie jego istnienie i wewnętrzne zależności wynikają wprost z uregulowań Statutu Katalonii. 
Struktura.
Generalitat składa się zespołu organów: Parlamentu, prezydium Generalitat, Rządu, a także Rady Gwarancji Statutowych, urzędu Síndic de Greuges (ombudsman, dosł. „Rzecznik Zażaleń”), Urzędu Kontroli oraz Rady Audiowizualnej.
Mieszkańcy Katalonii w odbywającym się co cztery lata głosowaniu powszechnym wybierają członków jednoizbowego Parlamentu, którzy następnie wyłaniają ze swego grona Prezydenta Generalitat. Prezydent jest jednocześnie naczelnym organem Generalitat oraz najwyższym przedstawicielem państwa hiszpańskiego w Katalonii. Powołuje on i odwołuje radców Generalitat ("consellers") oraz, w razie potrzeby, Pierwszego Radcę ("Conseller Primer"). Łącznie tworzą oni rząd zwany także Radą Wykonawczą Generalitat. Obsługę wymienionych instytucji prowadzi Administracja Generalitat.

</doc>
<doc id="1683411" url="https://pl.wikipedia.org/wiki?curid=1683411" title="Elżbieta, królowa Anglii">
Elżbieta, królowa Anglii



</doc>
<doc id="1683412" url="https://pl.wikipedia.org/wiki?curid=1683412" title="Deutzen">
Deutzen

Deutzen – dzielnica gminy Neukieritzsch w Niemczech, w kraju związkowym Saksonia, w okręgu administracyjnym Lipsk, w powiecie Lipsk (do 31 lipca 2008 w powiecie Leipziger Land). Do 31 grudnia 2010 gmina należała do wspólnoty administracyjnej Regis-Breitingen.

</doc>
<doc id="1683418" url="https://pl.wikipedia.org/wiki?curid=1683418" title="Nothobranchius jubbi">
Nothobranchius jubbi

Nothobranchius jubbi – gatunek ryby z rodziny Nothobranchiidae i rzędu karpieńcokształtnych.
Występuje w rzece Tana i Sabaki we wschodniej Kenii, w południowej Somalii i w rzece Webi Shabeelle w Etiopii. Osiąga do 6,0 cm długości. Żywi się owadami i bezkręgowcami. Jest popularną rybą akwariową, ponieważ jest łatwa do utrzymania w akwarium w temperaturze 24–26 °C. Jest rybą słodkowodną, niewędrowną.

</doc>
<doc id="1683422" url="https://pl.wikipedia.org/wiki?curid=1683422" title="Zygmunt Rakoczy">
Zygmunt Rakoczy

Zygmunt Rakoczy (węg. "Rákóczi Zsigmond"), ur. 1544 r., zm. 1608 r. – węgierski możnowładca pochodzący z rodu Rakoczych, książę Siedmiogrodu w latach 1607–1608.
Wywodził się ze szlacheckiej rodziny węgierskiej Rakoczych. Dzięki swej ambicji znacząco powiększył majątek rodzinny. M. in. w 1601 r. za 80 tys. czerwonych złotych kupił od księcia Janusza Ostrogskiego "państwo" Makowica. Był żupanem borszodskim i turniańskim, piastował godność radcy cesarskiego. W 1605 r. został mianowany gubernatorem Siedmiogrodu i prowadził politykę w imieniu księcia siedmiogrodzkiego Stefana Bocskaya. Po śmierci tego ostatniego został pierwszym z rodu księciem Siedmiogrodu: został wybrany przez stany siedmiogrodzkie w lutym 1607 r. wbrew woli zmarłego poprzednika oraz Wysokiej Porty i mimo konkurencji innych kandydatów (m.in. Gabriela Batorego). Jednak już wkrótce przeciwko Zygmuntowi zbuntowali się hajducy, którzy zmusili go do ustąpienia z tronu w marcu 1608 r. i zastąpili go sprzymierzonym z nimi Gabrielem Batorym. Zygmunt wkrótce potem zmarł, jednak położone przezeń podwaliny pod potęgę rodu zaowocowały później objęciem tronu siedmiogrodzkiego przez jego syna Jerzego I w 1630 r., a potem przez jego potomków.

</doc>
<doc id="1683423" url="https://pl.wikipedia.org/wiki?curid=1683423" title="Nothobranchius kafuensis">
Nothobranchius kafuensis

Nothobranchius kafuensis – gatunek ryby z rodziny Nothobranchiidae i rzędu karpieńcokształtnych. Występuje w Zambii. Osiąga do 6,0 cm długości. Ryba niewędrowna, słodkowodna, trudna do utrzymania w akwarium.

</doc>
<doc id="1683424" url="https://pl.wikipedia.org/wiki?curid=1683424" title="Nothobranchius kilomberoensis">
Nothobranchius kilomberoensis

Nothobranchius kilomberoensis – gatunek ryby z rodziny Nothobranchiidae, rzędu karpieńcokształtnych. Występuje w Tanzanii. Samce osiągają do 3,4 cm długości, a samice do 4,13 cm. Samce mają czerwone plamy na dolnej części głowy i gardła. Płetwy grzbietowe biało-niebieskie. Ogon czerwony. Ryba słodkowodna.

</doc>
<doc id="1683427" url="https://pl.wikipedia.org/wiki?curid=1683427" title="Afrykańscy arcymistrzowie szachowi">
Afrykańscy arcymistrzowie szachowi

Lista szachistów państw afrykańskich, posiadających tytuły arcymistrzów (GM) i arcymistrzyń (WGM), zarówno w grze klasycznej, korespondencyjnej, kompozycji szachowej, jak i w rozwiązywaniu zadań szachowych oraz tytuły arcymistrzów honorowych (HGM), przyznawanych za osiągnięcia w przeszłości. Obejmuje także zawodników, którzy barwy państw tego kontynentu reprezentowali tylko w pewnym okresie swojego życia.
Według stanu na 11 maja 2009 r. członkami Międzynarodowej Federacji Szachowej było 31 afrykańskich państw.

</doc>
<doc id="1683429" url="https://pl.wikipedia.org/wiki?curid=1683429" title="Mossos d’Esquadra">
Mossos d’Esquadra

Mossos d’Esquadra – formacja policji katalońskiej z pełnymi uprawnieniami, utworzona przez Generalitat de Catalunya (autonomicznego rządu katalońskiego) na podstawie Ustawy 19/1983 z 14 lipca 1983 Parlamentu katalońskiego.

</doc>
<doc id="1683430" url="https://pl.wikipedia.org/wiki?curid=1683430" title="Nothobranchius kirki">
Nothobranchius kirki

Nothobranchius kirki – gatunek ryby z rodziny Nothobranchiidae i rzędu karpieńcokształtnych. Występuje w południowych jeziorach Malawi. Osiąga do 5,0 cm długości. Ryba słodkowodna, niewędrowna; zakres pH: 6,0–7,0; dH zakres: 4–10; temperatura 20–23 °C. Trudny do utrzymania w akwarium.

</doc>
<doc id="1683432" url="https://pl.wikipedia.org/wiki?curid=1683432" title="Pastwisko Wapienne">
Pastwisko Wapienne

Wapienne lub Pastwisko Wapienne – duża polana w Pieninach Spiskich. Znajduje się w ich grani głównej, pomiędzy Żarem a przełęczą Przesła. Górna część, na płaskim i rozległym w tym miejscu grzbiecie nosi nazwę Hramcowe Sprzeczki, dawniej były to pola uprawne. Polana Wapienne położona jest na wysokości 794–830 m n.p.m. Zajmuje również stoki południowe, schodząc w dół aż do podnóży Ostrej Góry. Przechodzi przez nią droga gruntowa do Łapszy Niżnych. Polana jest użytkowana jako łąka i pastwisko. Jest dobrym punktem widokowym na Tatry i Zamagurze.
Wapienne znajduje się we wsi Łapsze Niżne w województwie małopolskim, w powiecie nowotarskim, w gminie Łapsze Niżne.

</doc>
<doc id="1683434" url="https://pl.wikipedia.org/wiki?curid=1683434" title="Hramcowe Sprzeczki">
Hramcowe Sprzeczki



</doc>
<doc id="1683435" url="https://pl.wikipedia.org/wiki?curid=1683435" title="Układ podwójny półrozdzielony">
Układ podwójny półrozdzielony

Układ podwójny półrozdzielony – ciasny układ podwójny gwiazd, krążących na tyle blisko, że jedna z gwiazd wypełnia swoją powierzchnię Roche’a i materia wypływa z niej w kierunku towarzysza.
Jeżeli gwiazda druga ma fizycznie mały rozmiary (w porównaniu z odległością składników układu podwójnego) i niewielkie pole magnetyczne, to materia wypływająca z pierwszego składnika tworzy dysk akrecyjny wokół drugiego składnika. Do tej klasy gwiazd należą niektóre układy kataklizmiczne (np. nowe karłowate) oraz małomasywne układy rentgenowskie. W gwiazdach zwartych, ale o silnym polu magnetycznym, opadająca materia tworzy kolumnę akrecyjną (układy kataklizmiczne – polary, pulsary rentgenowskie). Jeżeli gwiazda towarzysząca ma duży promień, to materia przepływająca trafia bezpośrednio lub niemal bezpośrednio do drugiej gwiazdy (np. gwiazdy typu Algola).
Ostatnio po raz pierwszy udało się przy pomocy teleskopu Very Large Telescope zmierzyć w sposób bezpośredni średnicę gwiazdy wypełniającej powierzchnię Roche’a w gwieździe SS Leporis (Verhoelst i in. 2007).
Niektóre układy półrozdzielone są jednocześnie układami zaćmieniowymi.

</doc>
<doc id="1683436" url="https://pl.wikipedia.org/wiki?curid=1683436" title="Nothobranchius kiyawensis">
Nothobranchius kiyawensis

Nothobranchius kiyawensis – gatunek ryby z rodziny Nothobranchiidae i rzędu karpieńcokształtnych. Występuje w Afryce: Gambia, Mali, Niger, Nigeria, Burkina Faso, Czadzie i Kamerunie. Jego zasięg rozciąga się na południe do Ghany. Znany tylko z kilku odrębnych populacji. Osiąga do 4,5 cm długości. Trudny do utrzymania w akwarium.

</doc>
<doc id="1683439" url="https://pl.wikipedia.org/wiki?curid=1683439" title="Gerwazy (Pan Tadeusz)">
Gerwazy (Pan Tadeusz)

Gerwazy Rębajło – postać poematu Adama Mickiewicza "Pan Tadeusz". Ubogi szlachcic, totumfacki i wierny sługa Horeszków, walczył z Rosjanami u boku Stolnika, poprzysiągł zemstę na rodzie Sopliców za śmierć swojego pana z ręki Jacka Soplicy. Postanowieniu temu pozostał wierny prawie do śmierci zabójcy, jednak wybaczył mu na łożu śmierci. Słynął z wielkiej odwagi i zręczności w walce na szable. Swój wielki rapier, którego używał w pojedynkach i walce, nazywał ironicznie "Scyzorykiem" ze względu na jego rozmiar (około jednego sążnia). Namówił Hrabiego do walki o zamek i razem z nim zorganizował zajazd na Soplicowo. Zabił majora Płuta. Po uratowaniu życia jemu i Hrabiemu przez ks. Robaka przebaczył Jackowi, który, zostawszy zakonnikiem, ukrywał swoją prawdziwą tożsamość i wspomagał bunt przeciw Rosjanom. Po zakończeniu sporu zaprzyjaźnił się z woźnym Protazym. W książce jest nazywany Gerwazym, Klucznikiem, Półkozicem, Szczerbcem, Mopankiem lub Scyzorykiem.

</doc>
<doc id="1683440" url="https://pl.wikipedia.org/wiki?curid=1683440" title="Dokumentacja budowy">
Dokumentacja budowy

Dokumentacja budowy – należy przez to rozumieć pozwolenie na budowę wraz z załączonym projektem budowlanym, dziennik budowy, protokoły odbiorów częściowych i końcowych, w miarę potrzeby, rysunki i opisy służące realizacji obiektu, operaty geodezyjne i książkę obmiarów, a przed 27 stycznia 2023 r. w przypadku realizacji obiektów metodą montażu – także dziennik montażu.
Niszczenie dokumentacji budowy podlega karze grzywny. Po wybudowaniu obiektu budowlanego dokumentacja budowy wraz z książką obiektu budowlanego staje się dokumentacją obiektu, którą należy przechowywać do końca jego istnienia.
Inwestor, oddając do użytkowania obiekt budowlany, przekazuje właścicielowi lub zarządcy obiektu dokumentację budowy i dokumentację powykonawczą. Przekazaniu podlegają również inne dokumenty i decyzje dotyczące obiektu, a także, w razie potrzeby, instrukcje obsługi i eksploatacji: obiektu, instalacji i urządzeń związanych z tym obiektem.

</doc>
<doc id="1683441" url="https://pl.wikipedia.org/wiki?curid=1683441" title="Kosmodrom Vandenberg">
Kosmodrom Vandenberg



</doc>
<doc id="1683442" url="https://pl.wikipedia.org/wiki?curid=1683442" title="Nothobranchius korthausae">
Nothobranchius korthausae

Nothobranchius korthausae – gatunek ryby z rodziny Nothobranchiidae i rzędu karpieńcokształtnych. Występuje w Tanzanii. Osiąga do 5,0 cm długości. Ryba niewędrowna; zakres pH: 5,8–6,4; dH zakres: 4–6; temperatura 23–26 °C.

</doc>
<doc id="1683450" url="https://pl.wikipedia.org/wiki?curid=1683450" title="Luba Stolarska">
Luba Stolarska

Luba Stolarska – polska aktorka teatralna żydowskiego pochodzenia, wieloletnia aktorka Teatru Żydowskiego w Łodzi i następnie Dolnośląskiego Teatru Żydowskiego we Wrocławiu.
Kariera.
Dolnośląski Teatr Żydowski we Wrocławiu
Teatr Żydowski w Łodzi

</doc>
<doc id="1683452" url="https://pl.wikipedia.org/wiki?curid=1683452" title="Tito Vilanova">
Tito Vilanova

Francesc „Tito” Vilanova i Bayó (ur. 17 września 1968 w Bellcaire d’Empordà, zm. 25 kwietnia 2014 w Barcelonie) – hiszpański piłkarz występujący na pozycji pomocnika, a także trener.
W trakcie swojej kariery piłkarskiej Vilanova spędził trzy sezony w Primera División, gdzie jako gracz Celty rozegrał 26 spotkań i zdobył jedną bramkę. Po zakończeniu kariery zajął się pracą szkoleniową, zostając asystentem Pepa Guardioli w Barcelonie. Należał do sztabu szkoleniowego drużyny, która sięgnęła w sumie po 14 różnych tytułów.
W 2012 roku Vilanova został mianowany pierwszym szkoleniowcem Barcelony i w swoim pierwszym sezonie na tym stanowisku zdobył mistrzostwo Hiszpanii. W lipcu 2013 roku z powodu problemów zdrowotnych zrezygnował z pełnionej funkcji. 10 miesięcy później, 25 kwietnia 2014 roku, zmarł na raka.
Kariera piłkarska.
Vilanova rozpoczął swoją karierę w szkółce piłkarskiej Barcelony, jednak opuścił klub w 1990 roku bez ani jednego występu w pierwszym zespole na koncie. Trafił do Figueres, któremu to klubowi w sezonie 1991/92 pomógł zająć 3. miejsce w Segunda División, najlepsze w historii. Dzięki temu Figueres dostało się do baraży o awans, gdzie jednak przegrało w dwumeczu 1:3 z Cádiz CF. Następnie przeniósł się do występującej wówczas w ekstraklasie Celty, ale w trakcie kolejnych trzech lat rzadko pojawiał się na boisku. W 1995 roku powrócił na drugoligowe boiska, gdzie reprezentował barwy CD Badajoz, Mallorki (z którą wywalczył awans), Lleidy oraz Elche CF. W grudniu 2001 roku zakończył karierę w barwach Gramenet.
W 1998 roku w rozgrywkach o Puchar Katalonii Lleida z Vilanovą w składzie spotkała się z Barceloną, prowadzoną wówczas przez José Mourinho, który w czasie turnieju przejął obowiązki pierwszego szkoleniowca, Louisa van Gaala. Podczas spotkania Vilanova zdobył bramkę, stając się tym samym pierwszym zawodnikiem, który strzelił gola przeciwko zespołowi prowadzonemu przez Mourinho.
Kariera trenerska.
W sezonie 2003/04 Vilanova znajdował się w sztabie szkoleniowym czwartoligowego Palafrugell, z którym spadł do Primera Catalana. Następnie pełnił funkcję dyrektora technicznego w Terrassie, by w 2007 roku zostać asystentem Pepa Guardioli w czwartoligowych rezerwach Barcelony.
Latem 2008 roku po tym, jak zespół rezerw wywalczył awans do Segunda División B, Guardiola i Vilanova zastąpili w sztabie pierwszej drużyny Barcelony odpowiednio Franka Rijkaarda oraz Johana Neeskensa. Pierwszy sezon Guardioli na stanowisku pierwszego szkoleniowca oraz Vilanovy jako jego asystenta był najbardziej udany w całej historii klubu. Barcelona sięgnęła wówczas po sześć najbardziej prestiżowych tytułów, stając się jednocześnie pierwszą drużyna w Hiszpanii, która w jednym sezonie sięgnęła po tytuł mistrza kraju, puchar kraju oraz europejskie trofeum.
27 kwietnia 2012 podczas konferencji prasowej, na której Barcelona poinformowała o odejściu Guardioli, potwierdzono także, że jego następcą zostanie Vilanova. 15 czerwca podpisał on z klubem dwuletni kontrakt i poprowadził drużynę w sezonie 2012/13, podczas którego poniosła ona zaledwie osiem porażek i zdobyła 22. tytuł mistrza kraju.
Życie osobiste.
Vilanova ożenił się z Montse Chaure. Z tego związku narodziło się dwoje dzieci: córka Carlota, a także syn Adrià, który ma za sobą grę w młodzieżowych zespołach Barcelony.
Problemy zdrowotne i śmierć.
19 grudnia 2012 roku klub FC Barcelona poinformował, że u Vilanovy nastąpił nawrót raka ślinianki przyusznej. Po raz pierwszy został on wykryty 22 listopada 2011 roku. 20 grudnia Vilanova przeszedł operację, a następnie przez kolejne sześć tygodni poddawał się chemioterapii oraz radioterapii.
19 lipca 2013 roku Vilanova zrezygnował z prowadzenia Barcelony z powodu stanu swojego zdrowia, tłumacząc, że leczenia nie da się pogodzić z trybem życia profesjonalnego menadżera.
Vilanova zmarł 25 kwietnia 2014 roku z powodu komplikacji powstałych w wyniku raka gardła, którego nawrót miał miejsce tydzień wcześniej.

</doc>
<doc id="1683453" url="https://pl.wikipedia.org/wiki?curid=1683453" title="Elstertrebnitz">
Elstertrebnitz

Elstertrebnitz – niemiecka miejscowość i gmina w kraju związkowym Saksonia, w okręgu administracyjnym Lipsk, w powiecie Lipsk (do 31 lipca 2008 w powiecie Leipziger Land), wchodzi w skład wspólnoty administracyjnej Pegau.
Elstertrebnitz leży na południe od Lipska i ok. 15 km na północny wschód od Zeitz.
Gmina Elstertrebnitz składa się z siedmiu dzielnic:

</doc>
<doc id="1683456" url="https://pl.wikipedia.org/wiki?curid=1683456" title="Fryda Szafer">
Fryda Szafer

Fryda Szafer – polska aktorka teatralna żydowskiego pochodzenia, wieloletnia aktorka Teatru Żydowskiego w Łodzi i następnie Teatru Żydowskiego w Warszawie.
Kariera.
Teatr Żydowski w Warszawie
Teatr Młodego Widza we Wrocławiu
Teatr Żydowski w Łodzi

</doc>
<doc id="1683458" url="https://pl.wikipedia.org/wiki?curid=1683458" title="Redstone (rakieta)">
Redstone (rakieta)



</doc>
<doc id="1683459" url="https://pl.wikipedia.org/wiki?curid=1683459" title="Struktura liniowo-sztabowa">
Struktura liniowo-sztabowa

Struktura liniowo-sztabowa jest jedną z prób rozwiązania problemu ograniczeń struktury liniowej. Inną próbą była struktura funkcjonalna w ujęciu Fredericka Winslowa Taylora. Kierownik posiadający zbyt dużo zróżnicowanych zadań nie był w stanie efektywnie zarządzać swoimi pracownikami. Dlatego wprowadzono sztab, który miał wyręczać go w niektórych zadaniach. Np. można było powołać eksperta ds. kadr, płac, przydzielania robót, itp. Całość władzy rozkazodawczej jest zachowywana przez kierownika, jednak otrzymuje on gotowe propozycje niektórych decyzji, które ma tylko zatwierdzić.
Zalety – możliwość korzystania z wiedzy wyspecjalizowanych ekspertów.
Wady – dość częste konflikty kompetencyjne między sztabami a kierownikami komórek organizacyjnych.
Zastosowania.
Struktura liniowo-sztabowa pozwala na zachowanie zasady jednoosobowego kierownictwa (każdy pracownik ma tylko jednego przełożonego), ale jednocześnie zapewnia większą elastyczność w dostosowaniu do zmiennych warunków działalności. Wprowadza również element motywowania do współpracy pomiędzy wszystkimi członkami organizacji. Jednak w przypadku rozwiniętej struktury liniowo-sztabowej mogą wystąpić konflikty pomiędzy kierownikami liniowymi a sztabowymi. Zagrożenie jest większe, gdy powstaje hierarchia sztabów. Kierownicy liniowi muszą posiadać co najmniej taki zakres wiedzy, który pozwoli im przekazać pracownikom polecenia ekspertów bez zniekształceń. Nie ma bowiem możliwości, aby ekspert przekazał je bezpośrednio.

</doc>
<doc id="1683462" url="https://pl.wikipedia.org/wiki?curid=1683462" title="SMS Planet (1889)">
SMS Planet (1889)

SMS Planet – austro-węgierska kanonierka torpedowa z końca XIX wieku. Jeden z okrętów zakupionych w zagranicznych stoczniach podczas poszukiwań typu okrętu najlepiej dostosowanego do potrzeb Kaiserliche und Königliche Kriegsmarine. „Planet” przetrwał I wojnę światową. W 1920 roku został przekazany do Włoch i tam złomowany.

</doc>
<doc id="1683468" url="https://pl.wikipedia.org/wiki?curid=1683468" title="Turniej Czterech Narodów w skokach narciarskich 2006">
Turniej Czterech Narodów w skokach narciarskich 2006

Turniej Czterech Narodów w skokach narciarskich 2006 – 1. edycja Turnieju Czterech Narodów, która odbyła się w dniach 6–14 sierpnia 2006 w ramach Letniego Grand Prix w skokach narciarskich.
Zwycięzcą cyklu został Andreas Kofler, który w konkursach turnieju zajmował odpowiednio 2., 4., 1. i 6. miejsce. Adama Małysza, który zajął drugą lokatę wyprzedził o 7,7 pkt., natomiast Gregora Schlierenzauera który był trzeci wyprzedził o 11,1 pkt. 78 skoczków zostało sklasyfikowanych w turnieju. Wśród nich znalazło się pięciu reprezentantów Polski.

</doc>
<doc id="1683469" url="https://pl.wikipedia.org/wiki?curid=1683469" title="Bernard Nowak">
Bernard Nowak

Bernard Nowak – (ur. 3 listopada 1950 w Kwidzynie) – pisarz, redaktor i wydawca, członek Stowarzyszenia Pisarzy Polskich i Stowarzyszenia Wolnego Słowa, działacz NSZZ Solidarność.
W 1968 studiował na Studium Nauczycielskim w Kaliszu od 1969 na polonistyce w Katolickim Uniwersytecie Lubelskim. Od 1971 na Uniwersytecie Jagiellońskim, praca magisterska z motywów faustowskich w "Dzienniku" Witolda Gombrowicza. Od 1 grudnia 1981 praca w NSZZ Solidarność Regionie Środkowowschodnim redagując Informator Rolników Indywidualnych. Po 13 grudnia 1981 bierze udział w strajku w Świdniku, pracuje aż do 1989 jako niezależny, w drugim obiegu, drukarz – z przerwami na kilkumiesięczne pobyty we Francji i Niemczech.
W 1988 jest współzałożycielem Wydawnictwa Test w Lublinie, które wydało po raz pierwszy w oficjalnym obiegu w Polsce "Hańbę domową : rozmowy z pisarzami" Jacka Trznadla. W 1989 Wydawnictwo Test kolportowało drukowany już w Polsce miesięcznik "Kultura" do krajowych prenumeratorów. Zredagował "Lublin. Przewodnik", "Test" Lublin 2000. Do roku 2013 Wydawnictwo Test opublikowało ponad 80 tytułów.
W 1990 ukazała się jego pierwsza książka "Cztery dni Łazarza" wydawnictwo "Kultura", Instytut Literacki, Paryż; w 2003 "Taniec Koperwasów", Wydawnictwo Test, Lublin, 2003, nominowana do paszportów "Polityki" i nagrody im. Józefa Mackiewicza, "Smolice N°86", Lublin 2006. W 2011 ukazał się pierwszy tom dziennika "Wyroby duchowe". Dwukrotnie (2006 i 2011) był stypendystą ministra kultury.
W 2004 otrzymał Nagrodę Artystyczną Miasta Lublina za rok 2003 oraz Nagrodę Literacką im. Bolesława Prusa w 2004. W roku 2006 opublikował tom opowiadań "Smolice N 86", zaś w 2011 pierwszy tom dziennika "Wyroby duchowe".
Od maja 2005 do czerwca 2011 był prezesem Oddziału Lubelskiego Stowarzyszenia Pisarzy Polskich; obecnie pełni w Oddziale funkcję sekretarza. Odznaczony Krzyżem Wolności i Solidarności (2015).

</doc>
<doc id="1683471" url="https://pl.wikipedia.org/wiki?curid=1683471" title="Stołeczne Centrum Rehabilitacji (Stocer)">
Stołeczne Centrum Rehabilitacji (Stocer)

Centrum Rehabilitacji im. prof. Mariana Weissa SPZOZ "STOCER" – szpital w Konstancinie-Jeziornie, specjalizujący się w leczeniu operacyjnym i rehabilitacji urazów i schorzeń kręgosłupa, narządu ruchu, wad postawy i wad rozwojowych.
Placówka powstała po II wojnie światowej z potrzeby leczenia ofiar wojny wymagających opieki ortopedów i rehabilitantów, zwłaszcza po amputacjach, w przedwojennej zabudowanie szpitalnej i mieszkalnej znajdującej się tutaj uprzednio.
W latach 1954 – 1998 funkcjonowała pod nazwą Stołeczne Centrum Rehabilitacji.
Historia.
Pierwszych pacjentów przywieziono do budynków na terenie Konstancina-Jeziorny ze spalonego w po­wstaniu warszawskim szpitala Św. Ducha w Warszawie. W 1946 r., hospitalizowano ok. 100 dorosłych i dzieci. W latach 1959-1963, wybudowano nowe obiekty szpitalne, przystosowane do leczenia kompleksowego.
Powstały nowe oddziały, baseny, sale terapeutyczne, sale gimnastyczne, nowoczesny blok operacyj­ny, pracownie i laboratoria oraz dział terapii zajęciowej. Obecnie przeprowadza się restrukturyzację szpitala, modernizując istniejące budynki i wyposażając w najnowszy sprzęt medyczny oddziały szpitalne i blok operacyjny.

</doc>
<doc id="1683472" url="https://pl.wikipedia.org/wiki?curid=1683472" title="Obrona i uświetnienie języka francuskiego">
Obrona i uświetnienie języka francuskiego

Obrona i uświetnienie języka francuskiego (oryg. fr. "La Deffence, et Illustration de la Langue Francoyse") – manifest literacki sygnowany przez Joachima du Bellaya, wydany po raz pierwszy w 1549. 
Okoliczności powstania.
Mimo podpisania pracy tylko przez jednego autora "Obrona..." jest najprawdopodobniej pracą zbiorową, odzwierciedla bowiem idee funkcjonujące w kręgu późniejszej "Plejady" i stanowi jej manifest artystyczny. Jest to również literackie uzupełnienie wydanego dziesięć lat wcześniej Ordonansu z Villers-Cotterêts, na mocy którego język francuski miał być obowiązującym językiem wszystkich wydawanych we Francji aktów prawnych oraz językiem obowiązującym w administracji państwowej. "Obrona..." zawiera wiele słów wdzięczności pod adresem króla Franciszka I, który wydał Ordonans, głosi również, że po oficjalnym potwierdzeniu statusu języka francuskiego obowiązkiem literatów jest dalsze działanie na rzecz jego uszlachetniania i rozwoju. 
Inspiracją dla autora (lub autorów) dzieła mogła być również włoski "Dialogo delle lingue", opublikowany pięć lat wcześniej utwór Spoerone'a Speroniego o podobnej wymowie. 
Treść.
Pierwsza część obrony ma wyraźny charakter polemiczny; poglądy późniejszej Plejady zostają skontrastowane z ideami poetów neołacińskich, odrzucających język francuski jako "mowę barbarzyńców". "Obrona..." głosi, że przewaga łaciny na polu leksykalnym jest jedynie kwestią czasu, gdyż każdy język, także francuski, może zostać wzbogacony poprzez stosowanie go w poezji. Jako najbardziej skuteczną metodę działania autor podaje naśladownictwo mistrzów poezji starożytnej zamiast zwykłego tłumaczenia ich utworów, na wzór tłumaczenia przez poetów rzymskich dzieł greckich. Proceder ten "Obrona..." określa jako "odżywianie się" języka. 
W dalszej części pracy przedstawiane są szczegółowe środki wzbogacania języka: tworzenie neologizmów (biorąc za punkt wyjścia słowa greckie i łacińskie), wprowadzanie do literatury słów pochodzących z języka mówionego i dialektów, ponownie użytkowanie archaizmów oraz budowanie zdrobnień. Poetów zachęcano również do tworzenia skomplikowanych peryfraz i częstego posługiwania się epitetem, wreszcie do oparcia swoich dzieł na rymach regularnych i trzech metrach: ośmio- i dziesięciozgłoskowcu lub aleksandrynie. 
"Obrona..." nakazuje zerwanie nie tylko z przekładaniem dzieł poetów łacińskich, ale i z wieloma elementami dotychczasowej tradycji poetyckiej: za przestarzałe uznaje gatunki ronda, ballady, virelai, pieśni, chanson de geste, farsy i moralitetu. W ocenie autorów powinny być one zastąpione swoimi bardziej wystudiowanymi odpowiednikami - komedią, tragedią, epopeją, satyrą, odą, elegią, sonetem, epigramem czy listem poetyckim.
Recepcja.
"Obrona...", napisana stylem wyraźnie nastawionym na polemikę, natychmiast po publikacji wywołała wyraźne kontrowersje w kręgach poetów neołacińskich. W roku publikacji dzieła Thomas Sébillet, autor traktatu "Sztuka poetycka", wyraził swój sprzeciw wobec idei dzieła w przedmowie do swojego przekładu "Ifigenii" Eurypidesa. Szerzej przeciwko stosowaniu w poezji języka francuskiego protestował Bartłomiej Aneau w pamflecie "Quintil Horatium". Argumentacja przedstawiania przez przeciwników tez zawartych w "Obronie..." nie wnosiła jednak nowych racji na rzecz supremacji łaciny poza tymi, z którymi polemizował du Bellay. W związku z tym idee Plejady, potwierdzone następnie w twórczości jej członków, w dłuższej perspektywie okazały się bardziej trwałe i nadały kierunek dalszemu rozwojowi poezji we Francji. 

</doc>
<doc id="1683474" url="https://pl.wikipedia.org/wiki?curid=1683474" title="Espenhain">
Espenhain

Espenhain – dzielnica miasta Rötha w Niemczech, położona na terenie kraju związkowego Saksonia, w powiecie Lipsk. Do 31 lipca 2015 samodzielna gmina, wchodząca w skład wspólnoty administracyjnej Rötha. Do 29 lutego 2012 należała do okręgu administracyjnego Lipsk.
Współpraca.
Miejscowość partnerska:

</doc>
<doc id="1683481" url="https://pl.wikipedia.org/wiki?curid=1683481" title="Turniej Czterech Narodów w skokach narciarskich 2007">
Turniej Czterech Narodów w skokach narciarskich 2007

Turniej Czterech Narodów w skokach narciarskich 2007 – 2. edycja Turnieju Czterech Narodów, która odbyła się w dniach 12–18 sierpnia 2007 w ramach Letniego Grand Prix w skokach narciarskich.
Zwycięzcą cyklu został Thomas Morgenstern, który o 3,1 pkt. wyprzedził Adama Małysza i o 5,3 pkt. Gregora Schlierenzauera. W turnieju sklasyfikowano 70 zawodników, w tym czterech Polaków.

</doc>
<doc id="1683483" url="https://pl.wikipedia.org/wiki?curid=1683483" title="Józef Maria Rubio Peralta">
Józef Maria Rubio Peralta

Józef Maria Rubio Peralta SJ, (hiszp.) "José María Rubio Peralta" (ur. 22 lipca 1864 w Dalías, zm. 2 maja 1929 w Aranjuez) – święty katolicki, ksiądz, spowiednik.
Urodzony w wielodzietnej rodzinie rolnika Franciszka i Mercedes Rubio Peralta. Odbył studia teologiczne, a w 1897 obronił doktorat z prawa kanonicznego w Toledo. Po złożeniu święceń kapłańskich (1887) pracował jako wikariusz w Chinchón, a następnie w Estremera, pełnił obowiązki kapelana zakonnic w Madrycie i wykładowcy w seminarium.
Do Towarzystwa Jezusowego wstąpił w 1906 roku poświęcając się pracy na rzecz najuboższych mieszkańców okolic Madrytu. Na terenie swojej działalności duszpasterskiej prowadził ewangelizację poprzez głoszenie kazań i spowiedź.
Posiadał dar prorokowania i bilokacji.
Jego beatyfikacja odbyła się w Rzymie 6 października 1985 roku, a kanonizowany został w Madrycie 4 maja 2003 przez papieża Jana Pawła II.
Jego wspomnienie obchodzone jest 2 maja.

</doc>
<doc id="1683484" url="https://pl.wikipedia.org/wiki?curid=1683484" title="Józef Nguyễn Văn Lựu">
Józef Nguyễn Văn Lựu

Józef Nguyễn Văn Lựu (wiet. Giuse Nguyễn Văn Lựu) (ur. ok. 1790 r. w prowincji Vĩnh Long w Wietnamie, zm. 2 maja 1854 w Vĩnh Long w Wietnamie) – święty Kościoła katolickiego, wietnamski męczennik, katechista.
Życiorys.
Józef Nguyễn Văn Lựu został wychowany w tradycji katolickiej. Również po zawarciu małżeństwa w jego domu zachowywano wartości chrześcijańskie. Józef Nguyễn Văn Lựu został wybrany przewodniczącym rady parafialnej. Podczas prześladowań aresztowano go 26 lutego 1853 r. razem z księdzem Filipem Phan Văn Minh i 6 innymi parafianami. Zabrano ich do Vĩnh Long. Józef Nguyễn Văn Lựu zmarł w więzieniu w efekcie złych warunków i tortur 2 maja 1854 r.
Pomimo trwających prześladowań jego pogrzeb zgromadził tłumy. Wzięło w nim udział 4 księży i ok. 2000 katolików. Józef Nguyễn Văn Lựu został pochowany w kościele w Mặc Bắc.
Kult.
Dzień wspomnienia: 2 maja; 24 listopada w grupie 117 męczenników wietnamskich.
Beatyfikowany 2 maja 1909 r. przez Piusa X. Kanonizowany przez Jana Pawła II 19 czerwca 1988 r. w grupie 117 męczenników wietnamskich, ofiar prześladowań religijnych, które w okresie od 1645 do 1886 roku pochłonęły 113 tys. ludzi.

</doc>
<doc id="1683487" url="https://pl.wikipedia.org/wiki?curid=1683487" title="Iwan Szewcow">
Iwan Szewcow

Iwan Andriejewicz Szewcow, ros. Иван Андреевич Шевцов (ur. 3 listopada 1919 we wsi Andriejewka, w rejonie nowomoskiewskim obwodu dniepropietrowskiego, zm. 17 maja 2008 w Moskwie) – radziecki dowódca wojskowy, generał pułkownik Armii Radzieckiej, Bohater Związku Radzieckiego.
Życiorys.
Pochodził z rodziny chłopskiej. Ukończył 7 klas szkoły powszechnej, następnie pracował jako ślusarz w Zakładach Dniepropietrowskich im. Karola Liebknechta.
Służbę w Armii Czerwonej rozpoczął w 1939. W 1941 ukończył Uljanowską Szkołę Oficerską Wojsk Pancernych. Uczestnik walk z Niemcami od maja 1942. Członek WKP(b) od 1943. Brał udział w walkach z Niemcami na Frontach: Zachodnim, Centralnym i 1 Białoruskim – jako dowódca plutonu i kompanii czołgów 142 batalionu czołgów 95 Brygady Pancernej 9 Korpusu Pancernego. Wyróżnił się w czasie bitwy pod Kurskiem, gdzie został ciężko ranny. Za wzorowe wypełnienie zadań decyzją Prezydium Rady Najwyższej ZSRR z 17 sierpnia 1943 nadano mu tytuł Bohatera Związku Radzieckiego (nr 1708).
Po zakończeniu wojny kontynuował służbę w Armii Radzieckiej. W 1948 ukończył studia w Akademii Wojsk Pancernych i Zmechanizowanych im. Józefa Stalina, a w 1956 w Akademii Wojskowej Sztabu Generalnego. Dowodził batalionem czołgów, był szefem sztabu pułku czołgów, szefem wydziału operacyjnego dywizji pancernej, zastępcą dowódcy i dowódcą dywizji pancernej. W okresie dowodzenia dywizją pancerną awansowany na stopień generała majora.
Od maja 1961 pełnił służbę w Wojskach Rakietowych Przeznaczenia Strategicznego ZSRR. Do 1965 był zastępcą dowódcy, a do 1970 dowódcą 9 Dalekowschodniego Samodzielnego Korpusu Rakietowego w Chabarowsku, gdzie awansowany na stopień generała porucznika. Od 27 czerwca 1970 do 5 czerwca 1979 dowodził 31 Armią Rakietową ze sztabem w Orenburgu. W kwietniu 1975 awansował na stopień generała pułkownika. Od 1979 był komendantem fakultetu w Akademii Wojskowej im. Feliksa Dzierżyńskiego. W 1983 w stopniu generała pułkownika przeszedł do rezerwy. Następnie pracował w biurze konstrukcyjnym budowy maszyn (konstrukcja nowych typów sprzętu wojsk rakietowych).
Zmarł w Moskwie i tam został pochowany.

</doc>
<doc id="1683488" url="https://pl.wikipedia.org/wiki?curid=1683488" title="Turniej Czterech Narodów w skokach narciarskich 2008">
Turniej Czterech Narodów w skokach narciarskich 2008

Turniej Czterech Narodów w skokach narciarskich 2008 – 3. edycja Turnieju Czterech Narodów, która odbyła się w dniach 24 lipca–5 sierpnia 2006 w ramach Letniego Grand Prix w skokach narciarskich.
Zwycięzcą turnieju został Gregor Schlierenzauer. Po trzech konkursach liderem turnieju był Niemiec Georg Späth, jednak nie wystąpił w czwartym z powodu kontuzji i zostało ostatecznie sklasyfikowany na 22. pozycji. Najwyżej sklasyfikowanym Polakiem został Maciej Kot, który był piętnasty. W Turnieju Czterech Narodów 2008 punkty zdobyło 69 zawodników.

</doc>
<doc id="1683490" url="https://pl.wikipedia.org/wiki?curid=1683490" title="Jose Maria Rubio">
Jose Maria Rubio



</doc>
<doc id="1683491" url="https://pl.wikipedia.org/wiki?curid=1683491" title="Człowiek Roku „Gazety Wyborczej”">
Człowiek Roku „Gazety Wyborczej”

Człowiek Roku „Gazety Wyborczej” – tytuł Człowieka Roku przyznawany od 1999 przez redakcję dziennika „Gazeta Wyborcza”.
W 2009 laureatem został Tadeusz Mazowiecki, uznany jednocześnie człowiekiem 20-lecia „Gazety Wyborczej”.

</doc>
<doc id="1683492" url="https://pl.wikipedia.org/wiki?curid=1683492" title="Kaii Yoshida">
Kaii Yoshida

 – japoński tenisista stołowy, brązowy medalista mistrzostw świata, olimpijczyk z Pekinu. Po małżeństwie zmienił nazwisko na Konishi.
Jest sponsorowany przez japońską firmę tenisa stołowego Butterfly. W 2009 r. w rozgrywanych w Japonii mistrzostwach świata doszedł do ćwierćfinału, gdzie uległ Wang Hao 1:4.
Sprzęt:

</doc>
<doc id="1683494" url="https://pl.wikipedia.org/wiki?curid=1683494" title="Eulatal">
Eulatal

Eulatal – dzielnica miasta Frohburg w powiecie Lipsk, w kraju związkowym Saksonia, w okręgu administracyjnym Lipsk. Do 31 grudnia 2008 gmina.

</doc>
<doc id="1683497" url="https://pl.wikipedia.org/wiki?curid=1683497" title="Aleksander Jan Hauke">
Aleksander Jan Hauke

Aleksander Jan Józef Hauke herbu Bosak (ur. 13 października 1814 w Warszawie, zm. 8 kwietnia 1868 tamże) – generał major wojsk Imperium Rosyjskiego, prezes Warszawskich Teatrów Rządowych.
Zarys biografii.
Aleksander Hauke był synem Ludwika Augusta (1779–1851), (młodszego brata gen. Maurycego Haukego), dyrektora generalnego górnictwa w Królestwie Polskim, i Ludwiki Marii Watson-Priestfield-Athernay, córki Roberta i Marii Keene. Był kuzynem i szwagrem księżnej Julii von Battenberg, protoplastki rodu Battenberg-Mountbatten, kuzynem gen. Hauke-Bosaka. W latach 1824–1830 pobierał nauki w Korpusie kadetów w Kaliszu. Po upadku powstania listopadowego kaliską uczelnię zamknięto i Hauke powrócił do Warszawy. W wieku lat 18 podjął studia w Instytucie Komunikacji Lądowej i Wodnej w Petersburgu, które ukończył w 1837. W 1838 zaczął służbę wojskową jako oficer zawodowy (chorąży) w armii carskiej, w 1853 był już podpułkownikiem i naczelnikiem Straży Ogniowej w Warszawie. W 1861 mianowano go prezesem Warszawskich Teatrów Rządowych, nieco później także zarządcą pałaców cesarskich w Królestwie i administratorem Księstwa łowickiego w stopniu generała majora.
Jako prezes teatrów Hauke urzędował do śmierci w roku 1868 (w ostatnich latach posiadał ze względu na ciężką chorobę zastępcę), ale nie zdobył dobrej sławy: za jego rządów wystawiano głównie nieciekawe sztuki cudzoziemskie, w okresie popowstaniowym zlikwidowano w 1865 polską operę, odebrano pracownikom prawa do emerytur. Jedyną nieomal jego zasługą było zorganizowanie prapremiery opery „Straszny dwór” 28 września 1865 roku. Należy przy tym jednak pamiętać, że przyszło mu działać w wyjątkowo trudnym okresie przed i po powstaniu styczniowym.
Aleksander Hauke był żonaty z kuzynką Zofią Salomeą Teresą z Hauków (1816–1861), córką gen. Maurycego i siostrą Julii von Battenberg, pisarką literatury dla dzieci, i miał z nią trzech synów i cztery córki. Najstarszy syn Aleksander poległ jako powstaniec styczniowy; Zygmunt ożenił się z Zofią Kostecką, wnuczką m.in. Franciszka Kosteckiego oraz Klementyny Karoliny de Watson-Priestfield-Athernay, siostry Ludwiki Marii; jedna z córek Maria Teresa Salomea (1849–1892) wyszła za znakomitego lekarza Juliana Kosińskiego, zaś Ludwika Idalia Celina (1844–1930) prowadziła wraz z Marią Julią Zaleską poczytny periodyk „Wieczory Rodzinne”. Hauke pochowany został w kwaterze rodzinnej na cmentarzu Powązkowskim w Warszawie (kwatera 10-3-5), w krypcie rodzinnej bez napisu.
„Z wdzięczności za ocalenie w R.P. 1852, kiedy ciężka grasowała cholera”, Aleksander Hauke sfinansował renowację pochodzącego z 1683 posągu Matki Boskiej Passawskiej na warszawskim Krakowskim Przedmieściu, dodając m.in. nowe, złocone korony, co upamiętniono nieistniejącym dziś napisem na cokole figury.
Bywa niekiedy błędnie cytowany z tytułem hrabiowskim.

</doc>
<doc id="1683499" url="https://pl.wikipedia.org/wiki?curid=1683499" title="Siergiej Fiedorczuk">
Siergiej Fiedorczuk



</doc>
<doc id="1683501" url="https://pl.wikipedia.org/wiki?curid=1683501" title="Pani Zemsta">
Pani Zemsta

Pani Zemsta ( "Chinjeolhan Geum-ja-ssi") – południowokoreański thriller z 2005 roku zamykający „trylogię zemsty”, rozpoczętą filmem "Pan Zemsta" (2002), którego kontynuacją był "Oldboy" (2003).
Fabuła.
19-letnia Lee Geum-ja trafia do więzienia pod zarzutem porwania i zabójstwa dziecka. Przyznała się, aby kryć pana Baeka, który wciągnął ją w porwanie, a potem szantażem zmusił do przyznania się do zamordowania dziecka, którego dokonał on sam. Kiedy dowiaduje się, że wspólnik ją zdradził planuje zemstę. Przez całe 13 lat pobytu w więzieniu pozornie ulega zmianie i sprawia wrażenie łagodnej i skruszonej przestępczyni. Dzięki czemu zyskuje przydomek „Dobrotliwa”. Po odbyciu wyroku, wraz z więźniarkami z celi rozpoczyna poszukiwania Baeka.

</doc>
<doc id="1683502" url="https://pl.wikipedia.org/wiki?curid=1683502" title="Zasilacz izotopowy">
Zasilacz izotopowy

Zasilacz izotopowy – generator energii elektrycznej wykorzystujący rozpad pierwiastków promieniotwórczych jako źródło energii. Zasilacz taki wykorzystuje samoistnie następujący rozpad radioizotopów.
Rozróżniamy dwa rodzaje zasilaczy izotopowych:
Przykładem termicznego zasilacza izotopowego jest SNAP-27, zawierający 3,8 kilograma plutonu 238, który stosowany był w misjach księżycowych programu Apollo 12-17. Zasilacz ten po 10 latach pracy wykazywał spadek mocy poniżej 10% w stosunku do wartości nominalnej 70 W.

</doc>
<doc id="1683504" url="https://pl.wikipedia.org/wiki?curid=1683504" title="Frauenkirche w Dreźnie">
Frauenkirche w Dreźnie



</doc>
<doc id="1683507" url="https://pl.wikipedia.org/wiki?curid=1683507" title="Temperatura barwna">
Temperatura barwna



</doc>
<doc id="1683510" url="https://pl.wikipedia.org/wiki?curid=1683510" title="Dziki Mesjasz">
Dziki Mesjasz

Dziki Mesjasz – brytyjski film biograficzny z 1972 roku na podstawie książki H. S. Edego.
Fabuła.
Historia związku rzeźbiarza Henri Gouthiera z Sophie Brzeską – guwernantką polskiego pochodzenia, która była od niego starsza o 20 lat aż do śmierci artysty na froncie I wojny światowej.

</doc>
<doc id="1683512" url="https://pl.wikipedia.org/wiki?curid=1683512" title="Temperatura kolorowa">
Temperatura kolorowa



</doc>
<doc id="1683513" url="https://pl.wikipedia.org/wiki?curid=1683513" title="Falkenhain (Lossatal)">
Falkenhain (Lossatal)

Falkenhain – miejscowość-dzielnica gminy Lossatal w Niemczech, położona na terenie kraju związkowego Saksonia, w okręgu administracyjnym Lipsk, w powiecie Lipsk. Do 31 grudnia 2011 była to samodzielna gmina.
Miejscowość składa się z dziewięciu osiedli:

</doc>
<doc id="1683514" url="https://pl.wikipedia.org/wiki?curid=1683514" title="Superolbrzym">
Superolbrzym



</doc>
<doc id="1683515" url="https://pl.wikipedia.org/wiki?curid=1683515" title="Pawłówek (grodzisko w Bydgoszczy)">
Pawłówek (grodzisko w Bydgoszczy)

Pawłówek – grodzisko wczesnośredniowieczne znajdujące się na zachodnich rubieżach Bydgoszczy, niedaleko drogi ekspresowej S10 Płońsk-Szczecin i drogi ekspresowej S5 Lubawka-Nowe Marzy.
Położenie.
Grodzisko leży na płaskim wzgórzu w obrębie Zbocza Kruszyńskiego na tzw. „Górze Zamkowej”, ok. 600 m na północ od Kanału Bydgoskiego i 400 m na południe od drogi krajowej nr 80. Obiekt sąsiaduje bezpośrednio od południa z linią kolejową Bydgoszcz-Krzyż, a od zachodu z obwodnicą Bydgoszczy – drogą nr 10 Bydgoszcz-Szczecin. Grodzisko z południowej i zachodniej strony odcięte jest ostro opadającymi stokami, przechodzącymi w poziom dna pradoliny Noteci, natomiast od północy przez sztuczną krawędź, przy której posadowiony był wał obronny. Wymiary majdanu wynoszą 120x80 m, a wysokość grodziska od północy: 6 m. 
Należy podkreślić, że grodzisko leży na eksponowanym miejscu, skąd rozpościerają się rozległe widoki na pradolinę Noteci-Warty. 
Obecnie jest silnie zniwelowane i zniszczone wskutek użytkowania rolniczego oraz budowy w tym miejscu w 1914 r. okopów wojskowych.
Prace wykopaliskowe.
Pierwszych przypadkowych odkryć tajemniczych przedmiotów na terenie grodziska dokonał w 1881 r. leśniczy Mellin z Czyżkówka. Kolejne datują się na 1883 (Mellin), 1900 (Seefeldt) i 1910 r. (Seefeldt). W związku z tym w listopadzie 1912 r. podjęli w tym miejscu badania powierzchniowe dwaj archeolodzy – amatorzy z Bydgoskiego Towarzystwa Historycznego: Kothe i Wolff. W maju i wrześniu 1918 r. kolejne tego typu badania przeprowadzili Kothe i Schumacher. 
Powyższe wykopaliska: celowe i przypadkowe doprowadziły do wydobycia dość licznych przedmiotów militarnych, ozdób i ceramiki: żelaznego grota włóczni, żelaznego czekana, kabłączków skroniowych z brązu lub cyny, przęślików glinianych, nożyków żelaznych, kilkaset fragmentów naczyń glinianych i innych zabytków. Na północ od grodziska odkryto groby szkieletowe wraz z przedmiotami: kabłączkami skroniowymi, nożykami, klamrami i ułamkami naczyń. 
W sierpniu 1969 r. kolejne badania przeprowadziła ekspedycja KAP UMK w Toruniu pod kierownictwem G. Wilkego. Z badań tych pochodzi kilkadziesiąt ułamków naczyń glinianych. Na zachód i południe od grodziska znaleziono liczne fragmenty naczyń, co stało się podstawą do określenia tych miejsc jako osad otwartych.
Charakterystyka.
W wyniku prac wykopaliskowych stanowisko zostało uznane za zespół osadniczy złożony z 
grodu strażniczego położonego na krawędzi pradoliny Noteci-Warty, sieci osiedli otwartych oraz cmentarzyska szkieletowego. Chronologię grodziska określono na okres halsztacki oraz wczesnośredniowieczny.
Można przypuszczać, że ze względu na swoje położenie, gród posiadał duże znaczenie strategiczne w X-XI wieku. Właśnie w tym miejscu znajdowało się suche przejście z południa na północ między odcinkiem dolnej Brdy, a pasem podmokłych łąk, bagien i mokradeł nadnoteckich.
Znaczenie grodu zmniejszyło się prawdopodobnie po budowie w XI wieku grodu bydgoskiego. 
Przyjmuje się, że obiekt został ostatecznie zniszczony podczas pomorskiej kampanii Bolesława Krzywoustego w 1113-1116 r.

</doc>
<doc id="1683516" url="https://pl.wikipedia.org/wiki?curid=1683516" title="Źródło X">
Źródło X



</doc>
<doc id="1683518" url="https://pl.wikipedia.org/wiki?curid=1683518" title="Plejada (literatura francuska)">
Plejada (literatura francuska)

Plejada (fr. la Pléiade) – grupa poetów zebranych wokół Pierre’a de Ronsarda i Joachima du Bellaya, działająca we Francji w XVI wieku. Jej koncepcja poezji i roli poety poważnie przyczyniła się do dalszego rozwoju literatury francuskiej oraz upowszechniła stosowanie języka francuskiego w literaturze pięknej tego kraju.
Historia.
Poeci tworzący późniejszą Plejadę byli studentami w Kolegium Coqueret oraz w Kolegium Boncourt, gdzie ich poglądy formowały się pod kierunkiem wykładowców-latynistów Jeana Dorata oraz Marca Antoine’a de Mureta. Podstawą istnienia grupy było wspólne przekonanie o konieczności stosowania w poezji języka francuskiego i przyczyniania się tym samym do jego rozwoju, w miejsce pisania tradycyjnie po łacinie. Grupa głosiła równocześnie konieczność upowszechniania kultury antycznej, co miało przyczyniać się do krzewienia kultury w szerszych kręgach społecznych.
Grupa działała początkowo pod nazwą Brygady, a za swój manifest traktowała wydaną w 1549 i podpisaną przez du Bellaya pracę polemiczną "Obrona i uświetnienie języka francuskiego". Zawarte w niej wątki rozwijał następnie "Skrót sztuki poetyckiej" Ronsarda. Od 1556 poeci używali nazwy Plejada, którą zapożyczyli od Plejady aleksandryjskiej jako wyraz podziwu dla kultury antycznej. Członkami grupy byli Pierre de Ronsard, Joachim du Bellay, Jacques Peletier du Mans, Rémy Belleau, Jean-Antoine de Baïf, Pontus de Tyard oraz Étienne Jodelle. Po śmierci du Mansa jego miejsce zajął Jean Dorat.
Poglądy.
Członkowie Plejady głosili konieczność gruntownego zreformowania francuskiej poezji, co miało dokonać się poprzez zerwanie zarówno z tradycją średniowieczną, jak i z nurtem neołacińskim. W "Obronie i uświetnieniu języka francuskiego" uznali za przestarzałe popularne gatunki średniowieczne jak rondo, virelai, pieśń, ballada, chanson de geste, farsa czy moralitet. W koncepcji Plejady ich miejsce miały zająć gatunki wymagające od piszącego większej dbałości formalnej, jak sonet, epos, elegia, eklog, epigram, oda czy list poetycki, natomiast w dramacie – komedia oraz tragedia oparta na wzorcach antycznych. Jako zalecaną tematykę wierszy poeci Plejady wskazywali miłość, śmierć, naturę oraz przemijanie, zalecając w ogólności poruszanie tematów poważnych i niejednoznacznych w miejsce układania wierszy w celach czysto rozrywkowych, związanych z bieżącą polityką, lub dla popisania się swoją erudycją i talentem.
Równocześnie Plejada wzywała do porzucenia tłumaczeń z łaciny i greki na rzecz swobodnego adaptowania utworów autorów antycznych na grunt francuski, co miało przyczynić się do rozwoju literatury Francji poprzez zaszczepienie w niej doskonałych wzorów. Inspiracją dla nich była również działalność poetów włoskich (głównie Petrarki) Choć poeci z kręgu Ronsarda i du Bellaya przyznawali, że język francuski jest ubogi leksykalnie w porównaniu z łaciną, twierdzili, że dzięki odpowiednim działaniom samych literatów sytuację tę można zmienić. Głosili konieczność tworzenia w języku francuskim neologizmów o źródłosłowie greckim i łacińskim, wprowadzania do języka literackiego wyrazów pochodzących z języka mówionego i dialektów lokalnych.
Odrzucając dotychczasową koncepcję poezji, członkowie Plejady zachowywali wcześniejszą wizję poety jako „tłumacza Bogów”, człowieka obdarzonego szczególnym darem odkrywania przed ludźmi tajemnic świata nadprzyrodzonego. Ronsard w swoim "Skrócie sztuki poetyckiej" porównywał poetę do proroka i mistyka, twierdził jednak również, że swoją misję może on w pełni zrealizować tylko pod warunkiem ciągłego uczenia się i poszerzania swojej wiedzy. Podkreślał także, że poeta winien z godnością przyjmować niezrozumienie i biedę, jakie mogą stać się jego udziałem. Poeta w wizji Plejady jest równocześnie "vates", "doctus" i "philosophus" – natchnionym, uczonym i filozofem. W ten sposób członkowie Plejady kwestionowali średniowieczne miejsce twórców literatury w społeczeństwie, odrzucając w szczególności wizję poety jako człowieka zabawiającego tłum czy dostarczającego rozrywek w czasie uczt i turniejów rycerskich.
Idee Plejady, chociaż spotykały się z krytyką ze strony poetów neołacińskich, ostatecznie stały się głównym czynnikiem kształtującym francuską poezję renesansową i miały istotny wpływ na dalszy rozwój literatury francuskiej.

</doc>
<doc id="1683520" url="https://pl.wikipedia.org/wiki?curid=1683520" title="Bodziszkowce">
Bodziszkowce

Bodziszkowce ("Geraniales" Dumortier) – grupa roślin okrytonasiennych stanowiąca klad wyróżniany w randze rzędu w różnych systemach klasyfikacyjnych. Grupa niejednorodna morfologicznie, do niedawna różnie ujmowana w systematyce roślin. Dopiero w 2011 analizy molekularne potwierdziły bliskie, siostrzane pokrewieństwo z rzędem mirtowców. Grupa koronna rzędu datowana jest na 88 do 80 milionów lat temu. 
Systematyka.
Rząd bodziszkowców jest siostrzany względem mirtowców "Myrtales". Wraz z nimi tworzy klad bazalny dla grupy "Malvidae" w obrębie kladu wyróżnianego w różnych systemach jako różowe lub różopodobne.

</doc>
<doc id="1683521" url="https://pl.wikipedia.org/wiki?curid=1683521" title="Geraniales">
Geraniales



</doc>
<doc id="1683526" url="https://pl.wikipedia.org/wiki?curid=1683526" title="Wielkie nic">
Wielkie nic

Wielkie nic (tytuł oryg. "Nothing") − kanadyjska komedia surrealistyczna z 2003 roku.
Fabuła.
Dave i Andrew to cynicy pozbawieni złudzeń, dla nich nie ważne jest to, że idą donikąd i jedyną rzeczą, która ich interesuje to telewizor i kanapa, na której mogą się położyć. Aż do momentu kiedy zdarza się to. Kiedy otwierają drzwi, za nimi nie ma... NIC. Nie ma domów, nikogo i niczego z niebem włącznie.

</doc>
<doc id="1683529" url="https://pl.wikipedia.org/wiki?curid=1683529" title="SMS Trabant">
SMS Trabant

SMS Trabant − austro-węgierska kanonierka torpedowa z końca XIX wieku.
„Trabant” przetrwał I wojnę światową. W 1920 roku został przekazany do Włoch i tam złomowany.

</doc>
<doc id="1683532" url="https://pl.wikipedia.org/wiki?curid=1683532" title="Turniej Czterech Narodów w skokach narciarskich 2009">
Turniej Czterech Narodów w skokach narciarskich 2009

Turniej Czterech Narodów w skokach narciarskich 2009 – 4. edycja Turnieju Czterech Narodów, która odbyła się w dniach 9–16 sierpnia 2009 w ramach Letniego Grand Prix w skokach narciarskich.
Zwycięzcą turnieju został Szwajcar Simon Ammann, wygrywając trzy z czterech konkursów. Drugie miejsce zajął Adam Małysz, natomiast trzeci był Dienis Korniłow. Sklasyfikowanych zostało 70 zawodników, w tym sześciu Polaków.
Konkursy wchodzące w skład turnieju były pierwszymi rozegranymi według nowych zasad, w których oprócz not za styl i długości skoku wpływ na notę końcową miała siła i kierunek wiatru, oraz długość najazdu na próg.

</doc>
<doc id="1683533" url="https://pl.wikipedia.org/wiki?curid=1683533" title="SVS Niederösterreich">
SVS Niederösterreich

SVS Niederösterreich (pełna nazwa Sport Vereinigung Schwechat Niederösterreich) − austriacki klub tenisa stołowego z Schwechat w Dolnej Austrii. Powstał w 1998 z Vereinen SV Schwechat i Union Wolkersdorf. Często nazywany tylko Niederösterreich. Klub jest sponsorowany przez niemiecką firmę tenis stołowego Donic.

</doc>
<doc id="1683534" url="https://pl.wikipedia.org/wiki?curid=1683534" title="Śledź mnie!">
Śledź mnie!

Śledź mnie! (ang. "Follow Me!") – brytyjska komedia filmowa z 1972 roku w reżyserii Carola Reeda, zrealizowana na podstawie sztuki Petera Shaffera. Obraz był emitowany w Polsce również pod tytułem Detektyw aż nadto prywatny.
Zdjęcia do filmu kręcono w Londynie, Windsorze oraz w posiadłości Sutton Place w hrabstwie Surrey.

</doc>
<doc id="1683536" url="https://pl.wikipedia.org/wiki?curid=1683536" title="Muzeum Pierwszych Piastów na Lednicy">
Muzeum Pierwszych Piastów na Lednicy

Muzeum Pierwszych Piastów na Lednicy – wielooddziałowe muzeum prezentujące relikty kamiennej architektury pałacowej i sakralnej oraz drewnianej zabudowy wsi. Najważniejszą częścią ekspozycji są pozostałości grodu pierwszych Piastów, datowane na okres wczesnego średniowiecza.
Historia.
Muzeum rozpoczęło działalność 1 stycznia 1969. Powołano wtedy Rezerwat Archeologiczny na Ostrowie Lednickim dla ochrony piastowskiego dziedzictwa tego obszaru. Otrzymało ono wówczas nazwę Muzeum Początków Państwa Polskiego na Lednicy. Początkowo znajdowało się pod opieką Powiatowej Rady Narodowej w Gnieźnie, ale już od 1 stycznia 1970 przeszło pod bezpośrednią opiekę Wojewódzkiej Rady Narodowej w Poznaniu, stając się placówką autonomiczną "bezpośrednio podporządkowaną i finansowaną przez Wydział Kultury WRN w Poznaniu". W 1975 zarządzeniem wojewody poznańskiego z dnia 14 sierpnia, po powstaniu muzeum w Gnieźnie, pierwotną nazwę lednickiego muzeum zmieniono na Muzeum Pierwszych Piastów na Lednicy, z mocą jej obowiązywania od 1 stycznia 1975. Z uwagi na ważne miejsce w świadomości narodowej, Prezydent Rzeczypospolitej Polskiej zarządzeniem z dnia 8 września 1994 nadał wczesnośredniowiecznemu grodzisku tytuł "pomnika historii".
Historia muzeum jest nieodłącznie związana z historią miejsca, które stanowi o jego pozycji. Za panowania Mieszka I i Bolesława Chrobrego Ostrów był jednym z głównych ośrodków obronnych i administracyjnych Polski. W części południowej wyspy Mieszko I wzniósł okazałą kamienną budowlę złożoną z kilku części (świątyni, palatium oraz baptysterium ). Jej ruiny w postaci murów miejscami dochodzących do 3 m wysokości widoczne są do dnia dzisiejszego. Kompleks obronny był połączony ze stałym lądem drewnianymi mostami. Pod koniec lat 80. XX wieku w obrębie ruin odsłonięto misy basenów chrzcielnych, co może wskazywać na to, iż właśnie tutaj, na Ostrowie Lednickim w 966 roku miał miejsce chrzest Mieszka I i jego otoczenia.
Zbiory.
Muzeum Pierwszych Piastów na Lednicy jest jedynym w Polsce skansenem o charakterze zarazem archeologicznym, etnograficznym jak i przyrodniczym (w ramach Muzeum funkcjonuje m.in. Pracownia Dokumentacji Przyrody).
Znajdują się tam pozostałości grodu pierwszych Piastów (pałacu, kaplicy i kościoła, otoczonych wałem obronnym) z drugiej połowy X w. Obiekty te świadczą o istnieniu już w X w. dobrze ukształtowanej państwowości polskiej, której kolebką była Wielkopolska.
Struktura organizacyjna.
Aktualnie w ramach muzeum znajdują się:
Oprócz tego w strukturze organizacyjnej muzeum stworzono dział etnograficzny – Wielkopolski Park Etnograficzny w Dziekanowicach, zbudowany w formie zrekonstruowanej od podstaw owalnicowej wsi wielkopolskiej. Oprócz głównych obiektów w Dziekanowicach parkowi podlega jeszcze kilka innych obiektów kultury ludowej, m.in. w Moraczewie, Rybitwach i Rogierówku.
Działalność wydawnicza.
Muzeum Pierwszych Piastów na Lednicy prowadzi działalność wydawniczą, publikując m.in. "Studia Lednickie", stanowiące serię wydawniczą prezentującą wyniki badań prowadzonych przez pracowników Muzeum Pierwszych Piastów na Lednicy (we współpracy z innymi instytucjami z kraju i z zagranicy). Tematyka "Studiów" obejmuje różne dziedziny nauki, m.in. archeologię, etno­grafię, antropologię, nauki przyrodnicze i zawiera opracowania obiek­tów i zabytków z Ostrowa Lednickiego i jego szerokiego zaplecza, a także gro­dów w Gieczu i Grzybowie.

</doc>
<doc id="1683545" url="https://pl.wikipedia.org/wiki?curid=1683545" title="Henryk Woźniak">
Henryk Woźniak



</doc>
<doc id="1683548" url="https://pl.wikipedia.org/wiki?curid=1683548" title="Michał Rękas (polityk)">
Michał Rękas (polityk)

Michał Rękas (ur. 19 września 1903 w Luchowie Dolnym, zm. 5 lutego 1955 w Celestynowie) – polski działacz ruchu ludowego, polityk, pedagog, poseł do Krajowej Rady Narodowej oraz na Sejm Ustawodawczy.
Życiorys.
Urodził się w Luchowie Dolnym w powiecie biłgorajskim, w rodzinie chłopskiej. W 1924 ukończył gimnazjum w Leżajsku, a następnie studia filozoficzne na Uniwersytecie Lwowskim oraz pedagogiczne na Uniwersytecie Warszawskim. Już po wyzwoleniu w 1946 uzyskał doktorat. Przed wojną pracował jako nauczyciel, a społecznie w organizacjach młodzieżowych, w kółkach rolniczych i ZNP. Jego staraniem pobudowano szkoły w miejscowościach, w których uczył. Od 1935 pracował w Celestynowie pod Warszawą jako kierownik szkoły. Tam rozwijał aktywną działalność oświatową i społeczną (m.in. zorganizował bibliotekę, świetlicę i zainicjował budowanie szkoły).
Już jesienią 1939 utworzył komplety tajnego nauczania w zakresie szkoły średniej, w których uczestniczyło blisko 150 osób. W 1944 podjął pracę w resorcie oświaty PKWN. Z ramienia ZMW „Wici” został posłem do KRN, wchodził w skład kierownictwa ZMW i SL. Był współorganizatorem Wyższej Szkoły Gospodarstwa Wiejskiego i jej prorektorem. Prowadził rozległą prace dydaktyczną, uruchomił w Łodzi Spółdzielnię Wydawniczą "Prasa Chłopska". W latach 1947–1952 był posłem na Sejm Ustawodawczy (z listy PSL „Nowe Wyzwolenie”).
Publikował liczne artykuły i rozprawy w czasopismach. Ostatnie lata spędził w Celestynowie, pracując jako polonista w założonym przez siebie podczas okupacji gimnazjum. Zajmował się również pracą naukową, której owocem były książki "Z przeszłości chłopskiego antyklerykalizmu" (Ludowa Spółdzielnia Wydawnicza, Warszawa 1953) i "Obrońcy chłopów w dobie polskiego Odrodzenia" (Ludowa Spółdzielnia Wydawnicza, Warszawa 1954).
Pochowany został na Cmentarzu Parafialnym w Celestynowie.

</doc>
<doc id="1683551" url="https://pl.wikipedia.org/wiki?curid=1683551" title="Dom Polonii w Rzeszowie">
Dom Polonii w Rzeszowie

Dom Polonii to kamienica, znajdująca się w ciągu zabudowy północnej pierzei rzeszowskiego Rynku. Przed kamienicą widoczne jest charakterystyczne przedproże, które poziomem znacznie odbiega od płyty placu. Pod nim znajdują się najstarsze zachowane ślady architektury murowanej w Rzeszowie, a mianowicie, piwnice, pochodzące z XV wieku. Obecny kształt kamienica zyskała po przebudowach prowadzonych na początku XX wieku i po wojnie. Trzy sąsiednie kamienice zostały wyburzone tworząc tak zwaną „dziurę Barana”, która obecnie jest zabudowywana. Wnętrze kamienicy zdobione było polichromiami. W klatce schodowej przedstawiony jest fragment polowania, pochodzący z XIX wieku. Poniżej przedstawione było iluzoryczne boniowanie. Budynek jest własnością Wspólnoty Polskiej, na parterze mieszczą się sklepy, na wyższych kondygnacjach hotel.

</doc>
<doc id="1683556" url="https://pl.wikipedia.org/wiki?curid=1683556" title="Węgierskie legendarium andegaweńskie">
Węgierskie legendarium andegaweńskie



</doc>
<doc id="1683557" url="https://pl.wikipedia.org/wiki?curid=1683557" title="Krystian Herba">
Krystian Herba

Krystian Herba (ur. 12 sierpnia 1981 w Rzeszowie) – polski sportowiec specjalizujący się w trialu rowerowym. Rekord w liczbie schodów pokonanych na rowerze (3461) ustanowił w Willis Tower w Chicago 01.10.2016. Do niego należy również rekord w liczbie schodów pokonanych na rowerze w ciągu minuty (119) ustanowiony w Atomium 22.05.2016. Karierę sportową rozpoczął w 1995. Wielokrotny medalista Mistrzostw Polski, finalista i uczestnik wielu zawodów cyklotrialowych na świecie. Reprezentant Polski w latach 1999-2009. Zajmuje się pokazami akrobacji rowerowych.
Budynki zdobyte na rowerze:

</doc>
<doc id="1683558" url="https://pl.wikipedia.org/wiki?curid=1683558" title="Pascal Lainé">
Pascal Lainé

Pascal Lainé (ur. 10 maja 1942 w Anet) – francuski pisarz.
Studiował filozofię, ale wcześnie – jeszcze przed trzydziestką – zasłynął jako pisarz. W roku 1971 jego powieść "L’Irrévolution" wyróżniono Prix Médicis, a trzy lata później otrzymał prestiżową Nagrodę Goncourtów za "La Dentellière".
Bibliografia.
 

</doc>
<doc id="1683562" url="https://pl.wikipedia.org/wiki?curid=1683562" title="Hottentots-Holland">
Hottentots-Holland

Hottentots-Holland – pasmo górskie w górach Cape Fold Belt w Prowincji Przylądkowej Zachodniej w Republice Południowej Afryki.
Góry Hottentots-Holland stanowią barierę pomiędzy metropolią Kapsztadu i Overbergiem. Góry rozciągają się pomiędzy piaskowcową Górą Stołową, a miastami Somerset West i Gordon's Bay.
W górach panuje klimat śródziemnomorski, jedynie temperatury są nieco niższe. Teren gór jest najbardziej zieloną częścią Prowincji Przylądkowej Zachodniej. Roczne opady oscylują wokół 1500 mm, a letnie temperatury wokół 25°C.
Najwyższym szczytem jest góra Somerset Sneeukop, o wysokości 1590 m n.p.m.

</doc>
<doc id="1683564" url="https://pl.wikipedia.org/wiki?curid=1683564" title="Nagroda Brytyjskiej Akademii Filmowej dla najlepszej aktorki drugoplanowej">
Nagroda Brytyjskiej Akademii Filmowej dla najlepszej aktorki drugoplanowej

Nagroda BAFTA dla najlepszej aktorki drugoplanowej przyznawana jest od 1968 roku.
Lista zwycięzców.
2020–2029.
Źródła:

</doc>
<doc id="1683573" url="https://pl.wikipedia.org/wiki?curid=1683573" title="Atlântico (1995)">
Atlântico (1995)

Atlântico (A140) – współczesny śmigłowcowiec Marynarki Brazylii, poprzednio brytyjski śmigłowcowiec desantowy (LPH) HMS „Ocean” (L12). Zbudowany w Wielkiej Brytanii jako jedyny okręt swojego typu, służył w brytyjskiej Royal Navy od 1998 do 2018 roku, od 2015 roku będąc jej okrętem flagowym. Brał udział w II wojnie w Zatoce Perskiej oraz konfliktach w Sierra Leone, Afganistanie i Libii, a także w misjach humanitarnych i antynarkotykowych. W 2018 roku sprzedany Brazylii, klasyfikowany obecnie jako lotniskowiec wielozadaniowy (NAM). Może przenosić 18 śmigłowców i cztery kutry desantowe oraz 480, a maksymalnie 803 żołnierzy z lekkimi pojazdami i działami. Napędzany jest silnikami wysokoprężnymi, które zapewniają prędkość co najmniej 18 węzłów.
Historia.
Brytyjska marynarka posiadała od połowy lat 50. XX wieku śmigłowcowce desantowe, zaadaptowane ze starszych lotniskowców. Przydatność takich okrętów wykazały lokalne konflikty powojenne, w których brały udział siły brytyjskie. Po wycofaniu na początku lat 80. wszystkich okrętów tej klasy, rozważano budowę nowych, lecz na przeszkodzie przez dłuższy czas stały kolejne cięcia budżetu marynarki. W 1988 roku rozpisano przetarg na budowę dwóch okrętów, ale wyasygnowane na to środki okazały się zbyt niskie i oferty zostały wycofane. W lutym 1992 roku rozpisano kolejny przetarg na budowę jednej jednostki klasy Landing Platform Helicopter (LPH) w cenie do 170 milionów funtów, lecz finansowanie programu stało pod znakiem zapytania. Dopiero niezadowalające doświadczenia z wykorzystania w charakterze śmigłowcowca desantowego w 1993 roku u wybrzeży Jugosławii pomocniczego okrętu lotniczego „Argus” (A135), zaadaptowanego ze statku handlowego, uwidoczniły Ministerstwu Obrony potrzebę zbudowania wyspecjalizowanego okrętu tej klasy.
W przetargu zwyciężył projekt stoczni koncernu Vickers Shipbuilding and Engineering (VSEL) w Barrow-in-Furness, pokonując ceną bardziej doświadczoną w zakresie okrętów lotniczych stocznię Swan Hunter. Kształty kadłuba oparto na lekkich lotniskowcach typu "Invincible", o zbliżonych rozmiarach, do których nowy okręt jest podobny. Umowę podpisano 11 maja 1993 roku, a cena wynosiła około 150 milionów funtów. W celu obniżenia kosztów, koncern VSEL podzlecił budowę kadłuba z nadbudówką, napędem i większością wyposażenia stoczni Kvaerner Govan (KGL) w Govan (część Glasgow), specjalizującej się w budowie statków handlowych, w oparciu o cywilne przepisy budowy statków rejestru Lloyda. Cięcie blach na budowę rozpoczęto 20 maja 1994 roku, lecz oficjalne położenie stępki miało miejsce dopiero 30 marca 1995 roku, kiedy przystąpiono do składania bloków kadłuba. Do maja 1995 roku kadłub złożono na pochylni z ośmiu budowanych oddzielnie bloków. Podczas wodowania 11 października 1995 roku, bez oficjalnej uroczystości, doszło do uszkodzenia kadłuba, który później został naprawiony w doku w Scotstoun (część Glasgow). 28 listopada 1996 roku częściowo wyposażony okręt przeszedł z Govan do Barrow-in-Furness, odbywając po drodze próby morskie. 20 lutego 1998 roku okręt otrzymał podczas uroczystości z udziałem królowej nazwę „Ocean”, noszoną wcześniej m.in. przez lotniskowiec. Okręt został przekazany marynarce brytyjskiej w Devonport 26 czerwca 1998 roku, a wcielony do służby 30 września 1998 roku.
Ogółem, okręt uważany jest za bardzo udany, czerpiący z doświadczeń użytkowania okrętów tej klasy. Umożliwia szybki przerzut oddziałów z lekkim sprzętem na brzeg i ewakuację rannych, może być także wykorzystywany do akcji humanitarnych w rejonach klęsk żywiołowych. Swoją użyteczność udowodnił w praktyce podczas konfliktów lokalnych i operacji humanitarnych. Zaletą był stosunkowo niewielki koszt budowy (niewiele większy od nowoczesnej fregaty), lecz przełożył się on na powstanie jednostki pod pewnymi względami kompromisowej. Część specjalistów za wadę okrętu uważa jedynie za niską o 3-4 węzły prędkość. Ograniczeniem wynikającym z samej koncepcji śmigłowcowca desantowego jest jednak to, że nie może on przewozić i desantować cięższych pojazdów, w szczególności czołgów, i w celu wysadzenia silniejszego desantu konieczne jest współdziałanie z okrętami dokującymi typu "Albion" lub okrętami sojuszniczymi. Pod tym względem ustępuje on równolegle budowanym śmigłowcowcom dokującym, jak francuski typ "Mistral" i hiszpański „Juan Carlos I”.
Opis.
Konstrukcja.
Okręt ma typową architekturę dla śmigłowcowców desantowych, z płaskim pokładem lotniczym, stanowiącym zarazem pokład górny, oraz z wąską i długą wyspową nadbudówką po prawej stronie pokładu lotniczego. W przedniej części nadbudówki na górze został umieszczony przeszklony pomost nawigacyjny i bojowy, połączony ze stanowiskiem kontroli lotów. Dla lepszej obserwacji, pomost i stanowisko kontroli lotów charakterystycznie wystaje w lewo poza obrys nadbudówki, ponad pokładem lotniczym. Wyloty spalin z silników obudowane są jednym kominem o prostokątnym przekroju, na nadbudówce. Za nadbudówką na prawej burcie zainstalowany jest duży żuraw. Kadłub zbudowany jest w podłużnym układzie wiązań, przechodzącym w układ poprzeczny w rejonie dolnych pokładów i części dziobowej oraz rufowej, i dzieli się na 17 głównych przedziałów wodoszczelnych. Pokład górny ma numer 1, a niższe pokłady noszą rosnące numery. Obszerny hangar ciągnie się przez pokłady o numerach od 3 do 5. Grodzie poniżej pokładu 5 (podłogi hangaru) nie mają drzwi dla zwiększenia niezatapialności i dostęp do znajdujących się między nimi przedziałów możliwy jest tylko od góry. W kadłubie przewidziano miejsce na urządzenie dalszych pomieszczeń w razie potrzeby. Kadłub wykonany jest ze stali o dużej wytrzymałości oraz ma podwójne dno. Wyporność pełna okrętu wynosiła 21 687 ts, a w 2010 roku: 21 758 ts. Długość całkowita wynosi 203,43 m, a na linii wodnej 198,8 m. Szerokość maksymalna wynosi 34,1 m, a zanurzenie 6,6 m.
Pokład lotniczy znajduje się na wysokości 15,3 m nad linią wodną i ma szerokość w zasadniczej części 31,7 m. Po jego lewej stronie wytyczono pas długości 170 m z sześcioma stanowiskami startowymi dla dużych śmigłowców (Sea King lub Merlin), umożliwiającymi ich równoczesny start. Na pokładzie mogą parkować cztery duże śmigłowce ze złożonymi łopatami wirnika wzdłuż nadbudówki i dwa dalsze na rufie oraz cztery średnie śmigłowce przed nadbudówką i dwa na rufie. Cechą charakterystyczną projektu jest klasyczny, spiczasto zakończony pokład na dziobie, zamiast częściej stosowanego we współczesnych okrętach lotniczych szerokiego pokładu, który mógłby nieco zwiększyć obszar na parkowanie maszyn (tzw. "Fly 1"). Wewnątrz kadłuba na śródokręciu znajduje się hangar o wymiarach 111,3 × 21 × 6,2 m, mieszczący 12 dużych śmigłowców – był to największy pojedynczy hangar stosowany na okrętach brytyjskich. W szczególności był on większy i bardziej regularny, niż na lotniskowcach typu "Invincible". Między pokładem lotniczym a hangarem znajduje się jeden pokład mieszkalny (nr 2), mieszczący także między innymi centrum operacyjne okrętu. W przedniej części hangaru jest przestrzeń remontowa, gdzie można zainstalować kontenery warsztatowe do naprawy śmigłowców odpowiedniego typu. Hangar jest dzielony na trzy części opuszczanymi harmonijkowymi przegrodami ogniowymi. Dwa podnośniki lotnicze o takich samych wymiarach (16,75 × 9,75 m) znajdują się z przodu obok nadbudówki oraz za nadbudówką. Przesunięte są one w prawo od osi wzdłużnej pokładu. Windy mają udźwig 19 ton i umożliwiają wysłanie w powietrze sześciu śmigłowców z hangaru w ciągu 40 minut. Zapas paliwa lotniczego wynosi 1500 ton standardowych.
Załoga okrętu liczy 284 osoby, a personel grupy lotniczej 180. Ogółem, razem z transportowanymi żołnierzami normalnie mogą być zaokrętowane 972 osoby, a maksymalnie 1275. Marynarze mieszkają w kubrykach mieszczących 12–36 osób, podoficerowie starsi i oficerowie w kabinach. Autonomiczność obliczano na 42 dni.
Grupa lotnicza.
Pierwotnie przewidziana grupa lotnicza obejmuje 12 dużych śmigłowców transportowych Westland Sea King HC.4 oraz 6 średnich wielozadaniowych uzbrojonych Westland Lynx AH.7. Stosowano ponadto początkowo lekkie śmigłowce uzbrojone Westland Gazelle AH.1. W trakcie służby wprowadzono nowsze śmigłowce transportowe AW101 Merlin i (od 2015 roku) wielozadaniowe AW159 Wildcat, uzbrojone w pociski Martlet. Z okrętu mogą operować także śmigłowce armijne: ciężkie transportowe CH-47 Chinook (bez możliwości hangarowania) i szturmowe WAH-64D Apache, a także inne śmigłowce państw sojuszniczych i pionowzloty V-22 Osprey. Śmigłowce i załogi nie wchodzą do stałej grupy lotniczej okrętu, lecz są formowane w zależności od potrzeb ze składu dywizjonów lotnictwa morskiego ("Naval Air Squadron", NAS), brytyjskich sił powietrznych (Royal Air Force) lub lotnictwa Armii. Początkowo formowano je ze składu 845. i 846. NAS (Sea King) i 847. NAS (Lynx i Gazelle).
Okręt mógł transportować do 15 samolotów pionowego startu i lądowania BAe Harrier, które mogły na nim lądować i startować, lecz nie było możliwości ich operowania z okrętu z braku odpowiedniej infrastruktury do ich obsługi i składowania uzbrojenia.
Możliwości desantowe.
Na rufie okrętu, na pokładzie nr 4, o kondygnację wyższym, niż podłoga hangaru, znajduje się garaż o wymiarach 47,5 × 23,25 × 4 m, dla pojazdów mechanicznych lub ładunków. Prowadzi do niego furta rufowa w pawęży, zamykana opuszczaną składaną rampą załadunkową, oraz wrota w prawej burcie, również z rampą. Z prawej strony wewnątrz garażu znajduje się pochyła rampa do wyjazdu na pokład lotniczy, na który można się dostać z garażu także za pomocą rufowej windy lotniczej. Przy użyciu rufowej rampy opieranej na specjalnym pontonie może być prowadzony załadunek lekkiego sprzętu i ludzi z garażu na kutry desantowe na morzu. Sprzęt może być także ładowany z pokładu górnego przy pomocy żurawia. Na pokładzie garażowym można pomieścić typowo 40 samochodów terenowych wielkości Land Rovera, 34 przyczepy i 6 lekkich dział 105 mm. Blok desantu mieści 480 osób, a maksymalnie można zaokrętować 803 żołnierzy, zajmując dodatkowe pomieszczenia. Pomieszczenia i przejścia w bloku pomieszczeń desantu zapewniają wygodne i szybkie przemieszczanie się żołnierzy w pełnym oporządzeniu.
Okręt ma na wyposażeniu cztery kutry desantowe LCVP Mk 5, przewożone we wnękach w burtach (po dwie na burtę) i spuszczane na wodę za pomocą żurawików. Ich wyporność pełna wynosi 23 ts, długość 15,25 m, prędkość z ładunkiem 16 w., ładunek – dwa lekkie pojazdy lub 35 żołnierzy. Zamiast nich można przenosić holenderskie kutry Mk 2 (wyporność pełna 13,6 ts, długość 16 m). Wśród środków ratunkowych znajduje się m.in. szybka łódź półsztywna we wnęce na prawej burcie.
Uzbrojenie i wyposażenie.
Uzbrojenie okrętu jest wyłącznie obronne i w brytyjskiej służbie składało się z trzech zestawów artyleryjskich obrony bezpośredniej kalibru 20 mm Vulcan Phalanx CIWS Mk 15 z własnymi radarami kierowania ogniem (jeden na pokładzie na samym dziobie i dwa na sponsonach na pawęży rufowej, poniżej pokładu). Przed sprzedażą Brazylii zostały one jednak zdemontowane. Ponadto na okręcie montowane są w zależności od potrzeb 2-4 lekkie automatyczne armaty przeciwlotnicze, początkowo zdwojone 30 mm Oerlikon GCM A-03, następnie pojedyncze 20 mm Oerlikon GAM-B01. Służą jako uzupełniająca broń przeciwlotnicza oraz do zwalczania zagrożeń asymetrycznych i umieszczone są na sponsonach kadłubowych, pokrywając poszczególne ćwiartki przestrzeni. W służbie brazylijskiej zamontowane są cztery zdalnie kierowane armaty 30 mm DS30M Mk 2. Uzbrojenie w służbie brytyjskiej uzupełniała broń maszynowa: 4 karabiny maszynowe 7,62 mm Minigun i 4 uniwersalne karabiny maszynowe 7,62 mm GPMG. W składzie środków walki radioelektronicznej znajdowało się osiem sześciolufowych wyrzutni celów pozornych SeaGnat.
Z uwagi na rolę okrętu, wyposażenie elektroniczne jest mało rozbudowane jak na jego wielkość. Obejmuje radar dozoru ogólnego typ 996(6) pracujący w paśmie E/F oraz dwa radary typu 1007, pracujące w paśmie I, pełniące funkcje nawigacyjne i naprowadzania śmigłowców. „Ocean” został wyposażony w skomputeryzowany system kierowania walką ADAWS ("Action Data Automated Weapons System") Mod 1. W toku modernizacji system ten był ulepszany. Okręt ma systemy automatycznego przesyłu danych, radiostacje, system rozpoznawczy swój-obcy i system łączności satelitarnej Marconi Matra SCOT 1D.
Napęd.
Napęd stanowią dwa nawrotne 12-cylindrowe silniki wysokoprężne Crossley-Pielstick 12PC.6V o mocy po 9177,5 KM (6750 kW), łącznie 18 355 KM. Silniki rozmieszczone są w osobnych, oddalonych od siebie przedziałach, w celu zwiększenia przeżywalności okrętu. Napędzają za pośrednictwem jednostopniowych przekładni redukcyjnych dwie pięciołopatowe śruby firmy KaMeWa o stałym skoku. Napęd zapewnia osiąganie prędkości kontraktowej 18 węzłów, aczkolwiek na próbach okręt rozwinął prędkość 20,6 węzła. Zapas paliwa wynosi 1500 ton standardowych, co pozwala na uzyskanie zasięgu 8000 Mm przy prędkości 15 węzłów.
Okręt ma dwa stery umieszczone za śrubami i dziobowy ster strumieniowy do manewrów. Wyposażony jest też w dwa chowane do kadłuba płetwowe stabilizatory przechyłu. Energię elektryczną dostarczają cztery zespoły prądotwórcze z silnikami wysokoprężnymi Ruston 12RKCZ i generatorami prądu przemiennego Hyundai o mocy po 2000 kW. Generatory umieszczone są po dwa w każdej maszynowni.
Służba w Royal Navy.
Początek służby i interwencja w Sierra Leone (1998–2000).
W październiku 1998 roku okręt udał się w pierwszy rejs szkoleniowy, w rejon Morza Karaibskiego. W jego trakcie śmigłowce udzielały pomocy humanitarnej i medycznej mieszkańcom Hondurasu i Wybrzeża Moskitów po zniszczeniach wywołanych przez huragan Mitch. W styczniu kolejnego roku śmigłowcowiec udał się na rejs szkolny na północ, na wody Norwegii. Pełną gotowość operacyjną uzyskał 31 maja 1999 roku. Jego bazą macierzystą przez cały okres służby był Devonport.
W sierpniu 1999 roku okręt wypłynął na pierwszy rejs operacyjny na wschodnie Morze Śródziemne, w składzie zespołu brytyjskiego, w celu uczestnictwa w ćwiczeniach NATO. Na pokład zaokrętowano 845 NAS (Dywizjon Lotnictwa Morskiego) ze śmigłowcami Sea King Commando i 847 NAS ze śmigłowcami Lynx i Gazelle. Od 17 listopada okręt został jednak skierowany do pomocy humanitarnej po trzęsieniu ziemi w Turcji w rejonie Düzce, po czym powrócił pod koniec roku do bazy. Na początku 2000 roku okręt ponownie udał się na Morze Śródziemne, z dywizjonami 846 (Sea King Commando) i 847 (Lynx), biorąc udział w ćwiczeniach. 7 maja okręty zostały skierowane ku wybrzeżu Sierra Leone w związku z kolejną odsłoną wojny domowej, w celu ochrony sił pokojowych i obywateli brytyjskich (operacja Palliser). W drugiej połowie maja zostało tam wysadzone 42 Commando Royal Marines w celu ustabilizowania sytuacji. Ponownie „Ocean” został skierowany do Sierra Leone w listopadzie, a ponowny desant 42. Commando koło Freetown pomógł zawrzeć skuteczne zawieszenie broni.
Wojny na Bliskim Wschodzie i służba w basenie Atlantyku (2001–2010).
W sierpniu 2001 roku „Ocean” w składzie zespołu Argonaut 2001 odwiedził w Portugalii Lizbonę oraz hiszpańskie porty – Kartagenę i Malagę, po czym udał się na Ocean Indyjski, biorąc udział w październiku w ćwiczeniach Swift Sword II z siłami zbrojnymi Omanu. W związku z amerykańską inwazją na Afganistan, marines pozostali na Bliskim Wschodzie, a okręt powrócił do bazy. „Ocean” ponownie wypłynął z Wielkiej Brytanii 11 lutego 2002 roku i w maju dostarczył 45 Commando Royal Marines do Afganistanu. Ponieważ operacje odbywały się tam w oparciu o bazy lądowe, śmigłowcowiec w czerwcu powrócił do bazy, a następnie przeszedł remont i modernizację. Zamontowano ulepszone systemy łączności i dowodzenia oraz „bąble” poszerzające kadłub dla polepszenia stateczności.
16 stycznia 2003 roku okręt wyruszył z bazy z 40. Commando Royal Marines i 15 lutego dotarł do Zatoki Perskiej, gdzie 21 marca wziął udział w desancie na półwyspie Al Fau otwierającym inwazję na Irak. Śmigłowce Gazelle z 847. Dywizjonu wspierały wojska lądowe, niszcząc pojazdy pancerne pociskami rakietowymi. 28 maja 2003 roku okręt powrócił do bazy. 23 lipca 2003 roku królowa Elżbieta II wręczyła uroczyście na pokładzie jednostki nowy królewski sztandar dla floty.
Między 13 maja a lipcem 2004 roku „Ocean” udał się wraz z lotniskowcem „Invincible” i okrętem desantowym „Albion” do USA, w celu odbycia wspólnie z marynarką USA ćwiczeń amfibijnych "Rapid Alliance". Brał następnie udział w dalszych ćwiczeniach, w tym jesienią 2006 roku u brzegów Sierra Leone. W marcu 2007 roku został wysłany na Karaiby dla operacji antynarkotykowych, z dywizjonami 854 (Sea King ASaC) i 700M (Merlin) oraz szybkimi łodziami na pokładzie. Podczas jednej akcji przejęto z morza kokainę o wartości 28 milionów funtów. Okręt odbywał też w tym regionie i w USA wizyty kurtuazyjne. Po powrocie do Devonport w lipcu, „Ocean” został od października skierowany do remontu połączonego z modernizacją, a jego rolę przejął przystosowany lotniskowiec „Ark Royal”. Między innymi poprawiono warunki dla desantu i przystosowano okręt do obsługi śmigłowców szturmowych Apache.
24 września 2008 roku rozpoczęto próby po remoncie, a 18 lutego 2009 roku okręt wypłynął na Morze Śródziemne i dalej na Daleki Wschód. W skład grupy lotniczej wchodziły dywizjony 857 (Sea King ASaC) i 820 (Merlin). Uczestniczył po drodze w ćwiczeniach w Turcji, Brunei i u wybrzeży Malezji, oraz w Międzynarodowej Morskiej Wystawie Obronnej w Singapurze. Zespół powrócił do Wielkiej Brytanii w sierpniu. W lutym 2010 roku „Ocean” brał udział w kolejnych ćwiczeniach na północy Norwegii, a w lipcu w ćwiczeniach "Kearsage" u wybrzeży USA. W ich trakcie operowały z niego amerykańskie pionowzloty V-22 Osprey i ciężkie śmigłowce CH-53E Super Stallion. Następnie pełnił służbę patrolową na Karaibach, a 9 września odwiedził Rio de Janeiro i ćwiczył z marynarką Brazylii, po czym brał udział w wystawie przemysłu i handlu brytyjskiego w Brazylii. Przed powrotem do bazy, co nastąpiło jesienią, wziął udział w rewii morskiej w Lagos w Nigerii z okazji 50-lecia niepodległości tego kraju.
Wojna w Libii i końcowy okres służby (2011–2018).
W maju 2011 roku „Ocean” wypłynął na Morze Śródziemne w ramach zespołu Cougar 11 z 857. Dywizjonem FAA (Sea King ASaC) i 656. Dywizjonem lotnictwa Armii (Apache) na pokładzie, a później także 56. Dywizjonem Ratunkowym USAF (śmigłowce ratownictwa bojowego HH-60G Pave Hawk). Został następnie skierowany do wsparcia interwencji ONZ w wojnie domowej w Libii. „Ocean” był w tym okresie jedynym dostępnym brytyjskim okrętem lotniczym, z uwagi na remont lotniskowca „Illustrious”, przy tym w poprzednim roku wycofano już z marynarki brytyjskiej samoloty pokładowe Harrier, obniżając jej zdolności uderzeniowe. 4 czerwca 2011 roku do akcji nad Libią weszły śmigłowce Apache z HMS „Ocean”, wystrzeliwując 9 pocisków Hellfire i 550 pocisków z działek przeciw celom morskim. Łącznie było zaokrętowanych pięć Apache. Okręt operował u brzegów Libii do września, a następnie udał się na Cypr i dalej Morze Czerwone, gdzie patrolował dla zapewniania bezpieczeństwa żeglugi. Powrócił do Devonport w grudniu, po 229 dniach, w tym 176 w morzu (był to najdłuższy rejs operacyjny w historii brytyjskich okrętów lotniczych do tamtej pory).
W maju 2012 roku „Ocean” złożył wizytę w Hamburgu, podczas festiwalu portowego w tym mieście, a następnie odwiedził Sunderland. 13 lipca zakotwiczył na Tamizie w Greenwich w celu zabezpieczania Igrzysk Olimpijskich i Igrzysk Paraolimpijskich w Londynie. Operowały z niego też śmigłowce pogotowia ratunkowego i policji. Okręt powrócił do Devonport 21 września, po czym został z końcem roku skierowany do dużego remontu połączonego z modernizacją (w roli śmigłowcowca zastąpił go „Illustrious”). Remont zakończono w połowie 2014 roku, między innymi montując bardziej wydajne elementy układu napędowego, urządzenia obserwacji i łączności oraz zintegrowany system dowodzenia i kierowania, kosztem ok. 65 milionów funtów. Po wycofaniu w tym roku ze służby „Illustriousa”, „Ocean” pozostał jedynym brytyjskim okrętem lotniczym, do czasu wcielenia lotniskowca HMS „Queen Elizabeth”.
W dniach 11-24 kwietnia 2015 roku okręt brał udział w wielonarodowych ćwiczeniach Joint Warrior na Morzu Północnym. Zadebiutowały na jego pokładzie wówczas nowe śmigłowce morskie AW159 Wildcat. 1 czerwca 2015 roku „Ocean” przejął rolę okrętu flagowego Royal Navy od okrętu desantowego HMS „Bulwark”. Od 8 do 19 czerwca tego roku okręt uczestniczył w międzynarodowych manewrach Baltops 2015 na Bałtyku, w tym 17 czerwca brał udział w wysadzeniu desantu na poligonie w Ustce, lecz nie odwiedził polskich portów.
We wrześniu 2016 roku HMS „Ocean” wyruszył na Morze Śródziemne i Bliski Wschód w półroczną misję na czele zespołu zadaniowego (między innymi z okrętem desantowym „Bulwark”), w celu powstrzymywania nielegalnej imigracji z Afryki do Europy i zwalczania bojówkarzy organizacji islamistycznych w Iraku i Syrii.
Pod koniec sierpnia 2017 roku okręt wyszedł z Devonport i miał objąć zadania okrętu flagowego 2. Grupy Stałego Zespołu Okrętów NATO (SNMG2) na Morzu Śródziemnym, lecz zamiast tego został skierowany na Karaiby z pomocą humanitarną dla ofiar huraganów, w tym środkami higienicznymi i materiałami budowlanymi. 22 września dotarł do Brytyjskich Wysp Dziewiczych.
Już w Strategicznym Przeglądzie Obronnym z 2015 roku rząd brytyjski w ramach szukania oszczędności przewidział wycofanie HMS „Ocean” ze służby, co nastąpiło w sposób uroczysty 27 marca 2018 roku. Do zastąpienia go w roli okrętu flagowego został przewidziany nowy lotniskowiec HMS „Queen Elizabeth”. Jednocześnie prowadzono negocjacje, które doprowadziły do sprzedaży dwudziestoletniego śmigłowcowca Brazylii, za 84,6 miliona funtów.
Sprzedaż Brazylii i dalsza służba.
Po remoncie i modernizacji, 29 czerwca 2018 roku okręt został w bazie Devonport wcielony do służby w marynarce wojennej Brazylii pod nazwą „Atlântico” (A140). Nazwa oznacza Atlantyk i nawiązuje do nazwy brytyjskiej, jak i znaczenia Oceanu Atlantyckiego dla Brazylii. Zdemontowano z niego zestawy artyleryjskie Phalanx CIWS i uzbrojenie stanowią jedynie cztery działka 30 mm DS30M Mk 2. Razem z okrętem sprzedano cztery kutry desantowe Mk 5B.
1 sierpnia 2018 roku okręt wyszedł do Brazylii i 25 sierpnia dotarł do nowej bazy w Rio de Janeiro. 22 sierpnia lądował na nim pierwszy śmigłowiec brazylijski IH-6B (Bell 206B3). Okręt miał osiągnąć gotowość bojową do 2020 roku, zastępując w służbie lotniskowiec „São Paulo”. Został także okrętem flagowym marynarki Brazylii. W brazylijskiej służbie okręt przenosi śmigłowce transportowe EC725 Caracal, SH-70B Seahawk i lekkie AS350 Écureuil.
12 listopada 2020 roku okręt został przeklasyfikowany ze śmigłowcowca wielozadaniowego (PHM, "Porta-Helicópteros Multipropósito") na lotniskowiec wielozadaniowy (NAM, "Navio-Aeródromo Multipropósito"), z uzasadnieniem, że mogą z niego operować także samoloty bezzałogowe i pionowzloty o napędzie turbośmigłowym (V-22 Osprey).

</doc>
<doc id="1683574" url="https://pl.wikipedia.org/wiki?curid=1683574" title="HMS Clyde (1934)">
HMS Clyde (1934)

HMS Clyde (N12) – okręt podwodny Royal Navy, wybudowany w latach 30. XX wieku, należący do typu "Thames", zwanego również typem "River".
Historia.
1939 - 1940.
Po wcieleniu do służby okręt początkowo stacjonował w Portsmouth a w latach 1935-1939 operował na Morzu Śródziemnym. Po wybuchu II wojny światowej "Clyde" wraz z siostrzanym okrętem HMS "Severn" (N57) popłynął do Freetown w Afryce Zachodniej, skąd obydwa osłaniały linie żeglugowe na południowym Atlantyku. Na początku 1940 roku okręty powróciły do Wielkiej Brytanii. Po wybuchu walk w Norwegii "Clyde", który stacjonował wówczas w Blyth w składzie 6. Flotylli Okrętów Podwodnych, rozpoczął patrole na Morzu Północnym. 13 maja 1940 roku w rejonie Bergen okręt napotkał na powierzchni duży frachtowiec, który początkowo próbował uciekać. "Clyde" zaczął ostrzeliwać go z działa, lecz niecelnie, po czym statek odpowiedział silnym ogniem na atak brytyjskiej jednostki. Ponieważ jednocześnie pogorszyła się widoczność, "Clyde" przerwał pojedynek. Przeciwnikiem był niemiecki krążownik pomocniczy HSK "Widder", zamaskowany na statek "Narvik", który później posłał na dno wiele alianckich statków na Atlantyku i Oceanie Indyjskim. 20 czerwca "Clyde" zaatakował pancernik "Gneisenau", uszkadzając jedną torpedą dziób okrętu, który musiał powrócić do Trondheim w celu dokonania pilnej naprawy. Akcja ta zakończyła dopiero co rozpoczęty rajd pancernika na Północny Atlantyk a dowódcy okrętu podwodnego D.C. Ingramowi dała awans na stopień komandora porucznika. 22 lipca w drodze do swojego rejonu patrolowania "Clyde" wykonał atak torpedowy na niezidentyfikowany okręt podwodny na zachód od Egersundu. Okrętem okazał się własny HMS "Truant", lecz szczęśliwie sześć wystrzelonych torped chybiło. 
1941 - 1942.
W maju 1941 roku "Clyde" i "Severn" zostały przeniesione na Gibraltar, gdzie weszły w skład stacjonującej tam 8 Flotylli Okrętów Podwodnych. 1 czerwca okręt odniósł swój pierwszy sukces zatapiając niedaleko przylądka Carbonara na Sardynii włoski statek "San Marco" (3076 GRT), tydzień później ogniem armaty posłał na dno w Zatoce Policastro, niedaleko miejscowości Maratea, włoski kabotażowiec "Sturla" (1195 GRT). 14 czerwca zatopił inną włoską jednostkę "Giovanni Bottigliere" (331 GRT). Podczas działań na Morzu Śródziemnym okazało się, że jednostki typu "Thames" nie nadają się do operowania na tym akwenie, często występujące wycieki paliwa zdradzały pozycję okrętu, zwiększając ryzyko ich zatopienia. "Clyde" i "Severn" zostały wycofane na Atlantyk.
We wrześniu 1941 roku brytyjscy kryptolodzy odczytali niemiecką depeszę, w której znaleźli informację o miejscu spotkania trzech U-Bootów: U-67, U-68 i U-111, którym miała być Zatoka Tarafal na Santo Antão w archipelagu Wysp Zielonego Przylądka. 27 września w zatoce spotkały się U-68 i U-111, ten ostatni powracając z patrolu oddawał niewykorzystane torpedy na U-68. Oba okręty udały się na otwarte morze, aby tam poczekać na U-67. Podczas wychodzeniu z zatoki pojawił się "Clyde". Brytyjski okręt spostrzegł najpierw U-68; okręt wykonał zwrot w jego kierunku w celu wykonania ataku torpedowego. W tym samym momencie wachtowi z "Clyde" spostrzegli U-111, który znajdował się bliżej brytyjskiej jednostki, kapitan "Clyde" zdecydował się na taranowanie U-Boota. U-111 zdołał się jednak zanurzyć i "Clyde" przeszedł tuż nad jego kadłubem. Tymczasem na U-68 niczego nie zauważono, więc Brytyjczycy postanowili ponowić atak na tę jednostkę. Wystrzelono torpedy, które zostały jednak w porę dostrzeżone i wymanewrowane przez U-68, który zaraz potem się zanurzył. Podobnie postąpił "Clyde". W międzyczasie do zatoki przybył U-67, z którego pokładu usłyszano wybuchy eksplodujących na brzegu torped. U-67 zanurzył się, po zlustrowaniu powierzchni przez peryskop i niedostrzeżeniu przeciwnika, niemiecki okręt wynurzył się aby jak najszybciej uciec w stronę otwartego morza. Podobnie postąpił "Clyde", który również znalazł się na powierzchni. Oba okręty dostrzegły się nawzajem, brytyjska jednostka ponownie przeprowadziła atak taranem, tym razem doszło do kolizji, w której "Clyde" nie odniósł poważniejszych uszkodzeń, za to U-67 miał mocno uszkodzony dziób i z trudem dopłynął do bazy. Po zajściu wszystkie okręty odpłynęły. Całe zdarzenie nie zostało odebrane przez Niemców jako dowód rozszyfrowania ich łączności, tylko zakwalifikowane jako zwyczajny przypadek. 
1942 - 1943.
W lutym 1942 roku "Clyde" eskortując tankowiec "Dingledale" w rejsie na Azory ponownie ostrzelał torpedami niezidentyfikowany okręt podwodny; zaatakowaną (nieskutecznie) jednostką okazał się HMS "Regent". Od kwietnia do listopada 1942 roku okręt pływał sześć razy z zaopatrzeniem, w tym paliwem lotniczym i żywnością, z Aleksandrii na Maltę, zabierając stamtąd marynarzy z zatopionych statków (dotarł na Maltę 16 kwietnia, 8 czerwca, 29 lipca, 3 września, 6 października i 9 listopada). W tym celu dziobowy przedział baterii zaadaptowano na ładunek. W grudniu tego samego roku okręt popłynął do Wielkiej Brytanii, a następnie do Stanów Zjednoczonych, aby przejść remont. Po jego zakończeniu "Clyde" bazował w Holy Loch, wchodząc w skład 3. Flotylli Okrętów Podwodnych i operował na Morzu Północnym. Następnie okręt został przebazowany na Daleki Wschód. 
1944 - 1945.
We wrześniu 1944 roku, "Clyde" i "Severn" weszły w skład 2. Flotylli Okrętów Podwodnych. "Severn" z uwagi na duże zużycie nie wykonywał już rejsów bojowych a służył jako magazyn części zamiennych dla "Clyde". Okręt był w tamtym momencie najstarszym okrętem podwodnym Royal Navy. W lipcu 1945 roku jednostka została przeniesiona do rezerwy, a 30 lipca kolejnego roku skreślona z listy floty. Okręt następnie sprzedano na złom do Durbanu w Południowej Afryce (jego silniki wykorzystywano tam jeszcze w fabryce na lądzie). 

</doc>
<doc id="1683576" url="https://pl.wikipedia.org/wiki?curid=1683576" title="EH 101 Merlin">
EH 101 Merlin



</doc>
<doc id="1683579" url="https://pl.wikipedia.org/wiki?curid=1683579" title="Westland Gazelle">
Westland Gazelle



</doc>
<doc id="1683581" url="https://pl.wikipedia.org/wiki?curid=1683581" title="Neofundulus acutirostratus">
Neofundulus acutirostratus

Neofundulus acutirostratus – gatunek ryby z rodziny strumieniakowatych (Rivulidae) i rzędu karpieńcokształtnych. Występuje w Ameryce Południowej. Osiąga długość do 7,5 cm. Ryba nie wędrowna, słodkowodna.

</doc>
<doc id="1683585" url="https://pl.wikipedia.org/wiki?curid=1683585" title="HMS Ocean (L12)">
HMS Ocean (L12)



</doc>
<doc id="1683586" url="https://pl.wikipedia.org/wiki?curid=1683586" title="Honda VFR 750F">
Honda VFR 750F

Honda VFR 750F – jest to motocykl sportowo-turystyczy firmy Honda produkowany od 1986 roku. Wywodzi się ze wspólnego dla VFR 750 i VFR 800 słynnego protoplasty VF 750 w którym to po raz pierwszy Honda zdecydowała się na zastosowanie rewolucyjnego silnika V4. VF 750 pomimo problemów z systemami rozrządu w pierwszych modelach, stał się bardzo popularnym motocyklem klasy średniej, a Hondzie posłużył za doskonałą bazę do budowy doskonałej sportowej maszyny końca lat 80. Honda VFR wraz ze swymi późniejszymi wcieleniami nie schodzi z linii produkcyjnych japońskiego koncernu.
Historia.
VFR debiutował w wyścigowej klasie Superbike która, obejmowała motocykle o pojemności skokowej silnika do 750 cm³ i była tym, czym dziś jest klasa "1000". Był to idealny sprzęt do ścigania się po torze, którego teraźniejszym ekwiwalentem są takie konstrukcje jak R1 czy też GSXR1000.
W drugiej połowie lat 90. konstruktorzy Hondy doszli do wniosku, że VFR 750 nie da rady dłużej utrzymać się na topie wśród motocykli sportowych. Pojawienie na rynku GSXR750 w 1996 roku było dobitnym sygnałem, że niedostatku mocy i nadmiaru masy nie da się dalej kompensować niezawodnością i bardzo wysoką jakością wykonania. Receptą na rozwiązanie tego problemu, podobnie jak w przypadku wielu innych motocykli stricte sportowych, stało się przekształcenie sportowca w pojazd do szybkiej turystyki, którym w razie potrzeby można się także wyszaleć na torze wyścigowym. Jako że regulamin wyścigów Superbike już nie odnosił się do VFR pojemność silnika została w 1998 roku zwiększona do 781 cm³, a sam motocykl został przekonstruowany pod kątem wykorzystania do dalekiej turystyki. Od tamtej chwili VFR 800 produkowany jest po dziś dzień i do chwili obecnej cieszy się niesłabnącym uznaniem wśród motocyklistów na całym świecie.

</doc>
<doc id="1683587" url="https://pl.wikipedia.org/wiki?curid=1683587" title="Neofundulus guaporensis">
Neofundulus guaporensis

Neofundulus guaporensis – gatunek ryby z rodziny strumieniakowatych (Rivulidae), rzędu karpieńcokształtnych. Występuje w Brazylii. Słodkowodna, niewędrowna, klimat tropikalny.

</doc>
<doc id="1683588" url="https://pl.wikipedia.org/wiki?curid=1683588" title="Waldo Ponce">
Waldo Ponce

Waldo Ponce Carrizo Carrizo (ur. 4 grudnia 1982 w Los Andes) – chilijski piłkarz grający obecnie w klubie Universidad de Concepción. Gra na pozycji obrońcy. Występuje też w krajowej reprezentacji, z którą w 2009 roku awansował na Mistrzostwa Świata 2010.

</doc>
<doc id="1683589" url="https://pl.wikipedia.org/wiki?curid=1683589" title="Neutrofilia">
Neutrofilia

Neutrofilia – zwiększenie liczby granulocytów obojętnochłonnych we krwi obwodowej powyżej 8000/µl. Fizjologicznie stan ten towarzyszy ciąży, stanom stresowym (ból, strach, emocje), a także daje się stwierdzić po obfitych posiłkach. 
Przyczyny.
Najczęstszą klinicznie istotną przyczyną neutrofilii są zakażenia bakteryjne. Poza tym neutrofilia jest obserwowana także w przypadku stanów hematologicznych, takich jak:
Innymi niehematologicznymi przyczynami neutrofilii mogą być:
Ocena stopnia dojrzałości neutrofili.
Istotną czynnością w przypadku stwierdzenia podwyższonej ilości neutrofili jest określenie stopnia segmentacji ich jąder. Młode neutrofile posiadają jednopłatowe jądro (tzw. pałki), które w miarę dojrzewania komórki ulega segmentacji. Określenie nieprawidłowości w strukturze ilościowej młodych i starych neutrofili pozwala na rozróżnienie stanów chorobowych przebiegających z "odnową neutrofilową" – np. infekcje, białaczki, zawał lub złośliwe nowotwory oraz stanów, w których mamy do czynienia z przewagą wielosegmentowych, starych form – np. w przypadku niedoboru witaminy B12 lub kwasu foliowego, mocznicy, chorób wątroby itd. Do uszeregowania fizjologicznych proporcji neutrofilów pod względem segmentacji jąder służy skala Arnetha:
Podwyższenie stosunku młodych neutrofili od wielosegmentowych potocznie określa się jako "przesunięcie w lewo", zmniejszenie – "przesunięcie w prawo".

</doc>
<doc id="1683591" url="https://pl.wikipedia.org/wiki?curid=1683591" title="Francesco Solimena">
Francesco Solimena

Francesco Solimena (ur. 4 października 1657 w Canale di Serino, zm. 3 kwietnia 1747 w Barra) – włoski malarz i rysownik późnego baroku.
Życiorys.
Uczył się u swego ojca Angela Solimeny. W Neapolu kształcił się u Francesca di Marii. Poza krótkimi podróżami do Monte Cassino (1702) i Rzymu (1700 i 1707) na stałe mieszkał w Neapolu.
Malował obrazy religijne, mitologiczne, alegoryczne oraz portrety. Duży wpływ na jego twórczość wywarli Luca Giordano, Mattia Preti i Giovanni Lanfranco. Jego monumentalne płótna charakteryzują się bogactwem postaci, dynamizmem oraz ostrymi efektami światłocieniowymi. Malował też freski w kościołach neapolitańskich m.in. w San Paolo Maggiore i Il Gesu Nuovo.
Jego uczniami byli m.in. Allan Ramsay i Corrado Giaquinto

</doc>
<doc id="1683592" url="https://pl.wikipedia.org/wiki?curid=1683592" title="Neofundulus ornatipinnis">
Neofundulus ornatipinnis

Neofundulus ornatipinnis – gatunek ryby z rodziny strumieniakowatych (Rivulidae) i rzędu karpieńcokształtnych. Występuje w Paragwaju. Osiąga do 7,0 cm długości. Bardzo trudny do utrzymania w akwarium.

</doc>
<doc id="1683596" url="https://pl.wikipedia.org/wiki?curid=1683596" title="Dwór Franciszka Piątkowskiego w Rzeszowie">
Dwór Franciszka Piątkowskiego w Rzeszowie

Dwór zlokalizowany jest w rzeszowskim Śródmieściu przy ulicy "Reformackiej".
Budynek powstał przed 1730 roku dla nadwornego bibliotekarza rodziny Lubomirskich - F. Piątkowskiego. Budynek wznosi się na planie prostokąta, bokiem do ulicy. Sąsiaduje z założeniem dworskim Skrzyńskich i ogródkiem jordanowskim. Po drugiej stronie ulicy znajduje się kościół garnizonowy. Kolejnymi właścicielami byli Szterbachtów, następnie Hinglerów, później Tabińskich, z wyjątkiem 3 lat kiedy posesja należała do Neumanów, a od 2003 r. należy do Lenkowskich.
Budynek jest w swej formie prosty. Front podzielony jest symetrycznie 2 rzędami okien. Nad głównym wejściem, na wysokości poddasza widoczny jest zrekonstruowany szczyt, który usunięto w XIX wieku. Fasada podzielona jest na 3 części, z których środkowa lekko występuje i jest zdobiona boniowaniem. 2 części boczne posiadają po 4 (2 x 2) prostokątne okna. Na fasadzie widoczne są typowe dla regencji maski, girlandy, zwisy kompanulowe, rozetki. Wnętrze, a zwłaszcza parter posiadało charakter reprezentacyjny, o czym świadczą rozmieszczenie pomieszczeń i bogate polichromie. Na szczególną uwagę zasługuje obramienie komina w postaci malowidła 2 popiersi na pilastrach, pochodzące z XIX wieku i zrekonstruowane kilka lat temu. Freski ścienne natomiast pozostawione są jako fragmentaryczne relikty. Obecnie w budynku mieści się szkoła językowa.

</doc>
<doc id="1683597" url="https://pl.wikipedia.org/wiki?curid=1683597" title="Płacz Jeremiji">
Płacz Jeremiji

Płacz Jeremiji (ukr. Плач Єремії; dosł. Lamentacje Jeremiasza) – ukraińska grupa rockowa. Została utworzona we Lwowie, w lutym 1990 roku, ale dwaj muzycy – Taras Czubaj oraz Wsewołod Diaczyszyn – grali razem już od 1984 roku w zespole Cykłon (Циклон).
Piosenki Płacz Jeremiji są z reguły poważną, filozoficzną poezją przy akompaniamencie muzyki rockowej. Muzyka jest przepełniona emocjami, częstokroć ciężka, by dzięki nagłemu zwrotowi przejść w balladę i wybuchnąć ponownie. Wszystko to ma specyficzną lwowską „kolorystykę”.
Ballada "Wona" (ukr. Вона, tłum. "Ona") była największym hitem ukraińskiej muzyki lat 90. XX wieku, zwyciężyła też w 2008 roku w plebiscycie internetowego serwisu @music na najlepiej pamiętaną piosenkę poprzednich 25 lat.

</doc>
<doc id="1683598" url="https://pl.wikipedia.org/wiki?curid=1683598" title="Tan Ruiwu">
Tan Ruiwu

Tan Ruiwu (chiń. 谭瑞午; ur. 30 czerwca 1983 w Szanghaju) – chorwacki tenisista stołowy pochodzenia chińskiego, dwukrotny wicemistrz Europy. Obecnie gracz TTC Frickenhausen. Członek kadry narodowej i olimpijskiej w tenisie stołowym.
Największym osiągnięciem zawodnika jest dwukrotnie srebrny medal mistrzostw Europy w Belgradzie (2007). Grając w parze z Polakiem Lucjanem Błaszczykiem zdobył wicemistrzostwo w grze podwójnej. Sukces powtórzył również drużynowo. W mistrzostwach świata nie osiągał sukcesów, ale w barwach Chin dwukrotnie osiągał ćwierćfinał w 1999 roku w Eindhoven w grze podwójnej i mieszanej.

</doc>
<doc id="1683599" url="https://pl.wikipedia.org/wiki?curid=1683599" title="Granulocytoza">
Granulocytoza

Granulocytoza – zwiększenie liczby granulocytów we krwi powyżej 8 000/µl. Występuje przy stosowaniu glikokortykosteroidów, w infekcjach, niedoborze leukocytarnych cząstek adhezyjnych oraz nowotworach (między innymi u 40% pacjentów z rakiem płuca lub układu pokarmowego, 20% z rakiem sutka, 30% z nowotworami ośrodkowego układu nerwowego albo rakiem jajnika oraz 10% z rakiem nerkowokomórkowym).

</doc>
<doc id="1683602" url="https://pl.wikipedia.org/wiki?curid=1683602" title="Barbara Borzymowska">
Barbara Borzymowska

Barbara Borzymowska, z domu Wiszniewska (ur. 11 grudnia 1959 we Wrocławiu) – polska pisarka, poetka, a także tłumaczka, architekt, rysowniczka, malarka, malterapeutka, psycholog ludzki i zwierzęcy.
Życiorys.
Jest córką Andrzeja Wiszniewskiego, profesora elektroniki na Politechnice Wrocławskiej i ministra nauki w rządzie Jerzego Buzka, oraz Ewy Marii z Lutosławskich.Absolwentka Wydziału Architektury Politechniki Wrocławskiej, Szkoły Wyższej Psychologii Społecznej (kierunek psychologia kliniczna i psychologia zwierząt), wiedeńskiego "Zentrum für Maltherapie" (terapia wykorzystująca rysunek i malarstwo).
Autorka wielu wierszy, takich jak: „Modlitwa konia z transportu”, „Psia dusza” czy „Moje psie niebo”. Główną inspirację dla jej poetyckiej twórczości stanowią zwierzęta i ich – często nieodwzajemniane – przywiązanie do człowieka.
Inicjatorka utworzenia Centrum Przyjaznych Relacji Ludzie-Zwierzęta, które działa przy Wydziale Środowiska i Rolnictwa Urzędu Miasta Wrocławia od marca 2009.
Jest członkiem Polskiej Federacji Psychoterapii oraz Polskiego Towarzystwa Etologicznego.
W wyborach prezydenckich w 2020 była doradcą kandydata niezależnego Szymona Hołowni do spraw praw zwierząt.

</doc>
<doc id="1683604" url="https://pl.wikipedia.org/wiki?curid=1683604" title="Bitwa w Mogadiszu (2009)">
Bitwa w Mogadiszu (2009)



</doc>
<doc id="1683607" url="https://pl.wikipedia.org/wiki?curid=1683607" title="HMS Afridi (1937)">
HMS Afridi (1937)

HMS Afridi – brytyjski niszczyciel z okresu II wojny światowej, pierwszy okręt typu "Tribal", w służbie Royal Navy w latach 1938-1940. Nosił znak taktyczny F07 (L07 do grudnia 1938). Zatopiony został przez niemieckie lotnictwo podczas kampanii w Norwegii 3 maja 1940.
Budowa.
Okręt zamówiono 10 marca 1936 w ramach programu z 1935 roku i stępkę pod jego budowę położono 9 czerwca 1936 w stoczni Vickers Armstrongs w Newcastle upon Tyne. Kadłub wodowano prawie rok później 8 czerwca 1937, a okręt wszedł do służby w Royal Navy 3 maja 1938. Był to pierwszy okręt drugiego typu "Tribal", nazywanego też dlatego czasami typem "Afridi". Był drugim i ostatnim okrętem noszącym tę nazwę, od pasztuńskiego plemienia Afridi, po niszczycielu z 1907 roku pierwszego typu "Tribal". Koszt budowy bez uzbrojenia i części wyposażenia wyniósł 341.462 funtów. „Afridi” dostosowany był do roli okrętu flagowego flotylli niszczycieli.
Służba.
Przed wojną.
„Afridi” wszedł do służby w skład 1. Flotylli Niszczycieli na Morzu Śródziemnym, bazując głównie na Malcie, dokąd przybył w czerwcu 1938. Uczestniczył w szkoleniu i wizytach zagranicznych, a także w lipcu 1939 w patrolach nieinterwencji na wodach ogarniętej wojną domową Hiszpanii. W marcu 1939 miał kolizję z krążownikiem HMS „Penelope”, po czym był naprawiany na Malcie do kwietnia. Przydzielono go potem do 4. Flotylli Niszczycieli na Morzu Śródziemnym.
Początek II wojny światowej.
Tuż po wybuchu II wojny światowej, we wrześniu 1939 przeniesiony na Morze Czerwone (wraz z 7. Dywizjonem niszczycieli w składzie HMS „Sikh”, „Mohawk” i „Gurkha”) w celu kontrolowania ruchów włoskich statków koło Massawy (Włochy nie przystąpiły jeszcze wówczas do wojny). „Afridi” był okrętem flagowym 4. Flotylli i jej 7. Dywizjonu pod dowództwem komandora H. G. Creswella.
13 października wraz z flotyllą został przeniesiony na wody brytyjskie, wchodząc w skład Floty Metropolii (Home Fleet). Przez kolejne miesiące razem z niszczycielami 4. Flotylli przeważnie patrolował na Morzu Północnym. W styczniu 1940 skierowany na remont do West Hartlepool, trwający do lutego.
Kampania norweska 1940.
W kwietniu 1940 dowódcą „Afridi” i całej 4. Flotylli był komandor Philip Vian. Tuż przed niemieckim atakiem na Norwegię, 7-8 kwietnia „Afridi” patrolował w rejonie Stavanger z krążownikami i niszczycielami brytyjskimi oraz polskimi, poszukując niemieckich okrętów, lecz bez kontaktu z nieprzyjacielem.
Ponownie 9 kwietnia wyruszył z niszczycielami osłaniając cztery krążowniki mające zaatakować niemieckie krążowniki pod Bergen, lecz operacja została odwołana i okręty dołączyły do sił głównych Home Fleet (w następującym ataku lotnictwa niemieckiego zatonął HMS „Gurkha”).
W kolejnych dniach „Afridi” nadal działał pomiędzy Wielką Brytanią a Norwegią. 13 kwietnia był atakowany przez lotnictwo pod Ålesund. W nocy 16/17 kwietnia wraz z niszczycielami HMS „Nubian”, „Matabele”, „Sikh” i „Mashona” wysadził pod Namsos żołnierzy przejętych ze statków transportowych (operacja "Maurice"), a następnie 17 kwietnia eskortował polski transportowiec wojska MS Chrobry do Namsos, po czym 18 kwietnia powrócił do Wielkiej Brytanii.
Ponownie 26 kwietnia „Afridi” eskortował do Åndalsnes konwój TM.1, który następnego dnia był atakowany przez lotnictwo. 28 kwietnia wspierał operacje pod Namsos. Od początku maja skierowany był do osłony ewakuacji spod Namsos. 2 maja podjął z brzegu żołnierzy Royal Lincolnshire Regiment i przetransportował na francuski krążownik pomocniczy „Kantara”.
3 maja nad ranem „Afridi” podjął ostatnich żołnierzy straży tylnej z batalionu pułku York and Lancaster Regiment i ostrzelał pozostawiony na nabrzeżu sprzęt. Po dołączeniu „Afridi” do konwoju ewakuacyjnego, siły alianckie padły ofiarą serii ataków lotnictwa niemieckiego. „Afridi” uratował 69 rozbitków z tonącego francuskiego wielkiego niszczyciela „Bison”, po czym dobił go. W kolejnym ataku bombowców Junkers Ju 87 z eskadry 1/StG.1 około godz. 14 sam został trafiony dwoma bombami, po czym po 46 minutach przewrócił się i zatonął na pozycji . Zginęło 49 członków załogi, około 30 rozbitków z „Bisona” i 13 żołnierzy. Reszta, w tym dowódca, została uratowana przez niszczyciele HMS „Imperial” i „Griffin”, z tego 31 było rannych, a 3 zmarło.
Dowódcy:
Dane.
"Szczegółowy opis i dane techniczne w artykule niszczyciele typu Tribal (1936)"

</doc>
<doc id="1683608" url="https://pl.wikipedia.org/wiki?curid=1683608" title="SMS Satellit">
SMS Satellit

SMS Satellit - austro-węgierska kanonierka torpedowa z końca XIX wieku. Jeden z okrętów zakupionych podczas poszukiwań typu okrętu najlepiej dostosowanego do potrzeb Kaiserliche und Königliche Kriegsmarine.
„Satellit” przetrwał I wojnę światową. W 1920 roku został przekazany do Francji i tam złomowany.

</doc>
<doc id="1683609" url="https://pl.wikipedia.org/wiki?curid=1683609" title="HMS Afridi">
HMS Afridi

HMS „Afridi” – nazwa noszona przez okręty brytyjskiej Royal Navy, pochodząca od pasztuńskiego plemienia Afridi:

</doc>
<doc id="1683610" url="https://pl.wikipedia.org/wiki?curid=1683610" title="Alpy Kitzbühelskie">
Alpy Kitzbühelskie

Alpy Kitzbühelskie (niem. "Kitzbüheler Alpen") – pasmo górskie w Alpach Wschodnich. Leży w Austrii, dwóch krajach związkowych: Tyrolu i Salzburgu. Pasmo to rozciąga się od doliny Zillertal i Tuxer Alpen na zachodzie do rzeki Salzach i Zell am See na wschodzie. Graniczy z Kaisergebirge na północy, Loferer Steinberge i Leoganger Steinberge na północnym wschodzie, Alpami Salzburskimi na wschodzie, Glocknergruppe na południowym wschodzie, Granatspitzgruppe i Venedigergruppe na południu, Alpami Zillertalskimi na południowym zachodzie, Tuxer Alpen na zachodzie i Rofan na północnym zachodzie. Zajmują powierzchnię około 1900 km² i ciągną się przez 50 km z zachodu na wschód. Najwyższym szczytem jest Kreuzjoch (2558 m) leżący na zachodzie masywu.
Najwyższe szczyty:
Schroniska:

</doc>
<doc id="1683611" url="https://pl.wikipedia.org/wiki?curid=1683611" title="Schronisko na Śnieżce">
Schronisko na Śnieżce



</doc>
<doc id="1683612" url="https://pl.wikipedia.org/wiki?curid=1683612" title="Vašek Káňa">
Vašek Káňa

Vašek Káňa, właściwie Stanislav Řáda, ur. 23 kwietnia 1905 w Kralupach nad Wełtawą, zm. 30 kwietnia 1985 w Pradze – czeski dziennikarz i dramaturg, autor socrealistycznej sztuki "Brygada szlifierza Karhana".

</doc>
<doc id="1683614" url="https://pl.wikipedia.org/wiki?curid=1683614" title="Bitwa w Mogadiszu">
Bitwa w Mogadiszu



</doc>
<doc id="1683616" url="https://pl.wikipedia.org/wiki?curid=1683616" title="Bitwa o Mogadiszu">
Bitwa o Mogadiszu



</doc>
<doc id="1683621" url="https://pl.wikipedia.org/wiki?curid=1683621" title="Kamienica Dzierżyńskich w Rzeszowie">
Kamienica Dzierżyńskich w Rzeszowie

Kamienica Dzierżyńskich – budynek Urząd Spraw Wewnętrznych w Rzeszowie.
Położenie.
Dom zlokalizowany jest w rzeszowskim Śródmieściu przy "Placu Śreniawitów" pomiędzy ulicami "Kraszewskiego" i "Unii Lubelskiej".
Charakterystyka.
Około 1904 roku parcelę na wprost zamku nabył rzeszowski asesor Jan Dzierżyński wraz z żoną Zofią Izabelą. Na budowę domu zaciągnęli oni kredyt, który spłacali aż do 1922 roku. W trakcie II wojny światowej ze względu na całkowitą przebudowę Zamkowej (1940) zmieniła się również architektura domu. Zostały częściowo odsłonięte fundamenty (widoczne obecnie pod piaskowcem na poziomie chodnika), a do głównego wejścia dobudowane zostały schody. Rok później właściciele zmuszeni zostali do opuszczenia domu. W latach 50. XX wieku Dzierżyńscy odzyskali dom, jednak jego stałym użytkownikiem wciąż pozostawała milicja. Mieściło się tam wówczas kasyno. W 1988 roku Urząd Spraw Wewnętrznych odkupił budynek. Jego następnym "lokatorem" jest policja. W latach 90. XX wieku przeprowadzony został szereg napraw i wzmocnień (wymieniane były okna, drzwi, wzmacniało się fundamenty). W 2008 roku zmieniono dach. Obecnie w budynku mieści się laboratorium kryminalistyczne KWP.
Budynek jest prosty w formie. Jego cechą charakterystyczną cechą jest "wieża" dołączona do prostokątnego korpusu od strony północnej. Elewacje można podzielić na 2 części. Tuż przy ziemi widoczny jest rząd ciosów piaskowca z małymi, zakratowanymi oknami do piwnicy. Parter pokryty jest czerwoną cegłą, natomiast 1 piętro na gładką białą elewację. Dookoła okien poprowadzone są listwy z prostokątnymi zębami. Najbardziej zdobnym elementem jest pusty kartusz herbowy, opleciony ornamentem roślinnym nad głównym wejściem.

</doc>
<doc id="1683625" url="https://pl.wikipedia.org/wiki?curid=1683625" title="Liryka instrumentalna">
Liryka instrumentalna

Liryka instrumentalna – rodzaj muzyki zainspirowany lirycznym tekstem poetyckim. Obok liryki wokalnej powstała jednak kategoria liryki instrumentalnej, obejmująca małe formy instrumentalne, zwłaszcza miniatury fortepianowe i skrzypcowe, pieśni bez słów, impromptu, preludia, aż po ballady czy rapsodie.
Inicjatorem liryki instrumentalnej jest Franz Schubert, który zapoczątkował ten gatunek swoimi Impromptu oraz Moment Musicaux, które odznaczają się bogactwem melodii i niejednokrotnie przeobrażają się w poematy-fantazje przepełnione urokiem i nastrojem lirycznym.
Cechy liryki instrumentalnej.
Utwory należące do liryki instrumentalnej często zaopatrzone są w nazwy, które wskazują na ich charakter (np. kołysanka, romans, fantazja). Cechuje ją wzmożona uczuciowość, a najważniejszą rolę odgrywa w niej melodyka. Budowa okresowa często ulega modyfikacjom.
Podział utworów lirycznych.
Utwory liryczne dzielimy ze względu na wyraz emocjonalny:

</doc>
<doc id="1683626" url="https://pl.wikipedia.org/wiki?curid=1683626" title="SMS Magnet">
SMS Magnet

SMS Magnet - austro-węgierska kanonierka torpedowa z końca XIX wieku i okresu I wojny światowej. Jeden z okrętów zakupionych podczas poszukiwań typu okrętu najlepiej dostosowanego do potrzeb Kaiserliche und Königliche Kriegsmarine.
Podczas prób 5-godzinnych osiągnął prędkość 25,72 węzła, przewyższającą projektową (24 węzły). Był ostatnią zbudowaną austro-węgierską kanonierką torpedową, i stanowił ogniwo przejściowe do niszczycieli projektu Schichaua.
W dniu 20 grudnia 1914 brał udział w zatopieniu w Poli francuskiego okrętu podwodnego „Curie”.
2 sierpnia 1916 roku był storpedowany przez włoski okręt podwodny „Salpa”. Po remoncie i modernizacji uzbrojenia został ponownie wcielony do służby.
„Magnet” przetrwał I wojnę światową. W 1920 roku został przekazany do Włoch i tam złomowany.

</doc>
<doc id="1683627" url="https://pl.wikipedia.org/wiki?curid=1683627" title="Office Update">
Office Update



</doc>
<doc id="1683631" url="https://pl.wikipedia.org/wiki?curid=1683631" title="Showdown">
Showdown

Showdown – sport stworzony dla osób z upośledzeniem wzroku (zwany również – niesłusznie – tenisem stołowym dla niewidomych, bardziej jednak przypomina grę „cymbergaj”), jest dyscypliną o charakterze integracyjnym. W showdown mogą grać również osoby pełnosprawne – wówczas ich oczy zasłonięte są nieprzejrzystymi okularami.
Historia.
Sport ten został wymyślony w 1977 roku przez Kanadyjczyka Joe Lewisa. Miał być początkowo jedynie rozrywką dla osób niewidomych. W udoskonalenie zasad i rozwój dyscypliny miał wkład Patrick York z Kanady. Od roku 1992 showdown aspiruje do bycia dyscypliną paraolimpijską. Na Igrzyskach w Londynie w 2012 roku został rozegrany pierwszy paraolimpijski turniej pokazowy.
Opis.
Rozgrywka odbywa się na specjalnym stole obramowanym bandami. Gra się piłką z tworzywa sztucznego z dzwoneczkiem w środku. Dzwoneczek wskazuje położenie piłki. Odbija się ją drewnianymi rakietkami. Ręce graczy chronione są przez rękawice. Gracze oddzieleni są pionowym ekranem, rozdzielającym stół na dwie połowy. Ekran wsparty jest na bandach okalających stół.
Zasady.
Na przeciwległych końcach stołu umieszczone są bramki. Rozgrywka toczy się do zdobycia 11 punktów. Umieszczenie piłki w bramce przeciwnika to 2 punkty. Uderzenie w pionowy ekran na środku stołu to jeden punkt dla przeciwnika. Wyrzucenie piłki poza stół – jeden punkt dla przeciwnika. Dotknięcie piłki czymkolwiek poza rakietką i rękawicą – jeden punkt dla przeciwnika. Gracz serwuje dwukrotnie. Po dwóch zagraniach następuje zmiana serwującego.

</doc>
<doc id="1683633" url="https://pl.wikipedia.org/wiki?curid=1683633" title="HMS Cossack (1937)">
HMS Cossack (1937)

HMS Cossack – brytyjski niszczyciel z okresu II wojny światowej, typu "Tribal", w służbie Royal Navy w latach 1938-1941. Nosił znaki taktyczne L03, F03, G03. Zatopiony w 1941 przez niemiecki okręt podwodny U-563 na Atlantyku.
Za przebieg służby HMS „Cossack” otrzymał 5 wyróżnień bitewnych ("battle honours"): Narwik 1940, Norwegia 1940, Atlantyk 1940-41, operacja przeciw pancernikowi "Bismarck" 1941 i konwoje maltańskie 1941.
Budowa.
Okręt zamówiono 10 marca 1936 w ramach programu z 1935 roku. Stępkę pod jego budowę położono 9 czerwca 1936 w stoczni Vickers-Armstrongs w Newcastle upon Tyne (wraz z HMS „Afridi”). Kadłub wodowano prawie rok później 8 czerwca 1937, a okręt wszedł do służby w Royal Navy 7 czerwca 1938. „Cossack” był wyposażony do pełnienia roli okrętu flagowego flotylli niszczycieli. Był szóstym okrętem brytyjskim noszącym tę nazwę (pol. Kozak). Nazwę tę nosił następnie kolejny niszczyciel z końca II wojny światowej, typu Co.
Służba.
Przed wojną.
„Cossack” wszedł do służby w skład 1. Flotylli Niszczycieli Tribal na Morzu Śródziemnym, bazując głównie na Malcie. Uczestniczył w szkoleniu i wizytach zagranicznych, a także w patrolach nieinterwencji na wodach ogarniętej wojną domową Hiszpanii. Przydzielono go później do 4. Flotylli Niszczycieli na Morzu Śródziemnym. W grudniu 1938 zmieniono znak taktyczny z L03 na F03.
Początek II wojny światowej.
Tuż po wybuchu II wojny światowej, we wrześniu 1939 „Cossack” patrolował na Morzu Śródziemnym. Był okrętem flagowym 8. Dywizjonu Niszczycieli wchodzącego w skład 4. Flotylli (dowódca: kmdr D. DePass). W październiku wraz z flotyllą został przeniesiony na wody brytyjskie, wchodząc w skład Floty Metropolii (Home Fleet). Razem z innymi niszczycielami przeważnie patrolował na Morzu Północnym i eskortował konwoje. 7 listopada 1939 został uszkodzony w kolizji ze statkiem SS „Borthwick” w Firth of Forth (4 zabitych). Był następnie remontowany w Leith do stycznia 1940 (naprawiono przy tym wadliwe na niszczycielach tego typu łopatki turbin).
W lutym 1940 „Cossack” jako okręt flagowy komandora Philipa Viana wszedł w skład zespołu poszukującego na Morzu Północnym niemieckiego zbiornikowca zaopatrzeniowego „Altmark”, przewożącego jeńców z brytyjskich statków zatopionych przez rajdera „Admiral Graf Spee”. 16 lutego po odnalezieniu "Altmarka" na norweskich wodach terytorialnych, "Cossack" dokonał głośnej akcji abordażu tego okrętu, uwalniając 299 brytyjskich marynarzy (wypadek ten miał następnie reperkusje międzynarodowe). Lekko przy tym został uszkodzony dziób niszczyciela.
Kampania norweska 1940.
Tuż przed niemieckim atakiem na Norwegię, 7-8 kwietnia „Cossack” patrolował w rejonie Stavanger z krążownikami i niszczycielami brytyjskimi oraz polskimi, poszukując niemieckich okrętów, lecz bez kontaktu z nieprzyjacielem. 9 kwietnia „Cossack” odholował do Wielkiej Brytanii uszkodzony w kolizji HMS „Kashmir”.
13 kwietnia „Cossack” z 8 niszczycielami i pancernikiem HMS „Warspite” wziął aktywny udział w drugiej bitwie pod Narwikiem, zakończonej zatopieniem lub samozatopieniem 8 niemieckich niszczycieli. „Cossack” najpierw walczył w fiordzie z niemieckimi niszczycielami, następnie ze stojącym w porcie w Narwiku "Diether von Roeder". Został wówczas trafiony 4 pociskami kalibru 128 mm "Diethera von Roeder" i poważnie uszkodzony – przerwaniu uległ główny przewód pary, zniszczono centralę kierowania ogniem i uszkodzono maszynę sterową, po czym okręt bez możliwości manewrowania wpadł na mieliznę koło Ankenes. Utracił w starciu 11 zabitych i 23 rannych. Niszczyciel wystrzelił w starciu 850 pocisków głównego kalibru, a jego dowódca Robert St. Vincent Sherbrooke został odznaczony za akcję pod Narwikiem orderem DSO Na mieliźnie, niszczyciel został ostrzelany niecelnie przez działo z brzegu. 14 kwietnia podczas przypływu udało się zejść z mielizny i okręt o własnych siłach, rufą naprzód, dotarł do Skelfjordu na Lofotach, eskortowany przez HMS „Kimberley”, gdzie dokonano awaryjnych napraw.
Flota Metropolii, 1940-1941.
Po przejściu do Wielkiej Brytanii, „Cossack” był remontowany od 30 kwietnia do 15 czerwca 1940. Podczas remontu w Southampton (stocznia Thornycroft) zainstalowano radar Type 286 i zastąpiono 2 działa 120 mm na rufowej pozycji X przez działa przeciwlotnicze 102 mm (podobnie, jak na innych okrętach tego typu). Zmieniono wówczas znak taktyczny z F03 na G03. Po utracie niszczyciela HMS „Afridi”, „Cossack” stał się okrętem flagowym 4. Flotylli Niszczycieli komandora Viana. Przez kolejne miesiące działał w składzie Floty Metropolii, na wodach wokół Wielkiej Brytanii. 11 sierpnia osłaniał stawianie zagrody minowej East Coast Miner Barrier (SN13). Od 28 września do połowy października był remontowany w Rosyth.
W nocy 13/14 października „Cossack” pod flagą komandora Viana, wraz z niszczycielami „Ashanti”, „Maori”, „Sikh”, zaatakował niemiecki konwój w rejonie Egersundu. Zatopiono jedynie stawiacz sieci „Genua”, natomiast „Cossack” otrzymał jedno trafienie w rufę, które lekko uszkodziło ster. Został naprawiony następnie do 25 października w Rosyth. Od 7 stycznia 1941 do 20 lutego okręt był remontowany w stoczni Thornycroft w Southampton. 11 marca osłaniał operację stawiania min Zapory Północnej (SN6B), ponownie 6 kwietnia (SN8).
22 maja został przydzielony do eskorty konwoju WS8B z Clyde do Freetown, lecz 25 maja został wraz z niszczycielami HMS „Maori”, „Sikh”, „Zulu” i polskim ORP „Piorun” odkomenderowany do poszukiwania pancernika „Bismarck” na Atlantyku. Po odnalezieniu „Bismarcka” 27 maja, „Cossack” przeprowadził na niego atak torpedowy, lecz bezskutecznie (podobnie pozostałe brytyjskie niszczyciele). 28 maja „Cossack” i „Zulu” eskortowały po zatopieniu „Bismarcka” pancernik HMS „King George V” do Loch Ewe.
Morze Śródziemne 1941.
Od 12 lipca „Cossack” eskortował z Wielkiej Brytanii konwój WS9C w ramach operacji zaopatrzeniowej "Substance" dla Malty. Po opuszczeniu Gibraltaru 21 lipca 1941, konwój stał się obiektem ataków lotnictwa i włoskich kutrów torpedowych. Mimo pewnych strat, zespół po osiągnięciu Malty, powrócił do Gibraltaru 27 lipca. Podczas operacji "Style" dowozu pozostałej części zaopatrzenia na Maltę, „Cossack” początkowo osłaniał siły główne floty podejmujące operację pozoracyjną, a w nocy 31 lipca/1 sierpnia wraz z „Maori” został odłączony w celu bombardowania Alghero na Sardynii. Powrócił po operacji do Gibraltaru, a następnie 8 sierpnia do Anglii.
Pod koniec września „Cossack” uczestniczył w kolejnej operacji zaopatrzeniowej dla Malty "Halberd" (konwój GM.2), walcząc z lotnictwem. 28 września przybył na Maltę w składzie zespołu „X”, po czym 1 października powrócił do Gibraltaru. Następnie, w dniach 16-19 października osłaniał operację "Callboy" dostarczenia samolotów lotem na Maltę przez lotniskowiec HMS „Ark Royal”.
22 października 1941 „Cossack” wypłynął z Gibraltaru w składzie eskorty konwoju HG75 do Wielkiej Brytanii. 23 października konwój padł ofiarą ataków zespołu niemieckich okrętów podwodnych i pod koniec dnia „Cossack” został sam storpedowany przez okręt podwodny U-563 na pozycji . Doszło do wybuchu amunicji i oderwaniu uległa część dziobowa. Zginęło aż 159 ludzi załogi, w tym dowódca kmdr.por. Edward Lyon Berthon, rannych zostało 28. Rozbitków przejął niszczyciel HMS „Legion” i francuski eskortowiec „Commandant Duboc”. Mimo próby holowania do Gibraltaru przez korwetę HMS „Carnation”, a następnie przybyły z Gibraltaru holownik „Thames”, na skutek pogorszenia pogody okręt zatonął 27 października na pozycji , a resztę załogi przejęła korweta HMS „Jonquil”. Obok rozbitków z „Cossacka” uratowany został także kot Oscar, którego marynarze z tego okrętu uratowali wcześniej z zatopionego pancernika „Bismarck”.
"Szczegółowy opis i dane techniczne w artykule niszczyciele typu Tribal (1936)"

</doc>
<doc id="1683634" url="https://pl.wikipedia.org/wiki?curid=1683634" title="HMS Cossack">
HMS Cossack

HMS „Cossack” – nazwa noszona przez sześć okrętów brytyjskiej Royal Navy, oznaczająca Kozaka:

</doc>
<doc id="1683635" url="https://pl.wikipedia.org/wiki?curid=1683635" title="Jacek Romańczuk">
Jacek Romańczuk

Jacek Zdzisław Romańczuk (ur. 10 lutego 1970 w Warszawie) – polski aktor.
Życiorys.
Przez kilka lat był związany z Teatrem Ochoty w Warszawie. W latach 1983-1988 wystąpił w kilku filmach i kilkunastu przedstawieniach teatralnych, jednak sławę zyskał dzięki serialowi "Siedem życzeń" z 1985, gdzie wcielił się w rolę Jacka Retmana.
Trenował piłkę nożną, jednak wskutek kontuzji musiał porzucić plany kariery sportowej. Obecnie jest dyrektorem Miejskiego Ośrodka Sportu i Rekreacji w Ząbkach.

</doc>
<doc id="1683643" url="https://pl.wikipedia.org/wiki?curid=1683643" title="DVSC Debreczyn">
DVSC Debreczyn



</doc>
<doc id="1683644" url="https://pl.wikipedia.org/wiki?curid=1683644" title="Przedmieście Bukowskie">
Przedmieście Bukowskie

Przedmieście Bukowskie (potocznie "Bukowskie") – jedna z pięciu dzielnic Tarnogrodu, znajdująca się na zachodzie miasta. Przewodniczącym Zarządu Dzielnicy jest Zenon Krasowski (2009). Nazwa pochodzi od wsi Bukowina.
Dzielnica rozpościera się po obu stronach głównej drogi wojewódzkiej nr 863 (ul. św. Jana Pawła II). Bukowskie ma przeważająco charakter mieszkaniowy, choć znajduje się tu także część infrastruktury komunalnej (m.in. komisariat policji) oraz lekki przemysł. Główną zabudowę dzielnicy stanowią domy jednorodzinne. 
Głównymi zabytkami są usytuowane w granicach administracyjnych Bukowskiego dwa cmentarze – stary (1828) i nowy (1900). Do lat 90. przy ulicy Zacisze znajdował się drewniany młyn zbożowy (został zburzony). W obrębie dzielnicy jest dużo zieleni. Wypływa tu jedna ze strug źródłowych Złotej Nitki.
Ulice w obrębie dzielnic to: św. Jana Pawła II, Bukowskie Przedmieście, Zacisze, Gizy Józefa Krzysztofa, Męczenników Majdanka, Nadstawna, Partyzantów i Wójtostwo.

</doc>
<doc id="1683647" url="https://pl.wikipedia.org/wiki?curid=1683647" title="Eschaton">
Eschaton

Eschaton – koniec wszystkiego, ostateczne przeznaczenie świata, przedmiot badań eschatologii. W teologii chrześcijańskiej eschatonem jest koniec obecnych czasów, czego kulminacją ma być powrót Chrystusa i zapanowanie nowego ładu, wraz z nowym niebem i ziemią.

</doc>
<doc id="1683651" url="https://pl.wikipedia.org/wiki?curid=1683651" title="Kamienica Różyckich w Rzeszowie">
Kamienica Różyckich w Rzeszowie

Kamienica Różyckich – kamienica znajdująca się w Rzeszowie.
Położenie.
Budynek znajduje się w Śródmieściu w bezpośrednim sąsiedztwie zamku. Jest to kamienica narożna, więc spotkać się można z 2 adresami – Plac Śreniawitów 2, lub al. Pod Kasztanami 18.
Charakterystyka.
Po parcelacji tych terenów działkę nabywał lekarz Leon Różycki wraz z żoną Heleną "de domo" Hein. Małżonkowie mieli w planach budowę domu (wówczas była to okolica z typową zabudową willową) projektu miejskiego architekta K. Hołubowicza. Z niewyjaśnionych, jednak przyczyn rezygnowali z tego zamiaru i postanowili wybudować okazałą kamienicę, projektu nieznanego wcześniej Henryka Starka. Budowa zakładała nowoczesne, jak na owe czasy zastąpienie stropu drewnianego żelbetowym. Budowa trwała do roku 1910. 18 lat później dom odkupili Krausowie. W czasie II wojny światowej niemieckie władze okupacyjne przejmowały dom i lokowały w nim gestapo. Wówczas piwnice zamienione zostały na cele. Do złej sławy budynku przyczynił się fakt, że w czasach powojennych swoją siedzibę miał tu również Urząd Bezpieczeństwa, a wielu żołnierzy AK było w nim więzionych. W 1955 roku UB przenosił się do nowej siedziby przy ulicy Dąbrowskiego. Kamienica powróciła w ręce właścicieli, ci jednak nie byli w stanie jej utrzymać i zrzekają się prawa własności na rzecz Skarbu Państwa w 1972 roku. W 2002 roku zniszczono wszystkie piece kaflowe wewnątrz, zastępując je CO.
Budynek to klasyczna secesyjna kamienica narożna. Zarówno we wnętrzu, jak i na elewacji zachowało się wiele autentycznych elementów, jak np. metaloplastyka (balustrady schodów i balkonów, okucia drzwi), czy sztukaterii i fasetek. Ciekawym elementem są narożne okna o typowym dla art nouveau kształcie oddzielone kwiatowym ornamentem, projektu Stanisława Majerskiego.

</doc>
<doc id="1683657" url="https://pl.wikipedia.org/wiki?curid=1683657" title="SMS Panther (1885)">
SMS Panther (1885)

SMS „Panther” – krążownik torpedowy należący do austro-węgierskiej marynarki wojennej z końca XIX wieku, zbudowany w Wielkiej Brytanii, służący podczas I wojny światowej. Od 1903 przeklasyfikowany na krążownik III klasy, a od 1909 na krążownik lekki. Złomowany po wojnie.
Budowa i opis.
Razem z bliźniaczym zamówiony został w brytyjskiej stoczni W.G. Armstrong w Elswick (część Newcastle); projektantem był William Henry White. Oryginalnie był klasyfikowany w marynarce Austro-Węgier jako "Torpedoschiff" (okręt torpedowy, odpowiednik krążownika torpedowego). Z konstrukcyjnego punktu widzenia, były to małe krążowniki pancernopokładowe.
Główne uzbrojenie stanowiły cztery stałe nadwodne wyrzutnie torped kalibru 35 cm, umieszczone tuż nad linią wodną: jedna w dziobnicy, jedna na rufie i po jednej na każdej z burt. Uzbrojenie artyleryjskie początkowo stanowiły dwa działa kalibru 120 mm Krupp L/35 umieszczone po jednym na każdej z burt, na sponsonach wystających poza obrys burt, na śródokręciu. W 1909 zamieniono je na 4 nowocześniejsze działa kalibru 7 cm (rzeczywisty kaliber 66 mm; prawdopodobnie po jednym na burtach, dziobie i rufie). W 1916 jedno z nich zamieniono na przeciwlotnicze (BAG) tego samego kalibru. Uzbrojenie uzupełniało 10 dział kalibru 47 mm: początkowo 4 zwykłe armaty o długości lufy L/33 (33 kalibry) i 6 wielolufowych armat Hotchkiss M1879, w 1891 roku zamienione na 10 nowszych dział L/44.
Służba.
Po podniesieniu austro-węgierskiej bandery, „Panther” pełnił rolę lidera flotylli torpedowców. Brał udział w tym charakterze w corocznych manewrach floty. W dniach 25 kwietnia - 27 maja 1888 razem z eskadrą okrętów uczestniczył w Wystawie Światowej w Barcelonie. Między 1 maja 1896 a 28 lutego 1898 stacjonował we wschodniej Azji, reprezentując tam interesy Austro-Węgier, po czym powrócił na Adriatyk. W styczniu-lutym 1902 odbył rejs do Rabatu z prezentami dla sułtana Maroka. Między styczniem 1905 a grudniem 1906 odbył rejs w misji handlowej do wschodniej Afryki (Abisynia) i wschodniej Azji. W latach 1911-1912 stacjonował w Trieście. 
W momencie wybuchu I wojny światowej „Panther” był okrętem przestarzałym, ale wykorzystywano go do ostrzału celów brzegowych - stanowisk artylerii w masywie Lovcen 9 września 1914, ponownie 8 i 9 stycznia 1916. Stacjonował głównie w Zatoce Kotorskiej. 15 lutego 1917 został rozbrojony i przeznaczony na hulk dla załóg okrętów podwodnych w Gjenovicu w Zatoce Kotorskiej. Od 29 maja 1917 został pełnomorskim okrętem szkolnym, stacjonującym w Poli. Po wojnie, w styczniu 1920, w ramach reparacji wojennych został przekazany przez konferencję międzyaliancką w Paryżu Wielkiej Brytanii. Został następnie sprzedany włoskiej stoczni złomowej, po czym złomowany w Mesynie.
Dane techniczne.
Uzbrojenie:

</doc>
<doc id="1683659" url="https://pl.wikipedia.org/wiki?curid=1683659" title="Kampylognatoidy">
Kampylognatoidy

Kampylognatoidy ("Campylognathoidea") – grupa pterozaurów z podrzędu Rhamphorhynchoidea.
Żyły w okresie późnego triasu i wczesnej jury na terenach dzisiejszej Europy.

</doc>
<doc id="1683660" url="https://pl.wikipedia.org/wiki?curid=1683660" title="Campylognathoididae">
Campylognathoididae



</doc>
<doc id="1683663" url="https://pl.wikipedia.org/wiki?curid=1683663" title="Újpest Budapeszt">
Újpest Budapeszt



</doc>
<doc id="1683664" url="https://pl.wikipedia.org/wiki?curid=1683664" title="Komańcza Letnisko">
Komańcza Letnisko

Komańcza Letnisko – przystanek kolejowy w Komańczy, w województwie podkarpackim, w Polsce, na linii Zagórz - Medzilaborce. Znajduje się tu 1 peron. Przystanek jest obsługiwany wyłącznie sezonowo przez pociągi osobowe Przewozów Regionalnych.
W roku 2017 przystanek obsługiwał 0–9 pasażerów na dobę.

</doc>
<doc id="1683666" url="https://pl.wikipedia.org/wiki?curid=1683666" title="Wieki ciemne (astronomia)">
Wieki ciemne (astronomia)

Wieki ciemne (ang. "Dark Ages") – wczesny etap ewolucji Wszechświata, który rozpoczął się około 300 do 500 tys. lat po Wielkim Wybuchu, trwający kilkaset (~500) milionów lat, zakończony erą rejonizacji, zwaną też czasem kosmicznym renesansem (ang. Cosmic Renaissance Epoch). Wieki Ciemne rozpoczęły się, kiedy temperatura wypełniającej kosmos materii obniżyła się na tyle, że indywidualne elektrony i protony zaczęły się łączyć w neutralne atomy wodoru, pozwalając tym samym na swobodne rozchodzenie się mikrofalowego promieniowania tła, powstałego po Wielkim Wybuchu.
W początkowym okresie epoki Wieków Ciemnych materia wypełniająca Wszechświat była rozmieszczona w bardzo jednolity sposób i dopiero później zaczęła się zagęszczać w niektórych rejonach Wszechświata, z czego pod koniec epoki powstały pierwsze gwiazdy. Wieki Ciemne to etap przejściowy pomiędzy prostym i jednolitym stanem materii powstałym po Wielkim Wybuchu a dzisiejszym urozmaiconym i skomplikowanym stanem Wszechświata.
Jest to bardzo słabo zbadany etap ewolucji Wszechświata. Wieki Ciemne zakończyły się wraz z powstaniem pierwszych gwiazd, którymi są hipotetyczne bardzo masywne gwiazdy III populacji, o masach ocenianych na od 60 do 300 mas Słońca. Gwiazdy te różnią się od gwiazd takich jak Słońce niemal całkowitym brakiem pierwiastków cięższych niż wodór i hel, a ich powstanie z obłoków zgęszczonej materii jest możliwe dzięki chłodzeniu materii w wyniku emisji promieniowania przez cząsteczki wodoru molekularnego. Gwiazdy III populacji ewoluują bardzo szybko i wybuchają jako supernowe, wzbogacając materię w pierwiastki cięższe. Ewolucja tej hipotetycznej najwcześniejszej populacji gwiazd i jej wpływ na powstawanie całych galaktyk jest ostatnio przedmiotem badań. Planowane obserwacje emisji wodoru cząsteczkowego w linii 21 cm pozwolą weryfikować różne hipotezy dotyczące tego procesu.

</doc>
<doc id="1683669" url="https://pl.wikipedia.org/wiki?curid=1683669" title="Podnoszenie ciężarów na Letnich Igrzyskach Olimpijskich 1904">
Podnoszenie ciężarów na Letnich Igrzyskach Olimpijskich 1904

Rezultaty zawodów w podnoszeniu ciężarów, rozegranych podczas Letnich Igrzysk Olimpijskich 1904 w Saint Louis. W finale startowało 5 atletów z 2 państw. Zawody odbyły się w dniach 1 – 3 września 1904 roku na stadionie Francis Field.

</doc>
<doc id="1683670" url="https://pl.wikipedia.org/wiki?curid=1683670" title="Matjaž Florijančič">
Matjaž Florijančič

Matjaž Florijančič (ur. 18 października 1967 w Kranju) - były słoweński piłkarz, który grał na pozycji napastnika.
Karierę rozpoczął w klubie HNK Rijeka (zagrał tam 78 meczów i zdobył 7 bramek), a w 1991 przeniósł się do Włoch, gdzie grał w US Cremonese (148 meczów, 20 bramek), Torino FC (36 meczów, 8 bramek), Empoli FC (28 meczów, 6 bramek), A.S. Andria BAT (17 meczów, 6 bramek), FC AlzanoCene (42 mecze, 7 bramek), FC Crotone (4 mecze, 1 gol) oraz AC Pro Sesto (24 mecze, 2 bramki).
Grał też w krajowej reprezentacji, w której rozegrał 20 spotkań i strzelił jedną bramkę.

</doc>
<doc id="1683671" url="https://pl.wikipedia.org/wiki?curid=1683671" title="Lophorina">
Lophorina

Lophorina – rodzaj ptaka z rodziny cudowronek (Paradisaeidae).
Występowanie.
Rodzaj obejmuje gatunki występujące na Nowej Gwinei.
Morfologia.
Długość ciała samców 26 cm, samic 25 cm; masa ciała samców 60–105 g, samic 54–85 g.
Systematyka.
Podział systematyczny.
Do rodzaju należą następujące gatunki:

</doc>
<doc id="1683673" url="https://pl.wikipedia.org/wiki?curid=1683673" title="Dimorfodonty">
Dimorfodonty

Dimorfodony ("Dimorphodontidae") - rodzina pterozaurów z podrzędu Rhamphorhynchoidea.
Żyły w okresie późnego triasu i wczesnej jury na terenach dzisiejszej Europy.

</doc>
<doc id="1683675" url="https://pl.wikipedia.org/wiki?curid=1683675" title="Port lotniczy Kununurra">
Port lotniczy Kununurra

Port lotniczy Kununurra (IATA: KNX, ICAO: YPKU) – port lotniczy położony 2,5 km od centrum Kununurra, w stanie Australia Zachodnia, w Australii. 

</doc>
<doc id="1683676" url="https://pl.wikipedia.org/wiki?curid=1683676" title="Dimorphodontidae">
Dimorphodontidae



</doc>
<doc id="1683679" url="https://pl.wikipedia.org/wiki?curid=1683679" title="Federico Sacchi">
Federico Sacchi

Federico Jorge Sacchi (ur. 9 sierpnia 1936 w Rosario) – argentyński piłkarz noszący przydomek "Polaco", lewy pomocnik, rozgrywający. Wzrost 182 cm, waga 77 kg. Później trener.
Kariera.
Urodzony w Rosario Sacchi w piłkę zaczął grać w klubie Tiro Federal Rosario. W 1958 roku rozpoczął zawodową karierę piłkarską w drużynie Newell’s Old Boys Rosario. Jako gracz Newell’s Old Boys zagrał w barwach reprezentacji Argentyny w 1960 w dwóch meczach z Ekwadorem w ramach eliminacji do finałów mistrzostw świata.
Następnie wziął udział w turnieju Copa del Atlántico 1960, gdzie Argentyna zajęła drugie miejsce. Sacchi zagrał w dwóch meczach - z Paragwajem i Brazylią.
W 1961 roku został piłkarzem klubu Racing Club de Avellaneda i w tym samym sezonie razem z nowym klubem zdobył swój pierwszy tytuł mistrza Argentyny. Dzięki temu razem z Racingiem po raz pierwszy wystąpił w Pucharze Wyzwolicieli - w Copa Libertadores 1962. Jego zespół przegrał jednak rywalizację z urugwajskim klubem Club Nacional de Football i odpadł w fazie grupowej.
Jako piłkarz klubu Racing był w kadrze reprezentacji podczas finałów mistrzostw świata w 1962 roku, gdzie Argentyna odpadła w fazie grupowej. Sacchi zagrał we wszystkich trzech meczach - z Bułgarią, Anglią i Węgrami.
W 1965 roku Sacchi przeszedł do klubu Boca Juniors, z którym w tym samym roku sięgnął po swój drugi tytuł mistrza Argentyny. To pozwoliło na drugi start w Pucharze Wyzwolicieli - w Copa Libertadores 1966. Tym razem drużyna Sacchiego wydostała się z fazy grupowej awansując do fazy półfinałowej.
W 1967 roku zakończył karierę w peruwiańskim klubie Club Sporting Cristal.
Sacchi w latach 1960-1965 rozegrał w reprezentacji Argentyny 15 meczów i zdobył 1 bramkę. Nigdy nie wziął udziału w turnieju Copa América.
Po zakończeniu kariery został trenerem. Pracował jako asystent Césara Luisa Menottiego, do którego dołączył w meczu z Brazylią podczas turnieju Copa América 1979. Samodzielnie prowadził drużyny klubów z niższych lig, w tym CA Tigre i San Martín Tucumán. Opiekował się także młodzieżowymi zespołami Racingu oraz klubu Atlético Rafaela.

</doc>
<doc id="1683680" url="https://pl.wikipedia.org/wiki?curid=1683680" title="SMS Leopard (1885)">
SMS Leopard (1885)

SMS Leopard – austro-węgierski krążownik torpedowy z końca XIX wieku, zbudowany w Wielkiej Brytanii, służący podczas I wojny światowej. Od 1903 roku przeklasyfikowany na krążownik III klasy, a od 1909 na krążownik lekki. Złomowany po wojnie.
Budowa i opis.
Razem z bliźniaczym „Panther”, zamówiony został w brytyjskiej stoczni W.G. Armstrong w Elswick (część Newcastle); projektantem był William Henry White. Oryginalnie był klasyfikowany w marynarce Austro-Węgier jako "Torpedoschiff" (okręt torpedowy, odpowiednik krążownika torpedowego). Z konstrukcyjnego punktu widzenia, były to małe krążowniki pancernopokładowe.
Główne uzbrojenie stanowiły cztery stałe nadwodne wyrzutnie torped kalibru 35 cm, umieszczone tuż nad linią wodną: jedna w dziobnicy, jedna na rufie i po jednej na każdej z burt. Uzbrojenie artyleryjskie początkowo stanowiły dwa działa kalibru 120 mm Krupp L/35 umieszczone po jednym na każdej z burt, na sponsonach wystających poza obrys burt, na śródokręciu. W 1909 zamieniono je na 4 nowocześniejsze działa kalibru 7 cm (rzeczywisty kaliber 66 mm; prawdopodobnie po jednym na burtach, dziobie i rufie). Uzbrojenie uzupełniało 10 dział kalibru 47 mm: początkowo 4 zwykłe armaty o długości lufy L/33 (33 kalibry) i 6 wielolufowych armat Hotchkiss M1879, a od 1891 – 10 nowszych dział L/44.
Służba.
Po podniesieniu austro-węgierskiej bandery, pełnił rolę lidera flotylli torpedowców. Brał udział w tym charakterze w corocznych manewrach floty. W dniach 25 kwietnia - 27 maja 1888 razem z eskadrą okrętów uczestniczył w Wystawie Światowej w Barcelonie. 25 czerwca 1888 odniósł uszkodzenia, wchodząc na mieliznę, po czym był remontowany w Poli. W latach 1889-1896 głównie pozostawał w rezerwie, z przerwami na udział w letniej eskadrze szkolnej w 1891 i 1893 roku. Od 12 kwietnia 1897 uczestniczył w zespole okrętów blokującym turecką Kretę. Od 20 września 1907 do 13 kwietnia 1909 "Leopard" stacjonował we wschodniej Azji, głównie Chinach, reprezentując tam interesy Austro-Węgier, po czym powrócił do kraju. W latach 1910-1913 pozostawał w rezerwie. 
W czasie I wojny światowej okręt był już przestarzały. Został wycofany ze służby czynnej 15 maja 1914, po czym pełnił rolę pływającej baterii obrony wybrzeża w Poli lub w pobliskiej Cieśninie Fažana. Nie brał udziału w działaniach bojowych. Po wojnie w ramach reparacji wojennych przekazany Wielkiej Brytanii. Sprzedany włoskiej stoczni złomowej, złomowany w 1920 roku.

</doc>
<doc id="1683685" url="https://pl.wikipedia.org/wiki?curid=1683685" title="Parafia św. Anny w Krynkach">
Parafia św. Anny w Krynkach

Parafia pw. św. Anny w Krynkach − rzymskokatolicka parafia z siedzibą w Krynkach, należąca do dekanatu Krynki, archidiecezji białostockiej, metropolii białostockiej.
Historia parafii.
Parafia została utworzona w 1601 lub 1602 roku. Początkowo była filią parafii Odelsk (pierwszy kościół powstał w 1522). 
Kościół parafialny pw. św. Anny wybudowany w stylu neogotyku wiślano-bałtyckiego w latach 1907–1912 według projektu Stefana Szylera, poświęcony 30 listopada 1912.
Zasięg parafii.
Do parafii należą wierni z miejscowości: Białogorce, Ciumicze, Górka, Grzybowszczyzna, Jurowlany, Kruszyniany, Kundzicze, Łapicze, Łużany, Krynki, Nietupa-Kolonia, Ostrów Południowy, Plebanowo i Trejgle.

</doc>
<doc id="1683689" url="https://pl.wikipedia.org/wiki?curid=1683689" title="♯">
♯



</doc>
<doc id="1683690" url="https://pl.wikipedia.org/wiki?curid=1683690" title="Pan Am World Airways Dominicana">
Pan Am World Airways Dominicana

Pan Am World Airways Dominicana – dominikańska linia lotnicza z siedzibą w Santo Domingo. Utworzone zostały jako filia Pan American World Airways. Ta linia lotnicza obsługuje regularne loty między Dominikaną i Haiti, Portoryko, Curaçao i do innych miejsc na Karaibach. Główne węzły to Port lotniczy Las Americas i Port lotniczy Cibao.

</doc>
<doc id="1683691" url="https://pl.wikipedia.org/wiki?curid=1683691" title="Masters Series Monte Carlo 2009">
Masters Series Monte Carlo 2009

Masters Series Monte Carlo 2009 – tenisowy turniej ATP rangi ATP World Tour Masters 1000 z cyklu Masters Series Monte Carlo rozgrywany w dniach 11–19 kwietnia 2009 roku w Monte Carlo na kortach ziemnych o puli nagród 2 270 000 euro.

</doc>
<doc id="1683692" url="https://pl.wikipedia.org/wiki?curid=1683692" title="Chichester (New Hampshire)">
Chichester (New Hampshire)

Chichester – miejscowość w USA, w stanie New Hampshire, w hrabstwie Merrimack.

</doc>
<doc id="1683695" url="https://pl.wikipedia.org/wiki?curid=1683695" title="Driakiew wonna">
Driakiew wonna

Driakiew wonna ("Scabiosa canescens" Waldst. &amp; Kit.) – gatunek rośliny należący do rodziny przewiertniowatych ("Caprifoliacaceae"). Dwu- lub wieloletnia. Występuje rzadko na niżu i pogórzu w miejscach skalistych i piaszczystych. Umieszczona na polskiej czerwonej liście w kategorii VU (narażony).

</doc>
<doc id="1683697" url="https://pl.wikipedia.org/wiki?curid=1683697" title="Parafia Najświętszej Maryi Panny Królowej Polski w Supraślu">
Parafia Najświętszej Maryi Panny Królowej Polski w Supraślu

Parafia pw. Najświętszej Maryi Panny Królowej Polski w Supraślu – rzymskokatolicka parafia należąca do dekanatu Wasilków, archidiecezji białostockiej, metropolii białostockiej.
Historia parafii.
Parafię erygował abp Wojciech Ziemba dekretem z 23 czerwca 2005 r. Wydzielono ją z terytorium rzymskokatolickiej parafii pw. Trójcy Świętej w Supraślu. Pierwszym proboszczem został ks. Wojciech Kraśnicki.
Miejsca święte.
Na świątynię parafialną przeznaczono dawny zbór ewangelicki, ufundowany przez fabrykantów supraskich wyznania ewangelicko-augsburskiego i wyświęcony w 1885 r. W czasie II wojny światowej obiekt przestał pełnić funkcje kultowe. W latach 1940-1968 służył jako magazyn i uległ dewastacji. Próbowano go zaadaptować, m.in. na salę gimnastyczną, koncertową, punkt PTTK. W latach 1979-1986 przeprowadzono prace rewaloryzacyjne kościoła. W 1989 r. Konsystorz Ewangelicko-Augsburski w Warszawie odzyskał prawo własności do świątyni, którą w 1990 r. wykupiła Kuria Arcybiskupia w Białymstoku.
Świątynię wzniesiono w stylu eklektycznym z przewagą form neogotyckich. Została wyremontowana i dostosowana do potrzeb kultu katolickiego po erygowaniu nowej parafii.
Były cmentarz protestancki o powierzchni 2 ha jest własnością tutejszego kościoła od 27 maja 1998 r.

</doc>
<doc id="1683701" url="https://pl.wikipedia.org/wiki?curid=1683701" title="Guido del Mestri">
Guido del Mestri

Guido del Mestri (ur. 13 stycznia 1911 w Banja Luce, zm. 2 sierpnia 1993 w Norymberdze) – włoski duchowny katolicki, kardynał, nuncjusz apostolski w Niemczech.
Życiorys.
Pochodził z arystokratycznej rodziny włoskiej mieszającej w Banja Luce (obecnie Bośnia i Hercegowina). Po ukończeniu prowadzonego przez jezuitów liceum w Wiedniu rozpoczął studia na Papieskim Uniwersytecie Gregoriańskim. Później studiował w Papieskiej Akademii Kościelnej, przygotowując się do pracy w służbie dyplomacji Stolicy Apostolskiej. 11 kwietnia 1936 roku przyjął święcenia kapłańskie. Od 1940 roku pracował kolejno w nuncjaturach w Belgradzie, Bejrucie i Bukareszcie. W 1950 roku rumuńskie władze komunistyczne wydaliły go z kraju (wraz z nuncjuszem apostolskim). Pełnił następnie funkcje dyplomatyczne w nuncjaturach w Damaszku, Dżakarcie i Bonn. 3 października 1959 roku został delegatem apostolskim we wschodniej i zachodniej Afryce. 28 października 1961 roku wyniesiony do godności arcybiskupa tytularnego Tuscamia. Sakrę biskupią przyjął 31 grudnia 1961 roku w katedrze w Nairobi. Brał udział w Soborze Watykańskim II. 9 września 1967 roku został delegatem apostolskim w Meksyku, a od 20 czerwca 1970 roku pełnił funkcję pronuncjusza apostolskiego w Kanadzie. Po 5 latach został nuncjuszem papieskim w Bonn. 28 czerwca 1991 Jan Paweł II wyniósł go do godności kardynalskiej.

</doc>
<doc id="1683702" url="https://pl.wikipedia.org/wiki?curid=1683702" title="Federico Jorge Sacchi">
Federico Jorge Sacchi



</doc>
<doc id="1683703" url="https://pl.wikipedia.org/wiki?curid=1683703" title="Znaki chińskie">
Znaki chińskie



</doc>
<doc id="1683707" url="https://pl.wikipedia.org/wiki?curid=1683707" title="Piedras">
Piedras

Piedras – stacja metra w Buenos Aires, na linii A. Znajduje się pomiędzy stacjami Perú a Lima. Stacja została otwarta 1 grudnia 1913.

</doc>
<doc id="1683710" url="https://pl.wikipedia.org/wiki?curid=1683710" title="Lima (stacja metra w Buenos Aires)">
Lima (stacja metra w Buenos Aires)

Lima – stacja metra w Buenos Aires, na linii A. Znajduje się pomiędzy stacjami Piedras a Sáenz Peña. Stacja została otwarta 1 grudnia 1913.

</doc>
<doc id="1683719" url="https://pl.wikipedia.org/wiki?curid=1683719" title="Jewgienij Korolow (tenisista)">
Jewgienij Korolow (tenisista)

Jewgienij Korolow, ros. Евгений Евгеньевич Королёв (ur. 14 lutego 1988 w Moskwie) – tenisista reprezentujący Kazachstan, do 2010 roku grający dla Rosji, reprezentant w Pucharze Davisa
Kariera tenisowa.
Od momentu rozpoczęcia kariery zawodowej w roku 2005, wygrał 5 tytułów ATP Challenger Tour – 3 razy triumfował w Akwizgranie, raz Düsseldorfie i w Szczecinie. Jest również finalistą turnieju rangi ATP World Tour 250 w Delray Beach w roku 2009. Mecz o tytuł przegrał 5:7, 3:6 z Mardym Fishem. Ma na swoim koncie wygrane pojedynki z bardziej znanymi zawodnikami jak Nikołaj Dawydienko, Carlos Moyá, Radek Štěpánek, James Blake i Fernando González.
W Wielkim Szlemie zagrał po raz pierwszy w 2007 roku. W Australian Open najdalej zaszedł do 3 rundy, we French Open, Wimbledonie i US Open dochodził najwyżej do 2 rundy.
W latach 2011–2014 reprezentował Kazachstan w Pucharze Davisa rozgrywając 9 meczów, w których odniósł 1 triumf.
Dnia 22 lutego 2010 osiągnął najwyższą pozycję rankingową – nr 46.
W 2014 roku poinformował o zakończeniu kariery zawodowej.

</doc>
<doc id="1683720" url="https://pl.wikipedia.org/wiki?curid=1683720" title="Elekcja cesarska">
Elekcja cesarska

Elekcja cesarska – proces wyboru króla Niemiec i jednocześnie cesarza rzymskiego. We wczesnym średniowieczu był dokonywany przez wiec plemion niemieckich, które wybierały najlepszego kandydata spośród członków panującej dynastii (wówczas saskich Ludolfingów). W praktyce wiec zatwierdzał decyzję elitarnego grona książąt plemiennych i dostojników dworskich, co z czasem doprowadziło do zastrzeżenia prawa udziału w wyborach tylko dla owych możnych, najpierw drogą precedensu, potem przez pisaną normę prawną. Od 1356 roku na mocy Złotej Bulli cesarza Karola IV Luksemburskiego prawo wyboru cesarza przysługiwało jedynie siedmiu elektorom, obdarzonym szczególnymi przywilejami, zrównującymi ich w godności z królami.
Elektorzy Rzeszy.
Skład Kurii Elektorskiej, czyli kolegium książąt uprawnionych do udziału w elekcji ustalił się drogą precedensu już w połowie XIII w. Prawną sankcję dla tego stanu wprowadziła Złota Bulla z 1356 r. Kolegium tworzyli: 
Trzech pierwszych nazywano popularnie elektorami duchownymi, pozostałych zaś świeckimi. W przypadku popełnienia przez jakiegoś elektora zbrodni felonii (zdrady), cesarz mógł przenieść jego godność na inny ród. Ponieważ w przypadku elektorów świeckich godności były silnie związane ze sprawującymi je tradycyjnie (a więc w praktyce dziedzicznie) rodami, najchętniej widziano przeniesienie na krewnego poprzedniego elektora. Na mocy Złotej Bulli cesarz mógł także, za zgodą pozostałych elektorów, tworzyć nowe elektoraty. Przypadki takich zmian miały miejsce wielokrotnie:
Niektórzy elektorzy nie pogodzili się z upadkiem Rzeszy i nadal używali tytułów elektorskich (władcy Hesji aż do 1866 roku).
Elekcje XIV wieku.
Elekcja 1376 roku
Wybory miały miejsce 10 czerwca 1376 roku we Frankfurcie, wzięli w nich udział:
Królem został wybrany Wacław IV Luksemburski
Pierwsza Elekcja 1400 roku 
Wybory miały miejsce 22 maja 1400 roku we Frankfurcie, wzięli w nich udział:
Królem został wybrany Fryderyk Braunschweig-Wolfenbüttel
Druga Elekcja 1400 roku
Wybory miały miejsce 21 sierpnia 1400 roku w Rhens, wzięli w nich udział:
Królem został wybrany Ruprecht Wittelsbach.
Elekcje XV wieku.
Elekcje 1410 roku
Wybory miały miejsce 20 września i 1 października 1410 roku, wzięli w nich udział:
20 września 1410 roku trzech elektorów dokonało wyboru Zygmunta Luksemburskiego na króla Niemiec i cesarza rzymskiego, jednak pozostali elektorzy nie poparli go. 1 października ponownie odbył się zjazd elektorów na którym wybrano Jodoka z Moraw.
Elekcja 1411 roku
Wybory miały miejsce 21 lipca 1411 roku, wzięli w nich udział:
królem został wybrany Zygmunt Luksemburski.
Elekcja 1438 roku
Wybory miały miejsce 18 marca 1438 roku we Frankfurcie, wzięli w nich udział:
królem został wybrany Albrecht II Habsburg.
Elekcja 1440 roku
Wybory miały miejsce 2 lutego 1440 roku we Frankfurcie, wzięli w nich udział:
W tej elekcji nie brał udziału król Czech. Syn Albrechta II, Władysław Habsburg urodził się jako pogrobowiec 22 lutego 1440 roku. Królem został wybrany Fryderyk III Habsburg.
Elekcja 1486 roku
Wybory miały miejsce 16 lutego 1486 roku we Frankfurcie, wzięli w nich udział:
Królem został wybrany Maksymilian I Habsburg.
Elekcje XVI wieku.
Papież Juliusz II zezwolił Maksymilianowi I w 1508 roku tytułować się cesarzem bez koronacji papieskiej, od tamtej pory uznano, że nie koronacja przez papieża, a wybór przez elektorów Rzeszy daje prawo do tytułowania się cesarzem rzymskim (przyjęto tytuł "Electus Romanorum Imperator" (Wybrany Cesarz Rzymski)). W wypadku, gdy elekcja odbywała się za życia panującego cesarza (vivente imperatore) elekt przyjmował tytuł króla Rzymian (Niemiec). Tytuł cesarski przejmował w owej sytuacji, automatycznie po śmierci poprzednika. 
Elekcja 1519 roku
Wybory miały miejsce 28 czerwca 1519 roku we Frankfurcie, wzięli w nich udział:
Cesarzem został wybrany Karol V Habsburg.
Elekcja 1531 roku
Wybory miały miejsce 5 stycznia 1531 roku w Kolonii, wzięli w nich udział:
Cesarzem został wybrany Ferdynand I Habsburg.
Elekcja 1562 roku
Wybory miały miejsce 28 listopada 1562 roku w Ratyzbonie, wzięli w nich udział:
Cesarzem został wybrany Maksymilian II Habsburg. Elekcja odbyła się za życia cesarza Ferdynanda I
Elekcja 1575 roku
Wybory miały miejsce 27 października 1575 roku w Ratyzbonie, wzięli w nich udział:
Cesarzem został wybrany Rudolf II Habsburg. Elekcja odbyła się za życia cesarza Maksymiliana II
Elekcje XVII wieku.
Elekcja 1612 roku
Wybory miały miejsce 13 czerwca 1612 roku we Frankfurcie, wzięli w nich udział:
Cesarzem został wybrany Maciej Habsburg. 
Elekcja 1619 roku
Wybory miały miejsce 28 sierpnia 1619 roku we Frankfurcie, wzięli w nich udział:
Cesarzem został wybrany Ferdynand II Habsburg. 
Elekcja 1636 roku
Wybory miały miejsce 22 grudnia 1636 roku w Ratyzbonie, wzięli w nich udział:
Cesarzem został wybrany Ferdynand III Habsburg. Wyboru dokonano za życia cesarza Ferdynanda II. W 1623 roku cesarz dokonał zmian w składzie elektorów. Fryderyk V został pozbawiony tytułu, a prawo wyboru cesarza zostało przeniesione na księcia Bawarii. 
Elekcja 1653 roku
Wybory miały miejsce 31 maja 1653 roku w Aubsburgu, wzięli w nich udział:
Cesarzem został wybrany Ferdynand IV Habsburg. Wybory zostały przeprowadzone za życia cesarza Ferdynanda III. Nowy cesarz elekt zmarł rok po wyborze. 
W wyniku pokoju westfalskiego nastąpiły zmiana w składzie kolegium elektorów. Potwierdzono tytuł elektorski "arcyklucznika rzeszy" dla księcia Bawarii, oraz zwrócono tytuł elektora hrabiemu Palatynatu Reńskiego. W kolegium elektorskim zasiadało pięciu katolików, dwóch luteran (Brandenburgia i Saksonia), jeden kalwinista (Palatynat Reński). 
Elekcja 1658 roku
Wybory miały miejsce 18 lipca 1658 roku we Frankfurcie, wzięli w nich udział:
Cesarzem został wybrany Leopold I Habsburg.
Elekcja 1690 roku
Wybory miały miejsce 23 stycznia 1690 roku w Aubsburgu, wzięli w nich udział:
Cesarzem został wybrany Józef I Habsburg. Elekcja została dokonana za życia cesarza Leopolda I
Elekcje XVIII wieku.
Elekcja 1711 roku
Wybory miały miejsce 12 października 1711 roku we Frankfurcie, wzięli w nich udział:
Cesarzem został wybrany Karol VI Habsburg. W stosunku do wyborów 1690 roku w kolegium elektorskim zaszły pewne istotne zmiany:
Elekcja 1742 roku
Wybory miały miejsce 24 stycznia 1742 roku we Frankfurcie, wzięli w nich udział:
Cesarzem został wybrany Karol VII Bawarski. W 1714 roku książę Bawarii odzyskał tytuł elektora. 
Elekcja 1745 roku
Wybory miały miejsce 13 września 1745 roku we Frankfurcie, wzięli w nich udział:
Cesarzem został wybrany Franciszek I Lotaryński.
Elekcja 1764 roku
Wybory miały miejsce 27 marca 1764 roku we Frankfurcie, wzięli w nich udział:
Cesarzem został wybrany Józef II Habsburg. Elekcja została dokonana za życia cesarza Franciszka I. Zgodnie z ustaleniami nowo wybrany cesarz miał nosi tytuł króla Niemiec, i dopiero w momencie śmierci Franciszka przyjąć tytuł cesarza.
Elekcja 1790 roku
Wybory miały miejsce 30 września 1790 roku we Frankfurcie, wzięli w nich udział:
Cesarzem został wybrany Leopold II Habsburg. Wybory przeprowadzono po śmierci cesarza Józefa II. W 1777 roku zmarł bezpotomnie elektor Bawarii Maksymilian III Józef Wittelsbach, zgodnie z rodowym porozumieniem księciem Bawarii został hrabia Palatynatu Reńskiego Karol IV Teodor Wittelsbach, jednak nie dało mu to dwóch głosów w czasie cesarskiej elekcji.
Elekcja 1792 roku
Wybory miały miejsce 5 lipca 1792 roku we Frankfurcie, wzięli w nich udział:
Cesarzem został wybrany Franciszek II Habsburg. Była to ostatnia elekcja cesarska – w 1806 roku Święte Cesarstwo Rzymskie zostało rozwiązane, a cesarz Franciszek przyjął tytuł cesarza Austrii.
Od czasu wydania Złotej Bulli cesarza Karola IV zjazdy elektorów odbywały się 24 razy, z czego: 14 razy we Frankfurcie, 3 razy w Ratyzbonie, 2 razy w Augsburgu, raz w Kolonii i Rhens.
Tytuł cesarza 14 razy przypadł przedstawicielom dynastii Habsburgów, czterokrotnie dynastii Habsburgów-Lotaryńskich, trzykrotnie Luksemburczykom, dwukrotnie Wittelsbachom.

</doc>
<doc id="1683724" url="https://pl.wikipedia.org/wiki?curid=1683724" title="Fehérvár Székesfehérvár">
Fehérvár Székesfehérvár



</doc>
<doc id="1683725" url="https://pl.wikipedia.org/wiki?curid=1683725" title="Chipping Ongar">
Chipping Ongar

Chipping Ongar - miasto w Wielkiej Brytanii, w Anglii, w regionie East of England, w hrabstwie Essex, w civil parish Ongar. W 2001 roku miasto liczyło 5923 mieszkańców. W 1961 roku civil parish liczyła 1673 mieszkańców. Chipping Ongar jest wspomniana w Domesday Book (1086) jako "Angra (Ongar)".

</doc>
<doc id="1683726" url="https://pl.wikipedia.org/wiki?curid=1683726" title="Salome Melia">
Salome Melia

Salome Melia, gruz. სალომე მელია (ur. 14 kwietnia 1987 w Batumi) – gruzińska szachistka, arcymistrzyni od 2005, posiadaczka męskiego tytułu mistrza międzynarodowego od 2008 roku.
Kariera szachowa.
Wielokrotnie reprezentowała Gruzję na mistrzostwach świata i Europy juniorek w różnych kategoriach wiekowych, zdobywając sześć medali: 3 złote (Oropesa del Mar 2001 – MŚ do 14 lat, Ürgüp 2004 i Herceg Novi 2005 – oba ME do 18 lat) oraz 3 brązowe (Kallithea 2003 – MŚ do 16 lat, Erywań 2007 i 2008 – oba MŚ do 20 lat).
Normy na tytuł arcymistrzyni wypełniła w Tbilisi (2004, finał indywidualnych mistrzostw Gruzji, V m.), Moskwie (2005, turniej "Moscow Open") oraz Belfort (2005, MŚ do 18 lat, IV m.), a na tytuł mistrza międzynarodowego – w Moskwie (2005) oraz dwukrotnie w Cappelle-la-Grande (2006, 2008).
W 2006 r. odniosła duży sukces, samodzielnie zwyciężając w kobiecym turnieju "Acropolis" w Atenach. W 2008 r. zdobyła tytuł wicemistrzyni Gruzji, w dogrywce o złoty medal przegrywając z Naną Dzagnidze, natomiast w mistrzostwach rozegranych w 2010 r. zajęła I miejsce. Również w 2010 r. podzieliła I m. (wspólnie z Nazi Paikidze) w turnieju "Moscow-Open"-C w Moskwie. W 2013 r. zdobyła w Belgradzie srebrny medal indywidualnych mistrzostw Europy, natomiast w kolejnych mistrzostwach (Płowdiw 2014) zdobyła medal brązowy.
Wielokrotnie reprezentowała Gruzję w turniejach drużynowych, m.in.:
Najwyższy ranking w dotychczasowej karierze osiągnęła 1 sierpnia 2014 r., z wynikiem 2475 punktów zajmowała wówczas 28. miejsce na światowej liście FIDE, jednocześnie zajmując 4. miejsce wśród gruzińskich szachistek.

</doc>
<doc id="1683729" url="https://pl.wikipedia.org/wiki?curid=1683729" title="NABI-Kaposvári Rákóczi FC">
NABI-Kaposvári Rákóczi FC



</doc>
<doc id="1683735" url="https://pl.wikipedia.org/wiki?curid=1683735" title="Oderisio Conti di Palearia">
Oderisio Conti di Palearia



</doc>
<doc id="1683737" url="https://pl.wikipedia.org/wiki?curid=1683737" title="Kreuzjoch">
Kreuzjoch

Kreuzjoch – szczyt w Alpach Kitzbühelskich, paśmie Alp Wschodnich. Leży w Austrii w Tyrolu. Jest to najwyższy szczyt Alp Kitzbühelskich.

</doc>
<doc id="1683739" url="https://pl.wikipedia.org/wiki?curid=1683739" title="Ávila (stacja kolejowa)">
Ávila (stacja kolejowa)

Ávila – stacja kolejowa w Ávila, we wspólnocie autonomicznej Kastylia i León, w prowincja Ávila, w Hiszpanii. Stacja znajduje się na linii Madryt-Valladolid-Irún i Madryt-Salamanka. Znajdują się tu 2 perony.

</doc>
<doc id="1683748" url="https://pl.wikipedia.org/wiki?curid=1683748" title="Parafia Trójcy Przenajświętszej w Drohiczynie">
Parafia Trójcy Przenajświętszej w Drohiczynie

Parafia pw. Trójcy Przenajświętszej w Drohiczynie (Katedralna) – rzymskokatolicka parafia należąca do dekanatu Drohiczyn, diecezji drohiczyńskiej, metropolii białostockiej.
Historia.
Parafia powstała około XIII wieku.
Obszar parafii.
Miejscowości i ulice.
W granicach parafii znajdują się miejscowości:

</doc>
<doc id="1683759" url="https://pl.wikipedia.org/wiki?curid=1683759" title="Zamek Hogwartu">
Zamek Hogwartu



</doc>
<doc id="1683760" url="https://pl.wikipedia.org/wiki?curid=1683760" title="Pyroderus">
Pyroderus



</doc>
<doc id="1683762" url="https://pl.wikipedia.org/wiki?curid=1683762" title="Großer Rettenstein">
Großer Rettenstein

Großer Rettenstein – szczyt w Alpach Kitzbühelskich, paśmie Alp Wschodnich. Leży w Austrii na granicy dwóch krajów związkowych: Tyrolu i Salzburga.

</doc>
<doc id="1683764" url="https://pl.wikipedia.org/wiki?curid=1683764" title="Gymnoderus">
Gymnoderus



</doc>
<doc id="1683771" url="https://pl.wikipedia.org/wiki?curid=1683771" title="Reginald Delargey">
Reginald Delargey

Reginald John Delargey, (ur. 10 grudnia 1914 w Timaru na terenie diecezji Christchurch, zm. 29 stycznia 1979 w Auckland), nowozelandzki duchowny katolicki, kardynał, arcybiskup metropolita Wellington.
Życiorys.
Ukończył seminarium w Mosgiel i Papieski Uniwersytet Urbaniana w Rzymie; tam 19 marca 1938 roku otrzymał święcenia kapłańskie. W latach 1939 - 1957 pracował jako duszpasterz w diecezji Auckland. 25 listopada 1957 roku mianowany przez Piusa XII biskupem tytularnym Hirina i biskupem pomocniczym Auckland. Uczestniczył w obradach Soboru Watykańskiego II. 1 września 1970 roku mianowany biskupem Auckland, a 25 kwietnia 1974 roku przeniesiony na stolicę metropolitalną w Wellington. 24 maja 1976 roku kreowany kardynałem z tytułem prezbitera Immacolata al Tiburtino przez Pawła VI. W latach 1976 - 1979 przewodniczący Konferencji Episkopatu Nowej Zelandii. Uczestnik obu konklawe w 1978 roku. Zmarł w Auckland.

</doc>
<doc id="1683793" url="https://pl.wikipedia.org/wiki?curid=1683793" title="Matjaz Florijancic">
Matjaz Florijancic



</doc>
<doc id="1683795" url="https://pl.wikipedia.org/wiki?curid=1683795" title="Parafia Trójcy Przenajświętszej w Tykocinie">
Parafia Trójcy Przenajświętszej w Tykocinie

Parafia pw. Trójcy Przenajświętszej w Tykocinie – rzymskokatolicka parafia należąca do dekanatu Kobylin, diecezji łomżyńskiej, metropolii białostockiej.
Zasięg parafii.
Do parafii należą wierni z następujących miejscowości: Tykocin, Bagienki, Broniszewo, Dobki, Hermany, Jeżewo Nowe, Jeżewo Stare, Kiermusy, Lipniki, Łopuchowo, Nieciece, Pajewo, Popowlany, Saniki, Sawino, Siekierki, Sierki, Stelmachowo.
Historia.
Parafia została erygowana w 1434 roku z terytorium parafii Wizna staraniem Jana Gasztołda, któremu w 1433 roku Wielki Książę Litwy Zygmunt Kiejstutowicz nadał dobra tykocińskie na własność.
Księgi metrykalne.
Zachowane księgi metrykalne z parafii Tykocin są opracowywane w formie bazy indeksów nazwisk i udostępniane w formie internetowej wyszukiwarki nazwisk przez grupę "projektpodlasie".

</doc>
<doc id="1683797" url="https://pl.wikipedia.org/wiki?curid=1683797" title="Vasek Kana">
Vasek Kana



</doc>
<doc id="1683802" url="https://pl.wikipedia.org/wiki?curid=1683802" title="Słupia (moneta)">
Słupia (moneta)

Słupia – dukat lokalny, którego emisję rozpoczęto w lipcu 2007 przez Urządy Miasta w Słupsku i Ustce w ramach akcji promocyjnej projektu Dwumiasto.
Do tej pory monetę wyemitowano w dwóch seriach:
1. 15 lipca 2007 - 30 września 2007 jako:
2. 6 lipca 2008 - 30 września 2008 jako:
Producentem dukatów jest Mennica Polska S.A. Emitentem Urzędy Miejskie w Słupsku i Ustce.
Moneta pojawiła się w obrocie po raz pierwszy 15 lipca 2007. Wraz z nią wydane zostały ulotki informacyjne i plakaty z obwieszczeniem o akcji promocyjnej. Listę miejsc honorujących dukaty umieszczono w Punkcie Informacji Turystycznej oraz na stronie internetowej miast, wymienione miejsca oznaczono również naklejkami "Tu honorujemy słupie".

</doc>
<doc id="1683804" url="https://pl.wikipedia.org/wiki?curid=1683804" title="SVS Niederosterreich">
SVS Niederosterreich



</doc>
<doc id="1683805" url="https://pl.wikipedia.org/wiki?curid=1683805" title="SVS Niederoesterreich">
SVS Niederoesterreich



</doc>
<doc id="1683806" url="https://pl.wikipedia.org/wiki?curid=1683806" title="Pascal Laine">
Pascal Laine



</doc>
<doc id="1683808" url="https://pl.wikipedia.org/wiki?curid=1683808" title="Roger Karoutchi">
Roger Karoutchi

Roger Karoutchi (ur. 26 sierpnia 1951 w Casablance) – francuski polityk, były eurodeputowany, wiceminister w rządach François Fillona.
Życiorys.
Urodził się w rodzinie Sefardyjczyków, którzy osiedlili się na terytorium Maroka w XVII wieku, emigrując z włoskiego Livorno. Jego rodzicami są Halter Karoutchi (dentysta-chirurg) oraz Solange Fedida. Roger Karoutchi ukończył studia w "Institut d'études politiques d'Aix-en-Provence", należącym do kategorii "Grandes écoles".
Od 1975 do 1985 pracował jako nauczyciel historii w miejscowości Goussainville i następnie w Paryżu. W działalność polityczną zaangażował się już w wieku 16 lat (w ramach młodzieżówki gaullistowskiej), później wstąpił do Zgromadzenia na rzecz Republiki. Od 2002 należał do powstałej m.in. na bazie RPR Unii na rzecz Ruchu Ludowego.
W swojej karierze pełnił szereg funkcji w administracji terytorialnej. Od 1989 był radnym Nanterre, następnie w latach 1995–2001 radnym Boulogne-Billancourt. Od 1992 zasiada w radzie regionalnej Île-de-France, był m.in. jej wiceprzewodniczącym. Kierował frakcją gaullistów, od 2002 przewodniczy grupie radnych UMP. W 2008 objął dodatkowo stanowisko zastępcy mera Villeneuve-la-Garenne.
W latach 90. blisko współpracował z Philippe'em Séguinem, ministrem stosunków społecznych i zatrudnienia, którego wybrano wkrótce na urząd przewodniczącego Zgromadzenia Narodowego. Roger Karoutchi został wówczas szefem jego gabinetu politycznego. W 1997 objął mandat posła do Parlamentu Europejskiego, który sprawował przez dwa lata. W PE był członkiem m.in. Komisji ds. Stosunków Gospodarczych z Zagranicą, Komisji ds. Przemysłu, Handlu Zewnętrznego, Badań Naukowych i Energii oraz Delegacji ds. stosunków z Izraelem.
W 1999 został senatorem, otrzymawszy mandat, z którego zrezygnował Charles Pasqua. W 2004 skutecznie ubiegał się o reelekcję w wyborach do Senatu w departamencie Hauts-de-Seine. W izbie wyższej parlamentu zasiadał do połowy 2007. W tym samym roku powołano go na stanowisko sekretarza stanu odpowiedzialnego za kontakty z parlamentem, podległego bezpośrednio premierowi François Fillonowi. Jako pierwszy tak wysoki urzędnik we francuskiej administracji rządowej dokonał publicznego coming outu, ujawniając w wywiadzie telewizyjnym, że jest gejem.
W marcu 2009 Roger Karoutchi przegrał partyjne prawybory o pierwsze miejsce na liście UMP z Île-de-France w wyborach regionalnych z Valérie Pécresse, z którą wziął udział w debacie telewizyjnej. Sekretarz generalny partii, Xavier Bertrand, zlecił mu wówczas zajęcie się jako radcy politycznemu UMP stosunkami ze środowiskami intelektualistów i kultury.
W ramach rekonstrukcji gabinetu z 23 czerwca 2009 został odwołany z zajmowanego stanowiska, zaś 1 lipca tego samego roku Rada Ministrów nominowała go na urząd ambasadora Francji przy OECD. 1 września 2011 zastąpiła go na tym stanowisku Pascale Andréani, a Roger Karoutchi kilka tygodni później został ponownie wybrany na senatora; mandat utrzymał również w 2017 (z ramienia powstałych na bazie UMP Republikanów).

</doc>
<doc id="1683810" url="https://pl.wikipedia.org/wiki?curid=1683810" title="Fabian Assmann">
Fabian Assmann



</doc>
<doc id="1683811" url="https://pl.wikipedia.org/wiki?curid=1683811" title="Ryzyko operacyjne">
Ryzyko operacyjne

Ryzyko operacyjne – ryzyko straty wynikające z nieodpowiednich lub zawodnych procedur wewnętrznych, błędów ludzi i systemów lub ze zdarzeń zewnętrznych, obejmując także ryzyko prawne. Spełnianie się ryzyka operacyjnego zawsze polega na utracie kluczowych zasobów lub utracie kontroli nad tymi zasobami.
Ryzykiem operacyjnym zajmują się dwie dyscypliny naukowe dziedziny nauk społecznych: dyscyplina "Ekonomia i finanse" oraz dyscyplina "Nauki o zarządzaniu i jakości". Ujęcia te są istotnie odmienne. W ujęciu finansowym dąży się do takiej oceny poziomu ryzyka operacyjnego, która pozwala na ustalenie niezbędnych rezerw finansowych na pokrycie ewentualnych strat związanych z tym ryzykiem, a więc ustalenie tzw. adekwatności kapitałowej. W ujęciu nauk o zarządzaniu, które uzupełnia ujęcie finansowe, chodzi o analizę istoty ryzyka operacyjnego (przyczyn, podatności, mechanizmu spełniania się ryzyka, skutków), aby móc w odniesieniu do poszczególnych rodzajów zasobów kluczowych dla prowadzenia działalności podjąć działania organizacyjne o charakterze prewencji wobec przyczyn i podatności oraz o charakterze planów zapewniania ciągłości działania wobec możliwych skutków.
W tradycyjnym ujęciu z perspektywy dyscypliny naukowej "Ekonomia i finanse," ryzyko operacyjne to szerokie pojęcie obejmujące między innymi ryzyko nadużyć finansowych, ryzyko prawne, fizyczne lub zagrożenia dla środowiska. Pojęcie ryzyka operacyjnego jest najczęściej związane z zarządzaniem ryzykiem programowym instytucji finansowych, które muszą być dostosowane do zaleceń Nowej umowy kapitałowej, znanej jako Basel II. W postanowieniach Bazylei II, zarządzanie ryzykiem rozdzielono na ryzyko kredytowe, rynkowe i operacyjne. W wielu przypadkach ryzyko kredytowe oraz ryzyko rynkowe jest obsługiwane przez wydziały finansowe spółek z tego względu, że zarządzanie ryzykiem operacyjnym może być koordynowane centralnie, lecz najczęściej zarządzanie wdrażane jest przez różne jednostki operacyjne.
Standard Basel II definiuje ryzyko operacyjne jako ryzyko strat, wynikające z nieodpowiednich lub zawodnych procesów wewnętrznych, ludzi i systemów lub ze zdarzeń zewnętrznych. Mimo że ryzyko to może dotyczyć każdej organizacji zajmującej się działalnością gospodarczą, ten specyficzny model zarządzania ryzykiem ma szczególne znaczenie dla systemu bankowego, gdzie organy regulacyjne są odpowiedzialne za ustanawianie zabezpieczeń w celu ochrony przed awariami systemu bankowego i zawirowaniami gospodarki.
Pochodzenie.
Od połowy lat dziewięćdziesiątych tematy ryzyka rynkowego i ryzyka kredytowego są przedmiotem wielu dyskusji i badań, co spowodowało, że instytucje finansowe dokonały znaczących postępów w zakresie identyfikacji, pomiaru i zarządzania obu tych form ryzyka.
Globalizacja i liberalizacja rynków finansowych, w połączeniu ze wzrostem złożoności finansowych technologii, wprowadziły więcej komplikacji w działalność banków, a tym samym w ich profil ryzyka. Przyczyny te wyjaśniają wzrastające zainteresowanie banków i nadzorców identyfikacją i pomiarem ryzyka operacyjnego.
Wydarzenia takie jak atak terrorystyczny na World Trade Center i Pentagon 11 września 2001 r., straty w wyniku nieuczciwego obrotu Société Générale, Barings Bank, AIB czy Narodowego Banku Australii podkreślają fakt, że zakres zarządzania ryzykiem wykracza poza rynek i ryzyko kredytowe.
Lista rodzajów ryzyka z jakimi borykają się dziś banki (i, co ważniejsze, jego skala) obejmuje oszustwa, awarie systemu, terroryzm i pracownicze roszczenia o odszkodowania. Te rodzaje ryzyka są zazwyczaj zaliczane do ryzyka operacyjnego.
Identyfikacja i pomiar ryzyka operacyjnego jest prawdziwym i aktualnym zagadnieniem, w szczególności od czasu decyzji Bazylejskiego Komitetu Nadzoru Bankowego (BCBS) o uwzględnieniu kapitału z tytułu tego ryzyka w Nowej umowie kapitałowej (Bazylea II).
Definicja.
Komitet Bazylejski określa ryzyko operacyjne jako:
„Ryzyko strat wynikające z nieodpowiednich lub zawodnych procesów wewnętrznych, ludzi i systemów lub ze zdarzeń zewnętrznych.”
Jednak Komitet Bazylejski uznaje, że ryzyko operacyjne jest pojęciem, które ma wiele znaczeń. Zatem do celów wewnętrznych banki mają prawo przyjęcia własnej definicji ryzyka operacyjnego, pod warunkiem że uwzględnione są minimalne elementy definicji Komitetu. Definicja ryzyka operacyjnego Bazylei II nie obejmuje na przykład ryzyka strategicznego, czyli ryzyka straty wynikającej z podjęcia nieudanej strategicznej decyzji biznesowej. Inne warunki ryzyka postrzegane są jako potencjalne konsekwencje ryzyka operacyjnego. Na przykład ryzyko reputacji (szkoda organizacji polegająca na utracie swojej reputacji) może powstać w związku z operacyjnymi niepowodzeniami, jak również w wyniku innych wydarzeń.
Kategorie zdarzeń operacyjnych według standardu Bazylea II.
Oficjalna lista zdarzeń zdefiniowanych przez standard Bazylea II:
Metody zarządzania ryzykiem operacyjnym.
Bazylea II i wiele różnych organów nadzorczych poszczególnych krajów przewidziało środki ostrożności przy zarządzaniu ryzykiem operacyjnym przez banki i podobne instytucje finansowe. W celu uzupełnienia tych norm, standard Bazylea II wyznacza wytyczne 3 szeroko pojętych metod obliczania kapitału ryzyka operacyjnego:
Do zarządzania ryzykiem operacyjnym należy również zaliczyć identyfikację, pomiar, monitorowanie, sprawozdawczość, kontrolę i łagodzenie skutków ryzyka operacyjnego.

</doc>
<doc id="1683812" url="https://pl.wikipedia.org/wiki?curid=1683812" title="Popgyong Hyonhwi">
Popgyong Hyonhwi



</doc>
<doc id="1683813" url="https://pl.wikipedia.org/wiki?curid=1683813" title="Priemjer-Liga (2005)">
Priemjer-Liga (2005)

Rozgrywki rosyjskiej Premier Ligi w sezonie 2005 były czternastymi w historii rosyjskiej pierwszej ligi. Rozpoczęły się 12 marca 2005 roku, zakończyły się natomiast 19 listopada 2005 roku. W rozgrywkach wzięło udział szesnaście drużyn, w tym dwie, które awansowały z Pierwszej Dywizji – Terek Grozny i Tom Tomsk. Mistrzowski tytuł wywalczyła drużyna CSKA Moskwa. Królem strzelców ligi został Dmitrij Kiriczenko z FK Moskwa, który zdobył 14 goli.
Najlepsi strzelcy.
"źródło: RFPL "
Nagrody.
9 grudnia 2005 Rosyjski Związek Piłki Nożnej wybrał listę 33 najlepszych piłkarzy ligi za sezon 2005:

</doc>
<doc id="1683817" url="https://pl.wikipedia.org/wiki?curid=1683817" title="Doris Neuner">
Doris Neuner

Doris Neuner (ur. 10 maja 1971 w Innsbrucku) – austriacka saneczkarka, mistrzyni olimpijska, medalistka mistrzostw świata i Europy.
Na igrzyskach olimpijskich w Albertville w 1992 roku zdobyła złoto. Na rozgrywanych dwa lata później igrzyskach w Lillehammer była dziesiąta. Na mistrzostwach świata wywalczyła cztery medale, po dwa srebrne i brązowe. Wicemistrzynią świata została indywidualnie na MŚ w Winterberg (1991) oraz w drużynie mieszanej na MŚ w Calgary (1993). Na MŚ 1993 była też trzecia w jedynkach, a na MŚ w Lillehammer (1995) była też trzecia w drużynie. Wywalczyła także brązowy medal w drużynie na ME w Königssee (1994). W Pucharze Świata dwukrotnie zajmowała miejsce na podium klasyfikacji generalnej.
W 1992 roku została odznaczona Odznaką Honorową za Zasługi dla Republiki Austrii. Jej siostra, Angelika, również jest saneczkarką.

</doc>
<doc id="1683818" url="https://pl.wikipedia.org/wiki?curid=1683818" title="Parafia Przemienienia Pańskiego w Tłuszczu">
Parafia Przemienienia Pańskiego w Tłuszczu

Parafia Przemienienia Pańskiego w Tłuszczu – parafia rzymskokatolicka w dekanacie Tłuszcz diecezji warszawsko-praskiej. Erygowana w dniu 1 stycznia 1936 roku przez księdza kardynała Aleksandra Kakowskiego. Kościół parafialny został zbudowany w latach 1932-1933. Mieści się przy ulicy Kościelnej.

</doc>
<doc id="1683819" url="https://pl.wikipedia.org/wiki?curid=1683819" title="Franc Andrijewski">
Franc Andrijewski

Franc Andrijewski, w Polsce używał imienia Franciszek, Франц Андриевский (ur. w m. Grebienki, w guberni kijowskiej, zm. 15 listopada 1993 w Rydze) – radziecki oficer, pułkownik Armii Czerwonej, generał brygady Wojska Polskiego.
Służba w wojsku.
Służbę w Armii Czerwonej rozpoczął w grudniu 1923. Do sierpnia 1925 odbywał służbę zasadniczą w 30 pułku artylerii 30 Dywizji Strzeleckiej. Po ukończeniu Kijowskiej Szkoły Artyleryjskiej w 1929 został dowódcą plutonu, baterii i zastępcą szefa sztabu pułku w 99 pułku artylerii 99 Dywizji Piechoty (od października 1929 – do września 1934). Po ukończeniu Akademii w 1937 – zastępca kierownika sekcji i zastępca szefa Wydziału Operacyjnego 10 Armii Dalekowschodniego Okręgu Wojskowego (od czerwca 1939 – do listopada 1943), szef sztabu 21 Korpusu Piechoty Dalekowschodniego Okręgu Wojskowego (od marca – do listopada 1943), szef Wydziału Operacyjnego sztabu 21 Korpusu Piechoty 1 Armii (od grudnia 1943 – do sierpnia 1944).
We wrześniu 1944 w stopniu pułkownika został skierowany do służby w Wojsku Polskim – jako szef Oddziału Operacyjnego Sztabu Głównego Wojska Polskiego (do września 1945). Od 5 października – do grudnia 1944 był szefem Oddziału Operacyjnego i jednocześnie pełniącym obowiązki szefa sztabu 3 Armii Wojska Polskiego.
We wrześniu 1945 wyjechał do ZSRR, tam pełnił służbę jako szef Wydziału Operacyjnego sztabu Armii (od października 1945 – do kwietnia 1948 oraz od maja 1949 – do grudnia 1950).
Od lutego 1951 ponownie przybył do Polski na stanowisko szefa sztabu OW-I (od 31 stycznia 1951 – do 2 grudnia 1953), pełniącego obowiązki dowódcy OW-I (od 3 grudnia 1953 – do 21 października 1954), dowódcy Warszawskiego Okręgu Wojskowego (od 21 października 1954 – do 12 listopada 1956).
26 listopada 1956 wyjechał do ZSRR.

</doc>
<doc id="1683820" url="https://pl.wikipedia.org/wiki?curid=1683820" title="Biblioteka Laurenziana">
Biblioteka Laurenziana

Biblioteka Laurenziana (Biblioteca Medicea Laurenziana) we Florencji – zbiór ponad 11 tysięcy manuskryptów i 4,5 tysiąca książek, pochodzących z prywatnych zbiorów rodziny Medyceuszy. Biblioteka została zaprojektowana przez Michała Anioła.
Historia powstania.
Zlecenie zbudowania biblioteki otrzymał Michał Anioł od Klemensa VII. Miała ona służyć przechowaniu cennych rękopisów zgromadzonych przez Medyceuszy. Począwszy od 1524 roku, Michał Anioł poświęcił się jej budowie w budynkach bazyliki San Lorenzo, jednak kiedy we wrześniu 1534 roku opuścił Florencję, gotowe były jedynie ściany czytelni. Prace związane z budową kontynuowali na podstawie planów i instrukcji Michała Anioła inni budowniczowie (Tribolo, Vasari, Ammannati). Biblioteka została otwarta w 1571 roku.
Architektura.
Westybul.
Westybul biblioteki ma 19,5 m długości, 20,3 m szerokości i 14,6 m wysokości. Położony jest na niższym poziomie. Jego cechą charakterystyczną są parzyste półkolumny, osadzone na powierzchni muru. W westybulu znajdują się schody zaprojektowane przez Michała Anioła.
Schody.
Schody wyrównują różnicę poziomów pomiędzy westybulem i lektorium. Zaprojektowane zostały przez Michała Anioła, jednak wykonane zostały dopiero w 1559 roku przez Ammannatiego. Stopnie środkowego szeregu schodów są zaokrąglone i różnią się szerokością – trzy najniższe stopnie są znacznie szersze od pozostałych. Dwa boczne szeregi schodów mają proste stopnie tej samej szerokości.
Lektorium.
Lektorium ma 46,2 m długości, 10,5 m szerokości i 8,4 m wysokości. Dla wzmocnienia istniejących już murów Michał Anioł zaprojektował system przypór. Po bokach sali znajdują się dwa rzędy stołów do czytania. Również one zaprojektowane zostały przez Michała Anioła, podobnie jak zdobiona posadzka, składająca się z 15 czerwono-białych, prostokątnych paneli.

</doc>
<doc id="1683825" url="https://pl.wikipedia.org/wiki?curid=1683825" title="Altagracia de Orituco">
Altagracia de Orituco

Altagracia de Orituco − miasto w Wenezueli, w stanie Guárico, stolica gminy José Tadeo Monagas i stara solica stanu. Liczy 117 927 mieszkańców.

</doc>
<doc id="1683826" url="https://pl.wikipedia.org/wiki?curid=1683826" title="Pietro Campano">
Pietro Campano



</doc>
<doc id="1683827" url="https://pl.wikipedia.org/wiki?curid=1683827" title="Port lotniczy Wewak">
Port lotniczy Wewak

Port lotniczy Wewak (IATA: WWK, ICAO: AYWK) – port lotniczy zlokalizowany w mieście Wewak, w Papui-Nowej Gwinei.

</doc>
<doc id="1683834" url="https://pl.wikipedia.org/wiki?curid=1683834" title="Frank M. Knox">
Frank M. Knox



</doc>
<doc id="1683835" url="https://pl.wikipedia.org/wiki?curid=1683835" title="Anja">
Anja



</doc>
<doc id="1683837" url="https://pl.wikipedia.org/wiki?curid=1683837" title="San Carlos del Zulia">
San Carlos del Zulia

San Carlos del Zulia − miasto w Wenezueli, w stanie Zulia, siedziba gminy Colón. Liczy 91 052 mieszkańców.

</doc>
<doc id="1683839" url="https://pl.wikipedia.org/wiki?curid=1683839" title="Valle de la Pascua">
Valle de la Pascua

Valle de la Pascua − miasto w Wenezueli, w stanie Guárico, siedziba gminy Leonardo Infante. Liczy 126 418 mieszkańców.

</doc>
<doc id="1683840" url="https://pl.wikipedia.org/wiki?curid=1683840" title="Caesar van Everdingen">
Caesar van Everdingen

Caesar Boëtius van Everdingen właściwie Caesar Pietersz. van Everdingen (ur. ok. 1616 w Alkmaarze, pochowany 13 października 1678 tamże) – holenderski malarz barokowy, brat Allarta van Everdingena.
Kształcił się w Utrechcie, większą część życia spędził w rodzinnym Alkmaar, gdzie w 1632 został członkiem gildii św. Łukasza, w latach 1638-48 przebywał w Haarlemie. W 1646 ożenił się z Heleną van Oosthoorn, para nie miała dzieci. Artystę pochowano w kościele Laurenskerk (św. Wawrzyńca) w Alkmaar.
Caesar van Everdingen malował głównie kompozycje o tematyce mitologicznej, historycznej i religijnej, sceny rodzajowe i portrety pojedyncze, jak i zbiorowe. Był przedstawicielem klasycyzmu w malarstwie holenderskim, tworzył pod wpływem Jacoba van Campena, z którym współpracował i malarzy haarlemskich Pietera de Grebbera i Salomona de Bray. Jego uczniami byli Jan Theunisz Blanckerhoff, Adriaen Dekker, Hendrik Graauw i Thomas Heeremans.

</doc>
<doc id="1683845" url="https://pl.wikipedia.org/wiki?curid=1683845" title="Siódme niebo nienawiści">
Siódme niebo nienawiści



</doc>
<doc id="1683847" url="https://pl.wikipedia.org/wiki?curid=1683847" title="Freeboard">
Freeboard

Freeboard – rodzaj deskorolki zaprojektowanej, tak aby możliwie dokładnie odwzorować zachowanie snowboardu. Oprócz czterech standardowych kółek, posiada jeszcze dwa dodatkowe, umieszczone wzdłuż osi deski. Centralne kółka są w stanie obracać się we wszystkich kierunkach, co umożliwia freeboardowi jazdę bokiem. Poprzez wywieranie nacisku na zewnętrzne kółka, freeboarder jest w stanie kontrolować zachowanie deski. W odniesieniu do snowboardu, centralne kółka mają naśladować jego ślizg, a kółka zewnętrzne – krawędzie.
Freeboardy w starszej wersji Alpha były dłuższe (100-112 cm) i były podgięte ku górze na obu końcach (kicktails). Ta seria została w całości zastąpiona nowymi, znacznie lżejszymi i bardziej sterownymi modelami.

</doc>
<doc id="1683848" url="https://pl.wikipedia.org/wiki?curid=1683848" title="Punta de Mata">
Punta de Mata

Punta de Mata − miasto w Wenezueli, w stanie Monagas. W 2019 roku liczyło około 57 tys. mieszkańców. 

</doc>
<doc id="1683850" url="https://pl.wikipedia.org/wiki?curid=1683850" title="Port lotniczy Lakemba">
Port lotniczy Lakemba

Port lotniczy Lakemba (IATA: LKB, ICAO: NFNK) – port lotniczy położony na wyspie Lakeba (Lakemba). Jest piątym co do wielkości portem lotniczym na Fidżi.

</doc>
<doc id="1683857" url="https://pl.wikipedia.org/wiki?curid=1683857" title="Zaklinacz dusz">
Zaklinacz dusz

Zaklinacz dusz / Zaklinaczka duchów () – amerykański serial telewizyjny o młodej kobiecie porozumiewającej się z duchami - duszami zmarłych, które mają niedokończone sprawy na ziemi. Serial został stworzony przez Johna Graya. Główne role grają Jennifer Love Hewitt, Aisha Tyler i David Conrad. Jednym z producentów jest medium James Van Praagh.
Serial był emitowany w USA na kanale CBS od 23 września 2005 do 21 maja 2010 roku.
W Polsce był emitowany na kanale Fox Life, TVN 7 czy TVP 2 oraz TV Puls.

</doc>
<doc id="1683860" url="https://pl.wikipedia.org/wiki?curid=1683860" title="Eozynopenia">
Eozynopenia

Eozynopenia – stan hematologiczny polegający na obniżeniu się liczby granulocytów kwasochłonnych poniżej 50/μl. 
Leukocytoza w połączeniu z eozynopenią wskazuje na zakażenie bakteryjne.
Przyczyny.
Przyczyną tego stanu mogą być:

</doc>
<doc id="1683861" url="https://pl.wikipedia.org/wiki?curid=1683861" title="San Juan de Manapiare">
San Juan de Manapiare

San Juan de Manapiare – miasto w Wenezueli, w stanie Amazonas, siedziba gminy Manapiare.
Zostało założone w 1940. Liczy 991 mieszkańców (2001). Burmistrzem miasta jest Pastor Nelson Rodrìguez.

</doc>
<doc id="1683865" url="https://pl.wikipedia.org/wiki?curid=1683865" title="George Flahiff">
George Flahiff

George Bernard Flahiff, (ur. 26 października 1905 w Paris w Ontario, zm. 22 sierpnia 1989 w Toronto), kanadyjski duchowny katolicki, kardynał, arcybiskup metropolita Winnipeg. 
Życiorys.
Urodził się w rodzinie irlandzkich imigrantów. W 1926 roku po ukończeniu studiów w Toronto rozpoczął nowicjat u bazylianów. 17 kwietnia 1930 roku otrzymał święcenia kapłańskie i został wysłany na dalsze studia do Paryża, które miały go przygotować go roli wykładowcy historii w Papieskim Instytucie Studiów Mediewistycznych w Toronto. Funkcję wykładowcy pełnił do 1954 roku, kiedy został przełożonym generalnym Kongregacji św. Bazylego. 10 marca 1961 roku Paweł VI mianował go arcybiskupem Winnipeg; stolica prowincji Manitoba poznała go jako otwartego, aktywnego pasterza, chętnie podejmującego ekumeniczne inicjatywy. Cieszył się również uznaniem społeczności żydowskiej. Uczestnik Soboru Watykańskiego II. Po soborze z zapałem wspierał otwarcie Kościoła na współczesność. 28 kwietnia 1969 roku jako pierwszy w historii arcybiskup Winnipeg otrzymał kardynalską purpurę z tytułem prezbitera Santa Maria della Salute a Primavalle. Po uroczystości wręczenia biretu witano go w Kanadzie jak bohatera. Uczestnik obydwu konklawe w 1978 roku. Po przejściu na emeryturę 31 marca 1982 roku zamieszkał w Toronto we wspólnocie bazylianów św. Michała. Tam też zmarł. 

</doc>
<doc id="1683880" url="https://pl.wikipedia.org/wiki?curid=1683880" title="Jacques Boucher de Perthes">
Jacques Boucher de Perthes



</doc>
<doc id="1683887" url="https://pl.wikipedia.org/wiki?curid=1683887" title="Pedernales (Wenezuela)">
Pedernales (Wenezuela)

Pedernales – miasto w Wenezueli, w stanie Delta Amacuro, siedziba gminy Pedernales. Zostało założone w 1850. Burmistrzem miasta jest Selgio Buanerges Ramírez.

</doc>
<doc id="1683904" url="https://pl.wikipedia.org/wiki?curid=1683904" title="Szlak Ornitologów">
Szlak Ornitologów

Szlak Ornitologów – zielony pieszy szlak turystyczny w gminie Police. Szlak prowadzi przez środkową i wschodnią część Puszczy Wkrzańskiej. Łączy Szlak Puszczy Wkrzańskiej im. Stefana „Taty” Kaczmarka z wsią Uniemyśl, prowadząc kolejno przez Karpin i Drogoradz.

</doc>
<doc id="1683908" url="https://pl.wikipedia.org/wiki?curid=1683908" title="Gerda Weissensteiner">
Gerda Weissensteiner

Gerda Weissensteiner (ur. 3 stycznia 1969 w Bolzano) – włoska saneczkarka i bobsleistka, mistrzyni olimpijska, świata i Europy, zwyciężczyni Pucharu Świata.
Kariera saneczkarki.
W saneczkarstwie startowała do 1999 roku. Na igrzyskach olimpijskich wystąpiła czterokrotnie, zdobywając w 1994 złoty medal. Na mistrzostwach świata zdobyła jedenaście medali. Mistrzynią świata została w 1989 w drużynie mieszanej oraz w 1993 w jedynkach. Srebro zdobywała trzykrotnie: w 1989 w jedynkach oraz w 1990 i 1995 w drużynie. Na swoim koncie ma również sześć medali brązowych. Cztery z nich zdobyła w drużynie (w 1991, 1993, 1996 i 1997), a dwa indywidualnie (w 1995 i 1996). Na mistrzostwach Europy wywalczyła siedem medali. W 1994 zdobyła złoto zarówno w jedynkach jak i drużynie. Wicemistrzynią Europy została w 1990 w jedynkach i w 1998 w drużynie. Trzykrotnie zajmowała trzecie miejsce, za każdym razem w drużynie mieszanej, w 1988, 1990 oraz w 1996. W Pucharze Świata sześciokrotnie zajmowała miejsce na podium klasyfikacji generalnej, zdobywając Kryształową Kulę w sezonach 1992/1993 oraz 1997/1998. Pozostaje ostatnią zawodniczką spoza Niemiec, która triumfowała w Pucharze Świata.
Kariera bobsleistki.
W bobslejach startowała od roku 2001 występując w dwójce kobiet, w parze z Jennifer Isacco. Na igrzyskach olimpijskich startowała dwukrotnie, zdobywając w 2006 brązowy medal. W 2006 została wicemistrzynią Europy. W Pucharze Świata dwukrotnie zajmowała miejsce na podium klasyfikacji generalnej.
W 2006 roku, po igrzyskach w Turynie, zakończyła karierę.

</doc>
<doc id="1683919" url="https://pl.wikipedia.org/wiki?curid=1683919" title="TV Barrandov">
TV Barrandov

TV Barrandov – czeska prywatna stacja telewizyjna.
W 2006 roku stacja otrzymała cyfrową licencję. Wystartowała w 2009 roku. Ramówka tej stacji jest ogólnotematyczna.

</doc>
<doc id="1683922" url="https://pl.wikipedia.org/wiki?curid=1683922" title="Wire to Wire">
Wire to Wire

Wire to Wire – ballada pop-rockowa brytyjskiego zespołu Razorlight, wydana jako pierwszy singiel z ich trzeciego albumu "Slipway Fires". Oficjalnie został wydany 27 października 2008. Piosenka została napisana przez Johnny’ego Borrella.

</doc>
<doc id="1683923" url="https://pl.wikipedia.org/wiki?curid=1683923" title="Barrandov TV">
Barrandov TV



</doc>
<doc id="1683928" url="https://pl.wikipedia.org/wiki?curid=1683928" title="MZ ETZ 250">
MZ ETZ 250

MZ ETZ 250 – motocykl produkowany w latach 1981 – 1989 w Zschopau. Jego poprzednikiem był motocykl MZ TS 250/1, natomiast MZ ETZ 251 jego następcą. Modele o pojemności 250 cm³ były największymi i najszybszymi jednośladami produkowanymi w fabryce MZ na przełomie lat 80. i 90. Skrót (Einzylinder Telegabel Zentralkastenrahmen) oznacza: jednocylindrowy, widelec teleskopowy, rama z centralnym profilem skrzynkowym.
Historia modelu.
Początkowo motocykle wyposażane były dosyć ubogo. Brak obrotomierza oraz hamulec bębnowy z przodu odbiegały od sportowego wizerunku, jaki fabryka chciała nadać swoim wyrobom. Tarczowe hamulce, obrotomierze i dozowniki oleju zaczęły pojawiać się w wersjach eksportowych, a z biegiem czasu stały się standardem dla wszystkich egzemplarzy.
Silnik.
Silnik EM250 to dwusuw z przepłukiwaniem zwrotnym chłodzony powietrzem. Duraluminiowy, bogato użebrowany cylinder z głowicą posiada żebra chłodzące wyłącznie poziome z gumowymi elementami tłumiącymi hałas. Wewnątrz cylindra jest zalana żeliwna tuleja cylindrowa z układem kanałów. Wadą silników EM250 jest niski moment obrotowy w zakresie do 3000 obrotów i jego szybki przyrost powyżej tej wartości. Sam przebieg momentu obrotowego wykazuje dwa szczyty, jeden dla obrotów 3500 i drugi dla 5200 obr./min. Jest to tzw. podwójna biegunowa, często występująca w silnikach dwusuwowych o sporym wysileniu, z rozrządem tłokowym. W praktyce objawia się to tym, iż motocykl rozpędza się dość ospale z niskich obrotów, aby energicznie przyśpieszać, gdy obroty silnika osiągają poziom powyżej 3000-3500. Jednak cecha ta występowała we wszystkich ówcześnie produkowanych motocyklach z silnikiem dwusuwowym o takim samym rozrządzie i zbliżonym wysileniu. Mimo tych cech średnie ciśnienie użyteczne silnika jest spore - wynosi 7,07 atm.
Przy poprawnym użytkowaniu, silnik wytrzymuje przebieg 30 – 40 tysięcy kilometrów. Po takim przebiegu konieczna jest wymiana tłoka, łożysk na wale oraz regeneracja (a najlepiej wymiana na nowy) wału korbowego i szlifowanie cylindra. Trwałości sprzyja stosowanie dobrej jakości oleju w mieszance paliwa z olejem oraz unikanie wysokich obrotów przy zimnym silniku (zmywanie filmu olejowego przez benzynę). Jak większość dwusuwów także silnik tego modelu jest wrażliwy na jazdę na zbyt niskich obrotach przy wyraźnym otwarciu przepustnicy - przyśpieszającą zużycie łożyska wału korbowego, oraz na przegrzanie (tak zwane "piłowanie w miejscu", "palenie gumy" itd). Takie postępowanie w skrajnych przypadkach prowadzić może do uszkodzenia pierścieni tłoka i cylindra.
Prędkości.
Przy obrotach od 3000 do 5800
Na pierwszych trzech biegach motocykl przyśpiesza energicznie, ale dynamika uwarunkowana jest utrzymaniem silnika powyżej 3000 obrotów na minutę. Według oryginalnego oznaczenia skali obrotomierza obroty ekonomiczne kończą się na 6000 obr./min, czyli około 131 km/h. Jednak silnik EM250 może nadal zwiększać swoją prędkość obrotową, nie tracąc dużo ze swojej trwałości. Jest tak dlatego, iż górną granicą pracy silnika nie jest 6000 obr./min, a 7000 – 7500 obr./min. Silnik osiąga maksymalną moc przy 5500 rpm, więc jego praca powyżej tej prędkości obrotowej wiąże się ze spadkiem mocy - w sytuacji wymagającej dużej mocy (wyprzedzanie, podjazdy pod wzniesienia itp) nie należy tej prędkości obrotowej przekraczać - chociaż jest to dopuszczalne. Ze względów ekonomicznych i bezpieczeństwa (również silnika) powinniśmy przyjąć 7000 obr./min jako dopuszczalną granicę pracy silnika. Przy takiej prędkości obrotowej momenty bezwładności mas i siły odśrodkowe są tak duże, że zużycie części układu korbowego oraz gładzi cylindra następuje przedwcześnie. Według instrukcji prędkość maksymalna wynosi 125-130 km/h. Przy standardowych zębatkach – 19/48 zębów (przód/tył) na drodze bez wzniesień i wiatru w plecy Mz powinna osiągnąć 140 km/h. Po założeniu zębatki 21-zębowej teoretyczna prędkość maksymalna wynosi 145-148 km/h. W rzeczywistości prędkość ta jest bardzo trudna do osiągnięcia, ponieważ przy takim przełożeniu silnik nie dysponuje nadmiarem mocy podczas rozpędzania na 5. biegu.
Przyspieszenie (przy 6000 obr./min): od 0 do 80 km/h w 6,6 s, do 100 km/h w 10,9 s. Możliwe jest rozpędzenie motocykla do 100 km/h w czasie poniżej 8 s.
Generalnie prędkością max. w ETZ 250 powinna być prędkość osiągnięta przy 6000 obr./min. Motocykl zużywa od 3 do 5,5 l paliwa na 100 km. Dane są podane przez producenta, jednak spalanie paliwa zależy również od stylu jazdy, warunków panujących na drodze, naszej pozycji na motocyklu (w tym przypadku chodzi o opór powietrza).
Operatorzy.
Motocykle typu MZ ETZ 250 były szeroko wykorzystywane w wojsku i milicji. Dysponowała nimi między innymi wschodnioniemiecka NVA oraz jednostki powietrznodesantowe i specjalne Ludowego Wojska Polskiego, gdzie służyły w pododdziałach rozpoznania, m.in. w 1 Batalionie Szturmowym.

</doc>
<doc id="1683942" url="https://pl.wikipedia.org/wiki?curid=1683942" title="ZTE Zalaegerszeg">
ZTE Zalaegerszeg



</doc>
<doc id="1683962" url="https://pl.wikipedia.org/wiki?curid=1683962" title="Pochodna Diniego">
Pochodna Diniego

Pochodne Diniego – klasa uogólnień zwykłej pochodnej.
Definicja formalna.
Górna pochodna Diniego, nazywana też górną pochodną prawostronną, funkcji ciągłej formula_1 oznaczana symbolem formula_2 jest zdefiniowana jako
gdzie formula_4 oznacza granicę górną. Dolna pochodna Diniego, oznaczana formula_5 jest zdefiniowana wzorem
gdzie formula_7 jest granicą dolną.
Jeżeli formula_8 jest określona na przestrzeni liniowej, to górną pochodną Diniego w punkcie formula_9 w kierunku formula_10 definiuje się wzorem
Jeżeli formula_8 jest lokalnie lipschitzowska, to formula_2 jest skończona. Jeśli formula_8 jest różniczkowalna w formula_15 to pochodna Diniego w formula_9 pokrywa się ze zwykłą pochodną w tym punkcie.
Uwagi.
Czasem, zamiast formula_17 stosuje się odpowiednio zapisy formula_18. Ponadto
oraz
W ten sposób w notacji z formula_21 znak (minus/plus) mówi o tym, czy brana jest granica lewo-, czy prawostronna, zaś jego położenie mówi o jej rodzaju (dolna/górna). Każda z pochodnych Diniego zawsze istnieje w rozszerzonym zbiorze liczb rzeczywistych; mogą jednak czasem przyjmować wartości formula_22 lub formula_23 (tzn. pochodne Diniego zawsze istnieją w sensie rozszerzonym).

</doc>
<doc id="1683969" url="https://pl.wikipedia.org/wiki?curid=1683969" title="SMS Tiger (1887)">
SMS Tiger (1887)

SMS Tiger – austro-węgierski krążownik z końca XIX wieku. W latach 1905-1906 okręt przebudowano na jacht admiralski. Zdjęto z niego uzbrojenia (poza dwoma armatami Skoda kalibru 47 mm i czterema Hotchkissa), usunięto sponsony dział. Przebudowany okręt otrzymał nazwę SMS "Lacroma". W 1915 roku z okrętu zdjęto resztę dział. W 1918 roku okręt przekazano Jugosławii. W 1920 roku okręt złomowano we włoskiej stoczni złomowej.

</doc>
<doc id="1683986" url="https://pl.wikipedia.org/wiki?curid=1683986" title="Ficedula albicollis">
Ficedula albicollis



</doc>
<doc id="1683994" url="https://pl.wikipedia.org/wiki?curid=1683994" title="Mark Ormrod">
Mark Ormrod

Mark Ormrod (ur. 1 grudnia 1982 w Adelaide) – australijski lekkoatleta, sprinter.
Początkowo grał w piłkę nożną, dopiero później zaczął trenować lekkoatletykę, największe sukcesy odnosząc jako członek australijskiej sztafety 4 x 400 metrów :

</doc>
<doc id="1684000" url="https://pl.wikipedia.org/wiki?curid=1684000" title="Fabian Hambüchen">
Fabian Hambüchen

Fabian Hambüchen (ur. 25 października 1987 w Bergisch Gladbach) – niemiecki gimnastyk sportowy; wielokrotny medalista mistrzostw świata i Europy w gimnastyce, aktualny Mistrz Europy w gimnastyce w ćwiczeniach wolnych i wieloboju indywidualnie; brązowy medalista Letnich Igrzysk Olimpijskich 2008 w Pekinie oraz srebrny medalista Igrzysk Olimpijskich w Londynie 2012 w ćwiczeniach na drążku; zdobywca niemieckiego tytułu Sportowca Roku 2007 przyznawanego przez dziennikarzy tego kraju; jeden z czołowych gimnastyków sportowych w Niemczech i na świecie.

</doc>
<doc id="1684012" url="https://pl.wikipedia.org/wiki?curid=1684012" title="Bazopenia">
Bazopenia

Bazopenia (bazocytopenia) – stan hematologiczny polegający na zmniejszeniu się liczby granulocytów zasadochłonnych poniżej 100/μl. Bazopenia jest trudna do wykrycia w cytometrii przepływowej, ponieważ prawidłowa liczba bazofili jest także bardzo niska (100-300 μl).
Przyczyny:
Sugeruje się, że bazopenia we krwi obwodowej może być także wskaźnikiem owulacji.

</doc>
<doc id="1684021" url="https://pl.wikipedia.org/wiki?curid=1684021" title="Ficedula parva">
Ficedula parva



</doc>
<doc id="1684023" url="https://pl.wikipedia.org/wiki?curid=1684023" title="Wiersz o wybieraniu żony">
Wiersz o wybieraniu żony

Wiersz o wybieraniu żony – polska piosenka ludowa pochodząca najprawdopodobniej z XV wieku, nieznanego autorstwa.
Fragmenty utworu przytoczył w swoim łacińskim zbiorze kazań Piotr z Miłosławia. Odpisy zbioru odnalazł pod koniec XIX wieku w Cesarskiej Bibliotece Publicznej w Petersburgu Aleksander Brückner, a swoje odkrycie ogłosił w artykule "Kazania średniowieczne" (1897). Zamieścił w nim także transliterację pięciu wariantów wplecionej w tekst piosenki, zwanej przez badaczy "Wierszem o wybieraniu żony" lub incipitem: "Nie wybiraj, junochu".
Najwięcej różnic występuje pomiędzy fragmentem zamieszczonym w tzw. Kodeksie świętokrzyskim (gdzie utwór jest regularnym 10-zgłoskowcem), a pochodzącym z rękopisu Jana ze Słupcy (z wersami 16-, 15-, 7-, 10-sylabowymi). Różne odmiany tego tekstu mają świadczyć o jego popularności. Według Juliana Krzyżanowskiego inspiracją dla powstania piosenki było ludowe przysłowie o treści: "wybieraj żonę uchem, nie okiem".
Kazanie, w którym pojawiła się treść znanej piosenki, dotyczyło wesela w Kanie Galilejskiej. Kaznodzieja napominał wiernych, aby nie wybierali żony ze względu na jej majątek lub wygląd zewnętrzny, a dobre obyczaje. Jak dowodził, majątek można stracić, podobnie jak urodę, natomiast dobry obyczaj pozostaje, spajając więzy małżeńskie. Aby uatrakcyjnić swój wywód, ksiądz przytoczył znaną słuchaczom piosenkę.

</doc>
<doc id="1684028" url="https://pl.wikipedia.org/wiki?curid=1684028" title="Lista chorążych państw uczestniczących w Letnich Igrzyskach Olimpijskich 2008">
Lista chorążych państw uczestniczących w Letnich Igrzyskach Olimpijskich 2008

Lista ta przedstawia chorążych państw uczestniczących w Letnich Igrzyskach Olimpijskich w 2008 roku w Pekinie.
Australia według innej chińskiej nazwy (澳大利亚) weszła na stadion jako 202 reprezentacja, a jako przedostatnia przed Chinami na stadion weszła Zambia (赞比亚).
Macedonia weszła na stadion jako 13 reprezentacja. Wystąpiła pod nazwą Macedonia (马其顿), ale przez większość państw nazywana była Byłą Jugosłowiańską Republiką Macedonii (前南斯拉夫马其顿共和国).
Po raz pierwszy od Igrzysk w roku 2000 na stadion oddzielnie weszły Korea Południowa (韩国) oraz Korea Północna (朝鲜) .
Po raz pierwszy w ceremonii otwarcia brały udział Wyspy Marshalla, Tuvalu i Czarnogóra. Brunei jako jedyne państwo zrezygnowało z udziału w ceremonii otwarcia i nie brało udziału w całych igrzyskach.
Najliczniejszą ekipą były Chiny, które wystawiły aż 639 zawodników i zawodniczek.
Polska weszła na stadion jako 124 reprezentacja.

</doc>
<doc id="1684030" url="https://pl.wikipedia.org/wiki?curid=1684030" title="Dominique Bussereau">
Dominique Bussereau

Dominique Bussereau (ur. 13 lipca 1952 w Tours) – francuski polityk, parlamentarzysta, sekretarz stanu, w latach 2004–2007 minister rolnictwa.
Życiorys.
Ukończył studia w Instytucie Nauk Politycznych w Paryżu. Pracował w administracji rządowej, w dyrekcji francuskiego przewoźnika kolejowego "Société nationale des chemins de fer français", a także w przedsiębiorstwach prywatnych.
W latach 70. przystąpił do organizacji młodzieżowej wspierającej Valéry’ego Giscarda d’Estaing. Działał w Partii Republikańskiej, wchodzącej w skład Unii na rzecz Demokracji Francuskiej. W latach 90. znalazł się wśród założycieli PPDF, w 1998 dołączył do Demokracji Liberalnej. Od 2002 należał do powstałej m.in. w oparciu o DL Unii na rzecz Ruchu Ludowego. Od 2015 był członkiem utworzonych na bazie UMP Republikanów, których opuścił w 2018.
Pełnił szereg funkcji w administracji terytorialnej. Od 1983 do 1989 był zastępcą mera Royanu. Został następnie burmistrzem Saint-Georges-de-Didonne, stanowisko to zajmował przez trzynaście lat, następnie przez sześć był zastępcą mera tego miasta. W latach 90. przez rok zasiadał w radzie regionu Poitou-Charentes. Od 1985 był wybierany także na radnego departamentu Charente-Maritime, w 2008 został przewodniczącym rady generalnej tej jednostki administracyjnej. Zajmował to stanowisko do 2021, gdy nie ubiegał się o ponowny wybór.
Był posłem do Zgromadzenia Narodowego w latach 1986–1988 i 1993–2002. Ponownie wybierano go do izby niższej parlamentu w 2002 i 2007, z mandatu rezygnował w związku z obejmowaniem funkcji rządowych.
W gabinetach Jean-Pierre’a Raffarina od 2002 był sekretarzem stanu ds. transportu, następnie w 2004 na takim samym stanowisku odpowiadał za budżet. W listopadzie 2004 wszedł w skład rządu jako minister rolnictwa, rybołówstwa, gospodarki żywnościowej i obszarów wiejskich. Sprawował ten urząd też w gabinecie Dominique’a de Villepin do maja 2007. Po objęciu w 2007 stanowiska premiera przez François Fillona Dominique Bussereau już w pierwszym jego rządzie został sekretarzem stanu ds. transportu. Funkcję tę pełnił do 2010. W wyborach parlamentarnych w 2012 uzyskał poselską reelekcję, wykonując mandat do 2017.
Kawaler Legii Honorowej (2017).

</doc>
<doc id="1684033" url="https://pl.wikipedia.org/wiki?curid=1684033" title="Maurice Scève">
Maurice Scève

Maurice Scève (ur. 1500 lub 1501 w Lyonie - zm. ok. 1560) – renesansowy poeta francuski, najbardziej znany jako autor dzieła "Delia, przedmiot najwyższej cnoty" (oryg. "Délie, objet de plus haute vertu").
Życiorys.
Niewiele wiadomo o jego życiu. Pochodził z zamożnej rodziny mieszczańskiej, od młodości interesował się nowymi prądami w kulturze, znał Marota, Charlesa de Sainte-Marthe, był znaną postacią w swoim mieście – w 1548 współorganizował uroczysty wjazd Henryka II do Lyonu. W 1560 ślad po nim całkowicie ginie.
Twórczość.
Popularność jako poeta Scève zyskał po wygraniu w konkursie poetyckim zorganizowanym przez Marota. Jego twórczość pozostawała pod wpływem antyku (platonizm renesansowy) oraz poezji włoskiej (Francesco Petrarca, Dante Alighieri), jak również twórczości Marota, którego podziwiał. Był erudytą, doskonale znał Biblię. 
Wszystkie utwory opublikowane za życia Scève podpisywał jedynie enigmatycznie brzmiącymi sentencjami, jak "Souffrir non souffrir". Jego twórczość czyni go głównym przedstawicielem francuskiego petrarkizmu. Według niepotwierdzonych hipotez jego główne dzieło, "Delia, przedmiot najwyższej cnoty" miało być wyrazem miłości do siedemnastoletniej uczennicy, Pernette du Guillet, podobnej do uczucia, jakie żywił Petrarka do Laury. Jest jednak możliwe, że Scève powielił jedynie idealny model poetycki opracowany przez Petrarkę, nie pisząc o żadnej konkretnej kobiecie. 
Styl Scève'a cechowała niezwykła dbałość o formę, wykorzystywanie skomplikowanych metafor i wyszukanego słownictwa. Hermetyczny styl jego twórczości był przedmiotem kontrowersji - wysoko cenił go Thomas Sébillet, z kolei twórcy Plejady krytykowali jego utwory za przerost formy nad treścią. 
Scève jest najbardziej znanym przedstawicielem tzw. liońskiej szkoły poezji.

</doc>
<doc id="1684045" url="https://pl.wikipedia.org/wiki?curid=1684045" title="Sopio Gwetadze">
Sopio Gwetadze

Sopio Gwetadze (ur. 15 listopada 1983 w Tbilisi) – gruzińska szachistka, arcymistrzyni od 2006, posiadaczka męskiego tytułu mistrza międzynarodowego od 2007 roku.
Kariera szachowa.
Wielokrotnie reprezentowała Gruzję na mistrzostwach świata i Europy juniorek w różnych kategoriach wiekowych, największy sukces odnosząc w 2001 r. w Oropesa del Mar, gdzie zdobyła tytuł mistrzyni świata do 18 lat. W tym samym roku zwyciężyła również w mistrzostwach kraju w tej samej grupie wiekowej. W 2002 r. podzieliła I m. (wspólnie z Naną Dzagnidze) w mistrzostwach Gruzji juniorek do 20 lat, podzieliła II m. (za Natią Dżandżgawą, wspólnie z Mają Lomineiszwili) w indywidualnych mistrzostwach państw Morza Czarnego, a podczas klubowego Pucharu Europy zdobyła pierwszą normę arcymistrzowską. Kolejne dwie normy wypełniła w latach 2005 (w Kiszyniowie) oraz 2006 (w Kuşadası), w obu przypadkach na indywidualnych mistrzostwach Europy (w 2006 r. zajęła w ostatecznej klasyfikacji X miejsce). W 2007 r. zdobyła w Tbilisi brązowy medal indywidualnych mistrzostw Gruzji oraz reprezentowała swój kraj na drużynowych mistrzostwach świata, rozegranych w Jekaterynburgu. W 2008 r. zakwalifikowała się do pucharowego turnieju o mistrzostwo świata w Nalczyku, jednak wraz z pięcioma innymi gruzińskimi szachistkami zrezygnowała ze startu w wyniku wybuchu wojny w Osetii Południowej. W 2010 r. zwyciężyła w kołowym turnieju w Ankarze.
Najwyższy ranking w dotychczasowej karierze osiągnęła 1 stycznia 2007 r., z wynikiem 2416 punktów zajmowała wówczas 46. miejsce na światowej liście FIDE.

</doc>
<doc id="1684047" url="https://pl.wikipedia.org/wiki?curid=1684047" title="Yoshinaka Minamoto">
Yoshinaka Minamoto

 – japoński generał z późnego okresu Heian, członek rodu Minamoto, kuzyn i rywal Yoritomo Minamoto podczas wojny Gempei.
Niepewna młodość.
Yoshinaka urodził się w prowincji Musashi. Kiedy był dzieckiem, jego ojciec, Yoshikata, został zamordowany przez Yoshihirę Minamoto w wyniku rodzinnej waśni. Yoshihira zagarnął ziemie Yoshikaty i dążył do wyeliminowania Yoshinaki, ale ten zdołał uciec i znalazł schronienie u rodziny Nakahara w Kiso, w prowincji Shinano (obecnie prefektura Nagano). Dorastał wspólnie z Shiro Nakaharą, którego matka opiekowała się oboma chłopcami. Shiro miał w przyszłości zostać najbliższym przyjacielem i najwierniejszym wasalem Yoshinaki. Sam Yoshinaka zmienił później nazwisko z Minamoto na .
Wojna Gempei.
W 1180 roku do Yoshinaki dotarł apel księcia Mochihito, wzywający ród Minamoto do powstania przeciw Tairom. Yoshinaka zaangażował się w wojnę Gempei, organizując armię w Shinano, które zresztą szybko opanował. W 1181 roku podjął próbę odzyskania rodzinnej prowincji Musashi, ta jednak znajdowała się już pod kontrolą Yoritomo. Kuzyni zawarli porozumienie, na mocy którego Yoshinaka musiał uznać Yoritomo za głowę rodu Minamoto, zrzec się praw do prowincji Musashi i wysłać syna Yoshitakę do Kamakury jako zakładnika. Czując się poniżony, Yoshinaka postanowił jako pierwszy zająć Kioto, pokonać Tairów i przejąć władzę nad rodem Minamoto.
Konflikt wewnątrz rodu Minamoto.
Yoshinaka pokonał armię Koremoriego Tairy w bitwie na przełęczy Kurikara i skierował się do Kioto. Tairowie wycofali się ze stolicy, zabierając ze sobą nieletniego cesarza Antoku. Trzy dni później armia Yoshinaki wkroczyła do Kioto, a były cesarz Go-Shirakawa nadał zwycięskiemu wodzowi tytuł "asahi-shōgun". Wkrótce potem cesarz nakazał Yoshinace pościg za Tairami, chcąc się go pozbyć ze stolicy, ponieważ jego żołnierze pustoszyli miasto.
Kiedy Yoshinaka dowiedział się, że były cesarz sprzymierzył się z jego kuzynem, Yoritomo, wpadł we wściekłość i przejął militarną kontrolę nad Kioto, zmuszając Go-Shirakawę do nadania mu tytułu sioguna i ogłoszenia Yoritomo buntownikiem. W odpowiedzi Yoritomo wydał swoim braciom Yoshitsune i Noriyoriemu polecenie zabicia Yoshinaki. 
Yoshinaka został wyparty z Kioto i zabity w bitwie pod Awazu w prowincji Ōmi (obecnie prefektura Shiga) razem z przybranym bratem Shiro (znanym teraz pod imieniem Kanehira). Uwięziony w potrzasku, zamierzał znaleźć ustronne miejsce i sam pozbawić się życia, ale jego koń utknął w zamarzniętym błocie, co dało jego wrogom szansę zbliżenia się i zabicia go. 
Yoshinakę pochowano w Ōtsu w prowincji Ōmi. W późnym okresie Muromachi zbudowano świątynię na jego cześć, zwaną Gichū-ji (jej nazwę zapisuje się tymi samymi znakami co imię "Yoshinaka"). Kanehirę również pogrzebano w Ōtsu, ale nie w pobliżu grobu jego przybranego brata. Bashō Matsuo, poeta z okresu Edo został, zgodnie ze swoim życzeniem, pochowany w Gichū-ji obok Yoshinaki. 
Yoshinaka jest jednym z wielu bohaterów eposu wojennego "Heike monogatari". Historia Yoshinaki i Kanehiry jest w Japonii dobrze znana, także jako temat dramatu nō pt. "Kanehira", w którym udręczony duch Kanehiry opowiada o śmierci swojej i Yoshinaki.

</doc>
<doc id="1684048" url="https://pl.wikipedia.org/wiki?curid=1684048" title="Rock ’N’ Roll Lies">
Rock ’N’ Roll Lies

Rock ’N’ Roll Lies – pierwszy singel zespołu Razorlight z ich debiutanckiego albumu Up All Night. Utwór został wydany 8 sierpnia 2003. Został napisany przez Johnny’ego Borrella i Johna Fortisa oraz wyprodukowany przez Johna Cornfielda.
Znalazł się na 56 pozycji UK Singles Chart.

</doc>
<doc id="1684051" url="https://pl.wikipedia.org/wiki?curid=1684051" title="Gimnastyka artystyczna na Letniej Uniwersjadzie 2009">
Gimnastyka artystyczna na Letniej Uniwersjadzie 2009

Gimnastyka artystyczna na Letniej Uniwersjadzie 2009 odbędzie się w dniach 9 lipca - 11 lipca w hali Belgrade Fair - Hala 1 w Belgradzie. 
Belgrade Fair - Hala 1 oddalona jest od wioski akademickiej o 4,5km.
Do rozdania będzie 8 kompletów medali. Wszystkie w konkurencjach żeńskich.
Linki zewnętrzne.
Strona Letniej Uniwersjady 2009

</doc>
<doc id="1684052" url="https://pl.wikipedia.org/wiki?curid=1684052" title="Minamoto no Yoshinaka">
Minamoto no Yoshinaka



</doc>
<doc id="1684053" url="https://pl.wikipedia.org/wiki?curid=1684053" title="Cukrowa Skała">
Cukrowa Skała



</doc>
<doc id="1684054" url="https://pl.wikipedia.org/wiki?curid=1684054" title="Minamoto Yoshinaka">
Minamoto Yoshinaka



</doc>
<doc id="1684063" url="https://pl.wikipedia.org/wiki?curid=1684063" title="Kiso Yoshinaka">
Kiso Yoshinaka



</doc>
<doc id="1684089" url="https://pl.wikipedia.org/wiki?curid=1684089" title="Jonathan Walasiak">
Jonathan Walasiak

Jonathan Walasiak (ur. 23 października 1982 w Mons) – belgijski piłkarz polskiego pochodzenia grający na pozycji pomocnika.
Karierę rozpoczął w 2006 w klubie Standard Liège, w którym do 2006 rozegrał 100 meczów i zdobył 6 bramek. Następnie przez rok grał w FC Metz, w którym jednak rozegrał tylko jedno spotkanie i powrócił do Standardu. W latach 2008-2010 był zawodnikiem Excelsioru Mouscron.
W latach 2003-2005 rozegrał 4 spotkania w krajowej reprezentacji.

</doc>
<doc id="1684100" url="https://pl.wikipedia.org/wiki?curid=1684100" title="SMS Kaiser Franz Joseph I">
SMS Kaiser Franz Joseph I

SMS Kaiser Franz Joseph I – austro-węgierski krążownik pancernopokładowy z końca XIX wieku. Jego bliźniaczą jednostka był SMS "Kaiserin Elisabeth". W latach 1905-1906 okręt przeszedł remont. W jego trakcie z okrętu usunięto działa 240 mm i zmodernizowano artylerię mniejszego kalibru. Po remoncie składała się ona z dwóch armat 150 mm L/40, sześciu armat 150 mm L/35, 12 armat 47 mm L/44, dwóch armat 47 mm L/33. Uzbrojenie torpedowe pozostało bez zmian, na okręcie pozostawiono także dwa działa polowe 70 mm L/15 używane podczas desantów na ląd. W 1917 roku okręt rozbrojono. Od tego roku pełnił on rolę hulku mieszkalnego. Po I wojnie światowej hulk przekazano Francji. W październiku 1919 roku płynący przez zatokę Kotorską okręt otarł się o dno i w rezultacie doznanych uszkodzeń zatonął.

</doc>
<doc id="1684103" url="https://pl.wikipedia.org/wiki?curid=1684103" title="Scabiosa canescens">
Scabiosa canescens



</doc>
<doc id="1684104" url="https://pl.wikipedia.org/wiki?curid=1684104" title="Grand Prix Turcji 2009">
Grand Prix Turcji 2009

Grand Prix Turcji 2009 – siódma runda Mistrzostw Świata Formuły 1 w sezonie 2009.
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="1684105" url="https://pl.wikipedia.org/wiki?curid=1684105" title="Zabójstwo Bronisława Pierackiego">
Zabójstwo Bronisława Pierackiego

Zabójstwo Bronisława Pierackiego, polityka sanacji, ministra spraw wewnętrznych w rządzie Leona Kozłowskiego miało miejsce 15 czerwca 1934 przed budynkiem Klubu Towarzyskiego przy ulicy Foksal w Warszawie. Pieracki został postrzelony przez członka Organizacji Ukraińskich Nacjonalistów (OUN), Hryhorija Maciejkę. Przewieziono go do szpitala, ale zmarł tego samego dnia.
Przygotowania do zamachu.
Bronisław Pieracki był legionistą, uczestnikiem walk z Ukraińcami o Lwów, ministrem spraw wewnętrznych, odpowiedzialnym m.in. za politykę państwa względem mniejszości narodowych.
Podczas zjazdu Organizacji Ukraińskich Nacjonalistów w Berlinie zapadła decyzja o zorganizowaniu zamachu na ministra ds. wyznań religijnych Janusza Jędrzejewicza lub właśnie Pierackiego. Morderstwo miało być odpowiedzią na aresztowania, których dokonały polskie władze po nieudanym napadzie nacjonalistów ukraińskich na pocztę w Gródku Jagiellońskim. Decyzja o zamachu na Bronisława Pierackiego zapadła, gdy podjął on próbę porozumienia z umiarkowanymi grupami Ukraińców mieszkających w Polsce. Zdaniem radykalnych organizacji ukraińskich zagrażało to ich dalszej konfrontacyjnej polityce.
Przygotowania do zamachu rozpoczęły się wiosną 1934, gdy do Warszawy przyjechał jeden z liderów OUN Mykoła Łebed. Przeprowadził on rozpoznanie w stolicy, w czym pomagała mu Daria Hnatkiwska. Do zamachu miało nie dojść, ponieważ na jego odwołanie nalegali Niemcy, wspierający ukraińskich nacjonalistów. Naciski, aby przerwać przygotowania do akcji, miały związek z czasowym polepszeniem stosunków polsko-niemieckich po dojściu Adolfa Hitlera do władzy. Istnieją dwie hipotezy, próbujące wyjaśnić, dlaczego doszło do morderstwa. Pierwsza mówi o tym, że popełniono je za wiedzą i zgodą Jewhena Konowalca, głównego prowidnyka OUN. Druga twierdzi, że zamach został wykonany przez radykalną grupę „młodych” w OUN.
Jak się później okazało, współpracowników Łebedia obserwowała od dawna polska policja, ale postanowiono ich nie aresztować, ponieważ działo się to w czasie, gdy Pieracki próbował porozumieć się z umiarkowanymi organizacjami ukraińskimi. Ukraińcy mieli świadomość tego, że OUN (a zwłaszcza lwowska część organizacji) jest rozpracowywana przez polskie służby. W związku z tym Stepan Bandera wydał rozkaz odwołujący zamach na Pierackiego. Nie dotarł on jednak do Warszawy na czas.
Przebieg zamachu.
W 1934 z rozkazu "prowidnyka" krajowego OUN na Polskę, Stepana Bandery, do dokonania zamachu na ministra Pierackiego został wyznaczony członek OUN Hryhorij Maciejko ps. „Honta”. W tym celu przybył do Warszawy i pod fałszywą tożsamością jako Włodzimierz Olszewski przez pewien czas obserwował tryb życia Pierackiego. Postanowiono, że zaczai się on przed warszawskim Klubem Towarzyskim przy ul. Foksal 3 – miejscu, w którym często spotykali się politycy obozu rządzącego, wysokiej rangi wojskowi i przemysłowcy. 15 czerwca 1934 Maciejko zjawił się tam rano i przez dłuższy czas oczekiwał na przybycie Pierackiego, kilkakrotnie oddalając i zjawiając się ponownie w okolicy budynku. Nie zwrócił na siebie uwagi portiera, pomimo podejrzanego zachowania i faktu, że w rękach trzymał kartonowe, obwinięte w papier pudełko, w którym znajdowała się bomba. Mechanizm jej zapalnika bazował na reakcji chemicznej wywoływanej przez połączenie kwasu azotowego, cukru i piorunianu rtęci.
Około godziny przed budynek Klubu Towarzyskiego zajechał premier Leon Kozłowski, nieco później pojawił się minister opieki społecznej Jerzy Paciorkowski. O 15:30 przybył Bronisław Pieracki, który na Foksal przyjechał służbową limuzyną prowadzoną przez szofera Witulskiego. Gdy minister wysiadł z samochodu, ruszył za nim Maciejko, który podszedł do Pierackiego i usiłował zdetonować bombę. Jej zapalnik, którym była szklana rurka, zawiódł. Okazało się, że wykonano ją ze zbyt grubego szkła, aby zgnieść ją jednym ruchem. Wobec takiego rozwoju sytuacji Maciejko wyciągnął rewolwer hispan kaliber 7,65 i trzykrotnie strzelił do Pierackiego. Dwie kule trafiły go w tył głowy. Następnie zamachowiec wyszedł na ulicę i szybkim krokiem ruszył w kierunku Nowego Światu. Maciejki nie zatrzymał ani portier, ani szoferzy limuzyn oczekujący na ulicy na gości klubu. Zamachowiec minął nawet policjanta, który zaczął za nim pościg dopiero po chwili, zaalarmowany przez portiera, który otrząsnął się z szoku i wybiegł na ulicę. Mordercę jako pierwszy zaczął jednak gonić woźny poselstwa Japonii Franciszek Wywrocki. Zamachowiec zauważył pościg i na rogu ul. Kopernika strzelił do tego ostatniego, ale chybił.
W tym samym czasie szofer Pierackiego zawrócił samochodem w wąskiej uliczce i zaczął pościg autem za Maciejką. Policjant sprzed kamienicy nr 8 wskoczył na stopień limuzyny i w ten sposób ścigał zamachowca. Na ul. Kopernika udało im się dogonić Maciejkę, który oddał strzał do szofera. Temu udało się uchylić, ale przez moment nie obserwował ulicy. W tym czasie zamachowiec wskoczył w ulicę Szczyglą, podczas gdy samochód pojechał dalej prosto. Dopiero po chwili zawrócił i również skręcił w Szczyglą. W tym czasie Maciejko był już jednak w bramie domu przy ul. Okólnik 5. Goniący go policjant został zmylony przez wspólnika zamachowca, który poinformował go, że Ukrainiec pobiegł w odwrotnym kierunku. Wykorzystując to, Maciejko zdjął w bramie płaszcz i zostawił tam paczkę z wadliwą bombą. Następnie wyszedł na ulicę i spokojnie oddalił się, nie wywołując żadnych podejrzeń. Zamachowiec nie został schwytany. Udało mu się zbiec – najpierw do Czechosłowacji, a później do Argentyny. Nigdy nie osądzono go za zamordowanie Pierackiego.
Paweł Sudopłatow podaje w swoich wspomnieniach inną wersję wydarzeń. Usłyszał ją od Jewhena Konowalca w 1935 roku: 
Po ciężko rannego Pierackiego bardzo szybko przyjechała karetka. Minister został przewieziony do Szpitala Ujazdowskiego, gdzie poddano go operacji. Pomimo tego, zmarł jeszcze tego samego dnia. Rządowa „Gazeta Polska” relacjonowała: 
Następstwa.
Początkowo o zamordowanie Bronisława Pierackiego podejrzewano radykalne organizacje prawicowe, przede wszystkim Obóz Narodowo-Radykalny. Akcja miała być odwetem za delegalizację ONR przez władze, która nastąpiła 10 czerwca 1934 (pięć dni przed zamachem). Gdy wiadomość o śmierci Pierackiego rozniosła się po Warszawie, doszło do manifestacji antyprawicowych. Około 150 osób zdemolowało redakcję i drukarnię endeckiej „Gazety Warszawskiej” przy ul. Zgoda. Już w nocy z 16 na 17 czerwca aresztowano 600 osób w związku z zamachem. „Gazeta Polska” pisała tuż po zabójstwie Pierackiego: 
Gdy informacja o zamachu na Pierackiego dotarła do Józefa Piłsudskiego, wstrząsnęła ona marszałkiem. Jego adiutant, Mieczysław Lepecki wspominał, że Piłsudski nie przyjął gen. Felicjana Sławoja Składkowskiego, który przywiózł mu ze szpitala wiadomość o śmierci ministra.
Poza narodowcami, o dokonanie zamachu podejrzewani byli także Ukraińcy. Ta druga hipoteza potwierdziła się, gdy wkrótce do zamordowania Pierackiego przyznała się OUN.
Sprawa zabójstwa ministra wyjątkowo bulwersowała opinię publiczną, ponieważ zamachu dokonano w dzień, w samym centrum stolicy, na osobę odpowiedzialną za bezpieczeństwo wewnętrzne, a zamordowany równie dobrze mógł zostać szef rządu. Jak pisze Andrzej Ajnenkiel: 
Śledztwo.
W śledztwo osobiście zaangażował się nawet ówczesny minister sprawiedliwości Czesław Michałowski. Pomimo pierwszych podejrzeń, które padły na organizacje skrajnie prawicowe, w toku śledztwa bardzo szybko pojawiły się poszlaki świadczące o popełnieniu morderstwa przez nacjonalistów ukraińskich. Podczas przeszukiwania okolic miejsca zabójstwa, odnaleziono płaszcz porzucony przez Maciejkę, a także bombę, która nie zadziałała. W kieszeni płaszcza znajdowała się kokardka w barwach niebiesko-żółtych (ukraińskich) oraz spinka ze szkiełkiem w tych samych kolorach. Oba przedmioty były w czasach II Rzeczypospolitej demonstracyjnie noszone przez nacjonalistów ukraińskich.
Podczas śledztwa ponowne podejrzenie padło jednak na ONR, gdy okazało się, że w dniu zamachu z Pierackim usiłował skontaktować się przywódca organizacji Jan Mosdorf. Gdy sekretarz ministra oświadczył mu, że ten będzie w stanie pomówić z nim następnego dnia, Mosdorf odrzekł, iż wówczas "To już będzie za późno". Tym bardziej podejrzany był fakt, że po śmierci Pierackiego Mosdorf ukrywał się przez półtora roku, w obawie przed aresztowaniem. Zjawił się jednak na procesie Ukraińców oskarżonych o udzielenie pomocy zamachowcowi i oświadczył, że pragnął spotkać się z Pierackim w celu skłonienia go do uchylenia decyzji zamknięcia oenerowskiego czasopisma „Sztafeta”. Na korzyść ONR zeznawał także inspektor Policji Państwowej, Józef Piątkiewicz, który powiedział m.in.: 
W toku dochodzenia udało się ustalić, że zamachu dokonano z tej samej broni, z której kilka tygodni wcześniej we Lwowie zginął członek OUN, Jakub Baczyński, oskarżony przez członków organizacji o to, że donosił na nich polskiej policji. Badanie znalezionego ładunku wybuchowego pozwoliło natomiast stwierdzić, że skonstruował go Jarosław Karpyneć, pirotechnik OUN studiujący w Krakowie, obserwowany od dawna przez polskie służby bezpieczeństwa. Dwa tygodnie po zabójstwie Pierackiego minister Michałowski ujawnił w jednym z wywiadów prasowych, że zamachu dokonała Organizacja Nacjonalistów Ukraińskich. Jednocześnie przyznał, że morderca, Hryhorij Maciejko, zdołał ujść.
Podczas śledztwa w sprawie zabójstwa ministra Pierackiego zostały udostępnione (przez Oddział II Sztabu Generalnego Wojska Polskiego i Ministerstwo Spraw Wewnętrznych) do analizy akta UWO/OUN (418 oryginałów i 2055 fotografii dokumentów) zdobyte wcześniej na terytorium Czechosłowacji podczas rewizji ukraińskich działaczy, m.in. Omelana Senyka. Akta te potocznie nazywano „Aktami Senyka”. Posłużyło to późniejszemu „rozpracowaniu” OUN.
Jesienią 1934 bojowe skrzydło OUN – Ukraińska Organizacja Wojskowa przyznało się do przeprowadzenia zamachu na Pierackiego: 
Proces.
Tuż po zamachu Łebed wyjechał z Warszawy przez Wolne Miasto Gdańsk do Niemiec, a Hnatkiwska powróciła do swego rodzinnego Kosowa. Łebed został aresztowany po zejściu ze statku w Szczecinie i wydany władzom polskim na osobiste polecenie kanclerza Rzeszy Adolfa Hitlera, bez formalnego wniosku ekstradycyjnego ze strony Polski. Przewieziono go specjalnym samolotem do Warszawy. Znaleziono przy nim notatki, w których pisał: 
Hnatkiwską zaaresztowano wkrótce potem. Samemu mordercy udało się zbiec za granicę. Z tego względu proces sądowy objął tylko te osoby, które oskarżono o udzielenie pomocy Hryhorijowi Maciejce.
Proces rozpoczął się 18 listopada 1935 przed sądem okręgowym w Warszawie. Przewodniczącym zespołu sędziowskiego był Władysław Posemkiewicz. Oskarżono 12 osób, podzielonych na dwie grupy. W skład pierwszej wchodzili: Stepan Bandera, Mykoła Łebed, Daria Hnatkiwska, Jarosław Karpyneć, Mykoła Kłymyszyn, Iwan Maluca i Bohdan Pidhajnyj. Dwóch pierwszych prokuratorzy Władysław Żeleński i Kazimierz Rudnicki oskarżyli także o zlecenie zabójstwa Maciejce. W skład drugiej grupy (oskarżonych o udzielenie pomocy zabójcy przy ukryciu się i ucieczce) wchodzili natomiast: Jakiw Czornij, Jewhen Kaczmarskyj, Roman Myhal, Jarosław Rak i Kateryna Zaryćka. Wszystkim postawiono także zarzut członkostwa w nielegalnej organizacji "w celu oderwania od Państwa Polskiego jego południowo-wschodnich województw". Akt oskarżenia obejmował 110 stron maszynopisu. Członków OUN bronili ukraińscy adwokaci: Ołeksandr Pawenćkyj, Jarosław Szłapak, Łew Hankewycz i Wołodymyr Horbowy. W trakcie procesu na świadków powołano 140 osób. Skorzystano także z opinii 4 biegłych. W procesie zeznawał m.in. naczelnik Wydziału Narodowościowego w Departamencie Politycznym Ministerstwa Spraw Wewnętrznych Henryk Suchenek-Suchecki, który przedstawił stosunek Pierackiego do Ukraińców, wskazując na znajomość, wyrozumiałość, troskę ministra wobec zagadnienia tejże mniejszości, jak również chęć uregulowania "niezdrowych stosunków" polsko-ukraińskich.
Akt oskarżenia zarzucał poszczególnym Ukraińcom: Banderze – nakłanianie Maciejki do zabójstwa, udzielanie pomocy Łebedowi i Maciejce w postaci pieniędzy i broni; Łebedowi – nakłanianie Maciejki do zabójstwa, prowadzenie dla niego wywiadu w Warszawie odnośnie do trybu życia Pierackiego; Hnatkiwskiej – prowadzenie wywiadu, Karpyńcowi – sporządzenie bomby, Kłymyszynowi – dostarczenie chloranu potasu do sporządzenia bomby i rolę łącznika pomiędzy członkami OUN, biorącymi udział w przygotowaniu zamachu, Pidhajnemu – dostarczenie pistoletu mordercy, Maluce – dostarczenie Łebedowi pieniędzy i przygotowanie schronień dla zamachowca w Lublinie i Poznaniu. Reszcie postawiono zarzut pomagania Maciejce w ucieczce na początku sierpnia 1934 do Jasin w Czechosłowacji.
Oskarżeni odmówili udzielenia wyjaśnień w języku polskim. Chcieli natomiast wypowiadać się po ukraińsku, na co zgody nie wyraził sąd, nie uznając języka ukraińskiego jako języka urzędowego dopuszczonego do stosowania na całym terytorium RP i który uznał w konsekwencji (wobec odmowy składania wyjaśnień w języku polskim), iż oskarżeni odmówili składania zeznań w ogóle.
Wyroki ogłoszono 13 stycznia 1936. Wszystkich oskarżonych uznano winnych zarzucanych im czynów. Skazano ich odpowiednio na:
25 maja 1936 przed sądem we Lwowie rozpoczął się proces 23 ukraińskich działaczy OUN, w tym winnych zamachu na B. Pierackiego jak S. Bandera, oskarżonych o zdradę stanu i szereg zamachów (przewodniczącym składu sędziowskiego był Paweł Dysiewicz, a prokuratorem oskarżającym Juliusz Prachtel-Morawiański). 20 grudnia 1938 Sąd Okręgowy w Poznaniu skazał osoby oskarżone o usiłowanie odbicia Stepana Bandery z więzienia we Wronkach.
Upamiętnienie Pierackiego.
Tuż po zamordowaniu Pierackiego, prezydent Ignacy Mościcki ogłosił żałobę narodową. Odwołał także planowaną wizytę w Bydgoszczy.
Dwa dni po zabójstwie ministra, władze miejskie Warszawy zadecydowały o zmianie administracyjnej nazwy Foksal na ul. Bronisława Pierackiego. „Polska Zbrojna” relacjonowała uroczystość zmiany tabliczki z nazwą ulicy: 
Podczas okupacji niemieckiej powrócono do starej nazwy. Również w innych miastach Polski upamiętniono ministra Pierackiego, nadając jego imię ulicom, np. w Chrzanowie, gdzie nazwę taką otrzymała ul. Krakowska (nosiła ją w latach 1934–1939).
16 czerwca 1934 prezydent awansował pośmiertnie Pierackiego z dniem 15 czerwca 1934 na generała brygady. Zarządzenie o nadaniu stopnia ogłoszono w Dzienniku Personalnym MSWojsk. dopiero 22 grudnia tegoż roku. 21 czerwca ministra pochowano na cmentarzu w Nowym Sączu. Pośmiertnie został kawalerem Orderu Orła Białego.
Na starym cmentarzu w Nowym Sączu w 1934 zbudowano Dom Strzelecki im. Bronisława Pierackiego. Przed budynkiem znalazła się marmurowa płyta nagrobna ministra. W 1940 została ona przeniesiona przez Niemców na cmentarz komunalny przy ul. Rejtana (kwatera nr 27).
Wątpliwości.
Już w toku śledztwa przeprowadzonego tuż po morderstwie, pojawiło się wiele wątpliwości odnośnie do okoliczności i przebiegu zamachu:
Zdaniem historyka, autora sensacyjnych i czasem kontrowersyjnych artykułów – Dariusza Baliszewskiego, Bronisław Pieracki zginął w innych okolicznościach, niż ustalono w trakcie policyjnego śledztwa. Wspomina on o szeregu wątpliwości, jakie pojawiły się podczas dochodzenia (m.in. co do opisu sprawcy), a także przytacza wypowiedzi ówczesnych polityków, podających w wątpliwość fakt, że ministra zabili nacjonaliści ukraińscy. Wincenty Witos pisał m.in.: Podobnego zdania był starosta gnieźnieński Julian Suski: Baliszewski opisał także cały szereg wątpliwości, jakie wyrażała polska opinia publiczna po ogłoszeniu przez władze, że zamachu dokonali Ukraińcy: 
Baliszewski przytoczył także relację dr Iwony Zaciewskiej, której ciotka – Grażyna Wajda, poznała w 1968 w Argentynie osobę twierdzącą, iż to ona zamordowała Pierackiego. Według niej zabójcą miał być Mieczysław Różański – góral, któremu minister rzekomo uwiódł żonę.
Założenie obozu w Berezie Kartuskiej.
Zamach na Bronisława Pierackiego był jednym z głównych powodów, jakie skłoniły sanacyjne władze do założenia obozu dla więźniów politycznych w Berezie Kartuskiej. Tuż po śmierci ministra, jego resort trafił pod bezpośrednie zwierzchnictwo premiera Kozłowskiego, który nad trumną Pierackiego mówił: Kozłowski przygotował plany utworzenia tzw. obozu izolacyjnego. Spotkał się w tej sprawie z Piłsudskim, który wyraził zgodę na utworzenie „Miejsca Odosobnienia”. Trzy dni po zabójstwie Pierackiego ukazało się "Rozporządzenie Prezydenta Rzeczypospolitej z dnia 17 czerwca 1934 r. w sprawie osób zagrażających bezpieczeństwu, spokojowi i porządkowi publicznemu". Na jego mocy utworzono obóz w Berezie, a sam dokument umożliwiał zamykanie tam osób, "których działalność lub postępowanie daje podstawy do przypuszczenia, że grozi z ich strony naruszenie bezpieczeństwa, spokoju lub porządku publicznego". Władze sanacyjne mogły więc więzić swych przeciwników politycznych bez potrzeby przeprowadzania jakiegokolwiek postępowania sądowego. Do Berezy trafiali przede wszystkim członkowie ONR, nacjonaliści ukraińscy oraz komuniści.

</doc>
<doc id="1684106" url="https://pl.wikipedia.org/wiki?curid=1684106" title="Krwawe Walentynki 3D">
Krwawe Walentynki 3D



</doc>
<doc id="1684114" url="https://pl.wikipedia.org/wiki?curid=1684114" title="Clorinda">
Clorinda

Clorinda − miasto w Argentynie, w prowincji Formosa, stolica departamentu Pilcomayo.
Według danych szacunkowych na rok 2005 miejscowość liczy 52 824 mieszkańców.

</doc>
<doc id="1684124" url="https://pl.wikipedia.org/wiki?curid=1684124" title="Polsko-Japońska Wyższa Szkoła Technik Komputerowych">
Polsko-Japońska Wyższa Szkoła Technik Komputerowych



</doc>
<doc id="1684125" url="https://pl.wikipedia.org/wiki?curid=1684125" title="Charles Bulfinch">
Charles Bulfinch

Charles Bulfinch (ur. 8 sierpnia 1763 w Bostonie, zm. 4 kwietnia 1844 tamże) – amerykański architekt.
Życiorys.
Studiował matematykę i rysunek na Uniwersytecie Harvarda w latach 1778–1781, w 1784 roku uzyskał tytuł naukowy magistra. W latach 1785–1787 odbył podróż po Europie, odwiedzając m.in. Londyn i Paryż. Za namową Thomasa Jeffersona sporządzał szkice i rysunki najważniejszych budynków Francji i Włoch z różnych epok.
W 1791 roku został członkiem Amerykańskiej Akademii Sztuk i Nauk. W latach 1799–1817 pełnił funkcję przewodniczącego Rady Miasta Boston. Przebudował centrum Bostonu w stylu neoklasycznym. W latach 1817–1830 był naczelnym budowniczym Kapitolu w Waszyngtonie.

</doc>
<doc id="1684126" url="https://pl.wikipedia.org/wiki?curid=1684126" title="Łuków (rejon turzyski)">
Łuków (rejon turzyski)

Łuków, Maciejów () – osiedle typu miejskiego na Ukrainie, w obwodzie wołyńskim, w rejonie kowelskim.
Stacja kolejowa.
Historia.
Miejscowość została założona w 1537 r. Należała do Stanisława Maciejowskiego. W 1557 r. otrzymała magdeburskie prawa miejskie z rąk króla Polski Zygmunta II Augusta. Przynależała administracyjnie do ziemi chełmskiej Korony Królestwa Polskiego. Po Maciejowskim w posiadaniu Wiśniowieckich, Sapiehów i Miączyńskich. W 1708 miasteczko najechali Szwedzi. W Maciejowie został pochowany wojewoda wołyński Atanazy Walenty Miączyński.
Po III rozbiorze Polski od 1795 w zaborze rosyjskim. W 1870 administracja carska skonfiskowała kościół św. Anny. Kościół przywrócono katolikom po odzyskaniu niepodległości w 1920. W 1877 otwarto stację kolejową na trasie łączącej Chełm i Kowel.
W II Rzeczypospolitej miejscowość była siedzibą gminy wiejskiej Maciejów w powiecie kowelskim województwa wołyńskiego. W tym czasie większość mieszkańców stanowili Żydzi (74% w 1921 roku).
We wrześniu 1939 roku zajęty przez Armię Czerwoną. Od 27 czerwca 1941 okupowany przez Wehrmacht. Wkrótce po wkroczeniu Niemcy przystąpili do eksterminacji ludności żydowskiej. Latem 1941 SD z Kowla z pomocą pododdziałów 314. pułku policji rozstrzelało 200-300 Żydów. Pod koniec 1941 roku w Maciejowie założono getto; w getcie umieszczono także Żydów z okolicznych wsi.
W Maciejowie powstał posterunek niemieckiej żandarmerii w sile kilku ludzi oraz policji ukraińskiej. Od 1942 roku w mieście stacjonował także ukraiński 103 Batalion Schutzmannschaft.
W maju lub w czerwcu 1942 Niemcy (żandarmeria z Łucka) oraz 103 batalion Schutzmannschaft przeprowadzili bój z partyzantami, po którym za "wspieranie bandytów" zabito 200 żydowskich mężczyzn. We wrześniu tego roku oddział SD z Łucka z pomocą niemieckich żandarmów i ukraińskich policjantów zlikwidował getto rozstrzeliwując 2,5 tys. Żydów w pobliskim kamieniołomie kredy.
W marcu 1943 roku Maciejów zaatakowała UPA. Wysłany w pościg za jej oddziałami 103 batalion Schutzmannschaft zdezerterował i przyłączył się do napastników. Inicjatorem dezercji był Iwan Kłymczak "Łysy", dowodzący później eksterminacją Ostrówek i Woli Ostrowieckiej. Według G. Motyki odtworzony batalion ponownie zdezerterował do UPA latem tego roku. W sierpniu 1943 podczas rzezi wołyńskiej Maciejów stał się miejscem schronienia polskich uchodźców. Niemcy sukcesywnie wywozili ich do Chełma, na roboty przymusowe w III Rzeszy bądź do obozów przejściowych. W miasteczku przystąpili do werbowania Polaków do policji. W grudniu 1943 przerzucono z Żytomierszczyzny do Maciejowa 107 Batalion Schutzmannschaft złożony z Polaków, który miesiąc później zdezerterował do 27 Wołyńskiej Dywizji Piechoty Armii Krajowej.
W 1989 liczyło 3418 mieszkańców.
W 2013 liczyło 3101 mieszkańców.
Od 2020 po reformie znajduje się w rejonie kowelskim.

</doc>
<doc id="1684129" url="https://pl.wikipedia.org/wiki?curid=1684129" title="Grand Prix Wielkiej Brytanii 2009">
Grand Prix Wielkiej Brytanii 2009

Wyniki Grand Prix Wielkiej Brytanii, ósmej rundy Mistrzostw Świata Formuły 1 w sezonie 2009.
Uwagi.
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="1684181" url="https://pl.wikipedia.org/wiki?curid=1684181" title="Czurynga">
Czurynga

Czurynga (kostka wirująca) – jeden z najstarszych, prymitywnych instrumentów świata z grupy aeorofonów wolnych. Historia tego instrumentu liczy ponad 25 000 lat, można go odnaleźć u prymitywnych ludów całego świata, np. w Europie (u Lapończyków), w Afryce czy Oceanii.
Czuryngi miały różne kształty i wielkości, jednak najczęściej instrument ten przybiera postać umocowanego na sznurku kawałka drewna (często z naciętą szczeliną) o kształcie zbliżonym do elipsy. Puszczona w ruch obrotowy płytka wiruje, wydając charakterystyczny, huczący dźwięk, utożsamiany często z głosem wiatru. Możliwe jest regulowanie wysokości dźwięku poprzez zmianę szybkości wirowania, bądź zmianę kąta nachylenia ruchu czuryngi. Obecnie czurynga zachowała się jako zabawka dla dzieci.
Często czuryngi były zdobione, przywiązywano do nich również pióra. Przypisywano im znaczenie magiczne i dlatego wykorzystywane były podczas rytuałów płodności.

</doc>
<doc id="1684185" url="https://pl.wikipedia.org/wiki?curid=1684185" title="Spartak-2 Kałusz">
Spartak-2 Kałusz



</doc>
<doc id="1684188" url="https://pl.wikipedia.org/wiki?curid=1684188" title="Prykarpattia Kałusz">
Prykarpattia Kałusz



</doc>
<doc id="1684190" url="https://pl.wikipedia.org/wiki?curid=1684190" title="Janusz Czesław Malinowski">
Janusz Czesław Malinowski

Janusz Czesław Malinowski (ur. 10 listopada 1950 w Warszawie) – polski dziennikarz i polityk, poseł na Sejm II kadencji.
Życiorys.
Ukończył studia na Wydziale Elektrycznym Wyższej Szkoły Inżynierskiej w Lublinie w 1972 oraz na Wydziale Centrum Kształcenia Służby Zagranicznej Akademii Nauk Społecznych w Warszawie w 1989.
W 1972 rozpoczął pracę jako dziennikarz, był reporterem i komentatorem międzynarodowym w lubelskim „Sztandarze Ludu”. W 1980 założył „Tygodnik Chełmski”, do 1983 był jego redaktorem naczelnym, następnie objął stanowisko sekretarza redakcji „SL”. Później pracował jako dyrektor w „Dzienniku Lubelskim” (1990–1993), następnie do 2000 jako wydawca „Dziennika Wschodniego” i prezes zarządu wydawnictwa „Edytor Press”. Przez kolejne dwa lata zajmował się działalnością publicystyczną. Jest także autorem m.in. tomu opowiadań.
W okresie 1990–1994 był radnym Lublina. W 1993 uzyskał mandat posła na Sejm II kadencji. Został wybrany w okręgu lubelskim z ramienia koalicyjnego Sojuszu Lewicy Demokratycznej, będąc bezpartyjnym kandydatem na liście tego komitetu. Startując z ostatniego miejsca, uzyskał drugi wynik wyborczy (2838 głosów). Do końca kadencji należał do klubu parlamentarnego SLD, pracował w Komisji Stosunków Gospodarczych z Zagranicą, Komisji Mniejszości Narodowych i Etnicznych oraz Komisji Spraw Zagranicznych. Był także członkiem Podkomisji ds. polityki zachodniej. W 1994 na wniosek prokuratora generalnego Sejm uchylił mu immunitet. W 1997 nie ubiegał się o reelekcję i wycofał z działalności politycznej. Później został sekretarzem Stowarzyszenia Parlamentarzystów Polskich.

</doc>
<doc id="1684191" url="https://pl.wikipedia.org/wiki?curid=1684191" title="Maurice Sceve">
Maurice Sceve



</doc>
<doc id="1684192" url="https://pl.wikipedia.org/wiki?curid=1684192" title="Postscheckamt">
Postscheckamt



</doc>
<doc id="1684193" url="https://pl.wikipedia.org/wiki?curid=1684193" title="Mistrzostwa Świata Mężczyzn w Curlingu 1991">
Mistrzostwa Świata Mężczyzn w Curlingu 1991

Mistrzostwa Świata Mężczyzn w Curlingu 1991 odbyły się między 23 a 31 marca 1991 w kanadyjskim Winnipeg, w nieistniejącej już Winnipeg Arena.
Tytuł mistrzów świata po 24 latach powrócił do Szkotów (David Smith), którzy w finale pokonali Kanadyjczyków (Kevin Martin) 7:2, jedyną porażką Kanady była ta w finale. W półfinałach Norwegia (Eigil Ramsfjell) przegrała 3:5 z Kanadą a USA (Steve Brown) 2:4 ze Szkocją.

</doc>
<doc id="1684195" url="https://pl.wikipedia.org/wiki?curid=1684195" title="Großbothen">
Großbothen

Großbothen – dzielnica miasta Grimma w Niemczech położona na terenie kraju związkowego Saksonia, w okręgu administracyjnym Lipsk, w powiecie Lipsk.
Do 31 grudnia 2010 Großbothen było samodzielną gminą o pow. 33,90 km2 i liczącą 3 431 mieszkańców. W skład gminy wchodziły następujące miejscowości:
W wyniku reformy administracyjnej 1 stycznia 2011 miejscowości Großbothen, Förstgen, Kleinbothen, Kössern i Schaddel (2 135 mieszkańców, 16,33 km2) włączono do miasta Grimma, pozostałe miejscowości Leisenau, Schönbach, Sermuth i Zschetzsch (1 296 mieszkańców, 17,58 km2) wraz z gminą Zschadraß włączono do miasta Colditz.

</doc>
<doc id="1684196" url="https://pl.wikipedia.org/wiki?curid=1684196" title="Su10">
Su10



</doc>
<doc id="1684197" url="https://pl.wikipedia.org/wiki?curid=1684197" title="Grand Prix Niemiec 2009">
Grand Prix Niemiec 2009

Wyniki Grand Prix Niemiec, dziewiątej rundy Mistrzostw Świata Formuły 1 w sezonie 2009.
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="1684204" url="https://pl.wikipedia.org/wiki?curid=1684204" title="Krakauer Zeitung">
Krakauer Zeitung



</doc>
<doc id="1684212" url="https://pl.wikipedia.org/wiki?curid=1684212" title="Peterbilt">
Peterbilt

Peterbilt Motors Company – amerykańskie przedsiębiorstwo branży motoryzacyjnej zajmujące się produkcją samochodów ciężarowych, należące do grupy Paccar. Siedziba spółki mieści się w Denton, w Teksasie.
Historia.
Przedsiębiorstwo zostało założone przez T. A. Petermana, który w 1938 roku nabył aktywa upadłej spółki Fageol Motors z siedzibą w Oakland, w Kalifornii. W 1939 roku rozpoczęła się produkcja samochodów ciężarowych marki Peterbilt. W pierwszym roku działalności powstało 14 pojazdów, w kolejnym – 82. W 1958 roku Peterbilt stał się własnością spółki Pacific Car and Foundry (od 1972 Paccar), będącej także właścicielem marki Kenworth. W 1960 roku siedziba przedsiębiorstwa została przeniesiona do nowo wybudowanej fabryki w Newark. W 1969 roku otworzona została druga fabryka w Nashville, a w 1980 roku kolejna w Denton. Fabryka w Newark została zamknięta w 1986 roku, a w 1993 roku zlokalizowaną w tym mieście siedzibę spółki przeniesiono do Denton. W 2009 roku zamknięto fabrykę w Nashville.

</doc>
<doc id="1684215" url="https://pl.wikipedia.org/wiki?curid=1684215" title="Toczeń trzewny rozsiany">
Toczeń trzewny rozsiany



</doc>
<doc id="1684240" url="https://pl.wikipedia.org/wiki?curid=1684240" title="Anastazja Karłowicz">
Anastazja Karłowicz

Anastazja Karłowicz, ukr. Анастасія Карловіч (ur. 29 maja 1982 w Dniepropetrowsku) – ukraińska szachistka, arcymistrzyni od 2003 roku.
Kariera szachowa.
Była wielokrotną medalistką mistrzostw Ukrainy juniorek, w tym złotą (2000 – do 18 lat), dwukrotnie srebrną (1999 – do 18 lat, 2001 – do 20 lat) oraz brązową (1997 – do 16 lat), jak również wielokrotną reprezentantką kraju na mistrzostwach świata i Europy juniorek w różnych kategoriach wiekowych (najlepszy wynik: Litochoron 1999 – V m. na ME do 18 lat).
Normy na tytuł arcymistrzyni wypełniła w Dniepropietrowsku (2001), Świdnicy (2002, memoriał Michała Sośnickiego) oraz Kazaniu (2002). W 2003 r. podzieliła II m. (za Oksaną Wozowik, wspólnie m.in. z Kateriną Rohonyan i Tatianą Kononenko) w Charkowie, natomiast w 2006 r. dwukrotnie podzieliła III m., w otwartym turnieju w Atenach oraz ponownie w Charkowie (za Oksaną Wozowicz i Carmen Voicu, wspólnie z Jewgieniją Dołuchanową). W 2007 r. podzieliła II m. w kolejnym "openie", rozegranym w Ajos Nikolaos, a w 2008 i 2009 r. powtórzyła to osiągnięcie w Charkowie (odpowiednio za Galiną Bresławską, wspólnie z Oksaną Wozowicz oraz za Jewgieniją Dołuchanową, wspólnie ze Swietłaną Pietrenko).
Najwyższy ranking w dotychczasowej karierze osiągnęła 1 października 2001 r., z wynikiem 2313 punktów zajmowała wówczas 12. miejsce wśród ukraińskich szachistek.

</doc>
<doc id="1684247" url="https://pl.wikipedia.org/wiki?curid=1684247" title="World Series of Snooker 2009">
World Series of Snooker 2009

World Series of Snooker 2009 – seria nierankingowych turniejów snookerowych rozgrywana w miastach całego świata. Jest kontynuacją World Series of Snooker 2008.
Relacje z zawodów przeprowadza stacja Eurosport.
Turniej 1 – Killarney.
Pierwszym miejscem rozgrywania był Killarney. Turniej odbywał się w dniach 16 maja – 17 maja 2009.
Terminarz turnieju (godziny czasu polskiego).
Sobota, 16 maja 2009
15:00 – Ćwierćfinał 1
17:00 – Ćwierćfinał 3
20:00 – Ćwierćfinał 2
22:30 – Ćwierćfinał 4
Niedziela, 17 maja 2009
14:00 – Półfinał 1
17:00 – Półfinał 2
21:00 – Finał
Turniej 2 – Praga.
Odbywał się w dniach 17 i 18 października. W finale Jimmy White pokonał Graeme Dotta 5:3.
Zawodnicy
Dzikie karty:

</doc>
<doc id="1684253" url="https://pl.wikipedia.org/wiki?curid=1684253" title="Alfred Prager">
Alfred Prager

Alfred Prager (ur. 5 czerwca 1899 we Lwowie, zm. 11 listopada 1956 w Londynie) – legionista i peowiak, podpułkownik Wojska Polskiego II Rzeczypospolitej i Polskich Sił Zbrojnych, .
Życiorys.
Alfred Prager urodził się 5 czerwca 1899 roku we Lwowie, w rodzinie Adolfa i Małgorzaty z domu Nibergall.
5 sierpnia 1914 roku wstąpił do Legionów Polskich. Walczył w szeregach I i V batalionu. Latem 1917 roku, po kryzysie przysięgowym, wstąpił do Polskiego Korpusu Posiłkowego. W lutym 1918 roku, po bitwie pod Rarańczą, został internowany w Żurawicy. Po ucieczce z internowania podjął działalność konspiracyjną w Polskiej Organizacji Wojskowej.
Z dniem 1 stycznia 1921 roku został mianowany z podoficera na podporucznika w 1 pułku artylerii ciężkiej.
Po zakończeniu wojny z bolszewikami pełnił zawodową służbę wojskową w 3 pułku artylerii ciężkiej w garnizonie Wilno. 3 maja 1922 roku został zweryfikowany w stopniu porucznika ze starszeństwem z dniem 1 czerwca 1919 roku i 716. lokatą w korpusie oficerów artylerii. W 1928 roku złożył maturę w gimnazjum matematyczno-przyrodniczym. 27 stycznia 1930 roku został awansowany na kapitana ze starszeństwem z dniem 1 stycznia 1930 roku i 28. lokatą w korpusie oficerów artylerii. Z dniem 1 kwietnia 1930 roku został przydzielony na pięciomiesięczny kurs dowódców baterii w Centrum Wyszkolenia Artylerii w Toruniu.
W styczniu 1931 roku otrzymał przeniesienie z 3 pac do Szkoły Podchorążych Rezerwy Artylerii we Włodzimierzu Wołyńskim. W szkole pełnił służbę na stanowiskach: oficera 2 baterii artylerii ciężkiej (1931–1932), oficera 8 baterii (1933–1934) i oficera baterii podchorążych artylerii (1934–1936). Od sierpnia 1936 roku pełnił służbę w 5 pułku artylerii ciężkiej w Krakowie. Początkowo na stanowisku dowódcy baterii, a następnie pełniącego obowiązki dowódcy dywizjonu. W 1938 roku został mianowany majorem w korpusie oficerów artylerii i zatwierdzony na stanowisku dowódcy II dywizjonu. Na tym samym stanowisku walczył w kampanii wrześniowej 1939 roku.
Z dniem 15 lipca 1943 roku został przydzielony czasowo z 1 pułku artylerii lekkiej do Biura Ogólno Organizacyjnego Ministerstwa Obrony Narodowej na okres 3 miesięcy. Na podpułkownika został awansowany ze starszeństwem z dniem 1 stycznia 1945 roku w korpusie oficerów artylerii.
W 1945 roku wyznaczony został na stanowisko I zastępcy dowódcy 15 pułku artylerii lekkiej. 17 września 1946 roku wstąpił do Polskiego Korpusu Przysposobienia i Rozmieszczenia. 16 kwietnia 1947 roku, po rozwiązaniu 15 pal, został przydzielony do 103 Oddziału PKPR (ang. "103 Basic Unit Polish Resettlement Corps").
Zmarł 11 listopada 1956 roku. Został pochowany na Cmentarzu Brompton w Londynie.
Alfred Prager był żonaty z Janiną Szczyrkowską, z którą miał syna Leszka Eugeniusza (ur. 23 listopada 1927). Syn pułkownika był inżynierem elektrykiem. 11 listopada 1965 roku otrzymał brytyjskie obywatelstwo.

</doc>
<doc id="1684272" url="https://pl.wikipedia.org/wiki?curid=1684272" title="Piaskownica (bezpieczeństwo informatyczne)">
Piaskownica (bezpieczeństwo informatyczne)

Piaskownica () – mechanizm izolacji uruchamianych programów komputerowych od reszty systemu służący poprawie bezpieczeństwa. W szczególności technikę tę wykorzystuje się do uruchamiania programów z niezaufanych źródeł.
Na piaskownicę składa się ściśle nadzorowany zestaw zasobów systemu utworzonych w obszarach roboczych pamięci operacyjnej oraz masowej. Uruchamiane w niej programy najczęściej mają ograniczone prawa dostępu do sieci, systemu operacyjnego, urządzeń wejścia-wyjścia itp. Jednym z popularnych rozwiązań z tej kategorii jest wirtualizacja.
Przykładem piaskownicy są zasoby przeznaczone dla wykonywania apletów Adobe Flash, Javy i Silverlight osadzonych w stronach www, systemy typu Online judge używane przy organizowaniu na przykład konkursów programistycznych.

</doc>
<doc id="1684304" url="https://pl.wikipedia.org/wiki?curid=1684304" title="Cerkiew Zaśnięcia Najświętszej Maryi Panny w Czyżach">
Cerkiew Zaśnięcia Najświętszej Maryi Panny w Czyżach

Cerkiew pod wezwaniem Zaśnięcia Przenajświętszej Bogurodzicy – prawosławna cerkiew parafialna w Czyżach, w dekanacie Hajnówka diecezji warszawsko-bielskiej Polskiego Autokefalicznego Kościoła Prawosławnego.
Jest to murowana świątynia zbudowana w latach 1984–1993, według projektu Michała Bałasza, na miejscu starej drewnianej z XIX wieku, spalonej w 1984. Jedna z większych cerkwi wiejskich w Polsce (569 m² powierzchni, 33,5 m wysokości). Uroczyste poświęcenie miało miejsce 27 sierpnia 1993. Nad wystrojem wnętrza pracowali: Jarosław Wiszenko – polichromie, Aleksander Łoś i Wiktor Downar – ikony w ikonostasie oraz Mikołaj Bakumienko – rzeźba w ikonostasie. Prace nad upiększeniem wnętrza zakończyły się w 1996. Cerkiew posiada cztery kopuły.

</doc>
<doc id="1684328" url="https://pl.wikipedia.org/wiki?curid=1684328" title="Krakauer Zeitung (1915)">
Krakauer Zeitung (1915)

Krakauer Zeitung – krakowski niemieckojęzyczny dziennik ukazujący się w latach 1915–1918, oficjalny organ wojskowej komendantury Twierdzy Kraków. 
Był stworzony z myślą o przebywających w mieście żołnierzach. Gazeta ukazywała się siedem razy w tygodniu. Wydawcą, pierwszym redaktorem i - w większości numerów - redaktorem odpowiedzialnym gazety był Erwin Engel.

</doc>
<doc id="1684342" url="https://pl.wikipedia.org/wiki?curid=1684342" title="Hemmiken">
Hemmiken

Hemmiken – gmina (niem. "Einwohnergemeinde") w północnej Szwajcarii, w kantonie Bazylea-Okręg, w okręgu Sissach. 31 grudnia 2020 roku liczyła 258 mieszkańców. Leży ok. 25 km na wschód od Bazylei i ok. 25 km na zachód od Villigen.

</doc>
<doc id="1684377" url="https://pl.wikipedia.org/wiki?curid=1684377" title="Wayne Odesnik">
Wayne Odesnik

Wayne Odesnik (ur. 21 listopada 1985 w Johannesburgu) – amerykański tenisista.
Kariera tenisowa.
Karierę tenisową rozpoczął w 2004 roku.
W swoim dorobku miał siedem zwycięstw w turniejach rangi ATP Challenger Tour. Pokonywał już bardziej znanych zawodników, takich jak Guillermo Cañas, Sébastien Grosjean, Lu Yen-hsun, Juan Ignacio Chela, Dudi Sela.
Jednym z największych sukcesów Amerykanina w karierze był awans do finału turnieju rangi ATP World Tour w Houston w 2009 roku, gdzie wyeliminował po drodze m.in. Jürgena Melzera oraz Johna Isnera. W meczu o tytuł nie sprostał Lleytonowi Hewittowi, z którym przegrał 2:6, 5:7.
W maju 2010 roku Amerykanin został zawieszony na dwa lata, ze względu na stwierdzenie w jego organizmie hormonu wzrostu w trakcie australijskich turniejów rozpoczynających sezon. Kara rozpoczęła się 29 grudnia 2009, a miała zakończyć 28 grudnia 2011. W wyniku zawieszenia Odesnik utracił wszystkie punkty do rankingu jakie uzyskał od 29 grudnia 2009 oraz musiał zwrócić zarobione na korcie od tego okresu pieniądze. W grudniu 2010 ogłoszono, że kara zostanie skrócona o połowę, m.in. z uwagi na współpracę z programem antydopingowym ITF.
W marcu 2015 ogłoszono, iż w próbkach moczu pobranych od zawodnika w grudniu 2014 i styczniu 2015 wykryto zakazane substancje (m.in. sterydy). Na Amerykanina nałożono karę 15 lat dyskwalifikacji (do 29 stycznia 2030) oraz odebrania punktów i nagród pieniężnych z występów w 2015. Po tej decyzji Odesnik ogłosił zakończenie kariery.
Najwyższą pozycją Odesnika wśród singlistów w rankingu ATP było 77. miejsce (13 kwietnia 2009), a deblistów – 393. pozycja (12 maja 2008).

</doc>
<doc id="1684405" url="https://pl.wikipedia.org/wiki?curid=1684405" title="Wist odwrotny">
Wist odwrotny

Wist odwrotny – popularny wśród brydżystów system wistowy.
Porównanie wistu naturalnego i odwrotnego.
W wiście odwrotnym zachęcamy małą blotką, a w naturalnym dużą

</doc>
<doc id="1684410" url="https://pl.wikipedia.org/wiki?curid=1684410" title="TKt3">
TKt3

TKt3 – tendrzak towarowy konstrukcji niemieckiej (znormalizowany typ BR86) wywodzący się w prostej linii od parowozów BR24 i BR64 produkowany w latach 1927-1933 przez różne zakłady niemieckie, a od 1939 również w krajach okupowanych (m.in. H.Cegielski w Poznaniu). Konstrukcja o małym (15 T) nacisku osi była przewidziana do obsługi pociągów na liniach drugorzędnych o słabszym torowisku i niewielkich odległościach pomiędzy stacjami. Dzięki małej średnicy kół był stosowany zarówno w ruchu manewrowym i towarowym oraz pasażerskim na obszarach górskich. Łącznie wyprodukowano 775 sztuk tego udanego parowozu, po II wojnie światowej PKP otrzymały 44 parowozy tej serii.
Zachowana lokomotywa TKt3-16 znajduje się w skansenie w Chabówce.
Niektóre właściwości trakcyjne.
Podana w tabeli siła pociągowa nie jest siłą maksymalną, ale siłą jaką ten parowóz osiąga przy prędkości ok. 13 km/h. Zarówno kocioł jak i silniki tej maszyny pozwalały wykorzystywać jej pełną siłę pociągową przyczepną. Zatem maksymalna siła pociągowa TKt3 przy rozruchu wynosi 15000 kG. Wykorzystując lepszy gatunek węgla parowóz mógł po torze poziomym ciągnąć składy o masie 865 ton z prędkością 70km/h. Na wzniesieniu 25‰ mógł ciągnąć pociąg o masie 135 ton z prędkością 50 km/h.

</doc>
<doc id="1684411" url="https://pl.wikipedia.org/wiki?curid=1684411" title="Słup Milowy w Koninie">
Słup Milowy w Koninie



</doc>
<doc id="1684413" url="https://pl.wikipedia.org/wiki?curid=1684413" title="Hans Saur">
Hans Saur

Hans (Johann) Saur (ur. 17 lutego 1922, zm. 26 listopada 1946) – zbrodniarz nazistowski, członek załogi niemieckiego obozu koncentracyjnego Mauthausen-Gusen i SS-Unterscharführer.
W czasie II wojny światowej pełnił służbę w kompleksie obozowym Mauthuasen, między innymi w podobozach "Gusen I" i "Steyr", jako "Blockführer" i kierownik komand więźniarskich. Saur został po zakończeniu wojny osądzony przez amerykańską komisję wojskową w Salzburgu w dniach 19 czerwca – 22 czerwca 1946. Postawiono mu zarzut zastrzelenia amerykańskiego spadochroniarza, który próbował się poddać. Zdarzenie to miało miejsce 25 lipca 1944. Zeznania obciążające Saura złożyło dwunastu świadków. Oskarżony skazany został na karę śmierci przez powieszenie. Wyrok zatwierdzono 5 listopada 1946, a wykonano pod koniec tego miesiąca.

</doc>
<doc id="1684415" url="https://pl.wikipedia.org/wiki?curid=1684415" title="Cerkiew św. Mikołaja Cudotwórcy w Topilcu">
Cerkiew św. Mikołaja Cudotwórcy w Topilcu

Cerkiew św. Mikołaja Cudotwórcy – prawosławna cerkiew parafialna w Topilcu. Należy do dekanatu Białystok diecezji białostocko-gdańskiej Polskiego Autokefalicznego Kościoła Prawosławnego.
Prawosławna parafia w Topilcu, związana z monasterem w Supraślu, istniała w I połowie XVI w. Po 1635 przyjęła unię, na prawosławie przeszła ponownie w 1839, na mocy postanowień synodu połockiego. Budynek cerkwi pochodzi z lat 1870–1872.
Historia.
Pierwsza cerkiew prawosławna.
Wieś Topilec została w 1506 nadana monasterowi w Supraślu przez biskupa Józefa Sołtana. Po tej dacie w miejscowości wzniesiono prawosławną kaplicę, następnie rozbudowaną i podniesioną do rangi parafialnej cerkwi. Świątynia ta funkcjonowała z pewnością w 1545, z roku tego pochodzi dokument dotyczący nadania parafii gruntów. Szczególnym obiektem kultu w obiekcie była ikona patronalna.
Cerkiew topilecka pozostawała świątynią prawosławną do momentu, dopóki przy wyznaniu tym pozostawał monaster w Supraślu, (tj. do 1635).
Z prawosławnej cerkwi w Topilcu pochodzi kopia ikony Matki Bożej „Znak” powstała w drugiej połowie XVI w..
Cerkiew unicka.
W I Rzeczypospolitej unicka parafia w Topilcu podlegała dekanatowi podlaskiemu unickiej metropolii kijowsko-wileńskiej. W 1797 została włączona do dekanatu białostockiego nowo erygowanej diecezji supraskiej. Pozostała w jej strukturach do likwidacji administratury w 1809, gdy cały dekanat białostocki znalazł się w diecezji brzeskiej, a po reorganizacji granic diecezji Kościoła unickiego w Imperium Rosyjskim w 1828 – w diecezji litewskiej.
Opis cerkwi w Topilcu z jednego z protokołów wizytacyjnych wskazuje, iż była to budowla drewniana, kryta gontem, z dwiema kopułami nad przedsionkiem i nad nawą główną. W drugiej z wymienionych kopuł znajdował się dzwon-sygnaturka.
W XIX w. wyposażenie cerkwi w Topilcu było silnie zlatynizowane, co odpowiadało ogólnym tendencjom zmian w unickich parafiach na Podlasiu po synodzie zamojskim. W 1836 dziekan białostocki Leon Markiewicz informował, że w budynku nie było żadnych typowych dla obrządku bizantyjskiego utensyliów liturgicznych. Cerkiew posiadała natomiast typowo łacińskie obrazy Wniebowzięcia Maryi i św. Franciszka.
Gruntowna zmiana wyposażenia cerkwi w Topilcu odbyła się w ramach akcji delatynizacji obrządku unickiego, której głównym inicjatorem był biskup wileński Józef Siemiaszko, a która miała doprowadzić do przejścia całej diecezji do Rosyjskiego Kościoła Prawosławnego. W 1836 do świątyni wstawiono stół ofiarny, ołtarz i konstrukcję ikonostasu, jednak ikony dla niego napisane zostały dopiero w sierpniu 1837 przez Hipolita Charsewicza. Budowę ikonostasu sfinansowano z dotacji państwowej. W 1837 w cerkwi były już niektóre typowe dla prawosławia naczynia liturgiczne. W tym samym roku do świątyni zakupiono darochranitielnicę, która zastąpiła sprzedaną wcześniej na polecenie konsystorza diecezjalnego monstrancję.
W 1838 liczbę wiernych uczęszczających do cerkwi topileckiej oszacowano na 875 osób, poza dwojgiem kapłanów wyłącznie stanu chłopskiego. Na początku lat 30. XIX w. parafię w Topilcu zaliczano do najuboższych unickich placówek duszpasterskich na Podlasiu.
Proboszcz parafii w Topilcu w 1838 zgodził się na konwersję na prawosławie. W roku następnym, na mocy postanowień synodu połockiego, cerkiew w Topilcu stała się świątynią prawosławną. W wymienionym roku drewniana budowla sakralna była już bardzo zniszczona.
Murowana cerkiew prawosławna.
Murowaną świątynię prawosławną w Topilcu zbudowano w latach 1870–1872. Budynek wyświęcił 6 czerwca 1872 dziekan białostocki Jan Sitkiewicz. Już po zakończeniu prac nad obiektem sakralnym gotową świątynię otoczono nowym ogrodzeniem, zakupiono do niego nowe ikony i płaszczanicę. W cerkwi znajdowały się również dwa dzwony o wadze 14 i 34 pudów, które zaginęły podczas bieżeństwa, ukryte w nieznanym miejscu przez uciekających na wschód parafian. Pod koniec XIX wieku do parafii należało około 1490 wiernych z 11 wsi (Topilec, Barszczówka, Baciuty, Gajowniki, Zawady, Zaczerlany, Niewodnica Korycka, Kościuki, Nowy Topilec, Tołcze). Parafii podlegały 3 cerkiewne szkoły w Baciutach, Kościukach i Topilcu. Na bieżeństwo udała się cała prawosławna społeczność Topilca, a cerkiew została porzucona w kolejnych latach i zdewastowana. W 1918 miejscową parafię zlikwidowano, a jej majątek uległ konfiskacie. Powroty prawosławnych z Rosji do Topilca trwały do 1922. Wierni przeprowadzili doraźny remont obiektu sakralnego oraz miejscowego cmentarza prawosławnego. Liczbę uczęszczających do cerkwi szacowano na 1261 osób, zaś w 1928 – na 1200. W wymienionym roku Polski Autokefaliczny Kościół Prawosławny bez powodzenia starał się o przywrócenie cerkwi statusu parafialnej, który świątynia uzyskała ponownie dopiero w 1940. W latach II wojny światowej i w latach powojennych liczba parafian znacznie spadła.
Budowla była remontowana z zewnątrz w 1958 i 1979, zaś w 1990 dokonano renowacji wnętrza. W czasie jednego z remontów na wyposażeniu świątyni odnaleziono zabytkową kopię Supraskiej Ikony Matki Bożej. Świątynia posiada 240-kilogramowy dzwon. Przed cerkwią znajduje się zabytkowa kapliczka słupowa.
Na początku XXI w. do świątyni uczęszczało 137 wiernych. W 2. dekadzie XXI w. miał miejsce kolejny remont cerkwi, w trakcie którego wnętrze ozdobiono polichromią autorstwa Katarzyny Gierasimiuk.
Cerkiew wpisano do rejestru zabytków 23 października 1975 pod nr A-91.

</doc>
<doc id="1684419" url="https://pl.wikipedia.org/wiki?curid=1684419" title="TIBC">
TIBC



</doc>
<doc id="1684430" url="https://pl.wikipedia.org/wiki?curid=1684430" title="Cue-bid">
Cue-bid



</doc>
<doc id="1684431" url="https://pl.wikipedia.org/wiki?curid=1684431" title="Ołeksandr Łukjanczenko">
Ołeksandr Łukjanczenko

Ołeksandr Ołeksijowycz Łukjanczenko (ukr. Олександр Олексійович Лук'янченко; ros. Александр Алексеевич Лукьянченко, "Aleksandr Aleksiejewicz Łukjanczenko"; ur. 30 sierpnia 1947 w miejscowości Berdyczi w obwodzie donieckim) — ukraiński samorządowiec, prezydent Doniecka.
Życiorys.
Po ukończeniu szkół w rodzinnej miejscowości Berdyczi oraz pobliskiej Awdijiwce, kontynuował kształcenie w donieckim technikum budowlanym, po czym podjął służbę w Armii Czerwonej. Pracował w zakładach "Strojdietal" oraz "Donieckżyłstroje" jako główny inżynier.
W listopadzie 1992 objął obowiązki wiceprzewodniczącego Miejskiego Komitetu Wykonawczego w Doniecku. W latach 1994-1996 pracował jako wiceprzewodniczący państwowej administracji obwodu donieckiego. Od 1996 do 1998 pełnił funkcję pierwszego wiceprezydenta Doniecka (za kadencji Wołodymyra Rybaka). 31 marca 2002 zwyciężył w wyborach na prezydenta miasta, cztery lata później utrzymał swą funkcję. 31 października 2010 został wybrany na trzecią kadencję.
Odznaczony Orderem Księcia Jarosława Mądrego V klasy (2012).

</doc>
<doc id="1684442" url="https://pl.wikipedia.org/wiki?curid=1684442" title="Priemjer-Liga (2004)">
Priemjer-Liga (2004)

Rozgrywki rosyjskiej Premier Ligi w sezonie 2004 były trzynastymi w historii rosyjskiej pierwszej ligi. Rozpoczęły się 12 marca 2004 roku, zakończyły się natomiast 12 listopada 2004 roku. W rozgrywkach wzięło udział szesnaście drużyn, w tym dwie, które awansowały z Pierwszej Dywizji – Amkar Perm i Kubań Krasnodar. Mistrzowski tytuł wywalczyła drużyna Lokomotiwu Moskwa. Królem strzelców ligi został Aleksandr Kierżakow z Zenitu Petersburg, który zdobył 18 goli.
Najlepsi strzelcy.
"źródło: rsssf.com "
Nagrody.
7 grudnia 2004 Rosyjski Związek Piłki Nożnej wybrał listę 33 najlepszych piłkarzy ligi za sezon 2004:

</doc>
<doc id="1684443" url="https://pl.wikipedia.org/wiki?curid=1684443" title="Levern Spencer">
Levern Spencer

Levern Donaline Spencer (ur. 23 czerwca 1984 w Castries) – pochodząca z Saint Lucia lekkoatletka specjalizująca się w skoku wzwyż.
Brązowa medalistka CARIFTA Games z 2000. Duże międzynarodowe sukcesy odniosła w roku 2001 kiedy to wygrała w kategorii juniorów zawody CARIFTA Games i zdobyła brązowy medal mistrzostw świata juniorów młodszych oraz wygrała – w gronie seniorek – pierwszy raz w karierze mistrzostwa Ameryki Środkowej i Karaibów. W 2002 była finalistką mistrzostw świata juniorów oraz igrzysk Wspólnoty Narodów, zdobyła także złoty medal na kolejnej edycji CARIFTA Games. Kolejny sezon rozpoczęła od zdobycia srebrnego medalu CARIFTA Games oraz wywalczenia wicemistrzostwa panamerykańskiego juniorów. Na rozegranych w Santo Domingo igrzyskach panamerykańskich (2003) była piąta. Na młodzieżowych mistrzostwach NACAC zdobyła srebro w 2004 i złoto w 2006. Mistrzyni Ameryki Środkowej i Karaibów z 2005 oraz piąta zawodniczka igrzysk Wspólnoty Narodów z 2006 (także w 2006 pierwszy raz w karierze wygrała igrzyska Ameryki Środkowej i Karaibów). W 2007 najpierw wygrała mistrzostwa NACAC i zdobyła brąz igrzysk panamerykańskich, a następnie w finale mistrzostw świata była piętnasta. Po zdobyciu w 2008 złota mistrzostw Ameryki Środkowej i Karaibów reprezentowała Saint Lucia na igrzyskach olimpijskich w Pekinie, na których z wynikiem 1,85 zajęła odległe miejsce w eliminacjach i nie awansowała do finału. W kolejnym sezonie ponownie okazała się najlepsza na mistrzostwach Ameryki Środkowej i Karaibów. Brała udział w mistrzostwach świata w Berlinie (2009) jednak odpadła już w eliminacjach. W Mayagüez zdobyła latem 2010 złoto igrzysk Ameryki Środkowej i Karaibów, we wrześniu była trzecia podczas pucharu interkontynentalnego, a na koniec sezonu zdobyła brązowy medal igrzysk Wspólnoty Narodów. Po raz piąty po tytuł mistrzyni Ameryki Środkowej i Karaibów sięgnęła latem 2011. Na eliminacjach zakończyła udział w mistrzostwach świata w Daegu (2011), a na igrzyskach panamerykańskich była siódma. Nie udało jej się awansować do finału halowych mistrzostw świata, które na początku marca 2012 odbyły się w Stambule. Zajęła 19. lokatę podczas rundy eliminacyjnej na igrzyskach olimpijskich w Londynie, na skutek czego nie wystąpiła w finale. Złota medalistka mistrzostw Ameryki Środkowej i Karaibów w 2013. W tym samym roku zajęła 11. miejsce na mistrzostwach świata w Moskwie. Siódma zawodniczka halowego czempionatu globu w Sopocie (2014). W tym samym roku zdobyła swój drugi brązowy medal igrzysk Wspólnoty Narodów. Mistrzyni igrzysk panamerykańskich z Toronto (2015). W marcu 2016 zajęła 5. miejsce na halowych mistrzostwach świata w Portland. Mistrzyni Igrzysk Wspólnoty Narodów (2018).
Wielokrotna rekordzistka Saint Lucia, medalistka mistrzostw kraju oraz mistrzostw National Collegiate Athletic Association.
Rekordy życiowe: stadion – 1,98 (8 maja 2010, Athens); hala – 1,95 (7 marca 2014, Sopot, 13 lutego 2016, Hustopeče i 30 stycznia 2018, Trzyniec). Rezultaty Spencer są aktualnymi rekordami Saint Lucia.

</doc>
<doc id="1684445" url="https://pl.wikipedia.org/wiki?curid=1684445" title="Cerkiew w Starym Brusie">
Cerkiew w Starym Brusie

Cerkiew w Starym Brusie – rzymskokatolicki kościół parafialny należący do dekanatu Hańsk diecezji siedleckiej.
Jest to dawna świątynia unicka wybudowana w latach 1805-1807 z fundacji właściciela wsi Karola Grzymały Dobieckiego. Była to aż do 1865 roku kaplica dworska. W 1867 roku kaplicę przejęły władze i ustanowiły tu w 1875 cerkiew prawosławną. W 1918 roku przebudowano ją na kościół rzymskokatolicki pod wezwaniem Matki Boskiej Częstochowskiej. Kościół został zbudowany w stylu eklektycznym na planie krzyża greckiego.

</doc>
<doc id="1684446" url="https://pl.wikipedia.org/wiki?curid=1684446" title="Oleksandr Łukjanczenko">
Oleksandr Łukjanczenko



</doc>
<doc id="1684447" url="https://pl.wikipedia.org/wiki?curid=1684447" title="Mistrzostwa Afryki w Lekkoatletyce 1996">
Mistrzostwa Afryki w Lekkoatletyce 1996

10. Mistrzostwa Afryki w Lekkoatletyce – ogólnoafrykańskie zawody lekkoatletyczne, które odbyły się w kameruńskim mieście Jaunde w roku 1996. Areną zmagań sportowców był Stade Omnisports.

</doc>
<doc id="1684449" url="https://pl.wikipedia.org/wiki?curid=1684449" title="Jean-Louis Debre">
Jean-Louis Debre



</doc>
<doc id="1684450" url="https://pl.wikipedia.org/wiki?curid=1684450" title="Fabian Hambuchen">
Fabian Hambuchen



</doc>
<doc id="1684451" url="https://pl.wikipedia.org/wiki?curid=1684451" title="Iwan Kuliczenko">
Iwan Kuliczenko

Iwan Iwanowycz Kuliczenko, ukr. Іван Іванович Куліченко (ur. 7 lipca 1955 w Dniepropetrowsku) – ukraiński samorządowiec, od 1999 do 2014 prezydent Dniepropetrowska.
Życiorys.
W 1977 ukończył dniepropietrowski instytut inżynieryjno-budowlany, po czym służył w Armii Radzieckiej. Od 1986 zatrudniony w administracji lokalnej. W 1990 rozpoczął pracę jako wiceprzewodniczący Miejskiego Komitetu Wykonawczego w Dniepropetrowsku, cztery lata później awansował na stanowisko pierwszego zastępcy mera odpowiedzialnego za przemysł, gospodarkę oraz bezpieczeństwo energetyczne.
W 1999 objął obowiązki prezydenta miasta, zastępując na tej funkcji Mykołę Szwecia. Rok później został oficjalnie wybrany na ten urząd. Reelekcję uzyskiwał w latach 2002, 2006 i 2010. Powołano go również na prezesa Stowarzyszenia Miast Ukrainy oraz przewodniczącego ukraińskiej delegacji w Kongresie Władz Lokalnych i Regionalnych Europy.
Od 2010 był członkiem Partii Regionów. W 2014 uzyskał mandat posła do Rady Najwyższej w jednym z okręgów obwodu dniepropetrowskiego, startując jako kandydat Bloku Petra Poroszenki.
Jest żonaty, ma dwie córki. Odznaczony Orderem Za Zasługi I, II i III klasy (2008, 2001, 2000).

</doc>
<doc id="1684452" url="https://pl.wikipedia.org/wiki?curid=1684452" title="Renia Gosławska">
Renia Gosławska

Renia Gosławska (ur. 28 kwietnia 1982 w Międzyrzeczu) – polska aktorka scen muzycznych. W roku 2001 ukończyła szkołę muzyczną II stopnia w Szczecinie. W 2005 roku została absolwentką Studium Wokalno-Aktorskiego im. Danuty Baduszkowej spektaklem dyplomowym "Fame – Sława", w którym wcieliła się w rolę Sereny. Obecnie na stałe związana z Teatrem Muzycznym w Gdyni i Operą na Zamku w Szczecinie.
Debiut teatralny odbył się w 2001 roku w Operze na Zamku, gdzie zagrała rolę Smarkatej w musicalu West Side Story (reż. Leszek Czarnota).
Kariera teatralna.
Brała udział w Sopot Festival 2006 jako aranżer i wykonawca. Uczestniczyła w programie "Przebojowe Polki". Wystąpiła w serialach: "Sąsiedzi", "Lokatorzy", "Magiczne drzewo", "Za marzenia". Prowadzi zajęcia dla dzieci i młodzieży w Teatrze Junior działającym przy Teatrze Muzycznym w Gdyni. Dubbingowała w bajkach dla dzieci. W wakacje 2008 poświęciła swój czas na pracę z dziećmi z domu dziecka podczas akcji "Lato w Teatrze". Bezinteresownie pomaga innym.
Light of Love.
Stworzyła chór Light of Love w 2005, którego była również kierownikiem muzycznym. Ideą chóru było zarażanie ludzi radością, entuzjazmem i spontanicznością w wyrażaniu wiary. W 2006 stworzyła projekt Błogosławieni pieśni gospel, który był wystawiany między innymi na deskach TM w Gdyni. Zespół składał się z 15-osobowego chóru oraz siedmioosobowego zespołu muzyków. Chór występował również w kościołach, na Warsaw Gospel Days, I Stargard Gospel Days w Stargardzie Szczecińskim i na Międzynarodowym Festiwalu Muzyki Gospel w Osieku.

</doc>
<doc id="1684457" url="https://pl.wikipedia.org/wiki?curid=1684457" title="Steffi Martin">
Steffi Martin

Steffi Walter-Martin (ur. 17 września 1962 w Bad Schlema, zm. 21 czerwca 2017) – niemiecka saneczkarka reprezentująca NRD, dwukrotna mistrzyni olimpijska i świata, medalistka mistrzostw Europy, zwyciężczyni Pucharu Świata.
Na igrzyskach olimpijskich w Sarajewie w 1984 roku zdobyła złoty medal. Wynik ten powtórzyła na rozgrywanych cztery lata później igrzyskach w Calgary, zostając pierwszą w historii saneczkarką, która zdobyła dwa złote medale olimpijskie. Na mistrzostwach świata wywalczyła dwa medale, oba złote. Mistrzynią świata zostawała w 1983 oraz 1985. Na mistrzostwach Europy zdobyła dwa srebrne medale, w 1982 oraz 1986. W sezonie 1983/1984 Pucharu Świata zdobyła Kryształową Kulę.

</doc>
<doc id="1684462" url="https://pl.wikipedia.org/wiki?curid=1684462" title="Poliwoda">
Poliwoda

Poliwoda – rzekoma spolimeryzowana forma wody, która znalazła się w centrum naukowych dociekań i kontrowersji w latach 60. XX w. Później jej istnienie zostało wykluczone, natomiast samo pojęcie poliwody stało się przykładem patologii w rozwoju nauki.
Historia badań.
Nikołaj Fiediakin (), radziecki fizyk pracujący w małym, rządowym laboratorium naukowym w Kostromie na terenie obecnej Rosji, wykonał serię pomiarów fizykochemicznych wody, która była skraplana w cienkich kapilarach kwarcowych, a następnie przez nie przepuszczana. Niektóre wyniki sugerowały, jakoby udało się otrzymać nową odmianę wody o niższej temperaturze topnienia, wyższej temperaturze wrzenia i znacznie większej gęstość aniżeli „zwykła” woda.
O nietypowym zjawisku dowiedział się Boris Dieriagin (ros. ), dyrektor laboratorium fizyki powierzchni z Instytutu Chemii Fizycznej w Moskwie. Udoskonalił on metodę wytwarzania tajemniczej substancji, wprawdzie w małych ilościach, ale znacznie szybciej niż w aparaturze Fiediakina. Badania wykazały, że nowa odmiana wody krzepnie w −40 °C, wrze w 150 °C lub wyższej, jej gęstość wynosi około 1,1 do 1,2 g/cm³. Wyniki zostały opublikowane w radzieckich czasopismach naukowych, lecz nie wzbudziły zainteresowania środowiska międzynarodowego.
W 1966 roku Dieriagin przybył do Anglii na konferencję w Faraday Society w Nottingham, gdzie zaprezentował swoje wyniki. Tym razem zostały one zauważone przez angielskich naukowców, którzy tajemniczą substancję nazwali anormalną wodą. Angielscy naukowcy rozpoczęli systematyczne badania, do których w 1968 roku przyłączyli się Amerykanie. Niektórzy eksperymentatorzy zdołali powtórzyć wyniki Dieriagina, a inni nie. Powstał szereg teorii próbujących wyjaśnić zjawisko. Niektóre z nich w anormalnej wodzie upatrywały powodów wzrostu oporu elektrycznego transatlantyckiego kabla telefonicznego, zaś inne sugerowały istnienie potencjalnego zagrożenia polegającego na przejściu zwykłej wody w anormalną w wyniku ich kontaktu, co przypominało wizję zagłady świata z powieści Kurta Vonneguta "Kocia kołyska".
W tym czasie pojawiły się głosy kwestionujące istnienie poliwody. Większość głosów krytyki sugerowała, iż nietypowe właściwości otrzymywanej wody wynikają z jej zanieczyszczenia, lecz spotykały się one z oburzeniem badaczy przekonanych o poprawnym wykonaniu swoich eksperymentów. Jednocześnie Denis Rousseau z laboratoriów Bella przeprowadził badania swojego własnego potu pobranego po meczu w piłkę ręczną dowodząc, że posiada identyczne właściwości jak poliwoda. Zasugerował, jakoby ta ostatnia była jedynie zwykłą wodą zawierającą zanieczyszczenia biologiczne.
Pojawiła się kolejna fala badań – tym razem nastawienie eksperymentatorów było bardziej krytyczne. Analizy chemiczne wykazały, że rzekoma poliwoda zawiera inne substancje (skąd m.in. brały się zmiany jej temperatur topnienia i wrzenia w stosunku do zwykłej wody), natomiast badania z użyciem mikroskopu elektronowego ujawniły obecność w niej drobin krzemionkowych (pochodzących ze szkła) i fosfolipidów, które powodowały zwiększenie lepkości (pochodziły one prawdopodobnie ze smarów stosowanych w aparaturze).
Gdy próby uzyskania poliwody powtórzono w dokładnie wyczyszczonym sprzęcie laboratoryjnym, nietypowe właściwości wody „zniknęły”, przy czym nawet wcześniejsi badacze fenomenu przyznali, iż substancja najwyraźniej nie istnieje. Mimo wszystko upłynęło jeszcze kilka lat, nim zaakceptowali ten fakt uczeni radzieccy.
Denis Rousseau opisał historię poliwody, jako klasyczny przykład patologicznej nauki, w swojej publikacji na ten temat z 1992 roku.
Zauważono również, że sama idea poliwody powinna zostać odrzucona na gruncie teoretycznym. W myśl podstawowych praw termodynamiki wynika jasno, że wyższa temperatura wrzenia poliwody oznaczać musi jej wyższą stabilność termodynamiczną względem zwyczajnej wody. Z tego powodu cała woda powinna znajdować się naturalnie w tym stanie i przechodzić do niego spontanicznie. Richard Feynman zwrócił uwagę na fakt, że jeśli taki materiał by istniał, to powinny istnieć też żywe organizmy, które nie potrzebowałyby pożywienia, a energię uzyskiwały pijąc zwykłą wodę i wydalając poliwodę. Henry Bauer krytykuje jednak tę argumentację. Uważa też, że badacze poliwody postępowali prawidłowo, a odpowiedzialny za zjawisko poziom zanieczyszczeń był ówcześnie niemożliwy do wykrycia.
Poliwoda w fikcji.
Poliwoda stanowiła kanwę akcji dwóch odcinków "Star Treka" – w pierwszej serii w odcinku "The Naked Time" i powtórnie w serii "The Next Generation" w odcinku "The Naked Now".
W "Star Treku" poliwoda tworzyła się w skrajnych warunkach grawitacyjnych, w trakcie rozpadu planet lub kolapsu gwiazd – czerwonych superolbrzymów – tworząc biały pył gwiezdny. Pył ten, po dostaniu się do organizmów humanoidalnych powodował zatrucie podobne w skutkach do picia alkoholu. Poliwoda powodowała też zatrucie pozytronowych mózgów androidów typu "Soong", co spowodowało wadliwe funkcjonowanie robota "Data". Zatrucie poliwodą było nazywane chorobą wirusa "Psi 2000" (od nazwy planety, gdzie po raz pierwszy zetknięto się z tym zjawiskiem), gdyż początkowo sądzono, że jest ona wywołana jakimś nieznanym drobnoustrojem.
Opowiadanie "Polywater Doodle" autorstwa Howarda L. Myersa zostało opublikowane w lutym 1971 roku w antologii "Analog Science Fiction and Fact".
Poliwoda była kanwą powieści szpiegowskiej "A Report From Group 17" autorstwa Roberta C. O’Briena. W powieści poliwoda jest substancją umożliwiającą kontrolę zachowania i myśli ludzi.

</doc>
<doc id="1684463" url="https://pl.wikipedia.org/wiki?curid=1684463" title="Gerszon Lewin">
Gerszon Lewin

Gerszon Gabriel Lewin von Hersz (ur. 1867 w Lublinie, zm. 24 października 1939 w Warszawie) – polski lekarz, ftyzjatra, działacz społeczny, pisarz tworzący w języku hebrajskim i jidysz.
Życiorys.
Urodził się w Lublinie jako syn kantora Gabriela Zeliga Lewina (zm. 1886) i Jochwety z domu Podkawter (zm. 1897). Studiował na wydziale medycznym Cesarskiego Uniwersytetu Warszawskiego i uzyskał tytuł lekarza w 1895 roku. W latach 1896–1900 lekarz miejscowy, od 1903 asystent nadetatowy w ambulatorium Szpitala Żydowskiego. Podczas wojny rosyjsko-japońskiej zmobilizowany i wysłany na front dalekowschodni. Po zakończeniu służby otrzymał etat asystenta w Szpitalu Żydowskim. Wcielony do wojska także w latach I wojny światowej. Ochotniczo zgłosił się do służby w nowo powstałym Wojsku Polskim, przeszedł w stan spoczynku w stopniu majora-lekarza. 
Około 1918 został ordynatorem oddziału wewnętrznego Szpitala Starozakonnych na Czystem. W 1926 obchodził 30-lecie pracy zawodowej. Z jego inicjatywy powstało towarzystwo przeciwgruźlicze „Brijus-Zdrowie”.

</doc>
<doc id="1684464" url="https://pl.wikipedia.org/wiki?curid=1684464" title="Intel Hex">
Intel Hex

Intel HEX – format pliku zawierający dane binarne, stosowany przy programowaniu mikrokontrolerów - systemów wbudowanych, pamięci EEPROM, FLASH. Jest najstarszym tego typu formatem, stosowanym od lat 70. XX wieku.
Dane w postaci hexadecymalnej zapisane są w liniach w postaci tekstowej.Każda z linii zawiera 6 pól:
Przykład obliczenia sumy kontrolnej dla wartości rekordu: 0300300002337A1E
03 + 00 + 30 + 00 + 02 + 33 + 7A = E2, po uzupełnieniu do dwóch (U2) otrzymujemy - 1E (w systemie szesnastkowym: 100 - E2 = 1E). Innymi słowy najmniej znaczący bajt sumy wszystkich bajtów w jednym rekordzie musi wynosić 0.
03 + 00 + 30 + 00 + 02 + 33 + 7A + 1E = 100, najmniej znaczący bajt jest równy 0.
Typ rekordu.
Istnieje sześć różnych typów rekordów:
Przykład.
 :10010000214601360121470136007EFE09D2190140
 :100110002146017EB7C20001FF5F16002148011988
 :10012000194E79234623965778239EDA3F01B2CAA7
 :100130003F0156702B5E712B722B732146013421C7
 :00000001FF

</doc>
<doc id="1684466" url="https://pl.wikipedia.org/wiki?curid=1684466" title="Godło Tasmanii">
Godło Tasmanii



</doc>
<doc id="1684467" url="https://pl.wikipedia.org/wiki?curid=1684467" title="Rusłan Mostowy">
Rusłan Mostowy

Rusłan Iwanowycz Mostowy, ukr. Руслан Іванович Мостовий, ros. Руслан Иванович Мостовой, "Rusłan Iwanowicz Mostowoj" (ur. 2 czerwca 1974 we Lwowie, zm. 26 listopada 2021) – ukraiński piłkarz, grający na pozycji obrońcy, trener piłkarski.
Kariera piłkarska.
Kariera klubowa.
Karierę piłkarską rozpoczął w klubie Karpaty Kamionka Bużańska razem z Andrijem Husinym. Następnie występował w takich klubach jak Awanhard Żydaczów, FK Lwów, Krystał Czortków, Prykarpattia Iwano-Frankowsk, Chutrowyk Tyśmienica, Podillia Chmielnicki oraz Techno-Centr Rohatyn. Zimą 2001 przeszedł do rosyjskiego klubu Spartak Nalczyk. W sezonie 2007 występował w Tomi Tomsk. W 2008 powrócił do Prykarpattia Iwano-Frankowsk, gdzie pełnił funkcje kapitana drużyny. W sezonie 2009/10 bronił barw Wołyni Łuck. Latem 2010 przeszedł do Zakarpattia Użhorod, a już we wrześniu 2010 przeniósł się do Enerhetyka Bursztyn. 31 sierpnia 2011 opuścił bursztyński klub, a w październiku 2011 podpisał nowy kontrakt z FK Lwów. Od 2012 występował w amatorskich zespołach Ruch Winniki i Zoria Horodysławyczi.
Kariera trenerska.
Jeszcze będąc piłkarzem rozpoczął pracę szkoleniową. W 2013 łączył funkcje trenerskie i piłkarskie w amatorskim zespole Zoria Horodysławyczi. Od początku 2015 roku był trenerem FK Mikołajów (obwód lwowski), od lipca – trenerem klubu "Ostriw Czorny Ostriw", z którym zajął 7. miejsce w Premier-lidzee obwodu lwowskiego. Latem 2016 został zaproszony do sztabu szkoleniowego reaktywowanego FK Lwów. 10 listopada 2016 został mianowany na stanowisko głównego trenera Ruchu Winniki, którym kierował do 11 sierpnia 2017. 2 września 2020 stał na czele Prykarpattia Iwano-Frankiwsk. 1 maja 2021 został zwolniony z zajmowanego stanowiska.
Zginął tragicznie w wypadku 26 listopada 2021 roku.

</doc>
<doc id="1684468" url="https://pl.wikipedia.org/wiki?curid=1684468" title="Rusłan Mostowoj">
Rusłan Mostowoj



</doc>
<doc id="1684473" url="https://pl.wikipedia.org/wiki?curid=1684473" title="Albert Verria">
Albert Verria

Albert Verria (ur. 3 września 1936 w Fierze, zm. 17 sierpnia 2015 w Tiranie) – albański aktor pochodzenia arumuńskiego.
Życiorys.
W dzieciństwie przeniósł się wraz z rodziną do Wlory. Po ukończeniu średniej szkoły rolniczej, w latach 1956–1956 pracował jako zootechnik. W latach 1959–1963 studiował aktorstwo w szkole im. Aleksandra Moisiu, działającej przy Teatrze Ludowym w Tiranie. Wkrótce po studiach rozpoczął pracę w teatrze Petro Marko we Wlorze i pozostał na tej scenie aż do przejścia na emeryturę.
Na dużym ekranie zadebiutował niewielką rolą pijaka w filmie "Perse bie kjo daulle". Potem zagrał jeszcze w 20 filmach fabularnych. Za rolę w filmie "Kapedani" otrzymał nagrodę państwową. W 1979 został uhonorowany tytułem Artysty Ludu (alb. Artist i Popullit). Zmarł po długiej chorobie.

</doc>
<doc id="1684476" url="https://pl.wikipedia.org/wiki?curid=1684476" title="Mychajło Dobkin">
Mychajło Dobkin

Mychajło Markowycz Dobkin, ukr. Михайло Маркович Добкін, Michaił Markowicz Dobkin, ros. Михаил Маркович Добкин (ur. 26 stycznia 1970 w Charkowie) – ukraiński polityk i samorządowiec, deputowany, były mer Charkowa.
Życiorys.
Po odbyciu służby wojskowej pracował w przedsiębiorstwie Prohres-90 (od 1993). W 1997 podjął naukę na wydziale prawa Charkowskiego Narodowego Uniwersytetu Spraw Wewnętrznych. Rok później został wybrany w skład rady miejskiej Charkowa. Pracował wraz z ojcem w firmie East Oil Groupe. W 2001 założył organizację społeczną „Wedmidź”. W latach 2002–2006 sprawował mandat posła do Rady Najwyższej. Należał kolejno do frakcji: Demokratycznych Inicjatyw, Centrum, Zjednoczonej Socjaldemokratycznej Partii Ukrainy oraz Partii Regionów.
W marcu 2006 został wybrany na mera Charkowa. W marcu 2010 objął stanowisko przewodniczącego Charkowskiej Obwodowej Administracji Państwowej. W lutym 2014, po odsunięciu od władzy Wiktora Janukowycza w Euromajdanu, podał się do dymisji z zajmowanej funkcji. Należał do otwartych przeciwników Euromajdanu i narodowców ukraińskich.
W 2014 kandydował w wyborach prezydenckich, otrzymując w nich około 3% głosów. W tym samym roku był jednym z organizatorów Bloku Opozycyjnego, uzyskując z jego listy mandat posła VIII kadencji.
Odznaczenia.
Odznaczony ukraińskim Orderem „Za zasługi” I, II i III stopnia. Został honorowym obywatelem miasta Charkowa. W 2010 prezydent Rosji Dmitrij Miedwiediew odznaczył go Orderem Przyjaźni.
Życie prywatne.
Jest żonaty, ma trzy córki i syna.

</doc>
<doc id="1684477" url="https://pl.wikipedia.org/wiki?curid=1684477" title="Leia Solo">
Leia Solo



</doc>
<doc id="1684478" url="https://pl.wikipedia.org/wiki?curid=1684478" title="Ludwig Witkowski">
Ludwig Witkowski

Ludwig Witkowski (ur. 12 października 1849 w Poznaniu, zm. po 1927) – niemiecki lekarz psychiatra, profesor Uniwersytetu w Strasburgu. 
Był synem kupca jedwabnego Arnolda Witkowskiego (1815–1878) i jego żony Ernestine z domu Krakau (1825–1903). Jego braćmi byli dziennikarz i aktor Maximilian Harden (1861–1927), prawnik, dyrektor banku i polityk Richard Witting (1856–1923), Carl Sigismund Witting, Henry Witting (1866–?) i sędzia Julian Max Witting (1846–1923). Jako jedyny z rodzeństwa nie zmienił nazwiska. Uczęszczał do Französisches Gymnasium w Berlinie, ukończył je na wiosnę 1867. Następnie studiował medycynę na Uniwersytecie w Berlinie i 6 marca 1872 otrzymał tytuł doktora nauk medycznych. Specjalizował się w psychiatrii w Strasburgu i był asystentem w tamtejszej klinice psychiatrycznej. Do 1889 praktykował w Hœrdt, od 1889 w Karlingen. Od 14 listopada 1927 profesor psychiatrii na Uniwersytecie w Strasburgu.

</doc>
<doc id="1684480" url="https://pl.wikipedia.org/wiki?curid=1684480" title="Andrea Temesvari">
Andrea Temesvari



</doc>
<doc id="1684482" url="https://pl.wikipedia.org/wiki?curid=1684482" title="Rynek elektroniczny">
Rynek elektroniczny

Pojęcie rynku elektronicznego (w skrócie ER, ang. "electronic market"), zwanego również "rynkiem wirtualnym", powstało w latach 80. w pracach grupy badawczej z Massachusetts Institute of Technology. W literaturze brak jest ogólnej i powszechnie akceptowalnej definicji elektronicznego rynku. Wielu autorów tworzy zwykle ad hoc określenia, ukierunkowane jedynie na specyficzne zagadnienia. W pewnym stopniu wspomaganie i automatyzacja działalności rynkowej przez systemy informatyczno-telekomunikacyjne są utożsamiane z pojęciem rynku elektronicznego. Twierdzi się tak dlatego, iż w przyszłości wiele konwencjonalnych rynków będzie przekształcanych w ER, a także tworzonych będzie wiele nowych ER. Wielu autorów definiuje ER jako systemy sprzętu i oprogramowania komputerów (systemy rozproszone), u których podstaw leży koncepcja elektronicznej wymiany dokumentacji.

</doc>
<doc id="1684484" url="https://pl.wikipedia.org/wiki?curid=1684484" title="Vladimir Raičević">
Vladimir Raičević

Vladimir Raičević, serb Владимир Раичевић (ur. 2 maja 1949 w Travniku) – serbski szachista, arcymistrz od 1976 roku.
Kariera szachowa.
Wielokrotnie startował w finałach indywidualnych mistrzostw Jugosławii, największy sukces odnosząc w 1979 r. w Bjelovarze, gdzie zdobył srebrny medal (zwyciężył wówczas Ivan Nemet). Odniósł szereg sukcesów w turniejach międzynarodowych, z których jednym z największych było samodzielne zwycięstwo w turnieju "Bosna" w Sarajewie (1978). Do innych jego znaczących rezultatów należą m.in.: III m. w Somborze (1974, za Janem Timmanem i Borisem Gulko), III m. we Vrnjačkiej Banji (1974), III m. w Nowym Sadzie (1974), I-II m. we Vrnjačkiej Banji (1976), I m. w Belgradzie (1977), II-III m. w Somborze (1978), III m. w Odžaci (1978), II-III m. w Baden (1980), I m. w Valjevie (1984) oraz dz. III m. w Pančevie (1985, za Danielem Camporą i Aldo Haïkiem, wspólnie z Amadorem Rodriguezem i Ivanem Moroviciem Fernandezem).
Najwyższy ranking w karierze osiągnął 1 maja 1974 r., z wynikiem 2490 punktów dzielił wówczas 95-103. miejsce na światowej liście Międzynarodową Federację Szachową, jednocześnie dzieląc 9-11. miejsce wśród jugosłowiańskich szachistów). Od 1993 r. w turniejach klasyfikowanych przez Międzynarodową Federację Szachową uczestniczy sporadycznie.

</doc>
<doc id="1684485" url="https://pl.wikipedia.org/wiki?curid=1684485" title="Vladimir Raicević">
Vladimir Raicević



</doc>
<doc id="1684492" url="https://pl.wikipedia.org/wiki?curid=1684492" title="Całkowita zdolność wiązania żelaza">
Całkowita zdolność wiązania żelaza

Całkowita zdolność wiązania żelaza (TIBC – ang. "Total Iron Binding Capacity") – diagnostyczne badanie laboratoryjne polegające na określeniu maksymalnej ilości żelaza potrzebnego do całkowitego wysycenia białka transferryny, która jest podstawowym nośnikiem żelaza w osoczu. 1 mol transferryny jest w stanie transportować jednocześnie 2 mole żelaza. Dzięki tej prawidłowości wykonując tańsze badanie TIBC pośrednio można określić stężenie transferryny w osoczu. Badania TIBC nie należy mylić z UIBC (utajona zdolność wiązania żelaza).
Utajona zdolność wiązania żelaza.
Utajoną zdolność wiązania żelaza oblicza się odejmując bieżące stężenie żelaza w osoczu od TIBC. Wówczas uzyskujemy odzwierciedlenie pojemności dla żelaza wolnych miejsc je wiążących w transferrynie. Prawidłowa wartość UIBC wynosi 27-60μmol/l i zwiększa się w anemii z niedoboru żelaza oraz zmniejsza się w przebiegu chorób przewlekłych.

</doc>
<doc id="1684493" url="https://pl.wikipedia.org/wiki?curid=1684493" title="Jim (skafander głębinowy)">
Jim (skafander głębinowy)

Jim – rodzaj skafandra głębinowego przeznaczonego do prowadzenia prac podwodnych na uwięzi na głębokości do 600 metrów. Skafander Jim wykorzystywany jest na platformach wiertniczych i w akcjach ratowniczych. Wewnątrz skafandra utrzymywane jest stałe ciśnienie odpowiadające ciśnieniu na poziomie morza, co umożliwia wynurzenie nurka bez potrzeby dekompresji. Skafander posiada system oczyszczania i wymiany powietrza, który działa przez 48 godzin. 
W 1980 skafander Jim został po raz pierwszy użyty w celach badawczych przez oceanograf Sylvię Alice Earle podczas swobodnego spaceru po dnie Oceanu Spokojnego niedaleko wyspy Oʻahu.
Skafander Jim pojawił się w filmie "Tylko dla twoich oczu" (1981), o przygodach brytyjskiego agenta Jamesa Bonda.

</doc>
<doc id="1684496" url="https://pl.wikipedia.org/wiki?curid=1684496" title="Ak Sunkur al-Hadżib">
Ak Sunkur al-Hadżib

Ak Sunkur al-Hadżib (właściwie: Ak Sunkur Ibn Kasim ad-Daula Abd Allah), (? - zm. 1094) – namiestnik Aleppo z ramienia Wielkich Seldżuków w latach 1087 - 1094 i ojciec Zankiego.
Był mamelukiem sułtana Malikszaha I. W roku 1087 został przez niego mianowany namiestnikiem Aleppo. Na tym stanowisku współdziałał on z mającym siedzibę w Damaszku bratem Malikszaha Tutuszem, pomagając mu rozszerzyć jego władzę w Syrii. Ak Sunkur walczył między innymi z Dżalal al-Mulkiem Alim z władającej Tyrem i Trypolisem dynastii Banu Ammar, doszedł jednak z nim do porozumienia. W rezultacie terytorium Banu Ammar wyznaczyło granicę Seldżuckich podbojów na południu. Kiedy po śmierci Malikszaha w roku 1092 Tutusz rozpoczął wojnę z Barkijarukiem Ak Sunkur wraz z namiestnikiem Edessy Buzanem przyłączył się do popierającego Barkijaruka Kurbughi. Tutusz pokonał ich jednak w bitwie pod Tall as-Sultan na południe od Aleppo i zabił Ak Sunkura i Buzana w maju 1094 roku. Jako namiestnik Ak Sunkur był chwalony za sprawne i sprawiedliwe rządy.

</doc>
<doc id="1684499" url="https://pl.wikipedia.org/wiki?curid=1684499" title="Św. Walpurgia">
Św. Walpurgia



</doc>
<doc id="1684503" url="https://pl.wikipedia.org/wiki?curid=1684503" title="Marceli Uruski">
Marceli Uruski

Marceli Uruski (ur. 1 września 1940 w Teklówce (województwo tarnopolskie), zm. 13 lipca 2000 we Wrocławiu) - elektronik, profesor Politechniki Wrocławskiej.
Za swoją działalność został odznaczony Złotą Odznaką Politechniki Wrocławskiej, Złotym Krzyżem Zasługi oraz Krzyżem Kawalerskim Orderu Odrodzenia Polski.
Marceli Uruski zajmował się zagadnieniami z dziedziny teorii obwodów, publikując w czasopismach krajowych i zagranicznych.
Ze studentami prowadził zajęcia dotyczące:

</doc>
<doc id="1684507" url="https://pl.wikipedia.org/wiki?curid=1684507" title="Bitwa pod Ballynahinch">
Bitwa pod Ballynahinch

Bitwa pod Ballynahinch – starcie zbrojne, które miało miejsce w trakcie rewolucji irlandzkiej, na obrzeżach miasta Ballynahinch w dniach 12–13 czerwca 1798 roku pomiędzy rebeliantami irlandzkimi a wojskami brytyjskimi oraz milicją z Monaghan.
Tło.
Dowódcą sił irlandzkich był pochodzący z Lisburn Henry Munro, Irlandczyk oraz członek Zjednoczenia Irlandzkiego bez doświadczenia wojskowego. Munro objął dowództwo po tym jak 5 czerwca oddziały brytyjskie aresztowały Williama Steel Dicksona. 9 czerwca, po zwycięstwie rebeliantów pod Saintfield, Munro i jego oddział dołączyli do reszty rebeliantów w okolicach Ballynahinch – ich siły były oceniane na ponad 4 000 ludzi. W odpowiedzi siły brytyjskie w sile około 2000 żołnierzy wyruszyły z Belfastu i Downpatrick w celu starcia z rebeliantami.
Bitwa.
Bitwa rozpoczęła się w nocy 12 czerwca, kiedy to Brytyjczycy zajęli dwa okalające Ballynahinch wzgórza oraz rozpoczęli ostrzał artyleryjski miasta. Wkrótce po tym irlandzcy oficerowie próbowali wywrzeć presję na Munro, aby ten rozpoczął nocny atak na pozycje brytyjskie. Mimo próśb swoich oficerów, Munro odmówił wykonania ataku. Konsekwencją tej decyzji było rozczarowanie wielu walczących rebeliantów, którzy rozpierzchli się po swych pozycjach.
Wraz z nastaniem świtu Irlandczycy zaatakowali pozycje brytyjskie, odnosząc nawet pewne sukcesy. Mimo tego siły rebelianckie zagubiły się na polu walki, próbując następnie chaotycznie wycofać się na swoje pozycje. Brytyjczycy, widząc zaistniałą sytuację, dokonali przegrupowania swoich sił i zamienili odwrót rebeliantów w masakrę, wygrywając tym samym bitwę.
Starty po stronie irlandzkiej były wysokie i są oceniane na ponad 400 zabitych. Brytyjczycy w walce stracili około 40 żołnierzy. Po bitwie Henry Munro został wzięty do niewoli, a następnie 16 czerwca powieszony.

</doc>
<doc id="1684508" url="https://pl.wikipedia.org/wiki?curid=1684508" title="Forces Answerable to WEU">
Forces Answerable to WEU

Forces Answerable to WEU (FAWEU) – siły zbrojne podległe Unii Zachodnioeuropejskiej.
Zostały one utworzone w ramach realizacji przez Unię Europejską postanowień Traktatu z Maastricht, ustanawiającego Wspólną politykę zagraniczną i bezpieczeństwa. O ich utworzeniu zadecydowała 19 czerwca 1992 r. w Hotelu Petersberg w miejscowości Königswinter, Rada Ministerialna UZE, przyjmując deklarację, która zakładała, że państwa członkowskie przekażą część narodowych sił zbrojnych do dyspozycji UZE. Powstałe wojska miały w razie zaistnienia potrzeby służyć wspólnej obronie, a także być wykorzystywane do prowadzenia misji petersberskich. Na mocy decyzji Rady Ministrów z Rzymu z 19 maja 1993 r. państwa członkowskie wydzieliły część jednostek i przekazały jej do kontrolę UZE. Raport o składzie tak powstałych wojsk został zatwierdzony przez UZE 22 listopada 1993 r. Rozróżniał on dwa rodzaje sił FAWEU:
Pod koniec 1996 r. wielkość sił FAWEU wynosiła ponad 2000 jednostek. Ich skład był następujący:
Siły te były do dyspozycji nie tylko UZE, ale i NATO.
FAWEU nie były wykorzystywane w większej ilości. W ich funkcjonowaniu wielokrotnie występowały liczne trudności. Misja "Sharp Guard", choć była realizowana wspólnie z NATO, nie powiodła się. Wielka Brytania nie zgadzała się na wysłanie wojsk do Bośni i Hercegowiny, co stało w sprzeczności z zabiegami Francji. Niemcy zaś do lipca 1994 r. nie mogły wysyłać własnych wojsk zagranicę, bo im tego zabraniała konstytucja. Ponadto dodatkowy problem stanowił brak dostatecznej ilości niektórego rodzaju sprzętu i oddziałów. Trudności sprawiały także Stany Zjednoczone, które niechętnie odnosiły się do misji pokojowych prowadzonych przez państwa europejskie.

</doc>
<doc id="1684509" url="https://pl.wikipedia.org/wiki?curid=1684509" title="Parafia Świętych Niewiast Niosących Wonności w Czarnej Białostockiej">
Parafia Świętych Niewiast Niosących Wonności w Czarnej Białostockiej

Parafia Świętych Niewiast Niosących Wonności – parafia prawosławna w Czarnej Białostockiej, w dekanacie Białystok należącym do diecezji białostocko-gdańskiej.
Na terenie parafii funkcjonuje 1 cerkiew:
Historia.
W latach 70. XX w. nastąpił znaczny rozwój Czarnej Białostockiej, spowodowany m.in. rozbudową Fabryki Maszyn Rolniczych. Do miasta przybywała ludność z różnych stron Białostocczyzny, wśród której było wielu wyznawców prawosławia. W związku z tym zaszła potrzeba utworzenia nowej parafii prawosławnej (dotychczas miejscowość należała do parafii Świętych Apostołów Piotra i Pawła w Wasilkowie).
Parafię w Czarnej Białostockiej erygowano 9 maja 1985 pod wezwaniem Świętych Niewiast Niosących Wonności. Jednocześnie w dzielnicy Buksztel, przy ulicy Białostockiej rozpoczęto budowę okazałej, murowanej cerkwi parafialnej. Świątynia została oddana do użytku w 1996 i konsekrowana 28 lipca tegoż roku. W bezpośrednim sąsiedztwie cerkwi założono w 1990 parafialny cmentarz.
Parafia swoim zasięgiem obejmuje, oprócz Czarnej Białostockiej, również kilka okolicznych wsi.

</doc>
<doc id="1684513" url="https://pl.wikipedia.org/wiki?curid=1684513" title="FAWEU">
FAWEU



</doc>
<doc id="1684514" url="https://pl.wikipedia.org/wiki?curid=1684514" title="Jurij Dubrowny">
Jurij Dubrowny

Jurij Mychajłowycz Dubrowny (ukr. Юрій Михайлович Дубровний, ros. Юрий Михайлович Дубровный, "Jurij Michajłowicz Dubrownyj"; ur. 15 kwietnia 1959 w Stryju, w obwodzie lwowskim) – ukraiński piłkarz, grający na pozycji pomocnika, trener piłkarski.
Kariera piłkarska.
Kariera klubowa.
Rozpoczął karierę piłkarską w wojskowej drużynie SKA Łuck. Po zakończeniu służby wojskowej został zaproszony do Karpat Lwów. 16 kwietnia 1975 zadebiutował w spotkaniu z klubem Spartakiem Moskwa. Kiedy w 1982 odbyła się fuzja Karpat z klubem SKA Lwów podał się do Nistru Kiszyniów. Razem z innymi byłymi karpatowcami Hryhorijem Batyczem, Ihorem Mosorą, Wasylem Szczerbejem i Wiktorem Kopyłem pomógł klubowi zdobyć awans do Wyższej Ligi ZSRR. W 1984 powrócił do SKA Karpat Lwów, w którym występował do 1986. Potem jeszcze występował w drużynach Hałyczyna Drohobycz oraz FK Lwów, w której ukończył karierę piłkarską.
Kariera trenerska.
Po zakończeniu kariery piłkarskiej rozpoczął pracę trenerską. Na początku asystował trenerowi w lwowskich Karpatach. Następnie pomagał trenować kluby Hałyczyna Drohobycz oraz Hazowyk Komarno. W 2001-2002 prowadził Hazowyk-Skała Stryj. Potem trenował drugą drużynę lwowskich Karpat, Techno-Centr Rohatyn oraz Nywa Tarnopol. W 2007 został zaproszony prowadzić amatorski klub Rawa Rawa Ruska, który pod jego kierownictwem zdobył mistrzostwo obwodu lwowskiego. W końcu 2008 przez problemy finansowe klub został rozwiązany, a trener został bez pracy. Ale już jesienią wyjechał za granicę trenować Spartakus Szarowola. Z klubem pracował do lata 2009.

</doc>
<doc id="1684518" url="https://pl.wikipedia.org/wiki?curid=1684518" title="Jan Delinikajtys">
Jan Delinikajtys

Jan Delinikajtys (Jan Delinikajtis, ur. 1850, zm. 25 kwietnia 1926 w Warszawie) – polski lekarz, homeopata. 
Ukończył gimnazjum w Mariampolu, następnie studiował medycynę na Uniwersytecie Warszawskim. Studia odbył dzięki pomocy materialnej organizacji studenckiej „Delegacja”, do której należał m.in. Ignacy Szpakowski. 16 czerwca 1881 w Warszawie otrzymał dyplom lekarza. Do 1889 praktykował w Łomży i Zambrowie. Od 1893 w osadzie Aleksota, po kilku miesiącach z powrotem w Warszawie, od 1897 w Wierzbonowie. W 1894 roku razem z I. Drzewieckim założył w Warszawie ambulatorium homeopatyczne. Od 1898 prowadził własną praktykę homeopatyczną i był jednym z najbardziej znanych stołecznych homeopatów. Założył Towarzystwo Zwolenników Homeopatii. W spisie lekarzy na rok 1924/25 figurował jako lekarz chorób kobiecych: przyjmował w mieszkaniu przy ul. Krakowskie Przedmieście 6. 
Miał dwóch synów, Janusza i Stefana. Janusz Deliniajtis był współpracownikiem „Kuriera Porannego”. Redagował też czasopismo „Radjo dla Wszystkich”.
Od jego nazwiska wzięły nazwę tzw. krople Delinikajtysa, sprzedawane w warszawskich aptekach. Zmarł 25 kwietnia 1926 roku. Pochowany jest na cmentarzu Powązkowskim (kwatera 114, rząd 1, miejsce 6).

</doc>
<doc id="1684519" url="https://pl.wikipedia.org/wiki?curid=1684519" title="Św. Walburga">
Św. Walburga



</doc>
<doc id="1684523" url="https://pl.wikipedia.org/wiki?curid=1684523" title="HMS Resolution">
HMS Resolution

HMS „Resolution” – nazwa noszona przez jedenaście okrętów brytyjskiej Royal Navy.
Nazwę "Resolution", bez przedrostka HMS nosił również w latach 1650-1660 okręt HMS "Prince Royal".

</doc>
<doc id="1684527" url="https://pl.wikipedia.org/wiki?curid=1684527" title="Przestrzeń z miarą">
Przestrzeń z miarą



</doc>
<doc id="1684528" url="https://pl.wikipedia.org/wiki?curid=1684528" title="Niemal wszędzie">
Niemal wszędzie



</doc>
<doc id="1684529" url="https://pl.wikipedia.org/wiki?curid=1684529" title="Drzewo Diany">
Drzewo Diany

Drzewo Diany (zwane też "drzewem filozoficznym") – doświadczenie chemiczne polegające na hodowaniu z amalgamatu zanurzonego w roztworze azotanu srebra drzewiastych struktur krystalicznego srebra. Nazwa jest nawiązaniem do tradycji alchemicznej, ponieważ w terminologii części alchemików srebro było nazywane metalem rzymskiej bogini Diany. Tworzące się w tym procesie struktury, które przy dłuższym hodowaniu kryształu rozrastają się do form przypominających owoce rosnące na drzewie, skłoniły niektórych alchemików do stworzenia teorii istnienia żywych form w królestwie minerałów.
Pierwotnie, w czasach alchemików, rozmaite sposoby przygotowywania drzewa Diany były bardzo czasochłonne. Na przykład proces opisany przez Nicolasa Lémery wymagał ok. 40 dni na uzyskanie dobrze rozwiniętej struktury drzewiastej:
Najszybsza metoda, opisana prawdopodobnie po raz pierwszy przez Wilhelma Homberga (1652–1715), zajmuje ok. 45 minut:
Forma tego srebrnego drzewa może być dowolnie modyfikowana. Im bardziej stężony roztwór amalgamatu w kwasie azotowym zostanie użyty, tym uzyska się drzewo o mniejszej liczbie gałęzi, ale będą one grubsze, a cały proces będzie przebiegał szybciej.
Mechanizm powstawania drzewa Diany polega w pierwszej fazie na reakcji tworzenia się azotanu srebra z amalgamatu i kwasu azotowego, a następnie reakcji strącania i redukcji srebra na skutek wypierania przez kolejne porcje rtęci jonów srebra z azotanu. Rtęć dodana w formie amalgamatu ze srebrem przyspiesza proces w stosunku do sytuacji dodania tylko samej rtęci, gdyż amalgamat szybciej rozpuszcza się w roztworze kwasu azotowego niż czysta rtęć. Ponadto w trakcie rozkładania amalgamatu do roztworu przechodzą też od razu nadmiarowe ilości jonów srebra.
Zapis reakcji:
Odmianą tego eksperymentu jest tzw. "drzewo Saturna", które powstaje w wyniku spontanicznej krystalizacji ołowiu po dodaniu cynku do roztworu octanu ołowiu(II). Drzewo Saturna jest jednak mniej efektowne, gdyż jest szare, a nie srebrne.

</doc>
<doc id="1684530" url="https://pl.wikipedia.org/wiki?curid=1684530" title="Drzewo filozoficzne">
Drzewo filozoficzne



</doc>
<doc id="1684532" url="https://pl.wikipedia.org/wiki?curid=1684532" title="Maksymilian Teofil Gumplowicz">
Maksymilian Teofil Gumplowicz

Maksymilian Teofil Gumplowicz (ur. 27 kwietnia 1845 w Krakowie, zm. po 1889) – polski lekarz, powstaniec styczniowy, podróżnik.
Studiował na Uniwersytecie Wiedeńskim, tytuł doktora medycyny otrzymał w 1869 roku. Od 1876 zarządzał Zakładem Kąpielowo-klimatycznym w Veldes w Krainie. Od 1877 kierował zakładem hydroterapeutycznym w Priessnitzthal. Od 1883 praktykował jako lekarz okrętowy, odbył podróże na Sumatrę, Malaje, Nową Gwineę i Filipiny. Pod koniec 1887 służył w cywilnej służbie zdrowia kierując szpitalem w okręgu Kendal na Jawie. Po przejściu na emeryturę osiadł w Holandii.

</doc>
<doc id="1684537" url="https://pl.wikipedia.org/wiki?curid=1684537" title="Kazimierz Władysław Wójcicki">
Kazimierz Władysław Wójcicki



</doc>
<doc id="1684539" url="https://pl.wikipedia.org/wiki?curid=1684539" title="The Beggar's Opera">
The Beggar's Opera



</doc>
<doc id="1684540" url="https://pl.wikipedia.org/wiki?curid=1684540" title="Piasecka">
Piasecka



</doc>
<doc id="1684543" url="https://pl.wikipedia.org/wiki?curid=1684543" title="Podwórkowe Kółka Różańcowe Dzieci">
Podwórkowe Kółka Różańcowe Dzieci



</doc>
<doc id="1684544" url="https://pl.wikipedia.org/wiki?curid=1684544" title="Stara Rega (rzeka)">
Stara Rega (rzeka)

Stara Rega – rzeka w środkowej części Pojezierza Zachodniopomorskiego, w woj. zachodniopomorskim, lewostronny dopływ rzeki Regi o długości 25 km.
Stara Rega ma swoje źródła w okolicy Jeziora Gęgnowskiego, w północnej części gminy Drawsko Pomorskie, skąd płynie w kierunku północnym do jeziora Więcław, z którego z kolei płynie w kierunku zachodnim przez wieś Więcław oraz dalej do wsi Tarnowo. Następnie biegnie na północny zachód i północ, gdzie wpada do rzeki Regi na zachód od kolonii wsi Słonowice.
Powierzchnia zlewni rzeki wynosi 172 km² i jest zbudowana z glin zwałowych moreny czołowej, tworzących duże deniwelacje terenu i liczne zabagnienia.
Stan jakości wód Starej Regi był badany przez WIOŚ w 1998 roku na trzech stanowiskach, gdzie wykazano, że wody na całej długości odpowiadają III klasie czystości. Stwierdzono, iż o takim stanie decydowały w górnym biegu zanieczyszczenia organiczne, a w dolnym - skażenie bakteriologiczne. Oceniono, że jakość wody pogorszyła się w stosunku do badań z 1994 roku.
Nazwę "Stara Rega" wprowadzono urzędowo w 1948 roku, zastępując poprzednią niemiecką nazwę rzeki – "Fuchsfließ".

</doc>
<doc id="1684545" url="https://pl.wikipedia.org/wiki?curid=1684545" title="Jasińscy">
Jasińscy



</doc>
<doc id="1684546" url="https://pl.wikipedia.org/wiki?curid=1684546" title="Principia Mathematica">
Principia Mathematica



</doc>
<doc id="1684549" url="https://pl.wikipedia.org/wiki?curid=1684549" title="Piaseccy">
Piaseccy



</doc>
<doc id="1684550" url="https://pl.wikipedia.org/wiki?curid=1684550" title="Kaczyńscy">
Kaczyńscy



</doc>
<doc id="1684561" url="https://pl.wikipedia.org/wiki?curid=1684561" title="Amer Delić">
Amer Delić

Amer Delić (ur. 30 czerwca 1982 w Tuzli) – bośniacki tenisista, który do września 2010 roku bronił barw Stanów Zjednoczonych, reprezentant Bośni w Pucharze Davisa.
Kariera tenisowa.
Jako tenisista zawodowy Delić występował w latach 2003–2012.
Wygrał w przeciągu kariery 6 turniejów o randze ATP Challenger Tour (w Meksyku (2005), Louisville (2006), Champaign (2006), Dallas (2008), Carson (2008) i Sarajewie (2011)). Pokonywał bardziej utytułowanych graczy, takich jak m.in. Nikołaj Dawydienko, który był trzecim tenisistą świata.
W turniejach wielkoszlemowych najlepszym rezultatem Delicia jest 3 runda podczas Australian Open z 2009 roku.
W rankingu gry pojedynczej Delić najwyżej był na 60. miejscu (9 lipca 2007), a w klasyfikacji gry podwójnej na 74. pozycji (10 września 2007).

</doc>
<doc id="1684564" url="https://pl.wikipedia.org/wiki?curid=1684564" title="Why (singel Annie Lennox)">
Why (singel Annie Lennox)

Why – singel brytyjskiej wokalistki Annie Lennox, wydany w 1992 roku.
Ogólne informacje.
Utwór był pierwszym solowym singlem wokalistki po rozwiązaniu zespołu Eurythmics, wydanym na płycie "Diva". Okazał się sporym hitem, zajmując piąte miejsce w Wielkiej Brytanii i pozostaje jednym z największych przebojów solowych Annie Lennox. Na stronie B singla wydano nagranie „Primitive”.
Teledysk.
Teledysk przedstawia Lennox siedzącą przed lustrem w garderobie i przeistaczającą się w "divę" znaną z okładki albumu i singla. Reżyserem teledysku jest Sophie Muller.

</doc>
<doc id="1684566" url="https://pl.wikipedia.org/wiki?curid=1684566" title="Yosemite">
Yosemite



</doc>
<doc id="1684567" url="https://pl.wikipedia.org/wiki?curid=1684567" title="No More „I Love You’s”">
No More „I Love You’s”

No More „I Love You’s” – singel Annie Lennox, wydany w 1995 roku.
Ogólne informacje.
Utwór jest coverem piosenki duetu The Lover Speaks z 1986 roku. Był to pierwszy singel Annie Lennox z płyty "Medusa". Stał się on sporym sukcesem, docierając do drugiego miejsca w Wielkiej Brytanii. Jest to największy solowy sukces Lennox na brytyjskiej liście a także najpopularniejsza piosenka Annie Lennox w całej jej solowej karierze.
Teledysk.
Teledysk do piosenki był nominowany do nagrody MTV w kategorii Best Female Video, jednak ostatecznie wygrał wideoklip „Take a Bow” Madonny.

</doc>
<doc id="1684571" url="https://pl.wikipedia.org/wiki?curid=1684571" title="Walking on Broken Glass">
Walking on Broken Glass

Walking on Broken Glass – singel Annie Lennox, wydany w 1992 roku.
Ogólne informacje.
Był to trzeci singel z debiutanckiej solowej płyty "Diva". Piosenka okazała się jedną z najpopularniejszych w repertuarze Annie Lennox i osiągnęła spory sukces na listach przebojów (m.in. 8. miejsce w Wielkiej Brytanii i 1. w Kanadzie).
Teledysk.
Teledysk do utworu jest osadzony w XVIII-wiecznej scenerii i luźno wzorowany na filmie "Niebezpieczne związki". Występują w nim m.in. John Malkovich oraz Hugh Laurie powtarzający swoje role wicehrabiego z "Niebezpiecznych związków" i księcia regenta z serialu "Czarna Żmija".

</doc>
<doc id="1684580" url="https://pl.wikipedia.org/wiki?curid=1684580" title="Przemianowanie (programowanie)">
Przemianowanie (programowanie)

Przemianowanie w programowaniu to konstrukcja programistyczna dostępna w określonym języku programowania polegająca na przypisaniu pewnemu, wcześniej zdefiniowanemu obiektowi występującemu w kodzie źródłowym, nowej, dodatkowej nazwy (np. identyfikatora). Stosowanie takiego zabiegu programistycznego ma w szczególności na celu skrócenie odwołań do pól zawartych ze złożonych strukturach danych, takich jak struktury, rekordy, unie, klasy itd., w przypadku zbyt rozbudowanych selekcji. Pozwala na zwiększenie przejrzystości kodu źródłowego i ułatwia pisanie kodu.
Przykładem przemianowania jest konstrukcja dostępna w języku Ada:
identyfikator:typ renames obiekt_przemianowywany
Jeżeli zadeklarowany zostanie rekord:
type data is record
 dzien:INTEGER;
 miesiac:INTEGER;
 rok:INTEGER;
end record;
declare
 zapis:data;
można zastosować przemianowanie umożliwiające odpowiednie skrócenie zapisu selekcji (np. codice_1) w odwołaniach do pól rekordu:
declare
 dz:INTEGER renames zapis.dzien;
begin
 dz:=5;
end;
Przemianowanie dostępne jest w takich językach jak: Ada, Cobol, Euclid.
W Cobolu konstrukcja związana z przemianowywaniem jest rozszerzona w stosunku np. do Ady, o możliwość grupowania sąsiadujących pól. Ma postać:
66 nazwa_1 RENAMES nazwa_2 [THRU nazwa_3]
Przemianowanie jest więc deklaracją nowej, dodatkowej nazwy, a nie zastąpieniem już istniejącej. Dotychczasowa nazwa danego obiektu jest nadal dostępna. Zawarte w literaturze przedmiotu, m.in. w pracy o Adzie nazewnictwo w odniesieniu do tego pojęcia, wynikające z tłumaczenia angielskiego słowa codice_2, jest więc nieco mylące i nie odpowiada wprost polskiemu znaczeniu użytego słowa "przemianowanie" w odniesieniu do znaczenia konstrukcji programistycznej polegającej na dodaniu dodatkowej nazwy.
Efekt identyczny z przemianowaniem można uzyskać stosując nakładanie zmiennych identycznych typów. Przykładowo (Turbo Pascal):
var a : byte;
 b : byte absolute a;

</doc>
<doc id="1684583" url="https://pl.wikipedia.org/wiki?curid=1684583" title="Wiborada">
Wiborada

Święta Wiborada (ur. w IX wieku w Turgowii, zm. 2 maja 926 w opactwie Sankt Gallen) – święta katolicka, dziewica, rekluza, męczennica.
Życiorys.
Informacje o świętej pochodzą z XI-wiecznego żywota, którego autorstwo przypisuje się Ekkehardowi I z St. Gallen (Sankt Gallen), a przeredagowywanego przez Hartmanna i Hepidana.
Pochodziła z arystokratycznej rodziny. Po odbyciu pielgrzymki do Rzymu wstąpiła do klasztoru benedyktynek przy kościele św. Magnusa w Sankt Gallen. W klasztorze pełniła funkcję wychowawczyni i doradczyni, a od roku 916 pędziła ascetyczny żywot pustelniczy, nie opuszczając swojej celi i poświęcając się modlitwie. Przypisuje się jej dar jasnowidzenia, dzięki któremu, przepowiadając najazd Węgrów, ocaliła przed zniszczeniem bibliotekę opactwa św. Galla (Gawła). Zabita w czasie najazdu Węgrów została uroczyście pochowana 8 maja 926 roku we własnej celi.
Translacji relikwii Wiborady dokonano w 946 roku do kościoła św. Magnusa.
Jest pierwszą kanonizowaną kobietą, a oficjalnego potwierdzenia kultu przez wyniesienie na ołtarze dokonał papież Klemens II w 1047 roku.
W ikonografii przedstawiana jest w benedyktyńskim habicie z książką i halabardą symbolizującą jej męczeńską śmierć.
Jest patronką gospodyń na plebanii, kucharek, miłośników książek i bibliotek. 
Jej wspomnienie obchodzone jest w "dies natalis" (2 maja).

</doc>
<doc id="1684584" url="https://pl.wikipedia.org/wiki?curid=1684584" title="Arnsdorf (Saksonia)">
Arnsdorf (Saksonia)

Arnsdorf – miejscowość i gmina w Niemczech, w kraju związkowym Saksonia, w powiecie Budziszyn. Do 29 lutego 2012 należała do okręgu administracyjnego Drezno.
W skład gminy wchodzą następujące dzielnice:
Gmina leży na linii kolejowej Görlitz – Drezno i na linii kolejowej Kamenz – Pirna. W gminie znajduje się stacja kolejowa Arnsdorf (b Dresden).

</doc>
<doc id="1684586" url="https://pl.wikipedia.org/wiki?curid=1684586" title="Sabiowate">
Sabiowate

Sabiowate ("Sabiaceae") – rodzina roślin okrytonasiennych zaliczana do srebrnikowców ("Proteales"). Obejmuje trzy rodzaje ze 140 gatunkami. Jej przedstawiciele to zimozielone (z wyjątkiem dwóch gatunków) drzewa, krzewy i pnącza występujące w Azji południowo-wschodniej (od Himalajów po Wyspy Salomona) oraz w tropikalnej strefie obu Ameryk. 
Systematyka i pochodzenie.
Rośliny zaliczane współcześnie do sabiowatych zostały po raz pierwszy sklasyfikowane przez Stefana Endlichera w 1840. Wyodrębnił on rodzaj "Meliosma" w randze monotypowej rodziny "Meliosmaceae". W 1849 Jules Planchon włączył do tej rodziny rodzaje "Sabia" i "Ophiocaryon". W tym samym czasie Carl Blume zaliczył rodzaj "Sabia" do rodziny "Sabiaceae", do której zaliczone zostały rodzaje "Meliosma" i "Ophiocaryon" w 1862. Mimo że nazwa "Meliosmaceae" miała pierwszeństwo, w kolejnych klasyfikacjach utrzymywała się diagnoza "Sabiaceae" i w końcu ona została zaakceptowana, podczas gdy odrzucono koncepcję Endlichera. Jedynie w systemach wyróżniających liczne rodziny (np. system Takhtajana z 1997 i Reveala z 2008) opisywane są odrębnie rodzina "Meliosmaceae" z "Meliosma" i "Sabiaceae" z pozostałymi dwoma rodzajami. 
Bardzo różnie sytuowano sabiowate w systemie roślin okrytonasiennych. W XIX wieku zaliczane były zwykle do mydleńcowców ("Sapindales"). W 1855 William Hooker i Thomas Thomson umieścili tę rodzinę wśród pierwotnych dwuliściennych w obrębie jaskrowców ("Ranunculales"). Tam też zaliczana była w systemie Cronquista (1981). Armen Tachtadżian w swoim systemie jeszcze z 2009 umieszczał rodzinę w monotypowym rzędzie "Sabiales" w podklasie podklasie różowych "Rosidae" (aczkolwiek przyznając, że to rozwiązanie prowizoryczne). Kolejne analizy, zwłaszcza z użyciem metod molekularnych, upewniły taksonomów o trafności włączania "Sabiaceae" do najstarszych linii rozwojowych dwuliściennych właściwych ("eudicots"). W kolejnych systemach APG rodzina miała niejasną pozycję ("incertae sedis") i była umieszczana obok rzędów srebrnikowców, trochodendronowców i bukszpanowców. W 2007 roku badania molekularne wykluczyły w zasadzie bezpośrednie związki filogenetyczne "Sabiaceae" z trochodendronowcami i bukszpanowcami. Ostatecznie rodzina sabiowatych została włączona do srebrnikowców ("Proteales") w systemie APG IV z 2016.
W obrębie rodziny rodzaj "Sabia" jest siostrzany względem "Meliosma" i "Ophioocaryon".
Na podstawie zegara molekularnego rodzina wyewoluowała ok. 120 milionów lat temu. Skamieniałości rodzajów "Sabia" i "Meliosma" znane są z mezozoiku z Europy Środkowej. Wymarłe rodzaje tu klasyfikowane datowane na mezozoik znajdowane są także w Japonii, a już na kenozoik z Europy i Ameryki Północnej.
Rodzina wskazywana jest jako klad bazalny w obrębie srebrnikowców: 

</doc>
<doc id="1684587" url="https://pl.wikipedia.org/wiki?curid=1684587" title="Fuenterrabía">
Fuenterrabía

Fuenterrabía (w jęz. baskijskim Hondarribia) – miasteczko położone na zachodnim brzegu rzeki Bidasoa, w Guipúzcoa, w Kraju Basków. Miasto zachowało średniowieczny rynek, mury (XV wiek) i zamek (X wiek). Zabytkowe centrum miasta skupione jest wokół barokowego kościoła Santa Maria de la Asunción. Na zewnątrz kościoła warto zwrócić uwagę na masywne przypory i barokową wieżę, wewnątrz natomiast na złocone retabulum. Przy mieście znajduje się lotnisko miasta San Sebastián, które obsługuje loty krajowe w Hiszpanii. Liczba mieszkańców w 2005: 15,7 tys.
Miasto było w przeszłości ważną twierdzą, z którą wiążą się bitwy rozegrane w latach 1521, 1638 i 1792.

</doc>
<doc id="1684588" url="https://pl.wikipedia.org/wiki?curid=1684588" title="Fuenterrabia">
Fuenterrabia



</doc>
<doc id="1684590" url="https://pl.wikipedia.org/wiki?curid=1684590" title="Głos Radomski">
Głos Radomski

Głos Radomski – byłe pismo obozu narodowo-demokratycznego. Pierwszy numer ukazał się w lutym 1916 roku. Pismo początkowo ukazywało się trzy razy w tygodniu: we wtorki, czwartki i niedziele, natomiast od 1 lutego 1918 r. zaczęło wychodzić codziennie. Mimo trudności finansowych powodujących czasowe zawieszanie wydawnictwa, "Głos Radomski" przetrwał jako dziennik do października 1920 r., kiedy to został ostatecznie zlikwidowany.
Podtytuł "Głosu Radomskiego - Dziennik społeczny, polityczny i literacki poświęcony głównie sprawom Ziemi Radomskiej" - określał jego zakres tematyczny. Pismo jednak dość często na swoich łamach podejmowało zagadnienia polityczne i społeczne istotne dla całego kraju. Obok dominującej tematyki polityczno-społecznej publikowano również artykuły związane z kulturą i oświatą miasta, a także wydawano samoistne "Dodatki Literackie".
Dziennik utrzymywał się głównie ze sprzedaży i prenumeraty. Stan materialny pisma, podobnie jak większości prowincjonalnych wydawnictw, był zły. Sporadycznie sytuacja materialna poprawiała się dzięki dotacjom członków i sympatyków obozu narodowo-demokratycznego, wywodzących się głównie spośród miejscowego ziemiaństwa.
W związku ze wzrostem cen na papier, robociznę i ciągłym deficytem finansowym, wydawcy ostatecznie podjęli decyzję o zamknięciu pisma. Ostatni - 107 nr "Głosu Radomskiego" ukazał się 16 października 1920 r., wydany nakładem oficyny drukarskiej "Jan Kanty Trzebiński"

</doc>
<doc id="1684591" url="https://pl.wikipedia.org/wiki?curid=1684591" title="Hans Poser">
Hans Poser

Hans Poser (ur. 13 marca 1907 w Hanowerze, zm. 4 listopada 1998 w Getyndze) – niemiecki geograf.
Studiował geografię w Getyndze. W wieku 41 lat został mianowany profesorem Politechniki w Brunszwiku, gdzie przedtem nauczał w czasie II wojny światowej. W 1986 Uniwersytet w Brunszwiku nadał mu tytuł doktora honoris causa. Od 1960 członek Akademii Nauk w Getyndze.
W późnych latach 1930. prowadził intensywne badania nad geografią turyzmu w Karkonoszach, które zaowocowały prekursorską pracą "Geographische Studien über den Fremdenverkehr im Riesengebirge" (1939). Jego pionierska metoda łącząca aspekty geograficzne, ekonomiczne i kulturowe w analizie rozwoju turystyki w tym regionie dopiero wiele lat później doczekała się naśladowców.
W latach powojennych Poser był członkiem wielu międzynarodowych organizacji naukowych, gdzie nawiązał kontakt m.in. z polskimi badaczami, jak np. wrocławski geograf Alfred Jahn. W roku 1994 został zaproszony do uczestnictwa w międzynarodowym sympozjum dot. badań Josepha Partscha. Była to ostatnia konferencja, w której Poser uczestniczył.

</doc>
<doc id="1684597" url="https://pl.wikipedia.org/wiki?curid=1684597" title="Śri Swami Wiśwananda">
Śri Swami Wiśwananda



</doc>
<doc id="1684599" url="https://pl.wikipedia.org/wiki?curid=1684599" title="Natalia Batowska">
Natalia Batowska

Natalia Batowska (ur. 27 lipca 1894 w Warszawie, zm. 14 lutego 1961 tamże) – polska historyk sztuki, anglistka, żona, współpracownica i edytorka prac Zygmunta Batowskiego.
Życiorys.
Natalia Batowska z Kodymów urodziła się 27 lipca 1894 w Warszawie, w rodzinie Franciszka (1855–1926) i Marii z Bendów (zm. 1940). Kształciła się w Warszawie, gdzie ukończyła pensję Kazimiery Kochanowskiej, a następnie 2-letnie Kursy Handlowe Teodory Raczkowskiej. W latach I wojny światowej była społeczną sekretarką w Wydziale do szczególnych poleceń warszawskiej Straży Obywatelskiej, pracując pod kierunkiem adwokatów Stanisława Patka i Jana Urbanowskiego. Udzielała się jednocześnie w Towarzystwie Opieki nad Dziećmi. Była także słuchaczką kursów (później przekształconych w Wolną Wszechnicę), w tym wykładów z historii sztuki głoszonych przez Jana Alfreda Lauterbacha. We wrześniu 1915 pracowała w komisji statutowej dwóch warszawskich uczelni (Politechniki i Uniwersytetu), w listopadzie 1915 zatrudniona została w charakterze urzędniczki w rektoracie Uniwersytetu. Pracowała tamże do listopada 1932.
W okresie przedwojennym kilka razy wyjeżdżała na dłużej poza Polskę, m.in. ukończyła kurs wakacyjny dla cudzoziemców przy uniwersytecie w Nancy w 1924. Od 1933 studiowała na Uniwersytecie Warszawskim filologię angielską i historię sztuki, w tej pierwszej dziedzinie uzyskując krótko przed wybuchem II wojny światowej dyplom magistra Wydziału Humanistycznego. Była w tym czasie już żoną profesora Zygmunta Batowskiego, wybitnego historyka sztuki, któremu pomagała jako sekretarka. Podobne obowiązki spełniała w czasie okupacji, przepisując na maszynie prace męża; była też nauczycielką języka angielskiego. Batowski został zamordowany przez hitlerowców w czasie powstania warszawskiego. Wdowę wywieziono do Gorzkowic, skąd trafiła do Piotrkowa, gdzie przez pewien czas pozostawała pacjentką szpitala Polskiego Czerwonego Krzyża, a potem w tym szpitalu pracowała.
1 lutego 1945 Natalia Batowska podjęła ponownie pracę na Uniwersytecie Warszawskim. Była kolejno zastępcą sekretarza uczelni i kierownikiem Sekretariatu. Niezależnie od pracy w rektoracie zajęła się odtwarzaniem biblioteki seminarium filologii angielskiej i była od kwietnia 1945 bibliotekarzem oraz asystentem-wolontariuszem tego seminarium. W latach 1946–1949 była asystentem w Zakładzie Anglistyki. Zamierzała związać się z zakładem anglistyki na stałe i w 1950 złożyła wniosek o wszczęcie przewodu doktorskiego na Wydziale Filologicznym, jednak wraz z uruchomieniem etatu naukowo-technicznego w Instytucie Historii Sztuki w marcu tegoż roku powróciła do zainteresowań w zakresie historii sztuki i przeszła do pracy w tym instytucie (zarazem do końca stycznia 1952 pozostając na pół etatu zatrudnioną w rektoracie uczelni). W nowym miejscu zatrudnienia mogła kontynuować prowadzone prywatnie prace edytorskie nad spuścizną męża, konsultować się z innymi pracownikami, korzystać łatwiej z biblioteki instytutowej.
W latach powojennych Batowska opracowała i wydała pod nazwiskiem męża sześć publikacji rozpoczętych przez niego: "Z dziejów twórczości Gregorio Guglielmiego" (Kraków 1948), "Aleksander Kucharski" (Warszawa 1948), "Teodor i Krzysztof Lubienieccy" (Warszawa 1949), "Malarki Stanisława Augusta" (Wrocław 1951), "Marcello Bacciarelli. Okres pierwszy – lata 1731–1763/66" („Biuletyn Historii Sztuki”, 1951, nr 4), "Pałac Tyszkiewiczów w Warszawie. Dzieje budowy i dekoracji w XVIII w." („Rocznik Historii Sztuki”, tom I, Wrocław 1956). Materiały pozostawione przez Zygmunta Batowskiego, dotyczące przede wszystkim sztuki Warszawy i polskiej sztuki oświeceniowej, często udostępniała innym badaczom, głównie doktorantom albo studentom przygotowującym prace magisterskie.
Własne prace naukowe Batowskiej zaowocowały otwarciem w 1956 przewodu kandydackiego z historii sztuki. Stopień doktora uzyskała 30 czerwca 1960 na podstawie rozprawy o architekcie Janie Chrystianie Kamsetzerze. Dla "Polskiego Słownika Biograficznego" opracowała życiorys współpracownika Kamsetzera, Jana Griesmayera (tom VIII, 1959–1960).
Zmarła w 1961 roku, spoczywa w grobie będącym też symboliczną mogiłą jej męża, na cmentarzu Powązkowskim w Warszawie (kwatera 107–2–13).
Stanisław Lorentz wspominał ją jako osobę "uczynną i przyjazną dla wszystkich, (...) niezwykle cenioną i lubianą", doświadczoną i w dziedzinie organizacji pracy naukowej, i w naukowych pracach pomocniczych, i wreszcie w pracach samodzielnych, która dzięki "zapałowi do badań naukowych i bezkompromisowej precyzji w ich prowadzeniu stanowiła wzór dla studentów i kolegów".

</doc>
<doc id="1684608" url="https://pl.wikipedia.org/wiki?curid=1684608" title="Fuglefjord">
Fuglefjord



</doc>
<doc id="1684611" url="https://pl.wikipedia.org/wiki?curid=1684611" title="Zbrodnie w Sufczynie">
Zbrodnie w Sufczynie

Zbrodnia w Sufczynie – zbrodnia dokonana 11 kwietnia 1945 roku na ukraińskiej ludności wsi Sufczyna przez oddziały poakowskie (przypuszczalnie ze Zgrupowania Warta) i BCh wraz z okolicznymi polskimi chłopami.
Zamordowały one 26 mieszkańców Sufczyny. Osoby ocalałe z pogromu zostały wysiedlone na Ukrainę.
W tym samym dniu zamordowano również wiele osób w sąsiednich wioskach: Brzuska – 180 osób, i Bachów – od 70 od 100 osób.
Wcześniej, w styczniu 1945 r. doszło do napadu na polską nauczycielską rodzinę Sugierów w Sufczynie. Zbrodnia ta odbiła się szerokim echem na terenie przemyskiego. Ciała ofiar, Jana Sugiera, jego żony Anieli i synów Zbigniewa i Mieczysława znaleziono w piwnicy. Zostały tam zawleczone po torturach zadanych im w mieszkaniu. Rodzinę Sugierów pochowano w Birczy. Według prokuratorów IPN nie ulega wątpliwości, że napadu dokonali członkowie UPA.

</doc>
<doc id="1684613" url="https://pl.wikipedia.org/wiki?curid=1684613" title="Ramana Maharyszi">
Ramana Maharyszi



</doc>
<doc id="1684615" url="https://pl.wikipedia.org/wiki?curid=1684615" title="Zbrodnia w Bachowie">
Zbrodnia w Bachowie

Zbrodnia w Bachowie – zbrodnia dokonana 11 kwietnia 1945 roku na ukraińskiej ludności wsi Bachów przez oddziały poakowskie (przypuszczalnie ze Zgrupowania Warta) i BCh wraz z okolicznymi polskimi chłopami.
Zamordowały one około 100 mieszkańców Bachowa. Osoby, które ocalały, zostały wysiedlone na Ukrainę. 
Większa część ofiar zbrodni została pochowana przez rodziny na cmentarzu, a pozostałe osoby zakopano w dole w centralnej części wsi. W 1971 roku, gdy budowano w tym miejscu studnię koło szkoły, zwłoki dwóch osób wykopano, przeniesiono na cmentarz i zakopano we wspólnej mogile. Przez lata nikt się mogiłą nie zajmował i dopiero w 1999 roku została odnowiona. Usypano wtedy wysoki kopiec z ziemi i postawiono na nim drewniany krzyż . 
11 kwietnia 1945 r. zamordowano również wiele osób w sąsiednich wioskach: Sufczyna - 26 osób, i Brzuska - około 180 osób.

</doc>
<doc id="1684620" url="https://pl.wikipedia.org/wiki?curid=1684620" title="When The Wind Blows">
When The Wind Blows



</doc>
<doc id="1684623" url="https://pl.wikipedia.org/wiki?curid=1684623" title="Music From The Body">
Music From The Body



</doc>
<doc id="1684624" url="https://pl.wikipedia.org/wiki?curid=1684624" title="Burkau">
Burkau

Burkau (górnołuż. "Porchow") – miejscowość i gmina w Niemczech, w kraju związkowym Saksonia, w okręgu administracyjnym Drezno, w powiecie Budziszyn.
Położenie geograficzne.
Burkau leży w północnej części powiatu, w regionie bogatym w lasy. Położone jest ok. 6 km na północ od miasta Bischofswerda oraz ok. 16 km na zachód pod Budziszyna. W pobliżu znajduje się autostrada A4 łącząca Drezno i Görlitz. W pobliskich górach znajduje się jedna z najważniejszych rzek w tym regionie - Czarna Elstera.
Historia.
W 1164 wieś Burkau została wymieniona po raz pierwszy w dokumencie - inne źródła twierdzą, że stało się to sto lat później w 1312 roku.
Gmina w swej obecnej postaci istnieje od 1994 r. i składa się z następujących dzielnic:

</doc>
<doc id="1684626" url="https://pl.wikipedia.org/wiki?curid=1684626" title="Ludowa Straż Bezpieczeństwa">
Ludowa Straż Bezpieczeństwa

Ludowa Straż Bezpieczeństwa (LSB) – formacja partyzancka ruchu ludowego wyłoniona z oddziałów Batalionów Chłopskich w celu zabezpieczenia działalności ruchu ludowego i walki z okupantem. Komendantem głównym LSB z ramienia CKRL był Stanisław Koter „Poręba”.
Rozmowy scaleniowe prowadzone pomiędzy kierownictwem “Rocha” i Komendą Główną Armii Krajowej, rozpoczęte w październiku 1942, zakończono umową podpisaną 30 maja 1943. Zgodnie z nią do Armii Krajowej miały zostać włączone wszystkie oddziały taktyczne Batalionów Chłopskich, liczące około 115 tysięcy żołnierzy.
Jednak wobec zatargów, głównie na tle obsady stanowisk dowódczych, do AK włączono tylko około 51 tysięcy żołnierzy Batalionów Chłopskich. Z oddziałów terenowych nie podlegających włączeniu do AK utworzono Ludową Straż Bezpieczeństwa, działającą faktycznie w ramach struktur Batalionów Chłopskich, oraz Państwowy Korpus Bezpieczeństwa i Straż Samorządową, podlegające Delegaturze Rządu na Kraj.
W skład LSB weszły głównie Oddziały Specjalne (utworzone w 1942 z oddziałów terytorialnych, liczące od kilkunastu do kilkudziesięciu ludzi, przeznaczone do prowadzenia walki bieżącej, działało około 300 Oddziałów Specjalnych BCh) i część oddziałów partyzanckich BCh.
Utworzenie LSB niepodlegającej scaleniu z AK spotkało się z protestem Komendy Głównej Armii Krajowej.

</doc>
<doc id="1684629" url="https://pl.wikipedia.org/wiki?curid=1684629" title="Artysta Ludowy ZSRR">
Artysta Ludowy ZSRR



</doc>
<doc id="1684633" url="https://pl.wikipedia.org/wiki?curid=1684633" title="Parafia Zwiastowania Przenajświętszej Bogurodzicy i św. Jana Teologa w Supraślu">
Parafia Zwiastowania Przenajświętszej Bogurodzicy i św. Jana Teologa w Supraślu

Parafia Zwiastowania Przenajświętszej Bogurodzicy i św. Jana Teologa – parafia prawosławna w Supraślu, w dekanacie Białystok należącym do diecezji białostocko-gdańskiej.
Na terenie parafii funkcjonują 4 cerkwie i 1 kaplica:
W Karakulach budowana jest cerkiew filialna pw. Ikony Matki Bożej „Życiodajne Źródło”.
Historia.
Dzieje prawosławia w dzisiejszym Supraślu sięgają przełomu XV i XVI wieku, kiedy na tym terenie rozpoczął działalność męski monaster, przeniesiony z Gródka. W 1915 wskutek działań wojennych mnisi (z większą częścią ludności prawosławnej) udali się w głąb Rosji. Po odzyskaniu przez Polskę niepodległości i powrocie prawosławnych z bieżeństwa monaster wznowił działalność, jednak już w 1922 władze państwowe relegowały mnichów, a budynki klasztorne przekazały salezjanom. Od tej pory tylko kaplica cmentarna św. Jerzego w Podsupraślu należała nadal do Kościoła prawosławnego, jednak dopiero w 1927 zezwolono na odprawianie tam nabożeństw. W owym czasie supraska społeczność prawosławna podlegała parafii w Wasilkowie i była obsługiwana przez tamtejszych duchownych, głównie ks. mitrata Aleksego Mularczyka, który od 1929 większość czasu spędzał w Supraślu (mimo początkowego sprzeciwu władz) i opiekował się wspólnotą do 1970. Pod koniec II wojny światowej, wycofujący się z Supraśla Niemcy wysadzili w powietrze główną cerkiew klasztorną (Zwiastowania Bogurodzicy), natomiast w najmniej zniszczonych, prowizorycznie odrestaurowanych budynkach monasterskich urządzono po wojnie szkołę rolniczą. W 1958 prawosławni po kilkunastoletnich staraniach odzyskali definitywnie cerkiew św. Jana Teologa (przeznaczoną przez władze do rozbiórki), a w latach osiemdziesiątych również pozostałe obiekty. W latach 1971–1984 społecznością opiekował się ks. Aleksander Makal. W 1984 reaktywowano w Supraślu prawosławny monaster oraz przyklasztorną parafię, która weszła w skład dekanatu białostockiego diecezji białostocko-gdańskiej. Rozpoczęto, zapoczątkowaną przez o. ihumena Mirona (Chodakowskiego) i kontynuowaną przez archimandrytę Gabriela (Gibę), odbudowę (trwającą do tej pory) cerkwi Zwiastowania Bogurodzicy, która znów stała się główną świątynią klasztorną, a także parafialną. Cerkiew św. Jana Teologa pełni obecnie funkcje pomocnicze zarówno dla monasteru jak i parafii.
13 kwietnia 2014 w należącej do parafii wsi Łaźnie rozpoczęto budowę cerkwi filialnej pod wezwaniem św. Łukasza Biskupa Krymu. Pierwsza Liturgia w nowej świątyni sprawowana była w uroczystość patronalną 11 czerwca 2014. Obecnie trwają prace wykończeniowe w cerkwi (m.in. związane ze stolarką drzwiową i okienną, budową pięciu kopuł i urządzeniem wnętrza). Obiekt został poświęcony 22 czerwca 2019 r.
W 2015 w południowym budynku monasterskim urządzono cerkiew pod wezwaniem św. Antoniego Supraskiego. Pierwsza Boska Liturgia w nowej świątyni była celebrowana 22 marca tegoż roku.
Zasięg terytorialny i liczba wiernych.
W 1937 supraska wspólnota prawosławna (ok. 390 rodzin – 1630 osób) zamieszkiwała – oprócz miasta – okoliczne wsie: Cieliczanka, Ogrodniczki, Ciasne, Karakule, Nowodworce, Kolonie: Sadowy Stok, Jałówka, Ożynnik w powiecie białostockim oraz wsie i kolonie Surażkowo, Sokołda, Łaźnie, Podłaźnie, Krzemienne, Konne, Międzyrzecze i Woronicze w powiecie sokólskim.

</doc>
<doc id="1684642" url="https://pl.wikipedia.org/wiki?curid=1684642" title="Gajna Skała">
Gajna Skała

Gajna Skała – wzniesienie w Pieninach Spiskich w miejscowości Dursztyn. Taką nazwę podają mapy i przewodniki. Na niektórych mapach figuruje jednak jako Kozakowa Skała. Znajduje się w grzbiecie głównym tych Pienin, po zachodniej stronie Żaru (883 m), oddzielona jest jednak od jego zachodniego ramienia głębokim przełomem Przecznego Potoku (przez Stanisława Figla nazywanym potokiem Browarczyska). Ta dzika dolina między górami nosi nazwę Piekiełka. Wznoszące się po obu jej stronach zbocza, zarówno Gajnej Skały od zachodniej strony, jak i Żaru od wschodniej strony są bardzo strome. Od zachodniej strony Gajna Skała sąsiaduje z nieco niższą Jurgowską Górą (733 m), oddzielona od niej doliną potoku będącego lewobrzeżnym dopływem Przecznego.
Gajna Skała ma dwa wierzchołki: 782 m (zachodni) i 776 m (wschodni), jest całkowicie porośnięta lasem i nie prowadzą przez nią szlaki turystyczne. Można jednak wejść na nią w dowolny sposób, najprościej udając się od kościoła w Dursztynie drogą na wschód.

</doc>
<doc id="1684646" url="https://pl.wikipedia.org/wiki?curid=1684646" title="Szachrijar Mamediarow">
Szachrijar Mamediarow



</doc>
<doc id="1684647" url="https://pl.wikipedia.org/wiki?curid=1684647" title="Parafia Opieki Matki Bożej w Choroszczy">
Parafia Opieki Matki Bożej w Choroszczy

Parafia Opieki Matki Bożej – parafia prawosławna w Choroszczy, w dekanacie Białystok należącym do diecezji białostocko-gdańskiej.
Na terenie parafii funkcjonuje 1 cerkiew:
Historia.
Parafia w Choroszczy została erygowana w 1507 przez biskupa smoleńskiego Józefa Sołtana. 
Obecną świątynię parafialną, wzniesioną w 1878 na miejscu wiekowej drewnianej cerkwi, wybudowano staraniami ówczesnego proboszcza ks. Teodora Jaszyna. Duchowny ten przybył do Choroszczy z dalekiej Rosji w latach 70. XIX w., zaś wybór parafii w Choroszczy nie był dla niego przypadkowy – miasteczko miało charakter wielokulturowy, a pracę w środowisku wielowyznaniowym ks. Teodor traktował jako życiową misję. Proboszcz był także aktywnym działaczem oświatowym, założycielem szkółek cerkiewno-parafialnych tzw. "gramoty" przeznaczonych dla ludności chłopskiej w takich wsiach jak: Zaczerlany, Ruszczany, Żółtki, Rogowo oraz Izbiszcze. Zorganizował on także biblioteką parafialną, chór dziecięcy, a w 1901 szkołę dla dziewcząt. W XIX w. w skład parafii, oprócz wcześniej wymienionych wsi, wchodzili jeszcze wierni zarówno z samej Choroszczy, jak i także z: Barszczewa, Jeronik, Kościuk, Sienkiewicz, Oliszek, Dzikich, Śliwna i folwarku Rogowo – co w sumie stanowiło około 500 osób.
Ks. Teodor Jaszyn zmarł 23 października 1905 na atak serca i decyzją parafian został pochowany przy wybudowanej jego staraniami cerkwi.
W 1915, w związku z wybuchem I wojny światowej parafia podzieliła losy innych podlaskich parafii prawosławnych i została ewakuowana przez władze carskie w głąb Rosji w ramach tzw. "bieżeństwa". Powroty parafian w rodzinne strony rozpoczęły się dopiero po 1919 i trwały z różną intensywnością przez następne dziesięciolecie. Należy zaznaczyć, że znaczna część parafian już nigdy nie powróciła z Rosji.
Równie trudnym okresem w życiu parafii okazały się być pierwsze lata po zakończeniu II wojny światowej. Nastąpiło wówczas gwałtowne zmniejszenie liczby parafian, mające związek z początkowo dobrowolną, a następnie wymuszoną deportacją miejscowej ludności prawosławnej na radziecką Białoruś, co odzwierciedliło się w cerkiewnych statystykach: w 1938 w parafii odbyło się 46 chrztów, 14 ślubów i 23 pogrzeby, a dla porównania w 1947 było to już tylko 6 chrztów oraz 5 pogrzebów (i żadnych ślubów). W ostatnich latach II wojny światowej i w okresie powojennym przeprowadzano agitację wśród parafian przez sowieckich żołnierzy, zachęcających do wyjazdu do Związku Radzieckiego, obiecując im tam lepszy byt ekonomiczny. Akcja cieszyła się jednak nikłym zainteresowaniem wśród miejscowej prawosławnej ludności białoruskiej, która nie była zainteresowana opuszczeniem rodzinnych stron. Wkrótce jednak na scenę dziejową wkroczyło zbrojne podziemie niepodległościowe, które rozpoczęło okrutne prześladowania prawosławnych chrześcijan. Prześladowania te miały charakter narodowościowo-religijny. Dopuszczano się kradzieży, rozbojów, a nawet gwałtów i zabójstw wobec prawosławnych ziemi choroskiej, m.in. zamordowane zostały zasłużone dla parafii, pobożne rodziny Zagórskich i Popków ze wsi Kościuki, czy też dokonano napadu na wieś Zaczerlany i rozstrzelano kilku jej mieszkańców wyznania prawosławnego. Po wspomnianych incydentach zastraszeni parafianie zaczęli masowo migrować za wschodnią granicę lub konwertować na rzymski katolicyzm, te drugie miało uchronić nie tylko przed wysiedleniem, ale i nawet przed utratą życia. W kwietniu 1946 urzędnicy Państwowego Urzędu Repatriacyjnego Oddział Powiatowy donosili m.in.: "Akcja osadnictwa, jak również ewakuacja ludności białoruskiej z terenu powiatu białostockiego wykazała duże nasilenie. Dzięki pomocy przydzielonego w tym celu wojska, wieś Zawady i Zaczerlany gm. Barszczewo ewakuowały się w porządku i pozostawiając zabudowania w stanie nieuszkodzonym, nadającym się natychmiast do osiedlenia. Dzięki temu wieś Zawady zasiedlono całkowicie przez repatriantów zza linii Curzona, zaś wieś Zaczerlany na wszystkich wolnych gospodarstwach. Napływ repatriantów w miesiącu kwietniu ogromnie się wzmógł(...)". 
Liczba wiernych w omówionym powyżej okresie przedstawiała się następująco:
1944 r.: 550 parafian;
1945 r.: 481 parafian;
1946 r. (styczeń): 491 parafian;
1946 r. (grudzień): 302 parafian;
1947 r.: 275 parafian.
Mimo burz dziejowych parafia przetrwała i, choć w znacznie okrojonym stanie, funkcjonuje do dnia dzisiejszego.
Miejscowości stanowiące parafię.
Aktualnie do parafii należą wierni z Choroszczy, Ruszczan, Żółtek, Kościuk i Sienkiewicz.
Inne.
Zawiłe dzieje choroszczańskiej parafii prawosławnej doczekały się precyzyjnego opracowania. W 2007 wydana została monografia pt. "Pod opieką Matki Bożej. Dzieje parafii prawosławnej w Choroszczy 1507–2007" autorstwa Haliny Surynowicz z Uniwersytetu w Białymstoku. Pozycja wydana została z okazji jubileuszu 500-lecia parafii oraz 500-lecia nadania praw miejskich Choroszczy.

</doc>
<doc id="1684650" url="https://pl.wikipedia.org/wiki?curid=1684650" title="Siergiej Mowsesian">
Siergiej Mowsesian



</doc>
<doc id="1684652" url="https://pl.wikipedia.org/wiki?curid=1684652" title="Parafia Świętych Apostołów Piotra i Pawła w Ełku">
Parafia Świętych Apostołów Piotra i Pawła w Ełku

 Parafia Świętych Apostołów Piotra i Pawła – parafia prawosławna w Ełku, w dekanacie Białystok należącym do diecezji białostocko-gdańskiej.
Na terenie parafii funkcjonuje 1 cerkiew:
Historia.
Pierwsi wyznawcy prawosławia przybyli do Ełku wskutek przesiedleń w ramach akcji „Wisła” (1947). Nabożeństwa początkowo odprawiano w prywatnych mieszkaniach, a od 1954 w kościele baptystów. Wspólnotę obsługiwali duchowni z Giżycka i Orzysza. Samodzielną parafię w Ełku erygowano w 1957. Rok później nabyto poewangelicki budynek szpitalny z początku XX w., który zaadaptowano na cerkiew. W 1983 przebudowano elewację świątyni, a w 1996 dokonano generalnego remontu wnętrza. W 2004 wymieniono ikonostas. W latach 2004–2012 wzniesiono dom parafialny. W 2014 rozpoczęto przygotowania do remontu i przebudowy elewacji cerkwi; prace trwają od września 2015.
Parafia liczy ponad 100 rodzin i obejmuje swoim zasięgiem powiaty: ełcki, gołdapski, grajewski i olecki.

</doc>
<doc id="1684653" url="https://pl.wikipedia.org/wiki?curid=1684653" title="Borsig">
Borsig

Borsig – niemieckie przedsiębiorstwo z siedzibą w Berlinie, producent silników parowych i parowozów.
W 1836 roku Johann Carl Friedrich August Borsig założył odlewnię żeliwa w Alt-Moabit, gdzie początkowo budował silniki parowe na własne potrzeby. Wkrótce jednak skupił się na budowie lokomotyw. W ciągu pierwszych kilku lat lokomotywy Borsiga miały trudności z angielską konkurencją. Wkrótce jednak zapotrzebowanie szybko wzrosło, a jego firma rozwinęła się w największą wtedy fabrykę lokomotyw na kontynencie, która sprzedawała swoje lokomotywy za granicę. Fabryka wyprodukowała w latach 1935–1937 trzy parowozy Baureihe 05 dla kolei niemieckich. Jeden z parowozów ustanowił rekord prędkości 200,4 km/h

</doc>
<doc id="1684654" url="https://pl.wikipedia.org/wiki?curid=1684654" title="SMS Kaiserin Elisabeth">
SMS Kaiserin Elisabeth

SMS Kaiserin Elisabeth – austro-węgierski krążownik pancernopokładowy z końca XIX wieku. 
Jego bliźniaczą jednostka był SMS "Kaiser Franz Joseph I". W latach 1905-1906 okręt przeszedł remont. W jego trakcie z okrętu usunięto działa 240 mm i zmodernizowano artylerię mniejszego kalibru. Po remoncie składała się ona z dwóch armat 150 mm L/40, sześciu armat 150 mm L/35, 12 armat 47 mm L/44, dwóch armat 47 mm L/33. Uzbrojenie torpedowe pozostało bez zmian, na okręcie pozostawiono także dwa działa polowe 70 mm L/15 używane podczas desantów na ląd. 
Za udział w dziesięciomiesięcznej podroży krążownikiem SMS Kaiserin Elisabeth nadawano Medal Pamiątkowy Podróży Morskiej 1892–1893.
W 1900 „Kaiserin Elisabeth” została wysłana na wody w Chinach, aby pomóc w tłumieniu powstania bokserów. Uczestniczyła m.in. w ataku na forty Taku. Stacjonowała następnie dalej w Chinach, reprezentując tam interesy austro-węgierskie W chwili wybuchu I wojny światowej krążownik przebywał z wizytą w niemieckiej bazie Tsingtau (obecnie Qingdao), która wkrótce potem została zablokowana przez Japonię. Władze w Wiedniu wahały się pomiędzy internowaniem okrętu, jego przedarciem się lub walką, gdyż Austro-Węgry, pomimo że były sojusznikiem Niemiec, nie były w stanie wojny z Japonią. 23 sierpnia 1914 przesłano rozkaz pozostawienia na okręcie tylko szkieletowej załogi w postaci kapitana i 17 marynarzy, a pozostała załoga udała się do Tiencinu, gdzie był konsulat Austro-Węgier. 26 sierpnia rozkazano jednak okrętowi wziąć udział w obronie miasta w razie japońskiego ataku. Pomimo przeszkód stwarzanych przez władze chińskie i państwa Ententy, 7 oficerów i 299 marynarzy zdołało powrócić na okręt, lecz 2 oficerów i 92 marynarzy internowano w Tiencinie. Krążownik wziął następnie udział w obronie Tsingtau. Ponieważ był już przestarzały, a nadto warunki nie były sprzyjające do używania okrętów przez obrońców, zdjęto z niego sześć dział 15 cm i użyto w bateriach nadbrzeżnych. Utworzyły one baterię nadbrzeżną "Elisabeth". 2 listopada 1914 roku, na dwa dni przed kapitulacją niemieckiej bazy w Qingdao rozbrojony krążownik został zatopiony przez własną załogę.

</doc>
<doc id="1684657" url="https://pl.wikipedia.org/wiki?curid=1684657" title="Arsène Auguste">
Arsène Auguste

Arsène Auguste (ur. 3 lutego 1951; zm. 20 marca 1993) – haitański piłkarz grający na pozycji obrońcy.
Kariera klubowa.
Najlepszy okresem w karierze Auguste była druga połowa lat siedemdziesiątych. Dobra gra w Racingu Port-au-Prince oraz reprezentacji Haiti zaowocowała transferem do amerykańskiego Tampa Bay Rowdies. W Tampa Bay Rowdies przez 5 sezonów Auguste rozegrał 75 spotkań i strzelił 3 bramki, po czym przeszedł do Fort Lauderdale Strikers, w którym rozegrał w latach 1980–1981 40 spotkań.
Kariera reprezentacyjna.
W reprezentacji Haiti Arsène Auguste grał w latach siedemdziesiątych i był jednym z głównych autorów największego jej sukcesu w postaci awansu do Mistrzostw Świata w 1974 w RFN. Wygranie eliminacji oznaczało równocześnie zdobycie Mistrzostwa strefy CONCACAF 1973.
Na Mistrzostwach rozegrał 2 spotkania, w tym z reprezentacją Polski, przegrane przez Haiti 0-7 oraz z reprezentacją Włoch.
Wilner Nazaire uczestniczył również w eliminacjach do Mundialu w Argentynie oraz w eliminacjach do Mundialu 1982 w Hiszpanii, jednakże reprezentacja Haiti przegrała rywalizacje o awans z Meksykiem w 1978 oraz z Hondurasem i Salwadorem w 1982. Zajęcie drugiego miejsca w eliminacjach w 1978 oznaczało równocześnie zdobycie Wicemistrzostwa strefy CONCACAF 1977.

</doc>
<doc id="1684662" url="https://pl.wikipedia.org/wiki?curid=1684662" title="Krater satelicki">
Krater satelicki

Krater satelicki – krater uderzeniowy powstały przez uderzenie fragmentu wyrzuconego w czasie tworzenia krateru głównego. Nazewnictwo tych obiektów jako pierwszy uporządkował Johann Heinrich Mädler, określając je nazwą krateru głównego i literą od A do Z (z wyłączeniem I).

</doc>
<doc id="1684665" url="https://pl.wikipedia.org/wiki?curid=1684665" title="Trochodendronowce">
Trochodendronowce

Trochodendronowce ("Trochodendrales" Cronquist) – rząd roślin okrytonasiennych z jedną rodziną "Trochodendraceae" i dwoma monotypowymi rodzajami z dwoma gatunkami. Zgodnie z wnioskami wynikającymi z analiz danych molekularnych, kopalnych i dotyczących budowy i biologii roślin, trochodendronowce stanowią jedną z kilku linii rozwojowych roślin okrytonasiennych, które oddzieliły się od wspólnego pnia po uprzednim zróżnicowaniu jaskrowców, a przed podziałem prowadzącym do powstania kladów różowych i astrowych. Trochodendron araliowaty występuje na Wyspach Japońskich po północny Tajwan. Tetracentron chiński rośnie w południowych Chinach i w Nepalu. Rośliny kopalne z tego rzędu (np. "Nordenskioldia") znane są z późnej kredy jako gatunki rozpowszechnione na półkuli północnej. 
Systematyka.
Trochodendronowce są jedną z grup bazalnych dwuliściennych właściwych oddzieloną od pozostałych ok. 120–130 milionów lat temu (datowanie molekularne). Najstarsze skamieniałości znane są z kredy ("Nordenskioeldia"), ale rośliny prawdopodobnie z tej rodziny opisano też z Japonii ze skał datowanych na 89 milionów lat. Trochodendronowce znane są z bardzo licznych i zróżnicowanych skamieniałości sprzed ok. 50 milionów lat (eocen) z Ameryki Północnej i w czasie kenozoiku były rozpowszechnione na całej półkuli północnej. 
W systemie Cronquista (1981) i systemie Takhtajana (2009) oba zaliczane tu rodzaje włączane były w rząd "Trochodendrales" jako odrębne, monotypowe rodziny "Tetracentraceae" i "Trochodendraceae" . Rząd sytuowany był blisko oczarowatych "Hamamelidaceae", u Takhtajana (2009) w podklasie "Hamamelidae" (przy czym w tym systemie wskazana została jako najbliżej spokrewniona z grujecznikowatymi "Cercidiphyllaceae"). W systemie Reveala z 2008 rodzina "Trochodendraceae" włączona została do rzędu oczarowców "Hamamelidales".
W pierwszej wersji systemu APG z 1998 rząd nie był wyróżniany – rodzina "Trochodendraceae" i opcjonalnie wyróżniana "Tetracentraceae" ujęte były jako zajmujące niepewną pozycję ("Incertae sedis") w obrębie dwuliściennych właściwych "eudicots". Tak samo przedstawione zostały w systemie APG II z 2003. W systemie APG III z 2009 wyróżniono rząd z rodziną "Trochodendraceae" (włączono do niej "Tetracentraceae") umieszczając go wśród bazalnych rzędów w obrębie dwuliściennych właściwych. W systemie APG IV z 2016 uściślono jego pozycję sytuując go na kladogramie po powstaniu rzędów srebrnikowców "Proteales" a przed wyodrębninieniem bukszpanowców.
W systemie Ruggiero i in. (2015) rząd trochodendronowców tworzy jeden z 18 nadrzędów okrytonasiennych – trochodendropodobne "Trochodendranae" i obejmuje jedną rodzinę zgodnie z systemem APG IV (2016).

</doc>
<doc id="1684667" url="https://pl.wikipedia.org/wiki?curid=1684667" title="Trochodendrales">
Trochodendrales



</doc>
<doc id="1684668" url="https://pl.wikipedia.org/wiki?curid=1684668" title="Trochodenronowate">
Trochodenronowate



</doc>
<doc id="1684669" url="https://pl.wikipedia.org/wiki?curid=1684669" title="Trochodendraceae">
Trochodendraceae



</doc>
<doc id="1684674" url="https://pl.wikipedia.org/wiki?curid=1684674" title="BBC English">
BBC English



</doc>
<doc id="1684675" url="https://pl.wikipedia.org/wiki?curid=1684675" title="Oxford English">
Oxford English



</doc>
<doc id="1684677" url="https://pl.wikipedia.org/wiki?curid=1684677" title="Katsuya Okada">
Katsuya Okada

 – japoński polityk, przewodniczący Partii Demokratycznej od maja 2004 do września 2005. Minister spraw zagranicznych od 16 września 2009 do 17 września 2010.
Życiorys.
Katsuya Okada urodził się w Yokkaichi w 1953. Ukończył prawo na Uniwersytecie Tokijskim. Po studiach rozpoczął pracę w Ministerstwie Handlu Międzynarodowego i Przemysłu. Początkowo należał do Partii Liberalno-Demokratycznej i z jej ramienia w 1990 po raz pierwszy wszedł w skład parlamentu. W 1993 wstąpił do Japońskiej Partii Odnowy. W 1998 został członkiem Partii Demokratycznej. W tym samym roku wszedł w skład Izby Reprezentantów jako przedstawiciel prefektury Mie.
Od 18 maja 2004 do 12 września 2005 zajmował stanowisko przewodniczącego Partii Demokratycznej. Z funkcji tej zrezygnował po przegranej partii w wyborach parlamentarnych we wrześniu 2005.
16 września 2009 objął stanowisko ministra spraw zagranicznych w rządzie premiera Yukio Hatoyamy. Bez sukcesów negocjował z USA sprawę usunięcia amerykańskiej bazy wojskowej na Okinawie. Pozostał jednak na stanowisku także po dymisji Yukio Hatoyamy.
Funkcję ministra przestał pełnić 17 września 2010 po zmianach personalnych w gabinecie dokonanych przez premiera Naoto Kana. Objął stanowisko sekretarza generalnego Partii Demokratycznej, co odebrane zostało jako próba wzmocnienia wpływów Kana w partii po wygranym przez premiera 14 września 2010 starciu o przywództwo z rywalem wewnątrz partii, Ichirō Ozawą.

</doc>
<doc id="1684678" url="https://pl.wikipedia.org/wiki?curid=1684678" title="Borsig (ujednoznacznienie)">
Borsig (ujednoznacznienie)



</doc>
<doc id="1684681" url="https://pl.wikipedia.org/wiki?curid=1684681" title="Dziurawa Skała (Pieniny Spiskie)">
Dziurawa Skała (Pieniny Spiskie)

Dziurawa Skała, rzadziej Sosnowa Góra, Sosnowa Skała – porośnięte lasem dwuwierzchołkowe wzniesienie w Pieninach Spiskich w miejscowości Dursztyn.
Znajduje się w grzbiecie głównym tych Pienin, po zachodniej stronie Jurgowskiej Góry (wysokość: 733 m), przez obniżenie pomiędzy tymi górami prowadzi droga gruntowa. Dziurawa Skała jest porośnięta lasem, odwadniana jest przez potok Dziurowy i jego dopływy. W zachodnich stokach znajdują się dwie jaskinie, jedna z nich to największa w Pieninach Spiskich Jaskinia w Dziurawej Skale.
Nazwę Dziurawa Skała podaje mapa Polkart i Józef Nyka w swoim przewodniku po Pieninach. Na innych mapach nazywana jest ona Sosnową Górą lub Sosnową Skałą.

</doc>
<doc id="1684682" url="https://pl.wikipedia.org/wiki?curid=1684682" title="Parafia Wniebowstąpienia Pańskiego w Augustowie">
Parafia Wniebowstąpienia Pańskiego w Augustowie

Parafia Wniebowstąpienia Pańskiego – parafia prawosławna w Augustowie, w dekanacie Sokółka należącym do diecezji białostocko-gdańskiej.
Na terenie parafii funkcjonuje 1 cerkiew:
Historia.
Parafia została utworzona przed 1553. Po 1596 przyjęła postanowienia unii brzeskiej, natomiast po likwidacji Kościoła greckokatolickiego w Królestwie Polskim (1875) stała się ponownie prawosławną. W wieku XIX i w pierwszej połowie XX istniały 3 cerkwie: Kazańskiej Ikony Matki Bożej (drewniana, rozebrana po 1938), Świętych Apostołów Piotra i Pawła (rozebrana w 1926; cegłę wykorzystano do budowy seminarium nauczycielskiego) oraz św. Mikołaja Cudotwórcy – cerkiew garnizonowa, przy której stacjonował 104. Ustiżewski Pułk Piechoty. Po odzyskaniu niepodległości świątynia została przekazana Kościołowi katolickiemu. 
Po II wojnie światowej nabożeństwa prawosławne w Augustowie odprawiane były w prywatnych mieszkaniach. W 1957 w budynku przy ulicy Henryka Sienkiewicza urządzono prowizoryczną cerkiew, funkcjonującą do 1979.
Obecna parafialna cerkiew Wniebowstąpienia Pańskiego to dawny zakład wulkanizacyjny wybudowany po 1945, przebudowany w 1985 na świątynię prawosławną (poświęconą 26 maja tegoż roku). Mieści się przy Rynku Zygmunta Augusta 4.
W 2015 parafia liczyła około 50 wiernych.
Budowana cerkiew.
Nowa cerkiew wznoszona jest na działce przy ulicy Mazurskiej 16. 14 września 2016 poświęcono plac pod budowę świątyni, a 12 października tegoż roku rozpoczęto prace budowlane. 28 maja 2017 wmurowany został kamień węgielny pod budowę cerkwi. Tego samego dnia na placu budowy po raz pierwszy odsłużono Boską Liturgię, pod przewodnictwem arcybiskupa białostockiego i gdańskiego Jakuba.
Cerkiew będzie nosiła wezwanie Augustowskiej Ikony Matki Bożej. Powstaje według projektu Mirosława Siemionowa, na planie krzyża. Będzie posiadała jedną kopułę. Nad wejściem zostanie umieszczona niewielka dzwonnica. Świątynia pomieści 120 osób. Architektonicznie nawiązuje do nieistniejącej augustowskiej cerkwi Świętych Apostołów Piotra i Pawła.

</doc>
<doc id="1684683" url="https://pl.wikipedia.org/wiki?curid=1684683" title="Wiktory 2008">
Wiktory 2008

24. ceremonia rozdania Wiktorów odbyła się 11 maja 2009 roku w Hotelu Sofitel Victoria w Warszawie. Wystąpili Irena Santor, Klaudia Kulawik oraz Waldemar Malicki.

</doc>
<doc id="1684686" url="https://pl.wikipedia.org/wiki?curid=1684686" title="Dziurawa Skała">
Dziurawa Skała



</doc>
<doc id="1684687" url="https://pl.wikipedia.org/wiki?curid=1684687" title="Borsigwerk">
Borsigwerk



</doc>
<doc id="1684688" url="https://pl.wikipedia.org/wiki?curid=1684688" title="SMS Zenta">
SMS Zenta

SMS Zenta – austro-węgierski krążownik pancernopokładowy z końca XIX wieku i I wojny światowej. Pierwsza jednostka typu "Zenta". Zatopiony 16 sierpnia 1914 roku u wybrzeży Czarnogóry. Nazwa okrętu upamiętniała zwycięstwo w bitwie pod Zentą (1697).
Po wybuchu I wojny światowej krążownik brał udział w pierwszej akcji bojowej floty austro-węgierskiej, jakim było ostrzeliwanie radiostacji i linii kolejowej w okolicach Antivari (ob. Bar) w Czarnogórze 8 sierpnia 1914 r. Dowódcą był komandor por. Paul Pachner. W ciągu kolejnych dni prowadził blokadę wybrzeża Czarnogóry. 16 sierpnia 1914 roku rano „Zenta”, patrolująca tam wraz z niszczycielem SMS „Ulan”, została zaskoczona przez główne siły marynarki francuskiej wraz z okrętami brytyjskimi, w składzie m.in. 13 pancerników. Dowódca „Zenty” rozkazał odwrót do Cattaro, co udało się „Ulanowi”, lecz dysponujący mniejszą prędkością krążownik nie zdołał uciec. Płynąc możliwie blisko brzegu, dogoniony przez okręty ententy, odmówił poddania się i podjął walkę. Ostrzeliwany przez liczne okręty, z pancernikiem „Courbet” na czele, krążownik zatonął o 9.30 w pobliżu Antivari. Zginęło 173 ludzi załogi, 139 dostało się do brzegu i zostało wziętych do czarnogórskiej niewoli.

</doc>
<doc id="1684693" url="https://pl.wikipedia.org/wiki?curid=1684693" title="Goldflam">
Goldflam

Nazwisko Goldflam może odnosić się do następujących osób:

</doc>
<doc id="1684694" url="https://pl.wikipedia.org/wiki?curid=1684694" title="Olaf Barda">
Olaf Barda

Olaf Barda (ur. 17 sierpnia 1909 jako Olaf M. Olsen, zm. 2 maja 1971) – norweski szachista, mistrz międzynarodowy od 1952, arcymistrz w grze korespondencyjnej od 1953 roku.
Kariera szachowa.
W 1930 r. reprezentował Norwegię na rozegranej w Hamburgu szachowej olimpiadzie, w tym również roku zdobył swój pierwszy tytuł indywidualnego mistrza kraju. W czasie swojej kariery złote medale mistrzostw Norwegii zdobył jeszcze pięciokrotnie, w latach 1947, 1948, 1952, 1953 i 1957. W 1956 r. po raz drugi wystąpił na olimpiadzie, rozegranej w Moskwie.
Dwukrotnie (Helsinki 1947 i Mariańskie Łaźnie 1951) startował w turniejach strefowych (eliminacjach mistrzostw świata). Największy sukces w grze klasycznej odniósł na arenie międzynarodowej w 1959 r. w Jönköping, gdzie podzielił I m. wspólnie z Aleksandrem Kotowem, przed Wiaczesławem Ragozinem.
W 1952 r. został pierwszym norweskim szachistą, któremu Międzynarodowa Federacja Szachowa przyznała tytuł mistrza międzynarodowego. Był również pierwszym norweskim arcymistrzem w szachach korespondencyjnych (tytuł otrzymał w 1953 roku). W tej odmianie szachów odniósł znaczące sukcesy, z których jednym z największych było IV miejsce w I finale indywidualnych mistrzostw świata, rozegranym w latach 1950–1953.
Barda był autorem wydanego w 1943 r. w Oslo podręcznika "Sjakk!", prowadził także szachową rubrykę w dzienniku "Dagbladet".
Według systemu Chessmetrics, najwyższy ranking osiągnął w styczniu 1950 r., z wynikiem 2542 punktów zajmował wówczas 94. miejsce na świecie.

</doc>
<doc id="1684697" url="https://pl.wikipedia.org/wiki?curid=1684697" title="Gumplowicz">
Gumplowicz

Nazwisko Gumplowicz może odnosić się do następujących osób:

</doc>
<doc id="1684701" url="https://pl.wikipedia.org/wiki?curid=1684701" title="Choroba dróg oddechowych zaostrzana przez niesteroidowe leki przeciwzapalne">
Choroba dróg oddechowych zaostrzana przez niesteroidowe leki przeciwzapalne

Choroba dróg oddechowych zaostrzana przez niesteroidowe leki przeciwzapalne (skrótowiec "N-ERD" od ang. "NSAIDs-exacerbated respiratory disease", inaczej astma aspirynowa) – złożona jednostka chorobowa o obrazie klinicznym takim jak w astmie oskrzelowej, która jest związana z niealergiczną reakcją nadwrażliwości na aspirynę lub inne niesteroidowe leki przeciwzapalne, należące do grupy inhibitorów COX-1. Objawy chorobowe ze strony dróg oddechowych są zaostrzane lub indukowane przez aspirynę. Mogą one pojawić się nagle, nawet u osób, które wcześniej dobrze tolerowały zażywanie aspiryny. 
Astma aspirynowa charakteryzuje się trzema współistniejącymi ze sobą objawami (tzw. triadą aspirynową): astmą oskrzelową, przewlekłym eozynofilowym nieżytem nosa i zatok (często też z polipami nosa) oraz nieprawidłową reakcją na aspirynę i pokrewne leki. Ma przewlekły, postępujący przebieg.
Po raz pierwszy opisana w 1922 roku przez Widala, Abramiegi i Lermoyeza. Pogłębieniem wiedzy na temat triady aspirynowej zajmował się Max Samter, profesor medycyny na Uniwersytecie Illinois w Chicago, dlatego spotyka się również określenie triady Samtera (ang. "Samter's Triad") lub zespołu Samtera ("Samter's Syndrome").
Epidemiologia.
Badania epidemiologiczne wykazują różną częstość występowania astmy aspirynowej zależenie od badanej populacji i metod użytych do ustalenia rozpoznania tego schorzenia.
Szacuje się na podstawie badań kwestionariuszowych, że nadwrażliwość na aspirynę w populacji ogólnej w Polsce wynosi 0,6%, a 4,3% w populacji chorych na astmę oskrzelową. 
Metaanaliza badań z wykorzystaniem testów prowokacyjnych wykazała, że nadwrażliwość na aspirynę w populacji chorych na astmę wynosi 21%.
Występuje częściej u kobiet niż u mężczyzn w stosunku 2,3:1. 15% osób nie zdawało sobie sprawy, że występuje u nich nietolerancja aspiryny. Nadwrażliwość na aspirynę i inne niesteroidowe leki przeciwzapalne jest rzadka u dzieci. Obciążenie rodzinne można wykazać w ok. 1–6% przypadków tego schorzenia .
Etiopatogeneza.
Bezpośrednią przyczyną wystąpienia objawów astmy aspirynowej jest zażycie kwasu acetylosalicylowego (aspiryny) lub innego leku z grupy NLPZ. Prowadzi to do hamowania konstytutywnej izoformy enzymu cyklooksygenazy, COX-1. Istnienie pozytywnej zależności między siłą hamującego wpływu leku na COX-1 in vitro, a nasileniem objawów klinicznych oraz dobrej tolerancji leków, będących inhibitorami COX-2 u chorych na astmę aspirynową, dodatkowo potwierdzają teorię cyklooksygenazową.
Wykazano ponadto, że spożycie nawet niewielkich ilości alkoholu przez osoby z astmą aspirynową także może sprowokować wystąpienie niekorzystnych objawów ze strony układu oddechowego.
Postacie kliniczne.
Wyróżnia się dwie postacie kliniczne:
Obraz kliniczny.
Obraz kliniczny obejmuje następujące objawy:
Ponadto mogą wystąpić jeszcze inne objawy, tj. 
W przypadku postaci klinicznej skórno-pokrzywkowej pojawiają się następujące objawy:
Choroba ma przebieg postępujący, z tendencją do występowania zaostrzeń i groźnych dla życia stanów astmatycznych.
Diagnostyka.
Rozpoznanie stawia się na podstawie charakterystycznego wywiadu (typowe objawy w ciągu 1–2 godzin po przyjęciu niesteroidowego leku przeciwzapalnego) u osoby z astmą oskrzelową rozpoznaną w wieku dorosłym lub z przewlekłym zapaleniem zatok przynosowych z obecnością nawracających polipów. W przypadkach wątpliwych wykonuje się próbę prowokacyjną z aspiryną. Ujemny wynik próby prowokacyjnej, z dużą dozą prawdopodobieństwa pozwala wykluczyć N-ERD.
Próba prowokacyjna z aspiryną.
Próba prowokacyjna z aspiryną stanowi podstawę rozpoznania N-ERD. Wykonuje się ją z aspiryną podawaną w sposób doustny, wziewny lub donosowo.
Próba polega na podawaniu zwiększanych dawek aspiryny w ustalonych odstępach czasu (zazwyczaj w ciągu 2 dni, dawki kolejnych podań zależą od zastosowanego protokołu) i obserwacji pod kątem wystąpienia objawów niepożądanych. Droga doustna stanowi złoty standard, ponieważ naśladuje naturalną drogę ekspozycji na lek. Próba wziewna z aspiryną lizynową jest tak samo czuła jak droga doustna, ale bezpieczniejsza i krótsza. Próba donosowa jest mniej czuła.
Przeciwwskazaniami do próby prowokacyjnej z ASA są:
Przykładowy protokół próby aspirynowej:
Leczenie.
Astma oskrzelowa u pacjentów z nadwrażliwością na aspirynę ma cięższy przebieg, lecz leczenie nie odbiega od standardów stosowanych w leczeniu astmy oskrzelowej. Często konieczna okazuje się terapia glikokortykosteroidami, także podawanymi systemowo (doustnie), a nie tylko wziewnie. Pacjenci muszą obowiązkowo unikać leków przeciwbólowo-przeciwzapalnych, działających poprzez cyklooksygenazę (mechanizm działania aspirynopodobny). Nie mogą przyjmować nieznanych leków, także preparatów wieloskładnikowych, dotyczy to również leków dostępnych bez recepty. Chorzy na astmę aspirynową powinni mieć przy sobie listę dozwolonych dla nich leków przeciwbólowych i zawsze poinformować lekarza lub innego pracownika służby zdrowia o tym, że cierpią na nadwrażliwość na aspirynę i inne niesteroidowe leki przeciwzapalno-przeciwbólowe. 
Desensytyzacja.
Metoda desensytyzacji aspiryną (odczulanie na aspirynę) nie została wprowadzona do leczenia astmy aspirynowej ze względu na częste występowanie objawów ubocznych, konieczność przewlekłego podawania aspiryny, aby podtrzymać stan tolerancji, oraz niezgodność wyników badań dotyczących korzystnego wpływu desensytyzacji na dalszy przebieg kliniczny tego typu astmy.
Desensytyzacja polega na ostrożnym podawaniu stopniowo wzrastających dawek aspiryny w celu wytworzenia przejściowego stanu tolerancji organizmu na aspirynę, który utrzymuje się średnio 2–5 dni. W związku z tym należy kontynuować codzienne podawanie maksymalnej dawki aspiryny (około 600 mg/dobę), aby podtrzymać stan tolerancji, gdyż kilkudniowa przerwa w zażywaniu aspiryny najczęściej prowadzi do powrotu nadwrażliwości, a wtedy ponowne jej zażycie grozi ostrym atakiem astmy. Uzyskanie tolerancji na aspirynę prowadzi z reguły do dobrego tolerowania przez pacjenta innych NLPZ, które działają przez blokowanie cyklooksygenazy. 
Metoda desensytyzacji aspiryną została opracowana na podstawie spostrzeżenia (po raz pierwszy poczynionego w 1922 roku przez Widala i współpracowników, następnie ponownie w 1966 przez Zeissa i Lockeya oraz Bianco i współpracowników) o 2–3 dniowej niewrażliwości na podawanie aspiryny, która miała miejsce po ostrym ataku astmy, spowodowanym jej doustnym przyjęciem.
Ostry atak astmy.
Ostry atak astmy (często ciężki) może pojawić się w ciągu kilku minut, do 1–2 godzin po połknięciu aspiryny lub innego leku aspirynopodobnego. Może dojść do wstrząsu, utraty przytomności i zatrzymania oddechu. 
Postępowanie lekarskie w przypadku wystąpienia ostrego ataku astmy u pacjenta z astmą aspirynową, po przypadkowo zażytej aspirynie lub innym leku z grupy NLPZ, albo podczas wykonywania próby prowokacyjnej, obejmuje w zależności od obrazu klinicznego: 
Środki ostrożności.
Dieta ubogosalicylanowa (niskosalicylanowa, aspirynowa).
To dieta zalecana osobom z nadwrażliwością na aspirynę i inne niesteroidowe leki przeciwzapalne. Polega na ograniczeniu podaży pokarmów zawierających znaczne ilości kwasu salicylowego lub soli kwasu salicylowego. Mimo że kwas salicylowy nie powoduje objawów astmy wywołanych kwasem acetylosalicynowym to zawartość kwasu salicylowego w diecie może wpływać na tolerancję kwasu acetylosalicylowego. Wskazany poziom kwasu salicylowego jest jednak indywidualny i niewskazane jest zbyt drastyczne ograniczanie lub eliminacja z diety kwasu salicylowego ze względu na zwiększenie ryzyka wstrząsu anafilaktycznego. 
Dozwolone niesteroidowe leki przeciwzapalne.
Większość chorych dobrze toleruje leki z grupy selektywnych inhibitorów COX-2 (celekoksyb, etorykoksyb, parekoksyb). Preferencyjne inhibitory COX-2 (nimesulid, meloksykam) oraz słabe inhibitory COX-1 (paracetamol) stosowane w typowych dawkach również, zazwyczaj, nie powodują dolegliwości (w przypadku paracetamolu dawka powinna wynosić &lt;1000 mg). Przed zastosowaniem powyższych leków, konieczne jest wcześniejsze przeprowadzenie próby tolerancji w obecności personelu medycznego.

</doc>
<doc id="1684705" url="https://pl.wikipedia.org/wiki?curid=1684705" title="Crostau">
Crostau

Crostau (górnołuż. "Chróstawa") – dzielnica miasta Schirgiswalde-Kirschau w Niemczech, w kraju związkowym Saksonia, w okręgu administracyjnym Drezno, w powiecie Budziszyn.
Położenie geograficzne.
Crostau położone jest w górach Łużyc Górnych. Dzielnica otoczona jest kilkoma ważnymi wzgórzami tego regionu, takimi jak: "Kälbersteine" (487 m), "Potsberg" (448 m), "Wolfsberg" (347 m), "Horken" (307 m), czy "Callenberger Berg" (360 m). 
Dzielnica podzielona jest na dwie części: dolną z zamkiem "Kroste", i górną ze starym dworem i kościołem.
Historia.
W dolnej części dzielnicy pierwsza słowiańska osada powstała w roku 800 n.e. Pomiędzy X i XII w. została przekształcona w mały zamek. Początkowo stał się on miejscem odwiedzanym na szlakach handlowych, później stał się siedzibą rozbójników. W 1352 r. zamek został zniszczony. 
W 1934 r. w skład gminy Crostau weszły: Callenberg "(Chemberk)", Carlsberg i Wurbis "(Wjerbjež)", zaś w 1972 roku stała się jej częścią również miejscowość Halbendorf "(Wbohow)".
Do 31 grudnia 2010 gmina była samodzielna. 1 stycznia 2011 z gmin Crostau, Kirschau oraz wspólnoty administracyjnej Schirgiswalde, utworzono nowe miasto Schirgiswalde-Kirschau.
Religia.
Religią rozpowszechnioną na tym obszarze jest protestantyzm. Obecnie kościoły w Crostau, Kirschau "(Korzym)" i Schirgiswalde "(Šěrachow)" ściśle ze sobą współpracują i mają jednego pastora.
Gospodarka.
Dzielnica położona jest z dala od głównych szlaków komunikacyjnych regionu i nie ma tutaj przemysłu, ale obszar ten jest związany z turystyką ze względu na swe malownicze tereny. Większość mieszkańców pracuje w innych miejscowościach lub miastach regionu.
Współpraca.
Miejscowość partnerska:

</doc>
<doc id="1684707" url="https://pl.wikipedia.org/wiki?curid=1684707" title="Parafia Wszystkich Świętych w Suwałkach">
Parafia Wszystkich Świętych w Suwałkach

 Parafia Wszystkich Świętych – parafia prawosławna w Suwałkach, w dekanacie Sokółka należącym do diecezji białostocko-gdańskiej.
Na terenie parafii funkcjonuje 1 cerkiew:
Historia.
Parafia została utworzona w 1840 r. Pierwszą świątynią prawosławną w Suwałkach była cerkiew Zaśnięcia Przenajświętszej Bogurodzicy, wybudowana w latach 1838–1840, poświęcona 5 maja 1840. Po odzyskaniu niepodległości przez Polskę zarówno ta cerkiew, jak i wzniesiony w latach 1900–1904 sobór polowy św. Aleksandra Newskiego zostały przekazane Kościołowi rzymskokatolickiemu. Znajdująca się na obrzeżach miasta, wzniesiona w latach 1900–1902 cerkiew polowa św. Jerzego, została całkowicie zdewastowana w czasie I wojny światowej (urządzono w niej magazyn – najpierw żywnościowy, a później zbrojeniowy) i nie nadawała się do renowacji (jej pozostałości rozebrano w latach 60. XX w.).
Świątynią parafialną od lat 20. XX w. jest drewniana cerkiew Wszystkich Świętych, wybudowana w latach 1891–1892 jako kaplica cmentarna.
Liczba wiernych i zasięg terytorialny.
W 1872 r. parafia liczyła 932, a w 1890 r. – 1875 wiernych.
W 1971 r. przeprowadzono ogólnopolską ankietę, dotycząca stanu parafii prawosławnych. W suwalskiej parafii zanotowano 20 wiernych w 11 rodzinach.
W 2022 r. parafia liczyła około 50 osób. Wierni zamieszkują Suwałki oraz powiaty suwalski i sejneński. Nabożeństwa w cerkwi parafialnej odprawiane są co 2 tygodnie.

</doc>
<doc id="1684709" url="https://pl.wikipedia.org/wiki?curid=1684709" title="Konstanty Górski (historyk)">
Konstanty Górski (historyk)

Konstanty Górski (ur. 1826 w Górskich, zm. 2 stycznia 1898 w Warszawie) – polski pisarz wojskowy, pułkownik piechoty Armii Imperium Rosyjskiego, jeden z czołowych historyków wojskowości polskiej.
Życiorys.
Kształcił się u Pijarów w Drohiczynie. Studiował filologię na uniwersytecie w Kijowie. W 1849 roku wstąpił do wojska rosyjskiego. Ukończył Akademię Sztabu Generalnego w Petersburgu w 1855 roku. W wojsku rosyjskim służył od 1849 do 1885 roku z przerwą w latach 1866–1877. Prowadził badania z zakresu organizacji i taktyki dawnego wojska polskiego. Był właściwym twórcą współczesnej historii wojskowości polskiej. Spoczywa na cmentarzu Powązkowskim w Warszawie (kwatera 24, rząd 5, grób 20).
Dzieła.
Napisał szereg studiów z historii wojen polskich oraz dzieła:

</doc>
<doc id="1684710" url="https://pl.wikipedia.org/wiki?curid=1684710" title="SMS Aspern">
SMS Aspern

SMS Aspern – austro-węgierski krążownik pancernopokładowy z końca XIX wieku. Druga jednostka typu "Zenta". Przetrwał I wojnę światową. W 1918 roku rozbrojony. Zacumowany w Pula pełnił rolę pływających koszar. Przekazany Wielkiej Brytanii jako część austro-węgierskich reparacji wojennych. W 1920 roku sprzedany włoskiej stoczni złomowej.

</doc>
<doc id="1684715" url="https://pl.wikipedia.org/wiki?curid=1684715" title="Andriej Małachow">
Andriej Małachow

Andriej Nikołajewicz Małachow (ros. Андрей Николаевич Малахов, ur. 11 stycznia 1972 w Apatytach) – rosyjski prezenter i osobowość telewizyjna. Od lat związany ze stacją Pierwyj kanał. Popularny dzięki talk show "Niech mówią" (ros. Пусть говорят – "Pust' goworiat").
W 2009 roku wraz z Natalią Wodianową prowadził półfinały 54. Konkursu Piosenki Eurowizji, który odbył się w Moskwie.

</doc>
<doc id="1684716" url="https://pl.wikipedia.org/wiki?curid=1684716" title="Plach Yeremiji">
Plach Yeremiji



</doc>
<doc id="1684718" url="https://pl.wikipedia.org/wiki?curid=1684718" title="Konstanty Górski (polityk)">
Konstanty Górski (polityk)

Konstanty Górski (ur. 8 maja 1827 w Woli Pękoszewskiej, zm. 1 marca 1901 w Warszawie) – polski polityk.
Studiował w Berlinie i Paryżu specjalizując się w prawie administracyjnym. Podczas studiów publikował korespondencyjnie w piśmie „Przegląd Poznański” oraz był członkiem redakcji paryskiego czasopisma „Wiadomości Polskie”. Po powrocie na tereny polskie został mianowany referendariuszem rady stanu Królestwa Polskiego. Później zamieszkał w rodzinnej Woli Pękoszewskiej. Dokonał oczynszowania włościan w Woli Pękoszewskiej, w Tułowicach i w Motkowicach. Równolegle z prowadzeniem gospodarstwa objął funkcję dyrektora zarządzającego Towarzystwa Ubezpieczeń w Warszawie. Ponadto sprawował funkcje wiceprezesa rady kolei Bydgoskiej, członka rady Banku Polskiego. Był współzałożycielem organu polityczno-społecznego „Kronika” (wraz z nim Feliks Sobański i Ludwik Krasiński). Publikował w pismach „Biblioteka Warszawska” i „Niwa”.
Był politykiem ugodowym związanym z prawicą białych i członkiem instytucji gospodarczych. Spoczywa na cmentarzu Powązkowskim w Warszawie (kwatera 159, rząd 3, grób 1/2/3).
Rodzina.
Syn Franciszka Górskiego generała brygady z powstania listopadowego. Brat Ludwika agronoma, brat bliźniak Jana Górskiego. Jego żoną została Julia Galicyn, córka ks. Sergiusza i Marii z Jezierskich. Miał syna Pawła (1870-1921), polityka. Córka Konstantego - Maria Zofia Teodozja Sobańska (1865-1951) była działaczką społeczna i charytatywną, organizatorką salonu towarzyskiego w Warszawie.

</doc>
<doc id="1684720" url="https://pl.wikipedia.org/wiki?curid=1684720" title="Parafia św. Mikołaja Cudotwórcy w Topilcu">
Parafia św. Mikołaja Cudotwórcy w Topilcu

Parafia Świętego Mikołaja Cudotwórcy – parafia prawosławna w Topilcu, w dekanacie Białystok należącym do diecezji białostocko-gdańskiej.
Na terenie parafii funkcjonuje 1 cerkiew i 2 kaplice:
Historia.
Parafia została utworzona na początku XVI wieku. Świątynią parafialną jest cerkiew Świętego Mikołaja Cudotwórcy, wybudowana w 1870.
W 2018 r. oddano do użytku dom parafialny.
Liczba wiernych i zasięg terytorialny.
W 1943 o. Józef Kowszyk zanotował: „"do spowiedzi w Wielkim Poście przyszło 1077 osób, nie licząc dzieci do lat siedmiu"”. W 2007 parafia w Topilcu liczyła około 100 wiernych, natomiast w 2019 r. – 154.

</doc>
<doc id="1684721" url="https://pl.wikipedia.org/wiki?curid=1684721" title="Joy Volley Imola">
Joy Volley Imola



</doc>
<doc id="1684722" url="https://pl.wikipedia.org/wiki?curid=1684722" title="Slobodan Grujić">
Slobodan Grujić

Slobodan Grujić (ur. 24 sierpnia 1973 w Nowym Sadzie) – serbski tenisista stołowy. Członek kadry narodowej i olimpijskiej Serbii w tenisie stołowym. Zawodnik tureckiego klubu tenisa stołowego Fenerbahçe SK. Jest sponsorowany przez niemiecką firmę Andro. Obecnie najlepszy tenisista stołowy w Serbii i jeden z najlepszych zawodnik w Europie.
Dwukrotny ćwierćfinalista gry podwójnej podczas igrzysk olimpijskich w Barcelonie (1992) i Atenach (2004).
Sprzęt:

</doc>
<doc id="1684723" url="https://pl.wikipedia.org/wiki?curid=1684723" title="Browar Novosad">
Browar Novosad



</doc>
<doc id="1684725" url="https://pl.wikipedia.org/wiki?curid=1684725" title="Michaił Malinin">
Michaił Malinin

Michaił Siergiejewicz Malinin, (ur. we wsi Połutino, zm. 24 stycznia 1960 w Moskwie) – radziecki dowódca wojskowy, generał armii, szef sztabu – zastępca głównodowodzącego Grupy Wojsk Radzieckich w Niemczech, szef Głównego Zarządu Operacyjnego – I zastępca szefa Sztabu Generalnego Sił Zbrojnych ZSRR, Bohater Związku Radzieckiego (1945), deputowany do Rady Najwyższej ZSRR 3. i 4. kadencji.
Życiorys.
Urodził się we wsi Połutino, w rejonie antropowskim obwodu kostromskiego, w biednej rodzinie chłopskiej. Ukończył dwie klasy szkoły średniej. Następnie pracował w lesie jako drwal. Członek WKP(b) od 1931.
Służbę w Armii Czerwonej rozpoczął w 1919. Uczestnik wojny domowej. W 1919 jako szeregowy w 6 zapasowym pułku strzelców brał udział w tłumieniu wystąpień kontrrewolucyjnych w pow. kostromskim.
W 1922 ukończył II Moskiewską Oficerską Szkołę Piechoty. W latach 1922–1928 pełnił służbę w jednostkach wojskowych Moskiewskiego Okręgu Wojskowego – był dowódcą plutonu, zastępcą dowódcy kompanii, komendantem pułkowej szkoły podoficerskiej i dowódcą batalionu w 42 pułku strzeleckim. W 1931 ukończył studia w Akademii Wojskowej im. M. Frunzego. Po ukończeniu studiów był szefem sztabu 219 pułku strzeleckim, szefem wydziału w sztabie 45 Dywizji Strzeleckiej i szefem oddziału sztabu korpusu zmechanizowanego w Uralskim Okręgu Wojskowym. W 1933 ukończył wyższy kurs akademicki w Akademii Motoryzacji i Mechanizacji ACz. W latach 1933–1937 służył w Zabajkalskim Okręgu Wojskowym na stanowiskach: szefa sztabu 20 Samodzielnej Brygady Zmechanizowanej, szefa oddziału w sztabie Okręgu Wojskowego i dowódcy 32 Brygady Zmechanizowanej. Od 1938 w szkolnictwie wojskowym: był wykładowcą taktyki, starszym wykładowcą taktyki wojsk pancernych, kierownikiem kursu taktycznego na Leningradzkich kursach doskonalenia wyższych kadr dowódczych wojsk pancernych. Następnie w latach 1939–1940 brał udział w wojnie zimowej z Finlandią jako szef oddziału operacyjnego sztabu 9 Armii oraz zastępca szefa sztabu 9 Armii do spraw tyłów. Latem 1940 został wyznaczony na stanowisko szefa sztabu 7 Korpusu Zmechanizowanego Moskiewskiego Okręgu Wojskowego, funkcję tę pełnił do rozpoczęcia wojny z Niemcami.
Od czerwca 1941 na Froncie Zachodnim był szefem sztabu 16 Armii do 16 lipca 1942. Następnie był szefem sztabu szeregu Frontów: Briańskiego – od 20 lipca do 27 września 1942, Dońskiego – od 30 września 1942 do 15 lutego 1943, Centralnego – od 15 lutego do 20 października 1943, Białoruskiego – od 20 października 1943 do 23 lutego 1944 i od 6 – do 16 kwietnia 1944, 1 Białoruskiego – od 24 lutego do 5 kwietnia 1944 oraz od 16 kwietnia 1944 do 10 czerwca 1945. Na tych odpowiedzialnych stanowiskach on brał udział w przygotowaniu i przeprowadzeniu operacji rozbicia niemieckich wojsk pod Stalingradem, Kurskiem oraz w operacjach: Białoruskiej, Warszawsko-Poznańskiej, Zachodniopomorskiej i Berlińskiej. 20 grudnia 1942 awansował na stopień generała porucznika, a 18 września 1943 – na stopień generała pułkownika.
Postanowieniem Prezydium Rady Najwyższej ZSRR z 29 maja 1945 – za umiejętne dowodzenie wojskami frontów oraz przejawione w tym czasie męstwo i bohaterstwo nadano mu tytuł Bohatera Związku Radzieckiego wraz z wręczeniem Orderu Lenina i medalu Złota Gwiazda (nr 6456).
Po zakończeniu wojny – w latach 1945–1948 był szefem sztabu – zastępcą głównodowodzącego Grupy Wojsk Radzieckich w Niemczech. W latach 1948–1950 pełni funkcję szefa sztabu głównego i zastępcy Głównodowodzącego Wojsk Lądowych. Od 1950 był zastępcą Głównego Inspektora, następnie Głównym Inspektorem Armii Radzieckiej. Od 1952 do 1960 był szefem Głównego Zarządu Operacyjnego – I zastępcą szefa Sztabu Generalnego Sił Zbrojnych ZSRR. Pełniąc służbę na tym stanowisku koordynował działania wojsk radzieckich biorących udział w interwencji na Węgrzech jesienią 1956.
3 sierpnia 1953 awansował na stopień generała armii.
Był deputowanym do Rady Najwyższej ZSRR 3. i 4. kadencji. Był zastępcą członka Komitetu Centralnego KPZR w latach 1952–1956 oraz członkiem Centralnej Komisji Rewizyjnej KPZR w latach 1956–1960.
Zmarł 24 stycznia 1960 w Moskwie i został pochowany na Cmentarzu Nowodziewiczym.

</doc>
<doc id="1684726" url="https://pl.wikipedia.org/wiki?curid=1684726" title="Brilliance BS2">
Brilliance BS2

Brilliance BS2 – samochód osobowy typu hatchback lub sedan produkowany od 2007 roku przez chiński koncern Brilliance (Huachen Zhonghua).
Opis modelu.
Na Salonie w Szanghaju w 2007 roku Brilliance zaprezentowało nowego, kompaktowego hatchbacka – model BS2 bazującego na Mitsubishi. Jest to piąty już model tej chińskiej marki. Pojazd ten został zaprojektowany przez włoskie studio stylistyczne Ital Design. Jego stylizacja jest już mniej kontrowersyjna. BS2 to pierwszy kompaktowy model marki. Ma on przysporzyć marce klientów na wymagającym rynku europejskim. W stosunku do poprzednich aut tej marki w modelu BS2 została poprawiona jakość wykonania. Produkcję seryjną rozpoczęto w 2008 roku. Europejska premiera odbyła się na Salonie IAA we Frankfurcie w 2007 roku. Silnik BS2 spełnia normę Euro 4. Na salonie w Szanghaju w 2009 roku zaprezentowano odmianę sedan. Od hatchbacka odróżnia się ona innymi elementami pasa przedniego i innym wyglądem deski rozdzielczej. W Chinach model ten jest sprzedawany pod tradycyjną nazwą Huachen Zhonghua Junjie FRV. Na innych rynkach oferowany jest jeszcze pod nazwą Brilliance Splendor FRV.
Wyposażenie.
Brilliance zapowiada, że w elementami seryjnymi wyposażenia mają być m.in.: wspomaganie kierownicy, koła z lekkich stopów za, które trzeba zwykle dopłacać w samochodach innych marek. Za dopłatą będzie można otrzymać m.in.: automatyczna klimatyzacja, elektrycznie sterowane szyby, czujniki parkingowe, radio z CD oraz elektrycznie regulowany fotel kierowcy.Wyposażenie, z zakresu bezpieczeństwa będą m.in.: przednie poduszki powietrzne, ABS oraz napinacze pasów bezpieczeństwa. Nie wiadomo, czy model wyposażony będzie w ESP.

</doc>
<doc id="1684727" url="https://pl.wikipedia.org/wiki?curid=1684727" title="SMS Szigetvár">
SMS Szigetvár

SMS Szigetvár – austro-węgierski krążownik pancernopokładowy z końca XIX wieku. Trzecia jednostka typu "Zenta". Przetrwał I wojnę światową. W 1918 roku rozbrojony. Pełnił rolę pływających koszar i okrętu-celu w szkole broni torpedowej. Przekazany Wielkiej Brytanii jako część austro-węgierskich reparacji wojennych. W 1920 roku sprzedany włoskiej stoczni złomowej.
Nazwa upamiętniała obronę twierdzy Szigetvár przez bana Chorwacji Nikolę Zrinskiego w 1566 roku.
Okręt uczestniczył w I wojnie światowej. Brał udział m.in. w pierwszej akcji bojowej floty austro-węgierskiej, jakim było ostrzeliwanie radiostacji i linii kolejowej w okolicach Antivari (ob. Bar) w Czarnogórze 8 sierpnia 1914 r., a następnie w sierpniu prowadził blokadę Czarnogóry i brał udział w ostrzeliwaniu czarnogórskich baterii nad bazą floty Zatoce Kotorskiej.

</doc>
<doc id="1684730" url="https://pl.wikipedia.org/wiki?curid=1684730" title="SMS Szigetvar">
SMS Szigetvar



</doc>
<doc id="1684732" url="https://pl.wikipedia.org/wiki?curid=1684732" title="Parafia Podwyższenia Krzyża Pańskiego w Kożanach">
Parafia Podwyższenia Krzyża Pańskiego w Kożanach

Parafia Podwyższenia Krzyża Pańskiego – parafia prawosławna w Kożanach, w dekanacie Białystok należącym do diecezji białostocko-gdańskiej.
Na terenie parafii funkcjonuje 1 cerkiew i 3 kaplice:
Historia.
Parafia powstała przed 1558. W XVII w. przyjęła postanowienia unii brzeskiej. Zlikwidowana w 1835 (wiernych przyłączono do parafii w Surażu i Rybołach). Reaktywacja kożańskiej parafii (jako prawosławnej) nastąpiła 29 kwietnia 1905. 
Świątynią parafialną jest drewniana cerkiew Podwyższenia Krzyża Pańskiego, wybudowana w latach 1883–1886. Kaplica św. Jana Chrzciciela w Złotnikach pochodzi z 1894.
Miejscowości stanowiące parafię.
Baranki, Bogdanki, Czerewki, Dorożki, Końcowizna, Kożany, Pańki, Suraż, Tryczówka, Zajączki, Zawyki, Złotniki&lt;ref name="PP08/2009"&gt;&lt;/ref&gt;.

</doc>
<doc id="1684735" url="https://pl.wikipedia.org/wiki?curid=1684735" title="Brandfort">
Brandfort

Brandfort – miasto w Republice Południowej Afryki, w prowincji Wolne Państwo.
Początkiem historii miasta jest budowa kościoła na farmie Keerom przez voortrekkera, Jacobusa van Zijl, w 1866. Obecne miasto nazwano na cześć orańskiego prezydenta, Johannesa Branda. W czasie wojen burskich istniał tu brytyjski obóz dla kobiet. W Brandfort była też więziona żona Nelsona Mandeli, Winnie.

</doc>
<doc id="1684742" url="https://pl.wikipedia.org/wiki?curid=1684742" title="Słoneczna Sonny">
Słoneczna Sonny

Słoneczna Sonny (ang. "Sonny with a Chance", 2009-2011) – amerykański serial komediowy Disney Channel Original Series stworzony przez Steve’a Marmela, śledzi on doświadczenia nastoletniej dziewczyny Sonny Munroe, która dołącza do nadającego na żywo komediowego show "„Z innej beczki”". Serial zadebiutował w USA 8 lutego 2009 roku, w Polsce zaś 5 września 2009 roku. W czerwcu 2009 roku zapowiedziano, że serial będzie miał swój drugi sezon. Kręcenie drugiej serii rozpoczęło się w październiku 2009 roku, a jego premiera odbyła się 14 marca 2010 roku. Z powodu odejścia Demi Lovato z serialu, postanowiono nakręcić spin-off pod nazwą "Z innej beczki". Produkcja nowego serialu została zapowiedziana 9 lipca 2010 przez Tiffany Thornton, a rozpoczęła się w styczniu 2011. Jest to pierwszy serial Disney Channel, który od początku kręcony jest w High-Definition.
Fabuła.
Utalentowana nastolatka Allison „Sonny” Munroe (Demi Lovato) umieszcza na swojej stronie internetowej amatorskie filmy własnej produkcji. Zostaje dzięki nim zauważona przez hollywoodzkich producentów. Otrzymuje propozycję dołączenia do obsady najpopularniejszego serialu komediowego dla dzieci i nastolatków "„Z innej beczki”". Wraz z matką, dziewczyna przenosi się z miasteczka Middleton w stanie Wisconsin do Los Angeles. Na planie filmowym Sonny poznaje nowych przyjaciół, z którymi spędza swój wolny czas. Jej znajomymi są: Tawni Hart (Tiffany Thornton), Nico Harris (Brandon Mychal Smith), Grady Mitchell (Doug Brochu), Zora Lancaster (Allisyn Ashley Arm) i Chad Dylan Cooper (Sterling Knight) z konkurencyjnego serialu "„MacKenzie Falls”".
Seriale w serialu.
"Z innej beczki".
"„Z innej beczki”" jest fikcyjnym, komediowym programem TV. Jest podobny do innych programów takich jak "„All That”", czy "„Szał na Amandę”", w którym nastolatkowie prezentują różne skecze. Fakt, że skecze są często krótkie, sprawia, że są podobne do australijskich programów "„Comedy Inc.”" czy "„Fast Forward”". Skecze "„Z innej beczki”" pokazywane w "„Słonecznej Sonny”" często skupiają się na absurdalnych sytuacjach. Nico, Grady, Zora, Tawni i Sonny są regularnymi gwiazdami programu "„Z innej beczki”", często grają inne postaci. "„Z innej beczki”" i opera mydlana dla nastolatków "„MacKenzie Falls”" rywalizują ze sobą od sześciu lat, ponieważ obsada serialu "„MacKenzie Falls”" krytykuje Nico, Grady'iego, Zorę, Tawni i Sonny za to, że grają w komediowym serialu, uważają też ich za marnych aktorów. Najbardziej znane skecze z serialu to Weź to obczaj, Sally Jenson: Dziecko prawnik, Przygody Pryksia i Chora Dora.
"MacKenzie Falls".
To popularna opera mydlana dla nastolatek, która rywalizuje z programem "„Z innej beczki”". Jej głównym bohaterem jest MacKenzie grany przez Chada. Jedynymi, innymi znanymi członkami obsady są Portlyn, Chloe, Penelope, Trevor i Devon. James Conroy raz wystąpił w odcinku świątecznym "„MacKenzie Falls”". Serial jest kręcony w tym samym studiu, co "„Z innej beczki”". Żaden z odcinków "„MacKenzie Falls”" nie był pokazywany w "„Słonecznej Sonny”", jedynie finałowy odcinek serii był dostępny jako dodatek na DVD do "„Słonecznej Sonny”". Chad jest liderem obsady "„MacKenzie Falls”", inni członkowie cały czas go naśladują. Na planie "„MacKenzie Falls”" znajduje się fontanna z czekoladą, różnego rodzaju przekąski, pokój masażu oraz sala do medytacji. Później ten serial został zdjęty z anteny.
W 2009 roku powstały odcinki krótkometrażowe "„MacKenzie Falls”". Są tam też te, których urywki były pokazane w "„Słonecznej Sonny”". Odcinki te można zobaczyć tylko na DVD z kompletną pierwszą serią "„Słonecznej Sonny”".
Piosenka tytułowa.
Piosenka tytułowa "„So Far, So Great”" została napisana przez Teanne Lurie, Chen Neenan oraz Aristedisa „Arisa” Archontisa. Piosenkę zaśpiewała Demi Lovato. Piosenka utrzymywana jest w popowo-rockowym klimacie.
Pełna wersja tej piosenki została po raz pierwszy puszczona w "Radio Disney" 31 marca 2009, dwa miesiące po premierze serialu na amerykańskim Disney Channel. Piosenka dostępna jest na albumie "Disney Channel Playlist" wydanym przez "Walt Disney Records" 9 czerwca 2009 oraz na albumie Demi Lovato "Here We Go Again" wydanym przez "Hollywood Records" 21 czerwca 2009 roku.
W drugiej serii piosenka tytułowa pozostaje bez zmian.
Wersja polska.
Wersja polska: SDI Media Polska
Reżyseria:
Tekst polski:
Teksty piosenek:
Kierownik muzyczny: Juliusz Kuźnik 
Udział wzięli:
i inni
Piosenkę śpiewał w odcinku 15: Juliusz Kamil Kuźnik
Piosenkę śpiewali w odcinku 22: Agnieszka Mrozińska, Joanna Pach, Kajetan Lewandowski, Łukasz Talik, Artur Pontek
Piosenkę śpiewali w odcinku 25: Agnieszka Mrozińska, Joanna Pach, Justyna Bojczuk, Łukasz Talik, Artur Pontek
Piosenki śpiewali w odcinku 27: Agnieszka Mrozińska, Joanna Pach, Kajetan Lewandowski, Łukasz Talik, Artur Pontek, Justyna Bojczuk, Monika Pikuła, Wojciech Paszkowski, Robert Tondera, Anna Gajewska, Barbara Melzer i Agnieszka Judycka
Piosenki śpiewali w odcinku 39: Agnieszka Mrozińska, Artur Pontek, Łukasz Talik
Lektorzy:

</doc>
<doc id="1684746" url="https://pl.wikipedia.org/wiki?curid=1684746" title="Crossosomatales">
Crossosomatales

Crossosomatales – rząd roślin z kladu różowych. W zależności od ujęcia, w dawniejszych systemach (włączając w to system Reveala z 1999 r.) takson uznawany był za monotypowy z jedną rodziną "Crossosomataceae", ew. nie był wyróżniany (np. system Cronquista z 1981 r.). Obecnie łączone w randze rzędu rodziny, mimo dość zaskakującego ich zbioru ze względu na zróżnicowanie, są dobrze udokumentowane jako grupa monofiletyczna. Do rzędu traktowanego jako klad, obejmującego m.in. kłokoczkowate, zalicza się w sumie 8 rodzin z zaledwie 12 rodzajami i 66 gatunkami, z reguły o niewielkich zasięgach rozrzuconych na wszystkich kontynentach. Uważa się, że ostatni wspólny przodek zaliczanych tu roślin żył 104-97 milionów lat temu, a zróżnicowanie na główne linie rozwojowe nastąpiło ponad 91 milionów lat temu. Ze względu na zróżnicowanie zaliczanych tu taksonów, systematyka rzędu wciąż jest przedmiotem licznych prac i zmian. 
Systematyka.
Rząd "Crossosomatales" zajmuje pozycję blisko bazalnej w obrębie grupy "Malvidae" w kladzie wyróżnianym w różnych systemach jako różowe lub różopodobne.
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa różowe ("Rosidae" Takht.), nadrząd "Saxifraganae" Reveal, rząd "Crossosomatales" Takht. ex Reveal.

</doc>
<doc id="1684747" url="https://pl.wikipedia.org/wiki?curid=1684747" title="Parafia Zaśnięcia Najświętszej Maryi Panny w Zabłudowie">
Parafia Zaśnięcia Najświętszej Maryi Panny w Zabłudowie

Parafia Zaśnięcia Przenajświętszej Bogurodzicy – parafia prawosławna w Zabłudowie, w dekanacie Białystok należącym do diecezji białostocko-gdańskiej.
Na terenie parafii funkcjonuje 1 cerkiew:
Historia.
Parafia została utworzona w 1507. W 1567 w Zabłudowie powstał męski monaster Zaśnięcia Matki Bożej, który istniał do 1824. Obecną cerkiew wybudowano w latach 1847–1855.
Parafia zabłudowska jako jedna z nielicznych na Białostocczyźnie nie przyjęła postanowień unii brzeskiej, tj. nieprzerwanie pozostawała prawosławną.
Miejscowości stanowiące parafię.
Do parafii przynależą: miasto Zabłudów oraz dwadzieścia cztery wsie: Aleksicze, Dobrzyniówka, Folwarki Wielkie, Gnieciuki, Kowalowce, Koźliki, Kamionka, Krasne, Łubniki, Majówka, Miniewicze, Ochremowicze, Olszanka, Ostrówki, Pasynki, Płoskie, Rafałówka, Sieśki, Solniki, Tatarowce, Zagruszany, Zwierki, Żednia i Żuki, czyli ponad 1000 wiernych, w tym 300 osób w Zabłudowie.

</doc>
<doc id="1684756" url="https://pl.wikipedia.org/wiki?curid=1684756" title="Nyíregyháza Spartacus">
Nyíregyháza Spartacus



</doc>
<doc id="1684758" url="https://pl.wikipedia.org/wiki?curid=1684758" title="Parafia św. Apostoła Jana Teologa w Terespolu">
Parafia św. Apostoła Jana Teologa w Terespolu

Parafia św. Apostoła Jana Teologa – parafia prawosławna w Terespolu, w dekanacie Terespol diecezji lubelsko-chełmskiej.
Na terenie parafii funkcjonuje 1 cerkiew i 1 kaplica:
Historia.
Początki prawosławia w Terespolu sięgają co najmniej XVI wieku. Po ogłoszeniu unii brzeskiej (1596), w miejscowości założono klasztor paulinów, którego celem było nakłonienie ludności prawosławnej do przyjęcia katolicyzmu. Paulinom zależało na tym, aby administrator cerkwi w Terespolu wykazywał oddanie sprawie unii. Parafia obrządku bizantyjsko-ukraińskiego funkcjonowała aż do II połowy XIX wieku. Również cerkiew św. Jana Teologa, wzniesioną w 1745, przystosowano do potrzeb liturgii unickiej – świątynia została wyposażona w organy, ambonę, ławki, konfesjonały, dzwonki, monstrancję. Praktykowano m.in. nabożeństwa różańcowe i uroczystości Bożego Ciała. W okresie poprzedzającym likwidację unii na południowym Podlasiu (początek lat 70. XIX w.) parafia greckokatolicka w Terespolu liczyła ok. 950 wiernych.
Przyłączenie parafii do prawosławnej diecezji chełmsko-warszawskiej, a także krwawe zajścia w pobliskim Pratulinie spowodowały znaczny spadek liczby wiernych uczestniczących w nabożeństwach w cerkwi; niektórzy dokonali konwersji na protestantyzm. Do ponownego wzrostu frekwencji na cerkiewnych nabożeństwach przyczyniali się żołnierze stacjonującego w Terespolu 2. Pułku Kozaków Orenburskich. Parafia stopniowo powiększała się i w 1898 liczyła 1555 osób.
Wkrótce po przyłączeniu parafii terespolskiej do Kościoła Prawosławnego, z inicjatywy biskupa Modesta wyremontowano cerkiew św. Jana Teologa, którą konsekrowano 11 grudnia 1881. W 1892 na terespolskim cmentarzu prawosławnym zbudowano drewnianą kaplicę pod wezwaniem Wniebowstąpienia Pańskiego. Kolejnego remontu cerkwi parafialnej dokonano w latach 1897–1898, w tym czasie odnowiono też dzwonnicę, na której zawieszono dzwon ufundowany przez cara Mikołaja II. 1 września 1898 otwarto parafialną szkołę pisania. Do czasów I wojny światowej cerkiew wzbogaciła się o wiele utensyliów ofiarowanych m.in. przez pielgrzymów podążających do Kijowa.
Po 1920 liczba parafian zaczęła wzrastać w związku z przebywaniem w Terespolu żołnierzy URL, internowanych na mocy traktatu ryskiego. W 1926 parafia (łącznie z proboszczem, ks. Aleksandrem Nikolskim) pod presją władz państwowych przyjęła oficjalnie neounię, jednak zdecydowana większość dotychczasowych wiernych nadal praktykowała prawosławie (na początku lat 30. w Terespolu było ok. 1000 prawosławnych i niespełna 500 neounitów – po 1937 liczba tych ostatnich spadła poniżej 100).
W czasie II wojny światowej, biskup Tymoteusz (Szretter) reaktywował w Terespolu parafię prawosławną (22 maja 1941). Pierwszym proboszczem był ks. Aleksander Nikolski, który powrócił do prawosławia. Po wojnie, w wyniku akcji „Wisła” (1947) większość ludności prawosławnej została wysiedlona, a cerkiew przez rok była zamknięta.
W 2013 w życiu parafialnym regularnie uczestniczyło ok. 120 osób. Wierni zamieszkują, oprócz Terespola (), także Lebiedziew (gdzie znajduje się drugi cmentarz będący pod opieką terespolskiej parafii), Lechuty Duże, Lechuty Małe i Łobaczew Mały. Od połowy lat 90. XX w. parafia jest współgospodarzem Międzynarodowego Festiwalu Kolęd Wschodniosłowiańskich.
Na początku XXI w. dokonano remontu cerkwi (odnowiono elewację i wnętrze, wymieniono ikonostas), zbudowano wokół niej ogrodzenie, odnowiono dzwonnicę oraz wybudowano nowy dom parafialny. W październiku 2015 w cerkwi parafialnej umieszczono sprowadzone z Białorusi relikwie św. Andrzeja, św. Łazarza i św. Męczennika Charłampa.

</doc>
<doc id="1684769" url="https://pl.wikipedia.org/wiki?curid=1684769" title="Parafia św. Mikołaja w Zabłociu">
Parafia św. Mikołaja w Zabłociu

Parafia św. Mikołaja – parafia prawosławna w Zabłociu, w dekanacie Terespol diecezji lubelsko-chełmskiej.
Na terenie parafii funkcjonuje 1 cerkiew i 2 kaplice:
W obrębie parafii znajdują się jeszcze 3 kaplice: w Krzywowólce, Wólce Zabłockiej i Zalewszu.
Historia.
Pierwsze wzmianki o istnieniu cerkwi w Zabłociu pochodzą z 1580, szczegółowe informacje na jej temat pochodzą z dokumentów o stulecie młodszych. Przed 1791 parafia przeszła na unię; ponownie została włączona do struktur Kościoła prawosławnego po kasacie unii w Imperium Rosyjskim. Przed bieżeństwem (1915) parafia w Zabłociu liczyła 7 tys. rodzin i była trzecią co do liczebności, po parafiach w Lublinie i Chełmie, prawosławną placówką duszpasterską w regionie. W 1915 większość wiernych uciekła do Rosji. Reaktywacja działalności parafii nastąpiła w 1921. Po zburzeniu parafialnych cerkwi w Międzylesiu i Choroszczynce parafia zabłocka przejęła opiekę duszpasterską nad należącymi dotąd do nich wiernymi. Działalność parafii w dotychczasowym kształcie przerwała akcja „Wisła”. Świątynię otwarto ponownie w 1954. W latach 70. i 80. XX w. w cerkwi parafialnej prowadzone były prace remontowe.
W 2021 r. został oddany do użytku i poświęcony nowy dom parafialny.
Zasięg terytorialny.
Zabłocie, Zabłocie-Kolonia, Szostaki, Zalewsze, Leniuszki, Krzywowólka, Wólka Zabłocka.

</doc>
<doc id="1684771" url="https://pl.wikipedia.org/wiki?curid=1684771" title="Diósgyőri VTK Miszkolc">
Diósgyőri VTK Miszkolc



</doc>
<doc id="1684773" url="https://pl.wikipedia.org/wiki?curid=1684773" title="H2o2">
H2o2



</doc>
<doc id="1684778" url="https://pl.wikipedia.org/wiki?curid=1684778" title="Maurycy Napoleon Hauke">
Maurycy Napoleon Hauke

Maurycy Kazimierz Napoleon Hauke herbu Bosak, hrabia, (ur. 26 października 1808 w Warszawie, zm. 1852 w Nowym Orleanie, USA) – oficer artylerii wojsk Królestwa Polskiego i Legionu Mickiewicza, brat Julii von Battenberg, brat stryjeczny generałów Aleksandra i Józefa Hauków.
Zarys biografii.
Maurycy Napoleon był najstarszym z sześciu synów generała Maurycego Haukego i Zofii z Lafontaine'ów. W roku 1821 zaczął naukę w Szkole Aplikacyjnej Artylerii w Warszawie, w 1825 ukończył ją w stopniu podporucznika i zaczął służyć w artylerii konnej. W czasie Nocy listopadowej został jako syn wiernego carowi generała aresztowany. Dowiedziawszy się o śmierci ojca uzyskał natychmiastowe zwolnienie z karceru i przyłączył się do powstania wraz z braćmi Józefem i Władysławem. Brał udział jako porucznik artylerii w bitwach pod Wawrem, Grochowem i Ostrołęką, w czasie której poległ brat Józef. 16 marca 1831 został odznaczony Złotym Krzyżem orderu Virtuti Militari. Awansowany w sierpniu 1831 na kapitana, wziął udział w bitwie o Warszawę. Po upadku powstania przedostał się przez Elbląg do Francji i następnie do Anglii. W 1834 roku skazany przez władze rosyjskie na powieszenie za udział w powstaniu listopadowym.
Po wybuchu we Francji rewolucji 1848 roku Hauke przyłączył się do Legionu Mickiewicza, gdzie dowodził formacją wysłaną do Livorno w Toskanii. Z ideologią Mickiewicza nie zgadzał się i miał liczne zatargi z podwładnymi i kolegami oficerami. W 1849 opuścił Legion przekazując dowództwo Aleksandrowi Fijałkowskiemu. Legion wziął udział w walkach w Rzymie, a Hauke powrócił do Francji, skąd udał się na ostateczną emigrację do USA. Losy Haukego w Stanach Zjednoczonych nie są znane, wiadomo tylko, że zmarł w Nowym Orleanie w 1852 roku. Pochowany na Cmentarzu Montmartre.

</doc>
<doc id="1684780" url="https://pl.wikipedia.org/wiki?curid=1684780" title="Bodajk FC">
Bodajk FC



</doc>
<doc id="1684783" url="https://pl.wikipedia.org/wiki?curid=1684783" title="Linia E 20">
Linia E 20



</doc>
<doc id="1684785" url="https://pl.wikipedia.org/wiki?curid=1684785" title="Parafia Podwyższenia Krzyża Pańskiego w Dobratyczach">
Parafia Podwyższenia Krzyża Pańskiego w Dobratyczach

 
Parafia Podwyższenia Krzyża Pańskiego – parafia prawosławna w Dobratyczach, w dekanacie Terespol diecezji lubelsko-chełmskiej.
Na terenie parafii funkcjonuje 1 cerkiew:
Zasięg terytorialny.
Dobratycze, Kożanówka, Dobratycze-Kolonia, Kołpin-Ogrodniki

</doc>
<doc id="1684787" url="https://pl.wikipedia.org/wiki?curid=1684787" title="Tatabánya FC">
Tatabánya FC



</doc>
<doc id="1684799" url="https://pl.wikipedia.org/wiki?curid=1684799" title="Parafia św. Anny w Międzylesiu">
Parafia św. Anny w Międzylesiu

 
Parafia św. Anny – parafia prawosławna w Międzylesiu, w dekanacie Terespol diecezji lubelsko-chełmskiej, siedziba dziekana.
Historia.
Pierwszą prawosławną cerkiew w Międzylesiu (drewnianą, pod wezwaniem św. Anny) wzniesiono w latach 1907–1909 jako świątynię filialną parafii św. Mikołaja w Zabłociu. Po odzyskaniu przez Polskę niepodległości i powrocie ludności prawosławnej z bieżeństwa, wskutek trudności stwarzanych przez władze wojewódzkie cerkiew międzyleską można było użytkować w ograniczonym zakresie (tylko 3 razy w roku). Stan taki trwał do 1928, kiedy to umożliwiono wiernym stałe korzystanie ze świątyni. W 1929 dekretem metropolity Dionizego (Waledyńskiego) została erygowana samodzielna parafia prawosławna w Międzylesiu. Jednak już 9 lat później, w ramach akcji polonizacyjno-rewindykacyjnej cerkiew św. Anny zburzono (14 lipca 1938). Udało się uratować część wyposażenia, m.in. ikonostas, który obecnie znajduje się w cerkwi św. Jerzego w Łobzie. Od tego czasu wierni spotykali się na nabożeństwach w miejscu rozebranej świątyni, a w czasie II wojny światowej – w budynku szkolnym. W 1947, po rozpoczęciu akcji „Wisła” parafię zlikwidowano, a nielicznych pozostałych wiernych dołączono do parafii w Zabłociu. W związku ze stopniowym powrotem części wysiedlonych na ojcowiznę, parafię w Międzylesiu reaktywowano dekretem metropolity Bazylego (Doroszkiewicza) z dnia 14 lutego 1983. W 1980 rozpoczęto budowę nowej, tym razem murowanej cerkwi (również pod wezwaniem św. Anny), którą ukończono w 1985. 
Zasięg parafii.
Obecnie do parafii należą wierni z miejscowości: Międzyleś, Bokinka Królewska, Bokinka Pańska (gdzie na cmentarzu prawosławnym znajduje się cerkiew filialna pod wezwaniem św. Mikołaja), Kolonia Międzyleś, Matiaszówka, Ogrodniki, Sajówka i Żeszczynka.
Parafianie mają do dyspozycji 2 cerkwie i 2 kaplice:

</doc>
<doc id="1684800" url="https://pl.wikipedia.org/wiki?curid=1684800" title="Pieter Codde">
Pieter Codde

Pieter Jacobsz. Codde (ur. przed 11 grudnia 1599 w Amsterdamie, zm. przed 12 października 1678 tamże) – holenderski malarz i poeta okresu baroku.
Był prawdopodobnie uczniem Barenta van der Somerena lub Cornelisa van der Voorta. Początkowo malował portrety, ale najbardziej charakterystyczną część jego spuścizny stanowią sceny rodzajowe, przedstawiające wytworne towarzystwo (zazwyczaj muzykujące) lub żołnierzy w wartowniach i gospodach.

</doc>
<doc id="1684802" url="https://pl.wikipedia.org/wiki?curid=1684802" title="Pentax K20D">
Pentax K20D

Pentax K20D – półprofesjonalna lustrzanka cyfrowa formatu APS-C, produkowana przez japońską firmę Pentax będąca następczynią modelu K10D. Premiera K20D miała miejsce w 24 stycznia 2008. 
Aparat w pełni obsługuje obiektywy z systemem mocowania typu bagnet K (zarówno manualne, jak i z automatyką ostrości). Bardzo zbliżony pod względem konstrukcyjnym jest aparat marki Samsung, model GX-20 będący wynikiem ścisłej współpracy obu producentów. Różnice polegają na zamianie kształtów przycisków oraz wersji firmware obu modeli aparatów. Wszystkie akcesoria oraz obiektywy są technologicznie zamienne.

</doc>
<doc id="1684804" url="https://pl.wikipedia.org/wiki?curid=1684804" title="Ricardo Alarcón">
Ricardo Alarcón

Ricardo Antonio Alarcón (ur. 12 stycznia 1914 w Buenos Aires) – argentyński piłkarz, napastnik.
Urodzony w Buenos Aires Alarcón karierę piłkarską rozpoczął w 1933 roku w klubie San Lorenzo de Almagro i od razu zdobył swój pierwszy tytuł mistrza Argentyny. W 1936 roku razem z San Lorenzo wygrał "Copa de Honor" oraz zdobył wicemistrzostwo Argentyny. W 1937 roku, jako piłkarz San Lorenzo, zdobył 4 bramki w wygranym 7:0 meczu z CA Lanús. Łącznie w latach 1933–39 Alarcón rozegrał w San Lorenzo 128 meczów i zdobył 77 bramek.
Następnie przeszedł do klubu Boca Juniors, w którym zadebiutował 11 czerwca 1939 roku w wygranym przez Boca 2:0 meczu z River Plate. Pierwszą bramkę dla Boca zdobył 16 lipca w meczu przeciwko Ferro Carril Oeste (zdobył w tym spotkaniu 3 bramki).
W 1940 roku razem z klubem Boca Juniors, drugi raz w swej karierze, został mistrzem Argentyny. Jako piłkarz klubu Boca Juniors był w kadrze reprezentacji podczas turnieju Copa América 1941, gdzie Argentyna zdobyła mistrzostwo Ameryki Południowej. Alarcón nie zagrał w żadnym meczu.
Ostatni raz w Boca zagrał 1 listopada 1941 roku w przegranym 0:1 pojedynku z Newell's Old Boys Rosario. Łącznie w barwach Boca rozegrał 62 mecze (dokładnie 5318 minut – 38 zwycięstw i 9 remisów) i zdobył 34 bramki.
Z Boca Juniors Alarcón przeszedł do klubu CA Platense, a w 1944 roku znów grał w San Lorenzo. W 1948 roku grał w klubie Gimnasia y Esgrima La Plata, skąd w 1949 roku przeniósł się do Włoch, gdzie do 1950 roku występował w klubie Genoa CFC. Następnie w latach 1950–1953 grał we francuskim klubie Olympique Marsylia.
W 1965 roku zakończył karierę w drugoligowym wówczas klubie Central Córdoba Rosario.
W reprezentacji Argentyny rozegrał łącznie 4 mecze.

</doc>
<doc id="1684805" url="https://pl.wikipedia.org/wiki?curid=1684805" title="Filip Jícha">
Filip Jícha

Filip Jícha (ur. 19 kwietnia 1982 w Pilźnie) – czeski piłkarz ręczny, reprezentant kraju. Występował na pozycji lewego rozgrywającego. Obecnie trener niemieckiej drużyny THW Kiel.
Podczas mistrzostw Europy w 2010 r. w Austrii został wybrany do "Siódemki gwiazd" na pozycję lewego rozgrywającego, a także został uznany MVP i najlepszym strzelcem turnieju. W 6 meczach zdobył 53 bramki.
Jicha jako zawodnik był dynamiczny i zwinny. Posiadał silny i precyzyjny rzut, a także był doskonały w obronie..
W 2010 r. został wybrany najlepszym piłkarzem ręcznym na Świecie.

</doc>
<doc id="1684809" url="https://pl.wikipedia.org/wiki?curid=1684809" title="Filip Jicha">
Filip Jicha



</doc>
<doc id="1684810" url="https://pl.wikipedia.org/wiki?curid=1684810" title="Bernardo Strozzi">
Bernardo Strozzi

Bernardo Strozzi, zw. Il Prete Genovese lub Il Cappuccino (ur. w 1581 w Genui, zm. 2 sierpnia 1644 w Wenecji) – włoski malarz okresu baroku.
Malarstwa uczył się u Pietra Sorriego ze Sieny. W latach 1598–1610 był w zakonie kapucynów w Genui. W następnych latach był czynnym misjonarzem. Pomiędzy 1614-1621 pracował jako inżynier portowy. Około 1630 wyjechał do Wenecji, gdzie uzyskał tytuł arystokratyczny.
Malował portrety, sceny alegoryczne, rodzajowe (często muzyków) oraz obrazy religijne. Pozostawał pod wpływem manieryzmu florenckiego i mediolańskiego. Oddziałali na niego także Caravaggio i Peter Paul Rubens.
Wywarł duży wpływ na malarstwo weneckie XVII w.

</doc>
<doc id="1684812" url="https://pl.wikipedia.org/wiki?curid=1684812" title="Kubb">
Kubb

Kubb – rodzaj gry parkowej wywodzącej się ze Szwecji, która powstała w 1990 roku.
Elementy gry.
Do gry potrzebne są:
Wszystkie elementy wykonane są z drewna.
Obszar gry.
Teren do gry powinien mieć wymiary 5 x 8 m, chociaż wymiary można dostosować do potrzeb uczestników. Zwykle gra się na trawie, ale można też grać na piasku czy śniegu.
Małe patyki wbija się w narożnikach terenu oraz w połowie jego długości, aby podzielić teren optycznie na pół.
Króla ustawia się na środku terenu.
Obrońców ustawia się na liniach końcowych boiska, 5 po każdej ze stron. Zarówno król jak i obrońcy stoją na swych kwadratowych podstawach.
Zasady.
Zawodnicy dzielą się na 2 drużyny. Każda staje przy własnej linii końcowej, na której stoją jej obrońcy.
Drewniane kołki rzuca się od dołu. Obrońców również rzuca się od dołu, ale dodatkowo można wprowadzić je w ruch obrotowy.
Gra toczy się turami - zmiana następuje po wyrzuceniu przez drużynę wszystkich kołków (6).
Ekipa A rzuca kołkami w obrońców drużyny B, aby je zbić.
"Zbitych obrońców" przerzuca na połowę przeciwnika i stają się oni obrońcami przeciwnika "(drużyny A)".
Następnie rzucając 6 kołkami ekipa B stara się zbić jak najwięcej obrońców drużyny A "(najpierw te, które wcześniej zbiła drużyna A i zostały wyrzucone przez drużynę B na połowę drużyny A)".
Gdy jacyś obrońcy stoją na polu danej drużyny "(przeciwnicy nie zbili wyrzuconych przez siebie "zbitych obrońców")", może ona wykonywać rzuty z linii, którą wyznacza najbliższy królowi obrońca.
Kiedy drużyna zbije wszystkich obrońców, wraca na linię końcową i może zbijać Króla.
Drużyna, która pierwsza zbije Króla, wygrywa.
Jednak drużyna, która przedwcześnie zbije Króla, przegrywa.
Dodatkowe zasady.
Podwójnie zbici obrońcy "(przez jedną i przez drugą drużynę)" mogą zostać usunięci z pola gry.
Gdy drużyna wyrzuci "zbitego obrońcę" poza pole gry, przeciwnik może go ustawić w dowolnym miejscu - najlepiej blisko króla, aby utrudnić przeciwnikowi jego (ponowne) zbicie.

</doc>
<doc id="1684814" url="https://pl.wikipedia.org/wiki?curid=1684814" title="Pushpa Kamal Dahal">
Pushpa Kamal Dahal



</doc>
<doc id="1684816" url="https://pl.wikipedia.org/wiki?curid=1684816" title="Parafia Trójcy Świętej w Terespolu">
Parafia Trójcy Świętej w Terespolu

Parafia Świętej Trójcy w Terespolu – parafia rzymskokatolicka w Terespolu.
Parafia erygowana w 1607 roku, skasowana w 1888 roku przez władze carskie, wznowiona w 1905 roku. Obecny kościół parafialny murowany, wybudowany w 1863 roku, rozbudowany w latach 1981-2001, poświęcony 28 października 2001 roku. Mieści się przy ulicy Wojska Polskiego.
Styl - współczesny.
Terytorium parafii obejmuje: Dobratycze, Kobylany, Kołpin-Ogrodniki, Koroszczyn, Kukuryki, Lebiedziew, Lechuty Duże, Lechuty Małe, Łobaczew Duży, Łobaczew Mały, Małaszewicze Małe, Michalków, Murawiec, Polatycze, Samowicze, Terespol oraz Żuki.

</doc>
<doc id="1684817" url="https://pl.wikipedia.org/wiki?curid=1684817" title="SMS Admiral Spaun">
SMS Admiral Spaun

SMS Admiral Spaun – austro-węgierski szybki krążownik zwiadowczy (krążownik lekki) z okresu I wojny światowej. Był pierwszym austro-węgierskim okrętem wyposażonym w turbiny parowe. Krążownik miał wyporność 4007 ton i osiągał prędkość 27 węzłów, a jego główne uzbrojenie stanowiło siedem dział kalibru 100 mm. Zwodowany 30 października 1909 roku w stoczni Marinearsenal w Poli, został przyjęty do służby w Kaiserliche und Königliche Kriegsmarine 15 listopada 1910 roku. Nazwę otrzymał na cześć dowódcy austro-węgierskiej floty od 1897 do 1904 roku – admirała Hermanna von Spauna.
W momencie wejścia do służby „Admiral Spaun” był uznawany za jeden z najlepszych na świecie w swojej klasie. Okręt wziął czynny udział w działaniach wojennych na Adriatyku, uczestnicząc m.in. w operacji bombardowania Ankony. W obliczu upadku Monarchii Austro-Węgierskiej 31 października 1918 roku krążownik został przekazany nowo powstałemu Państwu Słoweńców, Chorwatów i Serbów, lecz decyzja ta nie została uznana przez zwycięskie mocarstwa i okręt został przejęty przez Włochów. Jesienią 1920 roku w wyniku podziału floty austro-węgierskiej „Admiral Spaun” został przekazany Wielkiej Brytanii, po czym sprzedany włoskiej stoczni złomowej i rozebrany w 1922 roku.
Doświadczenia z jego eksploatacji stały się podstawą do opracowania okrętów typu "Novara" (nazywanych także ulepszonym typem "Admiral Spaun").
Historia powstania.
W wielkim programie rozbudowy floty austro-węgierskiej autorstwa wiceadmirała Maximiliana von Sternecka z 1884 roku znalazły się, prócz okrętów pancernych, także szybkie krążowniki, których zadaniem miało być prowadzenie rozpoznania, ochrona torpedowców, reprezentowanie bandery na świecie i uczestnictwo w wyprawach i ekspedycjach naukowych. Parlamenty austriacki i węgierski corocznie zmniejszały jednak fundusze na rozbudowę floty i w rezultacie w latach 1885–1890 na budowę i wyposażenie nowych okrętów otrzymano zaledwie 19,7 mln forintów (całość budżetu floty wyniosła w tych latach 70,9 mln forintów). Po 1891 roku nastąpiło dalsze ograniczanie budżetu marynarki, co spowodowało zastój w jej rozwoju. Mimo to do końca XIX wieku do służby trafiły m.in. pancerniki obrony wybrzeża „Kronprinz Erzherzog Rudolf”, „Kronprinzessin Erzherzogin Stephanie”, „Budapest”, „Monarch” i „Wien”, krążowniki pancerne „Kaiserin und Königin Maria Theresia” i „Kaiser Karl VI”, krążowniki pancernopokładowe „Panther”, „Leopard”, „Tiger”, „Kaiser Franz Joseph I”, „Kaiserin Elisabeth”, „Aspern”, „Szigetvár” i „Zenta”, siedem kanonierek torpedowych i kilkadziesiąt torpedowców.
5 grudnia 1897 roku nowym dowódcą marynarki został wiceadmirał Hermann von Spaun, który otrzymał pożyczkę od komisji budżetowej na rozbudowę floty w wysokości 121,5 mln koron. Dzięki tym funduszom powstały pancerniki „Habsburg”, „Árpád” i „Babenberg” oraz „Erzherzog Karl”, „Erzherzog Friedrich” i „Erzherzog Ferdinand Max”, a także krążownik pancerny „Sankt Georg”. Wkrótce jednak minister wojny Heinrich von Pitreich nakazał marynarce spłatę pożyczki w rocznych ratach wynoszących 25 mln koron (połowę rocznego budżetu floty), co spowodowało w 1904 roku podanie się von Spauna do dymisji, mimo osobistej mediacji cesarza Franciszka Józefa I.
Następcą Spauna na stanowisku dowódcy Kaiserliche und Königliche Kriegsmarine został wiceadmirał Rudolf Montecuccoli. Lata jego rządów przypadły na wyścig zbrojeń morskich między mocarstwami europejskimi, spowodowany m.in. zbudowaniem przez Wielką Brytanię pierwszego pancernika z artylerią główną ujednoliconego kalibru i napędzanego turbinami parowymi – HMS „Dreadnought”. Budowa przez Royal Navy nowoczesnych drednotów, krążowników liniowych, niszczycieli i krążowników zwiadowczych znalazła licznych naśladowców, wśród których nie zabrakło k.u.k. Kriegsmarine. Owocem było nie tylko powstanie pierwszych austro-węgierskich drednotów typu "Tegetthoff", ale także nowoczesnych krążowników lekkich o napędzie turbinowym, klasyfikowanych oryginalnie jako szybkie krążowniki (niem. "Rapidkreuzer").
Projekt i budowa.
1 maja 1906 roku Komitet Techniki Morskiej marynarki (niem. "Marinetechnisches Komitee der k.u.k. Kriegsmarine") w Poli na zamówienie Sekcji Marynarki Wojennej w Wiedniu rozpoczął proces projektowania szybkiego krążownika zwiadowczego o wyporności konstrukcyjnej 3500 ton, mającego rozwijać większą prędkość od będących w użytkowaniu lub dopiero budowanych współczesnych jednostek tej klasy (m.in. brytyjskich krążowników typu "Adventure" i "Forward", niemieckich typu "Dresden" czy amerykańskiego USS „Chester”). Do napędu jednostki konstruktorzy wybrali reakcyjne turbiny parowe napędu bezpośredniego systemu Parsonsa, przewidując montaż aż sześciu ich zespołów: dwóch wysokoprężnych, napędzających zewnętrzne linie wałów zakończone śrubami, oraz dwóch niskoprężnych i dwóch marszowych, obracających dwie śruby wewnętrzne. Masa tak zestawionego układu napędowego była wysoka (choć i tak niższa niż stosowanych powszechnie do napędu okrętów pionowych maszyn parowych potrójnego rozprężania), co uniemożliwiło instalację większej liczby dział artylerii głównej. Innowacją w stosunku do budowanych ówcześnie krążowników rozpoznawczych był system opancerzenia, zrywający z dotychczasową ideą wyposażania jednostek tej klasy jedynie w wypukły pokład pancerny – okręt miał otrzymać pas pancerza burtowego, uzupełnionego przez pokład pancerny. Układ taki stał się standardem dla nowej klasy okrętów – krążowników lekkich, których jednym z pierwszych reprezentantów był austro-węgierski "Rapidkreuzer". Głównym uzbrojeniem krążownika miały być szybkostrzelne działa kalibru 100 mm, co wobec faktu instalowania na pokładach zagranicznych jednostek tej klasy armat kalibru 76, 102 i 105 mm, uznano za wystarczające. Kadłub jednostki został zaprojektowany przez stocznię STT w Trieście. 1 lutego 1907 roku Komitet Techniki Morskiej rozpoczął tworzenie planów okrętu, zaś 18 lipca wydano zezwolenie na zbudowanie turbiny mającej napędzać krążownik. Jednostka otrzymała tymczasową nazwę „Kreuzer F” względnie „Ersatz Zara” (zamiennik starego krążownika torpedowego SMS „Zara”).
Krążownik zbudowany został w stoczni Marinearsenal w Poli z wykorzystaniem pochylni, na której powstał wcześniej kadłub krążownika pancernego „Sankt Georg”. Stępkę okrętu położono 30 maja 1908 roku, a jego kadłub zwodowany został 30 października 1909 roku – z zainstalowanymi kotłami, ale bez turbin i pancerza burtowego. Nazwa jednostki – „Admiral Spaun” – została nadana na cześć żyjącego jeszcze dowódcy austro-węgierskiej floty od 1897 do 1904 roku – admirała Hermanna von Spauna, co stanowiło wyjątek w zasadach nazewnictwa okrętów austro-węgierskich. Koszt budowy jednostki wyniósł 10 400 400 koron.
Podczas prób morskich 2 marca 1910 roku okręt osiągnął prędkość 26,4 węzła przy mocy 21 500 KM, zaś 6 sierpnia osiągnięto prędkość 26,3 węzła przy mocy 20 600 KM przy 497 obr./min, zaś przy przeciążeniu maszyn do 25 130 KM (przy 528 obr./min) osiągnięto prędkość 27,07 węzła.
Dane taktyczno-techniczne.
Charakterystyka ogólna.
„Admiral Spaun” był zbudowanym ze stali krążownikiem o bardzo długim, ukształtowanym do osiągania wysokiej prędkości kadłubie z podwyższonym pokładem dziobowym (współczynnik długości do szerokości wynosił 10:1). Stewa dziobowa miała kształt prosty z niewielkim występem, a w części podwodnej zainstalowano po obu stronach długie stępki przechyłowe. Poszycie burtowe miało zróżnicowaną ze względu na oszczędności tonażowe grubość, która wynosiła od 14 mm w najniżej położonym pasie do 9 mm na górze; ściany boczne nadbudówki dziobowej miały grubość 7 mm. Nadbudówki były niewielkie: dziobową stanowiło opancerzone stanowisko dowodzenia i pomost bojowy, zaś rufową szyb maszynowni ze świetlikami, zapasowe stanowisko dowodzenia i platforma z reflektorami. Na okręcie zainstalowano dwa wysokie i odchylone do tyłu maszty; na umieszczonym za pomostem maszcie dziobowym znajdowało się bocianie gniazdo.
Okręt miał długość całkowitą wynoszącą 130,64 metra (125,2 metra między pionami i 129,65 metra na linii wodnej), maksymalną szerokość 12,79 metra i maksymalne zanurzenie 5,29 metra. Wyporność normalna wynosiła 3438 ton (3383,85 ts), zaś pełna 4007 ton (3943,38 ts).
Załoga okrętu składała się 327 oficerów, podoficerów i marynarzy. Załoga rezerwowa składała się z 11 oficerów i 181 podoficerów i marynarzy, załoga alarmowa liczyła pięciu oficerów i 80 marynarzy, a podczas przebywania okrętu w rezerwie obsadzony był przez trzech oficerów oraz 39 marynarzy. Pomieszczenia oficerskie znajdowały się na rufie, zaś marynarskie wewnątrz nadbudówki dziobowej, gdzie także znajdował się kambuz; pod pokładem znalazło się miejsce dla lazaretu.
Urządzenia napędowe.
Okręt był napędzany sześcioma turbinami parowymi Parsonsa, wyprodukowanymi na licencji w stoczni STT w Trieście, pracującymi na cztery linie wałów zakończonych trójłopatowymi śrubami napędowymi o średnicy 2,1 metra, wykonanymi z brązu manganowego. Dwie turbiny wysokoprężne sprzęgnięte były z wałami zewnętrznymi, natomiast dwie turbiny niskoprężne i dwie marszowe połączone były z wałami wewnętrznymi (i tylko wały wewnętrzne przystosowane były do biegu wstecznego). Parę dostarczało 16 opalanych węglem kotłów wodnorurkowych Yarrow z 44 paleniskami, rozmieszczonych w czterech kotłowniach. W kotłowni dziobowej zainstalowane były kotły z ośmioma paleniskami, a w trzech kotłowniach rufowych kotły miały po 12 palenisk. Maszyny osiągały łączną maksymalną moc 25 130 KM, co pozwalało na osiągnięcie prędkości maksymalnej 27 węzłów. Spaliny odprowadzane były do czterech wąskich i wysokich, pochylonych w kierunku rufy kominów, z których przedni był nieco węższy od pozostałych. Zasobnie o powierzchni 925 m² mieściły 786 ton węgla (lub 648 ton brykietów), co zapewniało zasięg 1600 Mm przy prędkości 24 węzłów. Na rufie znajdował się pojedynczy, półzrównoważony ster, o maksymalnym kącie wychylenia 30°.
Uzbrojenie.
Główną bronią artyleryjską krążownika było siedem pojedynczych dział kalibru 100 mm K 10 L/50 produkcji zakładów Škoda, osłoniętych maskami. Dwa znajdowały się na podwyższonym pokładzie dziobowym, obok siebie, cztery umieszczono na śródokręciu (po dwa z każdej burty), a jedno zainstalowano na pokładzie rufowym. Masa działa z zamkiem wynosiła 2120 kg, a wraz z maską pancerną 6900 kg. Kąt podniesienia lufy wynosił od -4° do +14°. Działa wykorzystywały naboje scalone o masie 25,8 kg (pocisk ważył 13,75 kg, a ładunek prochowy M/97f 6,2 kg). Maksymalna donośność wystrzeliwanego z prędkością początkową 880 m/s pocisku wynosiła 10 000 metrów, zaś szybkostrzelność 20–25 strzałów na minutę. Łączny zapas amunicji kalibru 100 mm wynosił 1400 sztuk. Kierowanie ogniem odbywało się z wykorzystaniem elektrycznego przesyłu danych odległości od celu, bębna odczytu kątów pionowych oraz automatycznego przesuwu celownika lunetowego przy określaniu kąta wyprzedzenia.
Na pokładzie okrętu przewożono też przenośną armijną, szybkostrzelną armatę kalibru 47 mm Škoda SFK L/44 z zapasem 400 pocisków, która przeznaczona była do ewentualnego wsparcia desantu, a także karabin maszynowy kalibru 8 mm M 01 (z zapasem 4000 sztuk amunicji).
Broń torpedową stanowiły umieszczone po obu stronach czwartego komina dwie pojedyncze obracalne w zakresie 140° wyrzutnie kalibru 450 mm, z łącznym zapasem sześciu torped. Pokład przystosowany też był do montażu torów minowych, na których mogło się znaleźć maksymalnie 60 min.
Opancerzenie.
Głównym elementem opancerzenia okrętu był pas burtowy o grubości 60 mm, rozciągający się na śródokręciu między dziobowym i rufowym stanowiskiem dowodzenia, zamknięty na obu końcach poprzecznymi grodziami o grubości 50 mm. Pas o wysokości około 2,5 m chronił kotłownie i maszynownie, sięgając na około 0,6 m poniżej linii wodnej. Wewnętrzny pokład pancerny, położony na wysokości górnej krawędzi pasa pancernego, a w części dziobowej i rufowej pod linią wodną, miał grubość 20 mm. Stanowisko dowodzenia, urządzenia sterowe i szyby amunicyjne chronione były pancerzem o grubości 50 mm. Maski dział głównego kalibru osłonięte były od czoła pancerzem o grubości 40 mm, a po bokach i od góry 8 mm. Stal pancerna została wyprodukowana przez zakłady z czeskich Witkowic.
Wyposażenie.
Na pokładzie okrętu zamontowano trzy reflektory firmy Schuckert o średnicy lustra 90 cm i mocy 9 kW oraz trzy o średnicy 40 cm. Do nocnej sygnalizacji optycznej służyły wielobarwne latarnie Sellnera. Wyposażenie radiowe stanowiła stacja radiotelegraficzna o mocy 5 kW, składająca się z nadajnika Siemens &amp; Halske 5 TVZ, odbiornika pionowego VE 2 i wariometru. Do komunikacji podczas pobytu w portach służyła radiostacja portowa HS.
Okręt wyposażony był w dwie kotwice Tyszaka o masie po 3,5 tony, umieszczone w kluzach po obu stronach burt; jako rezerwowe przewożono dwie kotwice admiralicji o masie 300 i 600 kg. Jako środki ratownicze i komunikacyjne okręt miał na wyposażeniu dwie motorówki, barkas żaglowy, kuter ratowniczy, gig oraz dwa jole, zawieszone na żurawikach poza kadłubem.
Służba.
Okres przed I wojną światową.
SMS „Admiral Spaun” został przyjęty do służby w Kaiserliche und Königliche Kriegsmarine 15 listopada 1910 roku. 27 stycznia 1911 roku podczas prób napędu stwierdzono, że okręt może poruszać się z prędkością 23,95 węzła przy generowanej przez siłownię mocy 14 630 KM. W dniach 28 lutego – 2 maja „Admiral Spaun” wraz z pancernikami „Radetzky” i dwoma typu "Erzherzog Karl", krążownikiem „Kaiserin und Königin Maria Theresia” i dwoma niszczycielami odbył rejs na wody Lewantu. Okręty wyruszyły z Teodo i zawijając do portów w Argostoli, Velos, Salonikach, Kawali, Izmirze i Gallipoli 4 kwietnia dotarły do Konstantynopola, skąd po czterodniowym pobycie powróciły na Adriatyk, odwiedzając powtórnie Izmir oraz Zante i Korfu. 20 maja krążownik został jednostką flagową flotylli torpedowej. 24 czerwca okręt asystował przy wodowaniu pancernika „Viribus Unitis”, a 23 sierpnia uczestniczył w manewrach floty austro-węgierskiej u wybrzeży Dalmacji. Następnie jednostka została w Poli poddana przeróbkom systemu wentylacji.
Od 19 do 22 marca 1912 roku krążownik wziął udział w Trieście w uroczystościach związanych z wodowaniem pancernika „Tegetthoff”, zaś 26 marca uczestniczył w powitaniu cesarza niemieckiego Wilhelma II. 17 maja na redzie Poli przy sztormowej pogodzie „Admiral Spaun” zderzył się z niszczycielem „Scharfschütze”, uszkadzając śrubę. Po wybuchu I wojny bałkańskiej, po zaokrętowaniu na pokład oddziału desantowego 5 listopada „Admiral Spaun” wyszedł z Poli, udając się wraz z pancernikami „Erzherzog Franz Ferdinand”, „Radetzky” i „Zrínyi” oraz krążownikiem „Aspern” i niszczycielami „Wildfang” i „Uskoke” do Konstantynopola, by zabezpieczyć budynek ambasady i chronić obywateli Austro-Węgier przebywających w stolicy Imperium Osmańskiego (okręty przebywały tam od 11 do 19 listopada, a następnie via San Stefano 28 listopada powróciły do Fasany). 3 grudnia jednostkę włączono do 1. Dywizjonu Krążowników.
21 marca 1913 roku okręt wziął udział u wybrzeży Czarnogóry w demonstracji siły Ligi Bałkańskiej, zaś w połowie czerwca uczestniczył w blokadzie ujścia rzeki Bojana. 21 czerwca krążownik stacjonował w Durazzo, a 7 sierpnia powrócił na wody Zatoki Kotorskiej.
5 marca 1914 roku „Admiral Spaun” towarzyszył eskadrze brytyjskich okrętów, która odwiedziła Triest. Spodziewając się rychłego rozpoczęcia wojny z Serbią, 24 lipca krążownik wraz z niszczycielami „Streiter”, „Ulan” i „Uskoke” oraz torpedowcami Tb 61T, Tb 66F i Tb 68F został przebazowany do Cattaro.
I wojna światowa.
1914.
W momencie wybuchu wojny SMS „Admiral Spaun” był okrętem flagowym stacjonującej w Cattaro 2. Flotylli Torpedowej, pod dowództwem kpt. mar. (niem. "Linieschiffsleutnant") Benno von Millenkovicha. Tworzyły ją 4. dywizjon („Huszár”, „Streiter”, „Turul”, „Ulan”, „Uskoke” i „Wildfang”), 5. dywizjon (Tb 55T, Tb 61T, Tb 64F, Tb 65F, Tb 66F, Tb 68F, Tb 69F, Tb 70F i Tb 72F) oraz 6. dywizjon (Tb 52T, Tb 57T, Tb 58T, Tb 59T, Tb 60T, Tb 62T, Tb 63T, Tb 67F i Tb 71F). 7 sierpnia 1914 roku o 9:00 krążownik na czele 1. dywizjonu wraz z resztą floty (pancerniki z 1. i 2. Dywizjonu, krążownik pancerny „Sankt Georg”, sześć niszczycieli i 13 torpedowców) wyszedł w morze w celu osłony ucieczki niemieckich krążowników SMS „Goeben” i SMS „Breslau”, które próbowały uciec okrętom brytyjskim i francuskim do portów austro-węgierskich lub tureckich. Kiedy austro-węgierska flota była na wysokości Spalato, dotarła do nich wiadomość o przedostaniu się niemieckiej eskadry na Morze Egejskie i okręty zawróciły do baz. W następnych miesiącach okręt patrolował wody nieopodal półwyspu Istria; 21 listopada został skierowany pod Sibenning, trzy dni później pod Lissę, a 25 listopada operował nieopodal Spalato. 8 grudnia krążownik znów udał się pod Lissę w poszukiwaniu okrętów francuskich, jednak wobec braku kontaktu powrócił 11 grudnia do Poli.
1915.
6 stycznia 1915 roku krążownik został wysłany w rejon Lussino, a nazajutrz na czele 2. Flotylli Torpedowej wziął udział w akcji poszukiwania min wokół Sibenninga. 30 marca okręt został poddany modernizacji uzbrojenia torpedowego – zdemontowano obie pojedyncze wyrzutnie kalibru 450 mm, instalując w zamian po obu stronach trzeciego i czwartego komina cztery podwójne aparaty dla torped kalibru 533 mm.
26 kwietnia Włochy podpisały traktat z Ententą, co zwiastowało nieodległe przystąpienie tego państwa do wojny przeciw państwom centralnym. Dowódca floty austro-węgierskiej, admirał Anton Haus rozpoczął przygotowania do operacji ostrzelania włoskich portów, by w ten sposób opóźnić przerzut na front wojsk włoskich nadbrzeżnymi liniami kolejowymi. Aby nie dać się zaskoczyć okrętom Regia Marina, w połowie maja na środkowy Adriatyk zostały wysłane trzy grupy rozpoznawcze, składające się z krążowników i niszczycieli. Jedną z grup tworzył „Admiral Spaun” z niszczycielami „Streiter”, „Ulan”, „Uskoke” i „Wildfang”, które zajęły pozycje w rejonie wysp Pelagosa i Cazziola. Po wypowiedzeniu wojny Austro-Węgrom przez Królestwo Włoch 23 maja o godzinie 16:00, o 20:00 w morze wyszło duże zgrupowanie okrętów k.u.k. Kriegsmarine, składające się z 11 pancerników, czterech niszczycieli i 20 torpedowców. Głównym celem admirała Hausa było zbombardowanie Ankony, ważnego portu i węzła kolejowego. Dzięki zaskoczeniu wroga 24 maja po północy „Admiral Spaun” i niszczyciele mogły opuścić pozycję dozoru i same zaatakować: od godziny 4:00 ostrzelały most kolejowy w Termoli, dworzec w Campomarino, a później stację semaforową na Wyspach Tremiti, po czym nie niepokojone powróciły do bazy.
1 czerwca okręt osłaniał operację stawiania zagrody minowej nieopodal Triestu, a 12 czerwca na pokładzie jednostki gościł następca tronu, arcyksiążę Karol Franciszek Józef. Po południu 17 czerwca zespół okrętów k.u.k. Kriegsmarine (krążowniki „Admiral Spaun” i „Novara”, niszczyciele „„Scharfschütze””, „Ulan”, „Uskoke” i „Wildfang” oraz torpedowce Tb 55T, Tb 68F, Tb 70F i Tb 72F) odbył wypad w okolice Wenecji, zabezpieczając dokonany rankiem 18 czerwca przez krążowniki „Sankt Georg” i „Szigetvár” ostrzał infrastruktury kolejowej i komunikacyjnej oraz obiektów wojskowych w Rimini, Fano i Pesaro. W dniach 20, 21 i 24 czerwca jednostki 2. Flotylli Torpedowej pod osłoną okrętu flagowego wzięły udział w akcji neutralizacji rozległej zagrody minowej, wykrytej 18 czerwca u wybrzeży Istrii przez zespół krążownika „Novara”. 27 lipca okręty austro-węgierskie uczestniczyły w kolejnym ofensywnym wypadzie na włoskie wybrzeże, a tym razem prócz „Admirala Spauna” i „Novary” wzięły w niej udział niszczyciele „Uskoke” i „Scharfschütze” oraz torpedowce Tb 75T, Tb 76T i Tb 79T. „Admiral Spaun”, „Uskoke” i Tb 79T zniszczyły ogniem artyleryjskim stojące na stacji kolejowej Fano pociągi oraz uszkodziły dwa mosty.
1916.
3 kwietnia 1916 roku wracający z rejsu bojowego z dużą prędkością krążownik wszedł w pobliżu wyspy Porer na nieoznaczoną podwodną skałę, w wyniku czego stracił ster i doznał uszkodzenia kadłuba (wgniecionych zostało 36 wręg). W trakcie remontu okręt otrzymał nowy ster, a odzyskany potem oryginalny został złożony w magazynie arsenału w Poli. 18 maja „Admiral Spaun” wraz z niszczycielami „Réka”, „Scharfschütze” i „Velebit” wziął udział w operacji ubezpieczenia misji austro-węgierskich samolotów, podobnie jak w nocy z 24 na 25 maja (tym razem z torpedowcami Tb 68F i Tb 72F). W 1916 roku na pokładzie rufowym zainstalowano pojedyncze działo przeciwlotnicze kalibru 66 mm Škoda K 10 L/50 BAG (niem. "Ballon-Abwehr Geschutze"), a także zamontowany na podstawie przeciwlotniczej ciężki karabin maszynowy Schwarzlose M.7/12 kalibru 8 mm.
1917.
W 1917 roku powstały plany zwiększenia siły ognia jednostki poprzez wymianę pary dziobowych i rufowego działa kalibru 100 mm na pojedyncze działa kalibru 150 mm, jednak zamiaru nie zrealizowano. 15 marca nieopodal Fasany krążownik zderzył się z płynącym na głębokości peryskopowej okrętem podwodnym U-20, który oprócz poważnego uszkodzenia kiosku stracił w kolizji działo pokładowe. 20 marca okręt, dowodzony wtedy przez kmdra por. (niem. "Fregattenkapitän") Maximiliana Hilschera, został ponownie jednostką flagową 2. Flotylli Torpedowej. 20 października jednostka była wizytowana przez cesarza Karola I. 25 października „Admiral Spaun” i torpedowce Tb 87F, Tb 92F, Tb 94F, Tb 98M, Tb 99M i Tb 100M wysadziły desant w Punta Sdobba koło Monfalcone, który miał dać wsparcie saperom budującym most na rzece Isonzo. 30 października krążownik miał wziąć udział w operacji desantowej mającej na celu zdobycie Grado, jednak została ona odwołana z powodu niesprzyjającej pogody (miasto zostało nazajutrz zajęte przez wojska lądowe). 16 listopada okręt, którym dowodził kmdr Janko Vuković Podkapelski, wszedł po raz drugi w swojej karierze na nieoznaczoną podwodną skałę i uszkodził ster (podczas naprawy zamontowano mu oryginalny, wzięty z magazynu w Poli). 28 listopada krążownik osłaniał odwrót zespołu niszczycieli i torpedowców („Dukla”, „Huszár”, „Streiter”, Tb 82F, Tb 87F, Tb 89F i Tb 95F), wracającego po przeprowadzonym ostrzale włoskiego wybrzeża między Rimini a pod Rawenną. 19 grudnia „Admiral Spaun”, jako okręt flagowy kmdra Vukovicia Podkapelskiego, na czele zespołu składającego się z pancerników „Árpád” i „Budapest”, niszczycieli „Triglav”, „Lika”, „Dukla”, „Turul”, „Scharfschütze” i „Streiter” oraz 21 torpedowców wziął udział w ostrzale baterii ciężkich dział włoskich pod Cortellazzo.
1918.
Przez pierwsze pięć miesięcy 1918 roku okręt stacjonował w Poli. 8 czerwca „Admiral Spaun” przeszedł do Gjenovic, by wziąć udział w zaplanowanej przez nowego dowódcę floty kontradmirała Miklósa Horthyego wielkiej operacji floty skierowanej przeciw blokadzie cieśniny Otranto. Krążownik wraz z półbliźniaczą „Saidą” i czterema torpedowcami tworzył Grupę Zaczepną B (niem. "Angriffsgruppe"), której zadaniem miało być zniszczenie zagrody stałej w cieśninie. 10 czerwca, po stracie pancernika „Szent István”, całą operację odwołano, a „Admiral Spaun” 12 czerwca powrócił do Poli. 21 sierpnia okręt wziął udział w operacji ubezpieczenia trasy przelotu własnych samolotów.
30 października, w obliczu upadku Monarchii Austro-Węgierskiej, cesarz Karol I wydał dekret o przekazaniu okrętów, zakładów i majątku marynarki Radzie Narodowej nowo powstałego Państwa Słoweńców, Chorwatów i Serbów. Następnego dnia dowódca krążownika, kmdr por. Franz Morin wykonał rozkaz, a 1 listopada o godzinie 8:00 na jednostce po raz ostatni opuszczono banderę k.u.k. Kriegsmarine. Decyzja ta nie została jednak uznana przez zwycięskie mocarstwa i byłe okręty marynarki austro-węgierskiej zostały przejęte przez Włochów, którzy 5 listopada zajęli bazę w Poli.
Po I wojnie światowej.
19 marca 1919 roku „Admiral Spaun” przeszedł do Wenecji, gdzie był eksponowany na wystawie włoskich zdobyczy wojennych. 10 września 1919 roku w Saint-Germain-en-Laye został podpisany traktat pokojowy między Austrią a państwami Ententy, w myśl którego wszystkie okręty byłej marynarki Monarchii Habsburskiej miały być wydane aliantom, według stanu na dzień 3 listopada 1918 roku. W wyniku dokonanego jesienią 1920 roku przez Międzysojuszniczą Komisję Morską Ententy podziału floty austro-węgierskiej krążownik przypadł Wielkiej Brytanii. Okręt nigdy nie wszedł do służby w Royal Navy, a został sprzedany przez Brytyjczyków w 1920 roku włoskiej stoczni złomowej w Wenecji. Jednostka została złomowana w 1922 roku.
Ocena.
Choć projekt „Admirala Spauna” oparty był w dużej mierze na konstrukcji brytyjskich krążowników zwiadowczych z pierwszego dziesięciolecia XX wieku, okręt był innowacyjny i może być uznany za pierwszy na świecie nowoczesny krążownik lekki. W momencie wejścia do służby „Admiral Spaun” był uznawany za jeden z najlepszych w swojej klasie, górując nad konkurentami systemem opancerzenia i wysoką prędkością wynoszącą 27 węzłów. Był też pierwszym okrętem austro-węgierskim napędzanym turbinami parowymi. W porównaniu do swych brytyjskich i niemieckich odpowiedników był słabiej uzbrojony, jednak dopiero powstanie kilka lat później okrętów typu "Magdeburg" czy "Arethusa" spowodowało wcielenie do wiodących flot okrętów podobnie opancerzonych i tak samo szybkich jak austro-węgierski krążownik. Z racji eksperymentalnego i skomplikowanego napędu okręt nękały liczne problemy z siłownią, co ograniczało efektywność krążownika podczas działań wojennych. Doświadczenia z jego eksploatacji stały się podstawą do opracowania okrętów typu "Novara" (nazywanych także ulepszonym typem "Admiral Spaun").

</doc>
<doc id="1684822" url="https://pl.wikipedia.org/wiki?curid=1684822" title="Parafia św. Jana Chrzciciela w Parczewie">
Parafia św. Jana Chrzciciela w Parczewie

Parafia św. Jana Chrzciciela w Parczewie – parafia rzymskokatolicka w Parczewie.
Parafia erygowana w 1401 roku. Obecny kościół parafialny murowany, wybudowany w latach 1905–1913 w stylu neogotyckim staraniem księży Stanisława Wierzejskiego i Stanisława Zarzyckiego.
Terytorium parafii obejmuje część Parczewa oraz Białkę, Chmielów, Czeberaki, Jasionkę, Koronę, Kostry, Makoszkę, Marianówkę, Michałówkę, Ochożę, Plebanią Wolę, Przewłokę, Sowin, Stępków, Wierzbówkę, Wola Przewłocka i Zaniówkę.

</doc>
<doc id="1684823" url="https://pl.wikipedia.org/wiki?curid=1684823" title="Urgon">
Urgon

Urgon – morska, alpejska facja dolnej kredy (barrem, apt), złożona głównie z wapieni rafowych, wśród których występują koralowce, rudysty oraz otwornice orbitoliny.
W Polsce facja urgońska występuje wyłącznie w Tatrach w serii wierchowej.

</doc>
<doc id="1684825" url="https://pl.wikipedia.org/wiki?curid=1684825" title="Amsterdam Centraal Station">
Amsterdam Centraal Station



</doc>
<doc id="1684829" url="https://pl.wikipedia.org/wiki?curid=1684829" title="Donald Griffin">
Donald Griffin

Donald Redfield Griffin (ur. 3 sierpnia 1915, zm. 7 listopada 2003) – amerykański profesor zoologii zajmujący się badaniem zachowania zwierząt, akustyczną orientacją oraz sensoryczną biofizyką. W 1938 roku ukończył Harvard University i rozpoczął studia nad metodą nawigacji nietoperzy, którą następnie nazwał echolokacją w 1944 roku. W jednej ze swoich publikacji ("Question of Animal Awareness") postawił tezę, według której zwierzęta posiadają taką samą świadomość umysłu jak ludzie.
Był członkiem National Academy of Sciences

</doc>
<doc id="1684830" url="https://pl.wikipedia.org/wiki?curid=1684830" title="Parafia Opatrzności Bożej w Parczewie">
Parafia Opatrzności Bożej w Parczewie

Parafia Opatrzności Bożej w Parczewie – parafia rzymskokatolicka w Parczewie.
Parafia została erygowana 2 kwietnia 2000 r. przez bp. Jana Wiktora Nowaka. Do 2011 nabożeństwa odprawiane były w kaplicy. 22 października 2011 bp Zbigniew Kiernikowski poświęcił nową świątynię. 26 października 2014 r. w bocznej nawie zostały zainstalowane relikwie św Jana Pawła II, które poświęcił ordynariusz siedlecki bp Kazimierz Gurda.
Terytorium parafii obejmuje część Parczewa i Cichostowa oraz Augustówkę, Brudno, Glinny Stok, Koczergi, Komarne, Królewski Dwór, Laski, Miłków, Miłków-Kolonię, Pohulankę, Żminne.

</doc>
<doc id="1684831" url="https://pl.wikipedia.org/wiki?curid=1684831" title="Iwan Urgant">
Iwan Urgant

Iwan Andriejewicz Urgant (; ur. 16 kwietnia 1978 w Leningradzie) – rosyjski aktor, prezenter telewizyjny, showman. Jedna z twarzy rosyjskiej stacji telewizyjnej Pierwyj kanał. Prowadzący programu Wieczernij Urgant
W 2009 wraz z Alsou poprowadził finał 54. Konkursu Piosenki Eurowizji, który odbył się w Moskwie.

</doc>
<doc id="1684840" url="https://pl.wikipedia.org/wiki?curid=1684840" title="Borne Sulinowo (stacja kolejowa)">
Borne Sulinowo (stacja kolejowa)

Borne Sulinowo – zlikwidowana stacja kolejowa w Bornem Sulinowie, w powiecie szczecineckim, w województwie zachodniopomorskim, w Polsce.

</doc>
<doc id="1684841" url="https://pl.wikipedia.org/wiki?curid=1684841" title="Ben Swift">
Ben Swift

Ben Swift (ur. 5 listopada 1987 w Rotherham) – brytyjski kolarz torowy i szosowy, zawodnik profesjonalnej grupy Team Ineos, złoty i trzykrotnie srebrny medalista mistrzostw świata.
Na przełomie 2010 i 2011 przeprowadził się na Wyspę Man, dzięki czemu został wybrany do reprezentowania tego terytorium na Igrzyskach Wspólnoty Narodów 2022.

</doc>
<doc id="1684843" url="https://pl.wikipedia.org/wiki?curid=1684843" title="Mszana Dolna (stacja kolejowa)">
Mszana Dolna (stacja kolejowa)

Mszana Dolna – stacja kolejowa w Mszanie Dolnej, w województwie małopolskim w Polsce.
Została otwarta w 1884 r., jako stacja austriackiej, państwowej Galicyjskiej Kolei Transwersalnej, prowadzącej z Czadcy do Husiatyna. Regularny ruch pociągów jest wstrzymany do odwołania, zatrzymują się tu tylko pociągi turystyczne.

</doc>
<doc id="1684844" url="https://pl.wikipedia.org/wiki?curid=1684844" title="Tyler Farrar">
Tyler Farrar

Tyler Farrar (ur. 2 czerwca 1984 w Wenatchee) – amerykański kolarz szosowy, były zawodnik profesjonalnej grupy Dimension Data. Specjalizował się w sprintach. W 2017 roku zakończył sportową karierę.

</doc>
<doc id="1684850" url="https://pl.wikipedia.org/wiki?curid=1684850" title="Ricardo Alarcon">
Ricardo Alarcon



</doc>
<doc id="1684854" url="https://pl.wikipedia.org/wiki?curid=1684854" title="Ricardo Roberto Alarcón">
Ricardo Roberto Alarcón



</doc>
<doc id="1684855" url="https://pl.wikipedia.org/wiki?curid=1684855" title="Parafia Wniebowzięcia Najświętszej Maryi Panny w Proszowicach">
Parafia Wniebowzięcia Najświętszej Maryi Panny w Proszowicach

Parafia Wniebowzięcia Najświętszej Maryi Panny – parafia rzymskokatolicka w Proszowicach, należy do dekanatu proszowickiego w diecezji kieleckiej. 
Proboszczowie.
W parafii pracowali następujący proboszczowie:
Zasięg parafii.
Do parafii należą wierni z następujących miejscowości: Gniazdowice, Górka Stogniowska, Górka Jaklińska, Jakubowice, Jazdowiczki, Kowary, Łaganów, Makocice, Opatkowice, Proszowice, Stogniowice, Szczytniki, Szklana.

</doc>
<doc id="1684857" url="https://pl.wikipedia.org/wiki?curid=1684857" title="Bloemhof">
Bloemhof

Bloemhof – miasto w Republice Południowej Afryki, w Prowincji Północno-Zachodniej.
Miasto leży nad rzeką Vaal. Zostało założone w roku 1864, po odkryciu w jego rejonie pokładów diamentów. Wcześniej na tym terenie położona była farma, należąca do Johna Barclaya.

</doc>
<doc id="1684859" url="https://pl.wikipedia.org/wiki?curid=1684859" title="RubikOne">
RubikOne

RubikOne − album Piotra Rubika, którego premiera odbyła się 22 maja 2009. Do współpracy zaprosił on jedenaście wokalistek śpiewających jego kompozycje. Tytuł nawiązuje do wcześniejszego albumu Piotra Rubika Rubikon.
Album uzyskał status złotej płyty.

</doc>
<doc id="1684861" url="https://pl.wikipedia.org/wiki?curid=1684861" title="Gérard Joseph">
Gérard Joseph

Gérard Joseph (ur. 22 października 1949) – haitański piłkarz grający na pozycji bramkarza.
Podczas kariery piłkarskiej Gérard Joseph grał Racingu Port-au-Prince.
W reprezentacji Haiti Gérard Joseph grał w latach siedemdziesiątych i na początku osiemdziesiątych. Podczas Mistrzostw Świata w 1974 w RFN Gérard Joseph był rezerwowym.
Gérard Joseph był rezerwowym w eliminacjach do Mundialu w Argentynie, natomiast uczestniczył w eliminacjach do Mundialu 1982 w Hiszpanii, jednakże reprezentacja Haiti przegrała rywalizacje o awans z Meksykiem w 1978 oraz z Hondurasem i Salwadorem w 1982.

</doc>
<doc id="1684864" url="https://pl.wikipedia.org/wiki?curid=1684864" title="Priemjer-Liga (2003)">
Priemjer-Liga (2003)

Rozgrywki rosyjskiej Premier Ligi w sezonie 2003 były dwunastymi w historii rosyjskiej pierwszej ligi. Rozpoczęły się 15 marca 2003 roku, zakończyły się natomiast 1 listopada 2003 roku. W rozgrywkach wzięło udział szesnaście drużyn, w tym dwie, które awansowały z Pierwszej Dywizji – Rubinu Kazań i Czernomorca Noworosyjsk. Mistrzowski tytuł wywalczyła drużyna CSKA Moskwa. Królem strzelców ligi został Dmitrij Łośkow z Lokomotiwu Moskwa, który zdobył 14 goli.
Najlepsi strzelcy.
"źródło: rsssf.com "
Nagrody.
15 listopada 2003 Rosyjski Związek Piłki Nożnej wybrał listę 33 najlepszych piłkarzy ligi za sezon 2003:

</doc>
<doc id="1684866" url="https://pl.wikipedia.org/wiki?curid=1684866" title="Jan Ziółek">
Jan Ziółek

Jan Ziółek (ur. 29 lipca 1931 w Złakowie Borowym, zm. 5 września 2009 w Lublinie) – polski historyk, specjalizujący się w historii powszechnej i historii Polski XIX wieku, profesor Katolickiego Uniwersytetu Lubelskiego.
Życiorys.
Jego pradziadek był uczestnikiem powstania styczniowego (1863–1864), a ojciec brał udział w wojnie polsko-bolszewickiej w 1920. 
1 lutego 1952 został aresztowany przez funkcjonariuszy Urzędu Bezpieczeństwa Publicznego (UBP) za antykomunistyczną działalność konspiracyjną. Przebywał w areszcie śledczym do 20 lutego 1952. 18 lutego 1952 został skazany na 9 lat więzienia przez Rejonowy Sąd Wojskowy w Łodzi za przynależność do nielegalnej organizacji antykomunistycznej w Łowiczu, zmierzającej do obalenia siłą władzy ludowej i ustroju komunistycznego. Został również pozbawiony praw obywatelskich i honorowych na okres 3 lat, a także orzeczono wobec niego całkowitą konfiskatę mienia. Część wyroku odbył w więzieniach UBP w Łodzi i w Centralnym Więzieniu w Sieradzu, a część przepracował w Kopalni Węgla Kamiennego im. Dymitrowa w Bytomiu. Wolność odzyskał w maju 1955. 
W 1956 podjął studia na Wydziale Nauk Humanistycznych Katolickiego Uniwersytetu Lubelskiego – na kierunku historia – w Lublinie. Studia ukończył w 1961. Nadal był prześladowany przez władze komunistyczne. Na początku lat sześćdziesiątych XX w. zwolniono go oraz jego żonę z pracy w sektorze państwowym. W 1962 podjął pracę na Katolickim Uniwersytecie Lubelskim jako kierownik dziekanatu Wydziału Teologicznego i Wydziału Prawa Kanonicznego. Stopień doktora nauk humanistycznych uzyskał w 1968 na Uniwersytecie Warszawskim. 1 lutego 1969 rozpoczął pracę naukowo-dydaktyczną jako starszy asystent II Katedry Historii Nowożytnej KUL. W 1979 uzyskał stopień doktora habilitowanego nauk humanistycznych na Katolickim Uniwersytecie Lubelskim. Wiosną 1981 otrzymał nominację na docenta. W 1981 wspierał moralnie i finansowo studentów aresztowanych za udział w listopadowym strajku okupacyjnym na KUL. W latach 1981–1987 był prodziekanem Wydziału Nauk Humanistycznych KUL. W 1984 został powołany na stanowisko kierownika II Katedry Historii Nowożytnej KUL. W 1988 otrzymał tytuł profesora nadzwyczajnego KUL, a w 1992 objął stanowisko profesora zwyczajnego. 
Był członkiem Towarzystwa Naukowego KUL – zasiadał w jego zarządzie jako skarbnik, Lubelskiego Towarzystwa Naukowego, Płockiego Towarzystwa Naukowego oraz Polskiego Towarzystwa Historycznego – w latach 1988–1996 pełnił w nim funkcję wiceprezesa, a następnie był członkiem jego zarządu. Od 1992 pełnił również funkcję prezesa Fundacji Katolickiego Uniwersytetu Lubelskiego im. Anieli hr. Potulickiej. Był także członkiem Związku Więźniów Politycznych Okresu Stalinowskiego. Za działalność dydaktyczno-naukową otrzymał w 1999 specjalną nagrodę Rektora KUL.
Jego córką jest historyk Ewa Ziółek. 
Wybrane publikacje.
Jego dorobek naukowy liczy ponad 220 pozycji, w tym 9 książkowych. W latach 1983–2000 wypromował 110 magistrów i 12 doktorów. Zrecenzował 252 prace magisterskie i 21 doktorskich. Napisał także 4 recenzje profesorskie.

</doc>
<doc id="1684867" url="https://pl.wikipedia.org/wiki?curid=1684867" title="Adıyaman (prowincja)">
Adıyaman (prowincja)

Adıyaman – prowincja w południowo-wschodniej Turcji. Prowincja została wydzielona w 1954 z prowincji Malatya. Prowincja zajmuje 7,337 km², zamieszkuje ją 632,148 osób (2021). Stolicą jest Adıyaman. Znaczną część mieszkańców prowincji stanowią Kurdowie.
Teren jest zamieszkiwany od najwcześniejszych czasów. Wiele cywilizacji osiadało tutaj. Z tych względów istnieje wiele miejsc o znaczeniu historycznym przyciągających turystów i archeologów. Znajduje się tutaj Nemrut, główna tutejsza atrakcja turystyczna, odwiedzana ze względu na kolekcję posągów zbudowanych przez Antiocha Theosa, króla Kommageny. Dojechać można przez Kahtę.
Dystrykty.
Prowincja Adıyaman jest podzielona na 9 dystryktów:

</doc>
<doc id="1684868" url="https://pl.wikipedia.org/wiki?curid=1684868" title="Bethal">
Bethal

Bethal – miasto, zamieszkane przez 60 780 ludzi, w Republice Południowej Afryki, w prowincji Mpumalanga.
W okolicach Bethal uprawia się kukurydzę, słoneczniki, sorgo, żyto i ziemniaki.

</doc>
