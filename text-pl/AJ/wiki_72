<doc id="1684869" url="https://pl.wikipedia.org/wiki?curid=1684869" title="Parafia św. Katarzyny w Grybowie">
Parafia św. Katarzyny w Grybowie

Parafia św. Katarzyny Aleksandryjskiej w Grybowie – parafia rzymskokatolicka w dekanacie Grybów w diecezji tarnowskiej. Parafia jest pod wezwaniem św. Katarzyny Aleksandryjskiej z Egiptu. Kościół parafialny został wybudowany w stylu neogotyckim w latach 1908-1918. Świątynia rzymskokatolicka została podniesiona przez papieża Benedykta XVI do rangi bazyliki mniejszej dnia 13 października 2012 roku. Jest sanktuarium, w którym szczególnym kultem otaczany jest łaskami słynący obraz Matki Bożej Przedziwnej. Mieści się przy ulicy Kościelnej.
Historia.
Brak dokumentu erekcyjnego kościoła w Grybowie nie pozwala na ustalenie zarówno czasu jego powstania jak i zaistnienia parafii. Pierwsza wzmianka o kościele pojawia się w dokumencie lokacyjnym miasta z 15 maja 1340, w którym czytamy: "Item volumus, ut ecclesia ibidem habeat duos mansos, quos liberos esse volumus nostre salutis ob respectum et progenitorum nostrorum, ius patronatus pro nobis ac heredibus nostris reservando". Z treści dokumentu nie wynika wprost by w roku jego wystawienia istniał kościół. Można jedynie przypuszczać, że lokacja określała jedynie jego przyszłe uposażenie. Kościół został wzniesiony na potrzeby społeczności miasta wkrótce po jego lokacji około połowy XIV w. i wówczas także została erygowana parafia. O jej istnieniu - jak też istnieniu kościoła - świadczą odnotowane za lata 1346-1358 opłaty świętopietrza, ściągane w wysokości czterech skojców. Istnienie parafii i kościoła potwierdza również informacja przekazana przez Jana Długosza w "Liber Beneficiorum": "oppidum Grebov habens in se ecclesiam parochialem muratam, sanctae Catharinae dictam, cuius proprietas ad Serenissum Poloniae Regem pertinent." Najstarsze XVI i XVII-w. wizytacje biskupie podają, że w Grybowie "był kościół murowany św. Katarzyny założenia JKM króla Kazimierza". Z powyższych relacji wynika, że prawo patronatu nad kościołem przynależało do króla, zaś fundatorowi miasta Kazimierzowi Wielkiemu zawdzięczano fundację kościoła św. Katarzyny.
Wiosną 1908 roku rozpoczęto rozbiórkę starego kościoła (ze względu na zbyt małe rozmiary budowli względem potrzeb wiernych oraz zawilgocenia pojawiające się w kościele), a na jego miejscu rozpoczęto budowę nowego kościoła neogotyckiego.
Kościół parafialny.
Neogotycki kościół parafialny pod wezwaniem św. Katarzyny Aleksandryjskiej został wybudowany w latach 1908-1918. Staraniem proboszcza ks. prałata Adama Kaźmierczyka, bp Jerzy Ablewicz dekretem z dnia 24 grudnia 1974 roku ogłosił kościół grybowski - Sanktuarium Maryjnym. Staraniem ks. Ryszarda Soroty świątynia rzymskokatolicka została podniesiona przez papieża Benedykta XVI do rangi bazyliki mniejszej dnia 13 października 2012 roku, uroczyście ogłoszona bazyliką mniejszą dnia 20 kwietnia 2013 roku.

</doc>
<doc id="1684877" url="https://pl.wikipedia.org/wiki?curid=1684877" title="Zakład Komunikacji Miejskiej w Hajnówce">
Zakład Komunikacji Miejskiej w Hajnówce

ZKM Hajnówka – przedsiębiorstwo komunikacji miejskiej w Hajnówce. Obecnie obsługuje 3 linie dziesięcioma pojazdami. ZKM oferuje także usługi w zakresie przewozu osób na terenie całego kraju. Świadczone usługi wykonywane są autobusem turystycznym marki Solbus, autobusem marki MAZ, busem 15-osobowym marki Fiat Ducato oraz 8-osobowym samochodem do przewozu osób niepełnosprawnych marki Mercedes.
Historia.
Dnia 4 listopada 1979 r. w Hajnówce rozpoczął swą działalność oddział Miejskiego Przedsiębiorstwa Komunikacyjnego w Białymstoku. Data ta przyjmowana jest jako początek istnienia komunikacji miejskiej w Hajnówce. W dniu otwarcia firma posiadała 5 autobusów marki Jelcz PR110 i zatrudniała 6 kierowców, 1 mechanika, 3 pracowników umysłowych. Zajezdnia mieściła się na terenie Spółdzielni Transportu Wiejskiego przy ul. Wiejskiej 1. W dniu otwarcia uruchomiono 1 linię komunikacyjną na trasie Wiejska – Judzianka – Wiejska.
Dnia 1 stycznia 1989 roku Oddział Komunikacji Miejskiej w Hajnówce został przejęty przez Przedsiębiorstwo Gospodarki Komunalnej i Mieszkaniowej w Hajnówce.
W roku 1994 na podstawie Uchwały Rady Miasta Hajnówka nr VI/48/94 z dnia 7 grudnia 1994 utworzono zakład budżetowy o nazwie Zakład Komunikacji Miejskiej w Hajnówce.
Linia nr 2 powstała 2 lata po otworzeniu pierwszej. Historia hajnowskiej komunikacji pamięta także dwie inne linie, które dziś już nie kursują. Jedna z nich to 1s, która została otwarta po zamknięciu linii nr 3. Kursowała najprawdopodobniej na trasie SZPITAL – Lipowa – 3 maja – Bielska – Górna – Wrzosowa – Warszawska – JUDZIANKA. Po pewnym czasie linia ta kursowała także przez osiedle Mazury (SZPITAL – Lipowa – 3 maja – Bielska – Nowowarszawska – Warszawska – JUDZIANKA).
Drugą linią była linia nr 3. Kursowała ona podobnie jak dzisiejsza linia 2s: WRZOSOWA – Warszawska – Judzianka – Warszawska – Nowowarszawska – Bielska – 3 maja – Batorego – 11 Listopada – Lipowa – Szpital.
Uchwałą XXVII/173/17 z dnia 29 marca 2017 roku Rada Miejska rozpoczęła likwidację ZKM, zakończoną w maju 2018 r. Zadania ZKM przejęło Przedsiębiorstwo Usług Komunalnych sp. z o. o.

</doc>
<doc id="1684878" url="https://pl.wikipedia.org/wiki?curid=1684878" title="ZKM Hajnówka">
ZKM Hajnówka



</doc>
<doc id="1684880" url="https://pl.wikipedia.org/wiki?curid=1684880" title="Bela Bela">
Bela Bela

Bela Bela (dawniej Warmbad, Warmbaths) – miasto w Republice Południowej Afryki, w prowincji Mpumalanga.
Miasto zostało założone w 1873 roku wokół odkrytych wówczas źródeł termalnych. Tutejsze źródła produkują 22 tysiące litrów wody o temperaturze 50 °C na godzinę. Źródła odkryło plemię Tswana na początku XIX wieku, zaś w 1873 rząd Transwalu zakupił tereny wokół źródeł w celu budowy kurortu.

</doc>
<doc id="1684882" url="https://pl.wikipedia.org/wiki?curid=1684882" title="Rękawice">
Rękawice



</doc>
<doc id="1684884" url="https://pl.wikipedia.org/wiki?curid=1684884" title="Dekanat Wawrzeńczyce">
Dekanat Wawrzeńczyce

Dekanat Wawrzeńczyce – jeden z 45 dekanatów w rzymskokatolickiej archidiecezji krakowskiej.
Dekretem biskupa Kieleckiego Augustyna Łosińskiego dnia 1 VIII 1911 roku, wydzielono z dekanatu miechowskiego dekanat luborzycki. W czasie zaborów teren ten podlegał diecezji Kieleckiej. 
Parafie.
W skład dekanatu wchodzi 8 parafii:
Sąsiednie dekanaty.
Niepołomice,

</doc>
<doc id="1684886" url="https://pl.wikipedia.org/wiki?curid=1684886" title="Błądkowo (gmina)">
Błądkowo (gmina)

Błądkowo (do 1946 "Bledkowo", w 1947 "Plątkowo") – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Siedzibą władz gminy było Błądkowo.
Gmina o nazwie "Bledkowo" powstała w czerwcu 1945 na terenie tzw. Ziem Odzyskanych (tzw. III okręg administracyjny – "Pomorze Zachodnie"), jako jedna z 12 gmin zbiorowych, na które podzielono powiat nowogardzki. 28 czerwca 1946 gmina weszła w skład nowo utworzonego woj. szczecińskiego.
Według stanu z 1 lipca 1952 gmina Błądkowo składała się z 10 gromad: Anielino, Bienice, Błądkowo, Dobropole, Grzęzno, Krzemienna, Ostrzyca, Słajsino, Tucze i Wojtaszyce. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł głównie w skład nowej gminy Dobra.

</doc>
<doc id="1684887" url="https://pl.wikipedia.org/wiki?curid=1684887" title="Bledkowo (gmina)">
Bledkowo (gmina)



</doc>
<doc id="1684888" url="https://pl.wikipedia.org/wiki?curid=1684888" title="Plątkowo (gmina)">
Plątkowo (gmina)



</doc>
<doc id="1684890" url="https://pl.wikipedia.org/wiki?curid=1684890" title="Beaufort West">
Beaufort West

Beaufort West – miasto, zamieszkane przez ok. 34 085 ludzi, w Republice Południowej Afryki, w Prowincji Przylądkowej Zachodniej.
Miasto założono w roku 1818 i nazwano Beaufort na cześć Henriego Somerset, 5. księcia Beaufort, ojca ówczesnego gubernatora Kolonii Przylądkowej, Charlesa Somerset. W roku 1869 zmieniono jego nazwę na Beaufort West by nie było mylone z miastem Fort Beaufort, w Prowincji Przylądkowej Wschodniej.
Obecnie miasto jest głównym ośrodkiem rolniczego regionu, zajmującego się głównie hodowlą owiec. W pobliżu miasta położony jest także park narodowy Karru.
W mieście urodził się Christiaan Barnard, który jako pierwszy dokonał udanego przeszczepu serca.

</doc>
<doc id="1684891" url="https://pl.wikipedia.org/wiki?curid=1684891" title="Maszkowo (gmina)">
Maszkowo (gmina)

Maszkowo – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Siedzibą władz gminy było Maszkowo.
Gmina Maszkowo powstała w czerwcu 1945 na terenie tzw. Ziem Odzyskanych (tzw. III okręg administracyjny – "Pomorze Zachodnie"), jako jedna z 12 gmin zbiorowych, na które podzielono powiat nowogardzki. 28 czerwca 1946 gmina weszła w skład nowo utworzonego woj. szczecińskiego.
Według stanu z 1 lipca 1952 gmina składała się z 9 gromad: Jarchlino, Jeżówka, Konarzewo, Kulice, Maszkowo, Wierzbięcin, Wojcieszyn, Żabowo i Żabówko. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł głównie w skład nowej gminy Nowogard.

</doc>
<doc id="1684892" url="https://pl.wikipedia.org/wiki?curid=1684892" title="Guggenheim Fellowship">
Guggenheim Fellowship



</doc>
<doc id="1684893" url="https://pl.wikipedia.org/wiki?curid=1684893" title="Parafia Nawiedzenia Najświętszej Maryi Panny w Suchej Beskidzkiej">
Parafia Nawiedzenia Najświętszej Maryi Panny w Suchej Beskidzkiej

Parafia Nawiedzenia NMP w Suchej Beskidzkiej – parafia rzymskokatolicka należąca do dekanatu Sucha Beskidzka archidiecezji krakowskiej. Została utworzona w 1614. Kościół parafialny wybudowany w 1908, w stylu neogotyckim, zaprojektowany przez Teodora Talowskiego. Konsekrowany w 1956.

</doc>
<doc id="1684894" url="https://pl.wikipedia.org/wiki?curid=1684894" title="James Darcy Freeman">
James Darcy Freeman

James Darcy Freeman (ur. 19 listopada 1907 w Sydney, zm. 16 marca 1991 w Randwick), australijski duchowny katolicki, kardynał, arcybiskup metropolita Sydney, przewodniczący Konferencji Episkopatu Australii. 
Życiorys.
Urodził się w rodzinie o irlandzkich korzeniach. Święcenia kapłańskie przyjął 13 lipca 1930 roku po ukończeniu niższego seminarium w Springwood i seminarium św. Patryka w Sydney. W 1940 roku rozpoczął pracę duszpasterską w archidiecezji - był dyrektorem Katolickiego Biura Informacyjnego, pracownikiem trybunału metropolitalnego i sekretarzem arcybiskupa Sydney, kard. Normana Thomasa Gilroya. 9 grudnia 1956 roku mianowany biskupem tytularnym Hermopolis Parva i biskupem pomocniczym Sydney. Uczestnik Soboru Watykańskiego II. Od 18 października 1968 roku ordynariusz diecezji Armidale. Po przejściu na emeryturę kard. Gilroya w 1971 roku od 9 lipca metropolita Sydney i przewodniczący Konferencji Episkopatu Australii. 5 marca 1973 roku Paweł VI wyniósł go do godności kardynalskiej z tytułem prezbitera Santa Maria “Regina Pacis” in Ostia mare. Był uczestnikiem obydwu konklawe w 1978 roku. 12 lutego 1983 roku zrezygnował ze stanowiska metropolity i przeszedł na emeryturę. Zmarł w Randwick.

</doc>
<doc id="1684895" url="https://pl.wikipedia.org/wiki?curid=1684895" title="Strzelewo (gmina)">
Strzelewo (gmina)

Strzelewo – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Siedzibą władz gminy było Strzelewo.
Gmina Strzelewo powstała w czerwcu 1945 na terenie tzw. Ziem Odzyskanych (tzw. III okręg administracyjny – "Pomorze Zachodnie"), jako jedna z 12 gmin zbiorowych, na które podzielono powiat nowogardzki. 28 czerwca 1946 gmina weszła w skład nowo utworzonego woj. szczecińskiego.
Według stanu z 1 lipca 1952 gmina składała się z 7 gromad: Czermnica, Karsk, Kościuszki, Redostowo, Strzelewo, Świerczewo i Węgorza. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł głównie w skład nowej gminy Nowogard.

</doc>
<doc id="1684899" url="https://pl.wikipedia.org/wiki?curid=1684899" title="Westliche Salzachgeier">
Westliche Salzachgeier

Westliche Salzachgeier – szczyt w Alpach Kitzbühelskich, paśmie Alp Wschodnich. Leży w Austrii, na granicy między Tyrolem i Salzburgiem.

</doc>
<doc id="1684900" url="https://pl.wikipedia.org/wiki?curid=1684900" title="Mosty (gmina w województwie szczecińskim)">
Mosty (gmina w województwie szczecińskim)

Mosty – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Siedzibą władz gminy były Mosty.
Gmina Mosty powstała w czerwcu 1945 na terenie tzw. Ziem Odzyskanych (tzw. III okręg administracyjny – "Pomorze Zachodnie"), jako jedna z 12 gmin zbiorowych, na które podzielono powiat nowogardzki. 28 czerwca 1946 gmina weszła w skład nowo utworzonego woj. szczecińskiego.
Według stanu z 1 lipca 1952 gmina składała się z 12 gromad: Bolechowo, Budno, Burowo, Danowo, Imno, Krzywice, Mosty, Podańsko, Pogrzymie, Przypólsko, Stawno i Tarnówka. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł głównie w skład nowej gminy Goleniów.

</doc>
<doc id="1684902" url="https://pl.wikipedia.org/wiki?curid=1684902" title="Barkly West">
Barkly West

Barkly West – miasto w Republice Południowej Afryki, w Prowincji Przylądkowej Północnej.
Miasto jest przedmieściem Kimberley. Zostało założone w roku 1869, jako Klip Drift. Miasto nazwane zostało później na cześć sir Henriego Barkly, gubernatora Kolonii Przylądkowej w latach 1870-1877.
W Barkly West dorastała pisarka Gertrude Millin.
Posłem do parlamentu Kolonii Przylądkowej z Barkly West był Cecil Rhodes.

</doc>
<doc id="1684903" url="https://pl.wikipedia.org/wiki?curid=1684903" title="Jan Baystak">
Jan Baystak

Jan Piotr Baystak (ur. 22 kwietnia 1907 w Kołaczycach, zm. 26 czerwca 1971 – mgr filozofii.
Urodził się 22 kwietnia 1907 r., jako syn Jakuba (1855-1935) i Marii z Leśniaków (1874-1940).
Uczęszczał do szkoły podstawowej w Kołaczycach. W roku 1918 rozpoczął naukę w jasielskim gimnazjum. Mieszkał w bursie zmuszony trudnymi warunkami materialnymi, gdzie udzielał korepetycji innym uczniom gimnazjum, dzięki czemu sam mógł się kształcić, a nawet pomagać rodzeństwu. Egzamin dojrzałości złożył w 1926 r.
Okres studiów.
W 1926 roku rozpoczął studia teologiczne w Krakowie. Na drugim roku przerwał je ze względu na chorobę. Po powrocie do zdrowia podjął pracę korepetytora w jasielskiej bursie. Udzielał się w życiu kulturalnym Jasła.
Później podjął studia na Wydziale Filozoficznym Uniwersytetu Jagiellońskiego w Krakowie, kierunek - filologia (klasyczna). Ukończył je ze stopniem magistra filozofii w 1935 r. Równocześnie kontynuował studia pedagogiczne. Dzięki nim uzyskał uprawnienia do nauczania w szkołach ogólnokształcących i seminariach państwowych i prywatnych. 
Jeszcze przed ukończeniem studiów w 1935 r. zatrudnił się w Prywatnym Gimnazjum Męskim Sanatoryjnym im. dr. Jana Wieczorkowskiego w Rabce. Egzamin państwowy nauczycielski złożył w 1937 r. W Rabce pracował do końca roku szkolnego 1938/1939. Następnie otrzymał angaż na stanowisko dyrektora Gimnazjum w Ropczycach.
Działalność zawodowa.
W pierwszych dniach wojny udał się do Lwowa. Przeżył tu agresję wojsk radzieckich na Polskę 17 września. Do Kołaczyc powrócił w listopadzie 1939 roku i podjął pracę w tajnym nauczaniu, którego struktury organizacyjne były podporządkowane Inspektoratowi w Jaśle. Wszechstronna wiedza pozwalała mu na nauczanie różnych przedmiotów. W sierpniu 1940 r. zawarł związek małżeński z mgr prawa Janiną Matuszewską z Kołaczyc, gdzie zamieszkał. 
Po II wojnie światowej, w lutym 1945 r. powstało Państwowe Koedukacyjne Gimnazjum w Kołaczycach. Z dniem 12 kwietnia 1945 roku stało się ono filią zakładu jasielskiego. Janowi Baystakowi powierzono równocześnie stanowisko zastępcy dyrektora Państwowego Gimnazjum i Liceum w Jaśle. Gimnazjum w Kołaczycach, samodzielnym zakładem stało się dopiero 18 lipca 1945 r. Funkcję dyrektora pełnił Jan Baystak. 
W 1953 r. z własnej inicjatywy zrezygnował z kierowania szkołą i podjął pracę jako nauczyciel. 
Zmarł nagle 26 czerwca 1971 r. w czasie uroczystości zakończenia roku szkolnego. Został pochowany na cmentarzu w Kołaczycach. 
Pośmiertnie został odznaczony Złotym Krzyżem Zasługi.

</doc>
<doc id="1684904" url="https://pl.wikipedia.org/wiki?curid=1684904" title="Długołęka (gmina w województwie szczecińskim)">
Długołęka (gmina w województwie szczecińskim)

Długołęka – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Siedzibą władz gminy była Długołęka.
Gmina Długołęka powstała w czerwcu 1945 na terenie tzw. Ziem Odzyskanych (tzw. III okręg administracyjny – "Pomorze Zachodnie"), jako jedna z 12 gmin zbiorowych, na które podzielono powiat nowogardzki. 28 czerwca 1946 gmina weszła w skład nowo utworzonego woj. szczecińskiego.
Według stanu z 1 lipca 1952 gmina składała się z 11 gromad: Długołęka, Jenikowo, Kikorze, Korytowo, Krasnołęka, Nowe Wyszomierki, Olchowo, Osina, Redło, Sąpolnica i Wyszomierz. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł głównie w skład nowych gmin Nowogard i Osina.

</doc>
<doc id="1684913" url="https://pl.wikipedia.org/wiki?curid=1684913" title="Parafia Dziesięciu Tysięcy Męczenników w Niepołomicach">
Parafia Dziesięciu Tysięcy Męczenników w Niepołomicach

Parafia Dziesięciu Tysięcy Męczenników w Niepołomicach – parafia należąca do dekanatu Niepołomice archidiecezji krakowskiej w Niepołomicach przy ulicy Pięknej. 
Historia parafii.
Została utworzona w 1358 roku. 
Kościół parafialny, w stylu gotyckim, wybudowany w 1350-1358.
Kościół pw. Dziesięciu Tysięcy Męczenników nawiązuje swą nazwą do dnia 22 czerwca 1349 r., kiedy wojska dowodzone przez Kazimierza Wielkiego odniosły zwycięstwo podczas walk na Rusi. Tego dnia Kościół obchodzi święto upamiętniające męczeństwo chrześcijan na stokach góry Ararat, w II w. n.e. Świątynia została wzniesiona i jako wotum za zwycięstwo, i jako kościół dla późniejszego monarchy. Konsekrowany w 1358 r., otrzymał relikwie kilku świętych i bogate uposażenie.

</doc>
<doc id="1684931" url="https://pl.wikipedia.org/wiki?curid=1684931" title="Bazylika Ojców Salezjanów w Warszawie">
Bazylika Ojców Salezjanów w Warszawie



</doc>
<doc id="1684938" url="https://pl.wikipedia.org/wiki?curid=1684938" title="Wołowiec (gmina)">
Wołowiec (gmina)

Wołowiec (do 1946 "Doruchowo") – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Siedzibą władz gminy był Wołowiec.
Gmina o nazwie "Doruchowo" powstała w czerwcu 1945 na terenie tzw. Ziem Odzyskanych (tzw. III okręg administracyjny – "Pomorze Zachodnie"), jako jedna z 12 gmin zbiorowych, na które podzielono powiat nowogardzki. 28 czerwca 1946 gmina weszła w skład nowo utworzonego woj. szczecińskiego.
Według stanu z 1 lipca 1952 gmina Wołowiec składała się z 8 gromad: Boguszyce, Lestkowo, Orzechowo, Orzesze, Struga, Szczytniki, Truskolas i Wołowiec. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł głównie w skład nowej gminy Nowogard oraz częściowo gminy Płoty.

</doc>
<doc id="1684939" url="https://pl.wikipedia.org/wiki?curid=1684939" title="Doruchowo (gmina)">
Doruchowo (gmina)



</doc>
<doc id="1684944" url="https://pl.wikipedia.org/wiki?curid=1684944" title="Kröndlhorn">
Kröndlhorn

Kröndlhorn – szczyt w Alpach Kitzbühelskich, paśmie Alp Wschodnich. Leży w Austrii, na granicy między Tyrolem a Salzburgiem.

</doc>
<doc id="1684945" url="https://pl.wikipedia.org/wiki?curid=1684945" title="Dąbrowa Nowogardzka (gmina)">
Dąbrowa Nowogardzka (gmina)

Dąbrowa Nowogardzka ("Dąbrowa"; od 1973 "Błotno") – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Nazwa gminy pochodzi od wsi Dąbrowa Nowogardzka, lecz siedzibą władz gminy była Antonówka.
Gmina Dąbrowa Nowogardzka powstała w czerwcu 1945 na terenie tzw. Ziem Odzyskanych (tzw. III okręg administracyjny – "Pomorze Zachodnie"), jako jedna z 12 gmin zbiorowych, na które podzielono powiat nowogardzki. 28 czerwca 1946 gmina weszła w skład nowo utworzonego woj. szczecińskiego.
Według stanu z 1 lipca 1952 gmina składała się z 8 gromad: Błotno, Brochlin, Dąbrowa Nowogardzka, Glicko, Grabin, Ogorzele, Sikorki i Trzechel. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, utworzono natomiast jej terytorialny odpowiednik, gminę Błotno.
Zobacz też: gmina Dąbrowa.

</doc>
<doc id="1684946" url="https://pl.wikipedia.org/wiki?curid=1684946" title="Sylvio Lagreca">
Sylvio Lagreca

Sylvio Lagreca (ur. 14 czerwca 1895 w Piracicaba, zm. 29 kwietnia 1966 w São Paulo) – brazylijski piłkarz i trener, pierwszy selekcjoner reprezentacji Brazylii. W czasie kariery piłkarskiej występował na pozycji ofensywnego pomocnika.
Sylvio Lagreca przez całą piłkarską karierę (1914-1921) występował w klubie São Bento São Paulo, z którym zdobył Mistrzostwo Stanu São Paulo - Campeonato Paulista w 1914.
21 lipca 1914 wystąpił w pierwszym oficjalnym meczu reprezentacji Brazylii przeciwko angielskiej drużynie Exeter City. 20 września poprowadził Brazylię w jej pierwszym oficjalnym meczu między państwowym przeciwko reprezentacji Argentyny.
W 1914 zdobył z reprezentacją Brazylii Copa Roca.
Jako grający trener reprezentacji wziął udział w turnieju Copa América 1916, czyli pierwszych w dziejach futbolu mistrzostwach kontynentalnych. Brazylia zajęła trzecie miejsce, a Arnaldo zagrał we wszystkich trzech meczach - z Chile, Argentyną i Urugwajem.
W następnym roku wziął udział w turnieju Copa América 1917 - drugich mistrzostwach Ameryki Południowej, gdzie Brazylia ponownie była trzecia. Sylvio Lagreca wystąpił we wszystkich trzech meczach - z Argentyną, Urugwajem i Chile. 
W tym samym roku 16 października 1917 wystąpił ostatni raz w reprezentacji w meczu przeciwko Urugwajowi.
W reprezentacji Brazylii Sylvio Lagreca rozegrał łącznie 11 meczów (15 łącznie z drużynami klubowymi) i strzelił 1 bramkę.
Po 3 latach przerwy wrócił na stanowisko selekcjonera reprezentacji i poprowadził ją w turnieju Copa América 1920, gdzie Brazylia zajęła trzecie miejsce.
W późniejszych latach jeszcze dwukrotnie epizodycznie prowadził reprezentacje Brazylii w 1935 i 1940.

</doc>
<doc id="1684947" url="https://pl.wikipedia.org/wiki?curid=1684947" title="Tomasz Drwal">
Tomasz Drwal

Tomasz Witold Drwal (ur. 22 stycznia 1982 w Nowym Sączu) – polski zawodnik mieszanych sztuk walki, występujący w wadze średniej i wadze półciężkiej. Walczył dla takich organizacji jak Ultimate Fighting Championship, MMA Attack czy KSW.
Przeszłość sportowa.
Zanim zaczął profesjonalną karierę w MMA był ochroniarzem oraz instruktorem samoobrony i pływania. Trenował karate, kick-boxing i brazylijskie jiu-jitsu. 
Kariera MMA.
Debiut i wygrana w turnieju.
W mieszanych sztukach walki zadebiutował w 2004 roku. We wrześniu tego samego roku wygrał turniej Colosseum 3 w Bielsku-Białej.
UFC.
Będąc niepokonanym w 13 walkach z rzędu, w 2007 roku podpisał kontrakt z UFC – największą organizacją MMA na świecie. 8 września 2007 roku został pierwszym Polakiem, który stoczył walkę dla tej organizacji. W swoim amerykańskim debiucie na gali UFC 75 przegrał z ówcześnie niepokonanym Brazylijczykiem Thiago Silvą przez techniczny nokaut. Kontuzja kolana wyeliminowała go na ponad rok z kolejnych występów. Do oktagonu powrócił w styczniu 2009 roku, kiedy podczas UFC 93 znokautował Włocha Ivana Serati. W czerwcu na gali The Ultimate Fighter 9 Finale w Las Vegas pokonał Amerykanina Mike'a Ciesnolevicza przez TKO w pierwszej rundzie. Po gali został nagrodzony bonusem za nokaut wieczoru gali.
19 września 2009 roku po raz pierwszy walczył w UFC w wadze średniej (do 84 kg). Na gali UFC 103 pokonał przez poddanie (duszenie zza pleców) Drew McFedriesa. Pół roku później, na gali UFC 111 zmierzył się z brazylijskim grapplerem, Rousimarem Palharesem. Polak przegrał przez poddanie na skutek dźwigni skrętowej na staw skokowy. Palhares kontynuował zaciskanie tego niebezpiecznego chwytu (oddziaływającego również na staw kolanowy) mimo odklepania Drwala i komend sędziego do przerwania walki, za co został zawieszony na okres 90 dni.
We wrześniu 2010 roku Drwal doznał drugiej porażki z rzędu, tym razem z Davidem Branchem, i w konsekwencji został zwolniony z UFC.
Po UFC.
W 2011 roku stoczył dwie walki w Polsce. W marcu na gali Fighters Arena Łódź 2 znokautował w 2. rundzie Brazylijczyka Leonardo Nascimento, a w listopadzie na gali MMA Attack 1 wygrał przez jednogłośną decyzję sędziów ze swoim byłym kolegą klubowym, Amerykaninem Garym Padillą. Po ponad rocznej przerwie spowodowanej głównie rozwijaniem projektu „Szkoła Tomasza Drwala” (mającym na celu wyłonić najlepszych zawodników MMA w programie) pokonał na MMA Attack 3 przez poddanie Amerykanina Wesa Swofforda już 1. rundzie.
KSW.
W październiku 2014 podpisał kontrakt z KSW na walkę z Mamedem Chalidowem lecz ostatecznie nie doszło do ich pojedynku z powodu kontuzji Drwala. Po wyleczeniu kontuzji został zestawiony z mistrzem w wadze średniej Michałem Materlą z którym zmierzył się 23 maja 2015. Drwal przegrał pojedynek przez TKO na cztery sekundy przed końcowym gongiem.
23 stycznia 2020 dodał post na Facebooku w sprawie swojego powrotu do MMA. Dzień później, podczas gali rozdania nagród Heraklesów polskiego MMA z 2019, potwierdził swój powrót do startów. Podczas gali „KSW 53: Reborn” (11 lipca 2020) powrócił po ponad 5-letniej przerwie do klatki KSW, znokautował ciosami w parterze Łukasza Bieńkowskiego w drugiej rundzie.
19 grudnia 2020 na gali „KSW 57” przegrał w pierwszej rundzie przez ciężki nokaut z rąk Patrika Kincla.
Lista zawodowych walk w MMA.
Boks.
4 listopada 2017 roku w Krakowie stoczył swoją pierwszą zawodową walkę bokserską, a jego rywalem był pochodzący z Brazylii Luiz Destri Abdalla którego znokautował w 3 rundzie.

</doc>
<doc id="1684948" url="https://pl.wikipedia.org/wiki?curid=1684948" title="Patrick Devedjian">
Patrick Devedjian

Patrick Devedjian (ur. 26 sierpnia 1944 w Fontainebleau, zm. 28 marca 2020 w Antony) – francuski polityk, prawnik i samorządowiec ormiańskiego pochodzenia, były sekretarz generalny Unii na rzecz Ruchu Ludowego (UMP), od 2008 do 2010 minister odpowiedzialny za przeciwdziałanie kryzysowi gospodarczemu.
Życiorys.
Był synem ormiańskiego uchodźcy, który opuścił Turcję w związku z ludobójstwem Ormian. W latach 60. krótko należał do skrajnie prawicowej paramilitarnej organizacji "Occident". Ukończył paryskie "Lycée Condorcet", a następnie studia prawnicze na Université Panthéon-Assas. Kształcił się także w Instytucie Nauk Politycznych w Paryżu.
W połowie lat 70. wstąpił do gaullistowskiego Zgromadzenia na rzecz Republiki. Od 1999 do 2001 był rzecznikiem prasowym tej partii.
Od 1983 pełnił różne funkcje w administracji terytorialnej. W latach 1983–2002 był merem w miejscowości Antony, następnie przez trzy lata drugim zastępcą mera. Od 2007 do śmierci w 2020 zajmował stanowisko przewodniczącego rady departamentu Hauts-de-Seine. Na tym stanowisku był następcą Nicolasa Sarkozy'ego.
W 1986 po raz pierwszy uzyskał mandat deputowanego do francuskiego Zgromadzenia Narodowego. Od tego czasu skutecznie ubiegał się o reelekcję w każdych kolejnych wyborach parlamentarnych. W 2002 powołano go na urząd młodszego ministra (wiceministra podległego Nicolasowi Sarkozy’emu) ds. swobód lokalnych. W 2004 objął tożsame stanowisko w resorcie finansów, odpowiadając za przemysł. Z administracji rządowej odszedł po powołaniu w 2005 nowego rządu, na czele którego stanął Dominique de Villepin. Powrócił wówczas do pracy w parlamencie.
Wbrew oczekiwaniom nie wszedł w skład utworzonego w 2007 gabinetu François Fillona. W tym samym roku został wybrany kolejny raz deputowanym, a następnie sekretarzem generalnym Unii na rzecz Ruchu Ludowego (do której w związku z akcesem całego RPR wstąpił w 2002), stając się tym samym jednym z liderów UMP.
5 grudnia 2008 ponownie wszedł w skład rady ministrów, obejmując nowo utworzony urząd ministra ds. wdrożenia planu naprawczego w związku z kryzysem gospodarczym. Funkcję tę pełnił do 13 listopada 2010. W wyborach parlamentarnych w 2012 uzyskał poselską reelekcję, jednak w październiku 2012 Rada Konstytucyjna unieważniła wybory w jego okręgu. Odzyskał go w grudniu tego samego roku w wyniku powtórzonych wyborów.
Patrick Devedjian był żonaty, miał czwórkę dzieci. Zmarł w marcu 2020 w szpitalu w Antony na skutek choroby COVID-19.

</doc>
<doc id="1684957" url="https://pl.wikipedia.org/wiki?curid=1684957" title="Torhelm">
Torhelm

Torhelm – szczyt w Alpach Kitzbühelskich, paśmie Alp Wschodnich. Leży w Austrii w Tyrolu. Szczyt ten sąsiaduje z najwyższym szczytem Alp Kitzbühelskich - Kreuzjoch.

</doc>
<doc id="1684960" url="https://pl.wikipedia.org/wiki?curid=1684960" title="Rożnowo Nowogardzkie (gmina)">
Rożnowo Nowogardzkie (gmina)

Rożnowo Nowogardzkie ("Rożnowo") – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Siedzibą władz gminy było Rożnowo Nowogardzkie.
Gmina Rożnowo Nowogardzkie powstała w czerwcu 1945 na terenie tzw. Ziem Odzyskanych (tzw. III okręg administracyjny – "Pomorze Zachodnie"), jako jedna z 12 gmin zbiorowych, na które podzielono powiat nowogardzki. 28 czerwca 1946 gmina weszła w skład nowo utworzonego woj. szczecińskiego.
Według stanu z 1 lipca 1952 gmina składała się z 11 gromad: Budzieszowce, Darż, Dąbrowica, Dobrosławiec, Jarosławki, Parlino, Przemocze, Radzanek, Rożnowo Nowogardzkie, Tarnowo i Warchlino. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł głównie w skład nowej gminy Maszewo.
Zobacz też: gmina Różnowo, gmina Rożnów.

</doc>
<doc id="1684961" url="https://pl.wikipedia.org/wiki?curid=1684961" title="Claude Emile Haegelen">
Claude Emile Haegelen



</doc>
<doc id="1684963" url="https://pl.wikipedia.org/wiki?curid=1684963" title="Gmina Rożnowo">
Gmina Rożnowo



</doc>
<doc id="1684964" url="https://pl.wikipedia.org/wiki?curid=1684964" title="SMS Saida">
SMS Saida

SMS Saida – austro-węgierski krążownik z okresu I wojny światowej. Pierwszy okręt typu "Novara" (nazywanego także ulepszonym t. "Admiral Spaun").
Okręt brał udział w II bitwie w Cieśninie Otranto. W jej pierwszej fazie, nad ranem, 15 maja 1917 „Saida” wraz z bliźniaczymi SMS „Helgoland” i „Novara” zatopił 14 trawlerów blokujących cieśninę. W drugiej fazie zespół austro-węgierskich krążowników starł się z krążownikiem „Marsala”, oraz niszczycielami „Carlo Alberto Racchia”, „Indomito”, „Insidioso”, „Impavido”, „Carlo Mirabello”, „Commandant Rivière”, „Cimeterre” i „Bisson”. W trakcie pojedynku artyleryjskiego "Saida" została trafiona pociskiem artyleryjskim w dziób. Wybuch pocisku nie wyrządził większych szkód, ale zabił jednego marynarza i zranił kilkunastu innych. W końcowej fazie starcia „Saida” odholował uszkodzoną, pozbawiona napędu „Novarę” do bazy.
„Saida” przetrwał I wojnę światową. Została przekazana Włochom jako część austro-węgierskich reparacji wojennych. Po wcieleniu do Regia Marina otrzymała nazwę „Venezia”. Z listy włoskiej floty została skreślona 11 marca 1937 roku.

</doc>
<doc id="1684965" url="https://pl.wikipedia.org/wiki?curid=1684965" title="Großer Galtenberg">
Großer Galtenberg

Großer Galtenberg – szczyt w Alpach Kitzbühelskich, w paśmie Alp Wschodnich. Leży w Austrii w Tyrolu. Szczyt leży w sąsiedztwie Wiedersberger Horn, Kreuzjoch i Steinbergstein.

</doc>
<doc id="1684969" url="https://pl.wikipedia.org/wiki?curid=1684969" title="Sowno (gmina)">
Sowno (gmina)

Sowno (do 1946 "Polska Wieś") – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Siedzibą władz gminy było Sowno.
Gmina o nazwie "Polska Wieś" powstała w czerwcu 1945 na terenie tzw. Ziem Odzyskanych (tzw. III okręg administracyjny – "Pomorze Zachodnie"), jako jedna z 12 gmin zbiorowych, na które podzielono powiat nowogardzki. 28 czerwca 1946 gmina weszła w skład nowo utworzonego woj. szczecińskiego.
1 maja 1948 do gminy Sowno przyłączono gromady Sławociesze i Wielgowo ze zniesionej gminy Załom w powiecie gryfińskim.
Według stanu z 1 lipca 1952 gmina Sowno składała się z 6 gromad: Cisewo, Niedźwiedź, Sławociesze, Sowno, Strumiany i Wielgowo. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł głównie w skład nowej gminy Stargard Szczeciński oraz Szczecina.

</doc>
<doc id="1684974" url="https://pl.wikipedia.org/wiki?curid=1684974" title="Polska Wieś (gmina w województwie szczecińskim)">
Polska Wieś (gmina w województwie szczecińskim)



</doc>
<doc id="1684978" url="https://pl.wikipedia.org/wiki?curid=1684978" title="Żółwia Błoć (gmina)">
Żółwia Błoć (gmina)

Żółwia Błoć (do 1946 "Zalesie") – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Siedzibą władz gminy była Żółwia Błoć.
Gmina o nazwie "Zalesie" powstała w czerwcu 1945 na terenie tzw. Ziem Odzyskanych (tzw. III okręg administracyjny – "Pomorze Zachodnie"), jako jedna z 12 gmin zbiorowych, na które podzielono powiat nowogardzki. 28 czerwca 1946 gmina weszła w skład nowo utworzonego woj. szczecińskiego.
Według stanu z 1 lipca 1952 gmina Żółwia Błoć składała się z 10 gromad: Białuń, Glewice, Kąty, Krępsko, Łaniewo, Marszewo, Miękowo, Modrzewie, Zdżary i Żółwia Błoć. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł głównie w skład nowej gminy Goleniów.

</doc>
<doc id="1684980" url="https://pl.wikipedia.org/wiki?curid=1684980" title="Großer Beil">
Großer Beil

Großer Beil – szczyt w Alpach Kitzbühelskich, w paśmie Alp Wschodnich. Leży w Austrii w Tyrolu.

</doc>
<doc id="1684983" url="https://pl.wikipedia.org/wiki?curid=1684983" title="Zalesie (gmina w województwie szczecińskim)">
Zalesie (gmina w województwie szczecińskim)



</doc>
<doc id="1684984" url="https://pl.wikipedia.org/wiki?curid=1684984" title="SMS Helgoland">
SMS Helgoland

SMS „Helgoland” – nazwa noszona na przestrzeni dziejów przez 2 okręty:

</doc>
<doc id="1684986" url="https://pl.wikipedia.org/wiki?curid=1684986" title="Yulon">
Yulon

Yulon Motor Co., Ltd. () – tajwański producent samochodów, głównie licencjonowanych modeli Nissan Motors. 
Przedsiębiorstwo, zajmujące się początkowo przemysłem maszynowym, zostało założone w 1953 roku. Jego siedziba mieści się w Miaoli, na Tajwanie.

</doc>
<doc id="1684988" url="https://pl.wikipedia.org/wiki?curid=1684988" title="Piłka ręczna plażowa na World Games 2009">
Piłka ręczna plażowa na World Games 2009

Piłka ręczna plażowa na World Games 2009 rozegrana została jako dyscyplina pokazowa tych World Games i odbyła się w dniach 18 - 20 lipca w Zatoce Xiziwan w Kaohsiung. Drużyny Brazylii sięgnęły po złoto i brąz, natomiast drużyny Chorwacji zdobyły srebrne i brązowe medale. 

</doc>
<doc id="1684992" url="https://pl.wikipedia.org/wiki?curid=1684992" title="SMS Helgoland (1912)">
SMS Helgoland (1912)

SMS Helgoland – austro-węgierski krążownik z okresu I wojny światowej. Drugi okręt typu "Novara" (nazywanego także ulepszonym typem "Admiral Spaun").
Charakterystyka.
Okręt był jednym z austro-węgierskich krążowników szybkich, przewyższających prędkością współczesne im okrętych innych państw. Przeznaczone były one do działań w charakterze liderów flotylli torpedowców, ale w trakcie wojny okazały się niezastąpionym elementem cesarsko-królewskiej floty, biorąc udział niemal we wszystkich bitwach toczonych na Adriatyku.
Wkrótce okazało się, że ich artyleria jest zbyt słaba i w roku 1918 planowano przezbrojenie w 5 dział 150 mm i 2 działa przeciwlotnicze 90 mm.
Szlak bojowy.
Okręt brał udział w II bitwie w Cieśninie Otranto. W jej pierwszej fazie, nad ranem, 15 maja 1917 "Helgoland" wraz z bliźniaczymi SMS "Saida" i "Novara" zatopił 14 trawlerów blokujących cieśninę. W drugiej fazie zespół austro-węgierskich krążowników starł się z krążownikiem "Marsala", oraz niszczycielami "Carlo Alberto Racchia", "Indomito", "Insidioso", "Impavido", "Carlo Mirabello", "Commandant Rivière", "Cimeterre" i "Bisson". Podczas pojedynku artyleryjskiego "Helgoland" został dwukrotnie trafiony. Zginął jeden marynarz, a na okręcie wybuchł, szybko stłumiony, pożar. W końcowej fazie starcia "Helgoland" osłaniał "Saidę" odholowującą uszkodzoną "Novarę".
"Helgoland" przetrwał I wojnę światową. Został przekazany Włochom jako część austro-węgierskich reparacji wojennych. Po wcieleniu do Regia Marina otrzymał nazwę "Brindisi". Z listy włoskiej floty został skreślony 11 marca 1937 roku.

</doc>
<doc id="1684997" url="https://pl.wikipedia.org/wiki?curid=1684997" title="Steinbergstein">
Steinbergstein

Steinbergstein – szczyt w Alpach Kitzbühelskich, paśmie Alp Wschodnich. Leży w Austrii w Tyrolu. Znajduje się między dolinami rzek Windauer Ache i Kelchsauer Ache. Sąsiaduje z Ramkarkopf i Steinberg (1886 m).

</doc>
<doc id="1684998" url="https://pl.wikipedia.org/wiki?curid=1684998" title="Przeciąganie liny na World Games 2009">
Przeciąganie liny na World Games 2009

Przeciąganie liny na World Games 2009, odbyło się w dniach 18 - 19 lipca w NSYSU Guo-Guang School w Kaohsiung. Mężczyźni rywalizowali na zewnątrz, zaś kobiety wewnątrz.

</doc>
<doc id="1685000" url="https://pl.wikipedia.org/wiki?curid=1685000" title="Maximilien de Fürstenberg">
Maximilien de Fürstenberg

Maximilien de Furstenberg, (ur. 23 października 1904 na zamku Ter Worm w Holandii, zm. 22 września 1988 w Mont-Goddine w Belgii) – belgijski duchowny katolicki, kardynał, prefekt Kongregacji ds. Kościołów Wschodnich.
Życiorys.
Urodził się w arystokratycznej katolickiej rodzinie na zamku Ter Worm (Holandia). Jego ojciec Adolf był baronem, matka Elisabeth hrabiną D`Oultremont. Ród Fürstenberg-Stammheim wywodził się z niemieckiej Westfalii. Uczył się i studiował w Belgii, uzyskując na uniwersytecie w Louvain licencjat z filozofii, następnie w Rzymie w Papieskim Instytucie Biblijnym i na Gregorianum, na którym zdobył doktorat z teologii. Święcenia kapłańskie przyjął 9 sierpnia 1931 roku i został inkardynowany do archidiecezji Mechelen (Belgia). Był najpierw wykładowcą w seminariach w Antwerpii i Mechelen, następnie w 1934 roku objął w Rzymie stanowisko rektora Papieskiego Kolegium Belgijskiego. Tam zastała go 14 marca 1949 roku nominacja na arcybiskupa tytularnego Palto. Po konsekracji został wysłany najpierw jako delegat, następnie od 28 kwietnia 1952 roku jako internuncjusz apostolski, do Japonii. 21 listopada 1959 roku mianowany delegatem apostolskim w Australii, Nowej Zelandii i Oceanii. Do Europy powrócił w 1962 roku, by 28 kwietnia objąć nuncjaturę apostolską w Portugalii. Uczestniczył w Soborze Watykańskim II. 26 czerwca 1967 roku mianowany przez Pawła VI kardynałem prezbiterem Sacro Cuore di Gesù a Castro Pretorio; pracował następnie w Kurii Rzymskiej. 15 stycznia 1968 roku został prefektem Kongregacji Kościołów Wschodnich. Zrezygnował z tej funkcji 28 lutego 1973 roku. W marcu 1972 roku został mianowany wielkim mistrzem Zakonu Rycerzy Grobu Bożego w Jerozolimie. Przewodniczył komitetowi organizującemu obchody Roku Świętego 1975. Uczestniczył w obydwu konklawe w 1978 roku. Zmarł w Mont-Goddine w Belgii. Został pochowany we franciszkańskim kościele k. Remagen w Niemczech (Nadrenia-Palatynat), który w połowie XIX wieku ufundował jego prapradziadek.

</doc>
<doc id="1685003" url="https://pl.wikipedia.org/wiki?curid=1685003" title="Wildseeloder">
Wildseeloder

Wildseeloder – szczyt w Alpach Kitzbühelskich, paśmie Alp Wschodnich. Leży w Austrii w Tyrolu. Pod szczytem znajduje się jezioro Wildsee i schronisko Wildseeloder-Haus.

</doc>
<doc id="1685009" url="https://pl.wikipedia.org/wiki?curid=1685009" title="SMS Novara">
SMS Novara

SMS Novara – austro-węgierski krążownik z okresu I wojny światowej. Trzeci okręt typu "Novara" (nazywanego także ulepszonym t. "Admiral Spaun").
Okręt brał udział w II bitwie w Cieśninie Otranto. W jej pierwszej fazie, nad ranem, 15 maja 1917 „Novara” wraz z bliźniaczymi SMS „Saida” i „Helgoland” zatopił 14 trawlerów blokujących cieśninę. W drugiej fazie zespół austro-węgierskich krążowników starł się z krążownikiem „Marsala”, oraz niszczycielami „Carlo Alberto Racchia”, „Indomito”, „Insidioso”, „Impavido”, „Carlo Mirabello”, „Commandant Rivière”, „Cimeterre” i „Bisson”. Podczas pojedynku artyleryjskiego odniósł duże uszkodzenia. Już na początku starcia od wybuchu pocisku artyleryjskiego stracił obsługę jednego z dział. Później został trafiony jeszcze trzykrotnie. Ostatni z pocisków wystrzelony prawdopodobnie przez HMS „Dartmouth” spowodował tak duże uszkodzenia że „Novara” musiała być odholowana do bazy przez bliźniaczą „Saidę”.
Krążownik „Novara” przetrwał I wojnę światową. W 1920 roku został przekazany Francji jako część austro-węgierskich reparacji wojennych. Po wcieleniu do Marine nationale otrzymał nazwę „Thionville” i służył jako okręt szkolny. Po 1932 przycumowany w Tulonie roku pełnił funkcję koszar. W 1941 roku sprzedany na złom.

</doc>
<doc id="1685010" url="https://pl.wikipedia.org/wiki?curid=1685010" title="Rajd Dakar 2001">
Rajd Dakar 2001

Rajd Dakar 2001 (Rajd Paryż - Dakar 2001) - dwudziesta trzecia edycja terenowego Rajdu Dakar, który odbył się na trasie Paryż - Dakar. Łączna trasa liczyła 6600 mil i prowadziła przez Hiszpanię, Maroko, Mauretanię i Mali, wraz z zakończeniem w Dakarze. Rajd rozpoczął się w Nowy Rok (1 stycznia). Jean-Louis Schlesser wygrał przedostatni etap i mógł stanąć na najwyższym stopniu podium, lecz został ukarany dodatkową godziną za niesportowe zachowanie na trasie. W kategorii samochodów zwyciężyła po raz pierwszy kobieta - Niemka Jutta Kleinschmidt, zaś w kategorii motocyklów - Włoch Fabrizio Meoni.

</doc>
<doc id="1685011" url="https://pl.wikipedia.org/wiki?curid=1685011" title="Folk miejski">
Folk miejski

Folk miejski (ang. "urban folk") – styl muzyczny, najczęściej w rocku alternatywnym i pokrewnych gatunkach, odnoszący się do muzyki tworzonej w społeczności miejskiej.
Tematem piosenek jest zazwyczaj problematyka społeczna, przedstawiona na płaszczyźnie ludności miasta. Utwory przedstawiają często elementy kultury danego miasta, np. gwarę.
Grupy nawiązują czasem do muzyki i estetyki dawnych kapel ulicznych i podwórkowych lub wykonują covery ich piosenek. Niektórzy wykonawcy rozpoczynali karierę od grania na ulicy.
Wybrani twórcy.
Polska:
Zagranica:

</doc>
<doc id="1685015" url="https://pl.wikipedia.org/wiki?curid=1685015" title="Barberton (Południowa Afryka)">
Barberton (Południowa Afryka)

Barberton – miasto, zamieszkane przez 48 505 ludzi, w Republice Południowej Afryki, w prowincji Mpumalanga.
Miasto zostało założone w roku 1882 w regionie złotonośnymm położone jest w dolinie De Kaap i otoczone górami Mkhonjwa. Leży 43 km na południe od Nelspruit i 360 km na wschód od Johannesburga.
Miasto zostało nazwane na cześć Grahama Barbera, który w czerwcu 1884 zgłosił władzom odkrycie złota na państwowej ziemi.

</doc>
<doc id="1685018" url="https://pl.wikipedia.org/wiki?curid=1685018" title="Maria Jan Przyjemski">
Maria Jan Przyjemski

Kazimierz Maria Jan Przyjemski (ur. 12 grudnia 1868, zm. 28 czerwca 1920 w Raszewie Włościańskim) – kapłan mariawicki, absolwent Akademii Duchownej w Petersburgu, profesor w płockim Seminarium Duchownym, pierwszy przełożony Zgromadzenia Kapłanów Mariawitów w latach 1893-1903. Był w gronie księży mariawitów, którzy w 1906 wypowiedzieli posłuszeństwo biskupom. Proboszcz raszewski w latach 1906-1920. 
Ojciec Jan Przyjemski, nazywany w Dziele Wielkiego Miłosierdzia "Drugim Mariawitą", pomagał św. Marii Franciszce organizować Zgromadzenie Kapłanów Mariawitów. Przyczyną jego śmierci była mylna wiadomość o śmierci Mateczki. Pochowany został w Raszewie przy kościele parafialnym.

</doc>
<doc id="1685019" url="https://pl.wikipedia.org/wiki?curid=1685019" title="Piłka wodna na Letniej Uniwersjadzie 2009">
Piłka wodna na Letniej Uniwersjadzie 2009

Turniej piłki wodnej na Letniej Uniwersjadzie 2009 odbył się w dniach 1–12 lipca 2009.
Oficjalne podanie drużyn odbyło się 19 marca a losowanie grup 21 marca w Belgradzie.
W turnieju panów wystąpiło 16 zespołów podzielonych w pierwszej fazie na cztery grupy po cztery zespoły a w turnieju pań 8 zespołów. Po raz pierwszy w historii został rozegrany turniej kobiet.

</doc>
<doc id="1685020" url="https://pl.wikipedia.org/wiki?curid=1685020" title="Sidney Pullen">
Sidney Pullen

Sidney Pullen (ur. 14 lipca 1895 w Southampton, zm. 1 sierpnia 1950 w Rio de Janeiro) – piłkarz i sędzia brazylijski, pochodzenia angielskiego. W czasie piłkarskiej kariery występował na pozycji ofensywnego pomocnika.
Urodzony w Southampton w Wielkiej Brytanii Sidney Pullen, karierę piłkarską rozpoczął w 1910 roku w klubie Paysandu, w którym grał do 1914 roku. W 1912 roku wywalczył z Paysandu zdobył mistrzostwo Stanu Rio de Janeiro – Campeonato Carioca. W 1915 przeszedł do CR Flamengo, w którym grał do końca swojej kariery, która skończył w 1925 roku. Z Flamengo czterokrotnie wygrywał mistrzostwo Stanu Rio de Janeiro w : 1915, 1920, 1921, 1925.
Jako piłkarz Flamengo wziął udział w turnieju Copa América 1916, czyli pierwszych w dziejach oficjalnych mistrzostwach kontynentalnych. Brazylia zajęła trzecie miejsce, a Sidney Pullen zagrał we wszystkich trzech meczach – z Chile(jego debiut w reprezentacji), Argentyną i Urugwajem. W tych mistrzostwach wystąpił w podwójnej roli, zarówno piłkarza i sędziego. 6 lipca 1916 sędziował spotkanie Argentyny z Chile.
Sidney Pullen w 1916 i 1917 rozegrał łącznie w reprezentacji Brazylii 3 mecze(obok tego wystąpił w 2 meczach z drużynami klubowymi.

</doc>
<doc id="1685021" url="https://pl.wikipedia.org/wiki?curid=1685021" title="Ballito">
Ballito

Ballito (Ballitoville) – miasto, zamieszkane przez 23 135 ludzi, w Republice Południowej Afryki, w prowincji KwaZulu-Natal.
Miasto założono w roku 1954, jako prywatną inwestycję, wcześniej położona tu była plantacja trzciny cukrowej.

</doc>
<doc id="1685024" url="https://pl.wikipedia.org/wiki?curid=1685024" title="Jan Przyjemski">
Jan Przyjemski



</doc>
<doc id="1685025" url="https://pl.wikipedia.org/wiki?curid=1685025" title="Maurerkogel">
Maurerkogel

Maurerkogel – szczyt w Alpach Kitzbühelskich, w paśmie Alp Wschodnich. Leży w Austrii, w kraju związkowym Salzburg. Szczyt ten sąsiaduje ze Schmittenhöhe. Z wierzchołka roztaczają się wspaniałe widoki, między innymi na Park Narodowy Wysokie Taury.

</doc>
<doc id="1685026" url="https://pl.wikipedia.org/wiki?curid=1685026" title="Libjpeg">
Libjpeg

libjpeg – biblioteka napisana w języku C, dostarczająca funkcje do kodowania i dekodowania obrazów zapisanych w formacie JPEG. Biblioteka jest rozwijana przez Independent JPEG Group. Jednym z klonów biblioteki libjpeg jest libjpeg-turbo, która dzięki swojej szybkości oraz zgodności z API i ABI biblioteki libjpeg jest obecnie używana jako domyślny pakiet do obsługi formatu JPG m.in. w popularnych dystrybucjach systemu Linux.

</doc>
<doc id="1685027" url="https://pl.wikipedia.org/wiki?curid=1685027" title="Armia Wyzwolenia Rosji">
Armia Wyzwolenia Rosji

Armia Wyzwolenia Rosji (ros. Армия возрождения России) – powstańcza formacja zbrojna białych podczas wojny domowej w Rosji.
Została ona utworzona wiosną 1920 r. przez gen. mjr. Michaiła A. Fostikowa. Do 9 lutego tego roku dowodził 2 Kubańską Dywizją Kawalerii, kiedy został ciężko ranny i ewakuowany do rodzinnej stanicy. Jego jednostka, a właściwie jej resztki, w marcu została oddzielona od głównych wojsk Kozaków kubańskich. Przeszła do miasta Batałpaszyńsk, gdzie gen. M. A. Fostikow zorientował się, że nie ma już możliwości dołączenia do reszty wojsk białych, zbierających się w Noworosyjsku w celu ewakuacji na Krym. W tej sytuacji schronił się w górskich rejonach Północnego Kaukazu, gdzie zaczął zbierać siły i dozbrajać się. Pierwsze działania polegały na nagłych napadach na bolszewickie garnizony w stanicach i mniejsze oddziały. 
W połowie czerwca gen. M. A. Fostikow zjednoczył wszystkie oddziały Kozaków kubańskich, które pozostały na Kubaniu i Północnym Kaukazie, tworząc z nich Armię Wyzwolenia Rosji. Szefem sztabu został płk Tupoliew. Liczyła ona wówczas kilka tysięcy kozackich powstańców. W jej skład wchodziły:
Działając na tyłach wojsk bolszewickich, stosowała partyzanckie metody walki. W jej szeregach panowała surowa dyscyplina wojskowa. Na początku lipca powstańcy przeszli do otwartej walki z oddziałami bolszewickimi na Kubaniu. Do pierwszego boju doszło 4 lipca między stanicami Krasnogorskaja i Kardonikskaja. Powstańcy rozbili dwa pułki bolszewickie, zdobywając 10 karabinów maszynowych, ok. 300 karabinów ręcznych i ok. 200 koni. Podniosło to morale sił kozackich i pozwoliło uzyskać nowych ochotników. Ich liczebność osiągnęła – według różnych źródeł – od 15 do 30 tys. ludzi. Generał M. A. Fostikow stał na czele kilkutysięcznego oddziału. Do początku sierpnia Kozacy zajęli szereg stanic w rejonie Batałpaszyńska. 4 sierpnia wraz z innymi kozackimi przywódcami gen. M. A. Fostikow podpisał porozumienie z gen. Piotrem N. Wranglem, skierowane przeciwko władzom bolszewickim. Potwierdziło ono autonomię kozackich ziem w ramach państwa rosyjskiego. Armia Wyzwolenia Rosji została podporządkowana gen. P. N. Wranglowi jako głównodowodzącemu wojsk białych. W myśl tej umowy od połowy sierpnia wspomagała ona z północnego wschodu wojska białych gen. Siergieja G. Ułagaja (Kuczuka), które wysadziły desant na Kubaniu. Brakowało jednak uzbrojenia, amunicji i wyposażenia wojskowego. Przewaga wojsk bolszewickich z liczną artylerią, samochodami pancernymi i lotnictwem była przygniatająca. Na początku września siły powstańcze zostały zniszczone przez oddziały bolszewickie, które jednocześnie odrzuciły desant białych z powrotem na Krym. Generałowi M. A. Fostikowowi na czele 2-5-tysięcznego oddziału Kozaków kubańskich udało się przedostać do Gruzji, gdzie na krótko został internowany, a następnie odpłynął na Krym.

</doc>
<doc id="1685029" url="https://pl.wikipedia.org/wiki?curid=1685029" title="Jean Ingres">
Jean Ingres



</doc>
<doc id="1685032" url="https://pl.wikipedia.org/wiki?curid=1685032" title="Balfour (Południowa Afryka)">
Balfour (Południowa Afryka)

Balfour – miasto w Republice Południowej Afryki, w prowincji Mpumalanga.
Miasto ma charakter górniczy, jest także regionem uprawy kukurydzy. Założone zostało w 1898 roku jako McHattiesburg. Jego założycielem był Frederick McHattie. W 1905 zmieniono nazwę miastu, chcąc uczcić brytyjskiego premiera, Arthura Balfoura, który zatrzymał się w miasteczku w czasie podróży pociągiem.

</doc>
<doc id="1685039" url="https://pl.wikipedia.org/wiki?curid=1685039" title="Ur (zespół muzyczny)">
Ur (zespół muzyczny)

UR – polski zespół muzyczny powstały z inicjatywy Michała Kwiatkowskiego (Kazik na Żywo) w 2000 r. Pierwsza płyta formacji o tytule „UR” nagrana z udziałem Pawła Nazimka i Sidneya Polaka (T.Love) oraz Adama Burzyńskiego (Kazik na Żywo, Kobranocka), ukazała się w 2001 r. Na drugiej płycie Sidneya Polaka zastąpił na perkusji Kuba Jabłoński (Lady Pank) saksofony nagrał gościnnie Tomek Glazik (Kult), a organy Romek Kunikowski (Anita Lipnicka &amp; John Porter, Edyta Bartosiewicz). Do koncertowego składu zespołu dołączyli także gitarzysta Piotr Winnicki (Anita Lipnicka &amp; John Porter) i saksofonista Tomasz Hołówka. Po nagraniu krążka w składzie nastąpiła kolejna zmiana - na perkusji Kubę Jabłońskiego zastąpił Grzegorz "Budzik" Chudek, na co dzień technik zespołu T.Love, grający także na perkusji w formacji Babylon Raus. Aktualnie zespół występuje jako trio.

</doc>
<doc id="1685041" url="https://pl.wikipedia.org/wiki?curid=1685041" title="Boris Ławrieniow">
Boris Ławrieniow

Boris Andriejewicz Ławrieniow, właśc. Boris Siergiejew (ros. Бори́с Андре́евич Лавренёв (Серге́ев) ur. 17 lipca 1891 w Chersoniu, zm. 7 stycznia 1959 w Moskwie) – pisarz rosyjski.
Życiorys.
Był synem nauczyciela literatury rosyjskiej. Od dzieciństwa zainteresowany literaturą, w wieku czternastu lat napisał poemat "Lucyfer" zainspirowany poematem "Demon" Michaiła Lermontowa. Jako nastolatek uciekł z domu i przez dwa miesiące pracował na statku płynącym do Włoch, po czym został zatrzymany przez policję i zawrócony do Rosji. W 1915 ukończył studia prawnicze na uniwersytecie w Moskwie. Wcześniej, w 1911, opublikował pierwsze utwory poetyckie na łamach gazety "Kraj Rodzinny", a w rok później przy pomocy grupy moskiewskich poetów symbolistów wydał cykle wierszy "Maki", "Bajka wieczorna", "Luty" oraz "Męka poranka".
W tym czasie eksperymentował z symbolizmem i futuryzmem, co traktował jako wyraz sprzeciwu wobec istniejącego porządku społecznego. W komentarzach i przedmowach do wierszy posługiwał się słownictwem marksistowskim, chociaż nie należał do żadnej organizacji politycznej. W czasie I wojny światowej służył w armii carskiej jako artylerzysta. Twierdził później, że doświadczenie wojenne pozwoliło mu lepiej zrozumieć ludzi, doprowadziło go również do porzucenia futuryzmu na rzecz realizmu. Swoim antywojennym poglądom dał wyraz w opowiadaniu "Gala-Peter", które zostało zatrzymane przez cenzurę i mogło być opublikowane dopiero w 1925.
Wydarzenia rewolucji październikowej Ławrieniow przyjął z mieszanymi uczuciami, pełen poparcia dla socjalizmu, ale zrażony do ekscesów, jakich dopuszczali się zwolennicy bolszewików. Nie zgadzając się z postawą dawnych przyjaciół-futurystów, którzy ślepo poparli rewolucję, wstąpił na ochotnika do Armii Czerwonej. Służył jako członek załogi pociągu pancernego w walkach z oddziałami Petlury. Po odniesieniu rany w nogę wrócił do Moskwy, po czym wrócił na front jako redaktor gazety "Czerwona Gwiazda" na terenie rosyjskiej Azji Środkowej, gdzie napisał rozgrywające się we współczesnych mu czasach opowiadania "Wiatr", "Kolor gwiazd" i "Czterdziesty pierwszy". W 1923 wrócił do Piotrogrodu.
Od 1925 pisał sztuki teatralne, których tematyka również wiązała się z jego przeżyciami z czasów wojny domowej: pierwszymi dziełami tego typu były "Bunt" (poświęcony nieudanemu powstaniu Białych w Turkiestanie) oraz "Kindżał". Eksperymentował z powieścią detektywistyczną i satyrą – w 1926 powstały "Talassa", opowiadanie o zwykłym obywatelu zamieszanym w przemyt oraz "Upadek Republiki Itl", w którym wyśmiewał angielską interwencję w Rosji opisując fikcyjne dzieje marionetkowej republiki Itl. Jego twórczość zdecydowanie przyjęła kształt neorealistyczny, czego najlepszym wyrazem było opowiadanie "Satelita" z 1927, opisujące losy generała aresztowanego w 1918, który przeszedł na stronę Czerwonych i zginął walcząc w obronie Piotrogrodu, oraz "Komendant Puszkin", o podobnej tematyce. Rok później w opowiadaniu "Grawiura na drewnie" pisał o problemach inteligencji i jej stosunki do rewolucji.
Będąc już przekonanym socjalistą, napisał z okazji dziesięciolecia rewolucji sztukę "Rozłam" i był jednym z twórców typu dramatu opisującego losy bohaterów rewolucyjnych. Był również malarzem amatorem. W 1946 i 1950 został laureatem Nagrody Stalinowskiej.
Pochowany na Cmentarzu Nowodziewiczym w Moskwie.
Dzieła.
Sztuki patriotyczne.
Źródło

</doc>
<doc id="1685042" url="https://pl.wikipedia.org/wiki?curid=1685042" title="Óscar Hernández">
Óscar Hernández

Óscar Hernández Pérez (ur. 10 kwietnia 1978 w Barcelonie) – hiszpański tenisista, zwycięzca dziesięciu turniejów singlowych ATP Challenger Tour i jednego ATP World Tour w deblu.
Kariera tenisowa.
Praworęczny i wykonujący jednoręczny backhand Hernández zawodową karierę rozpoczął w 1998 roku, a trwała ona do lipca 2010 roku, kiedy po przejściu operacji na przepuklinę dysku postanowił zakończyć swoje zawodowe starty w cyklu ATP. Do jego najlepszych wyników zalicza się w grze pojedynczej zwycięstwo w dziesięciu zawodach kategorii ATP Challenger Tour. W grze podwójnej Hiszpan w lutym 2007 roku zwyciężył w imprezie kategorii ATP World Tour w Viña del Mar, partnerując Paulowi Capdeville’owi. W finale para pokonała 4:6, 6:4, 10–6 Alberta Montañésa i Rubéna Ramíreza Hidalga. Ponadto we wrześniu 2004 roku Hernández awansował wspólnie z José Acasuso do finału turnieju w Bukareszcie.
Łącznie Hiszpan w grze pojedynczej zagrał w 190 meczach rangi ATP World Tour z których wygrał 65, a w grze podwójnej zwyciężył w 31 pojedynkach na 95 rozegranych. Jego zarobki na kortach sięgnęły blisko kwotę dwóch milionów dolarów.
Najwyżej sklasyfikowany w rankingu singlistów Hernández był na 48. miejscu w październiku 2007 roku, z kolei w zestawieniu deblistów we wrześniu 2004 na 90. pozycji.

</doc>
<doc id="1685043" url="https://pl.wikipedia.org/wiki?curid=1685043" title="Oscar Hernandez">
Oscar Hernandez



</doc>
<doc id="1685045" url="https://pl.wikipedia.org/wiki?curid=1685045" title="Daniel Pancu">
Daniel Pancu

Daniel Gabriel Pancu (ur. 17 sierpnia 1977 w Jassach) – rumuński piłkarz występujący na pozycji ofensywnego pomocnika lub napastnika.
Kariera klubowa.
Pancu karierę rozpoczynał w klubie z rodzinnego miasta – Politehnice Jassy. Do jego pierwszej drużyny, wówczas występującej w drugiej lidze został przesunięty w sezonie 1994/1995. W lidze zagrał wówczas 15 razy. Z klubem wywalczył także awans do ekstraklasy. Tam stał się podstawowym graczem Politehniki. Na koniec sezonu 1995/1996 zajął z klubem ostatnie, osiemnaste miejsce w lidze i powrócił z nim do drugiej ligi. Tam Pancu spędził jeszcze pół roku. W sumie rozegrał tam 55 spotkań i zdobył 4 bramki.
W styczniu 1997 podpisał kontrakt z pierwszoligowym Rapidem Bukareszt. Był tam graczem wyjściowego składu. W 1999 roku wywalczył z klubem mistrzostwo Rumunii. W tym samym roku został także królem strzelców ligi rumuńskiej. Łącznie spędził tam dwa i pół roku, w ciągu którego wystąpił tam 77 razy i strzelił 23 gole.
Latem 1999 roku za 1,2 miliona euro trafił do włoskiego drugoligowca – AC Ceseny. Przez cały sezon rozegrał tam 34 spotkania i zdobył 3 bramki. Natomiast w lidze zajął z klubem siedemnaste miejsce i po barażach spadł z nim do trzeciej ligi. Wówczas jednak zdecydował się na powrót do Rapidu Bukareszt. Tam grał przez kolejne dwa lata.
W 2002 roku przeszedł do tureckiego Beşiktaşu JK. W pierwszym sezonie został z tym klubem mistrzem Turcji. W styczniu 2006 został wypożyczony do Rapidu Bukareszt, w którym grał do końca sezonu 2005/2006. Po jego zakończeniu odszedł do Bursasporu. W sumie w barwach Beşiktaşu zagrał 80 razy i zdobył 16 bramek.
W Bursasporze zadebiutował 13 sierpnia 2006 w przegranym 1-2 meczu z Kayseri Erciyesspor, rozegranym w ramach rozgrywek tureckiej ekstraklasy. W drużynie z Bursy spędził w sumie półtora roku. Łącznie rozegrał tam 32 spotkania i strzelił 3 gole.
W styczniu 2008 powrócił do Rumunii, a konkretnie do Rapidu Bukareszt, którego zawodnikiem został po raz czwarty. Tym razem grał tam przez pół roku. Wystąpił tam w 8 ligowych pojedynkach, w których zdobył 2 bramki, a po zakończeniu sezonu 2007/2008 odszedł z klubu.
W lipcu 2008 podpisał kontrakt z rosyjskim Terekiem Grozny. Pierwszy występ zanotował tam 20 lipca 2008 w bezbramkowo zremisowanym spotkaniu z Rubinem Kazań. W sezonie 2009 także występował z tym klubem w rozgrywkach Rosyjskiej Premier Ligi.
W 2010 roku Pancu grał najpierw w bułgarskim CSKA Sofia, a następnie wrócił do Rumunii i występował w FC Vaslui. W 2011 roku wrócił do Rapidu Bukareszt. W sezonie 2015/2016 grał w FC Voluntari.
Kariera reprezentacyjna.
Pancu jest reprezentantem Rumunii. W drużynie narodowej zadebiutował 6 października 2001 w zremisowanym 1-1 meczu z Gruzją. Dotychczas w kadrze rozegrał 27 spotkań i zdobył 9 bramek (stan na kwiecień 2009).

</doc>
<doc id="1685052" url="https://pl.wikipedia.org/wiki?curid=1685052" title="Kitzbüheler Horn">
Kitzbüheler Horn

Kitzbüheler Horn – szczyt w Alpach Kitzbühelskich, paśmie Alp Wschodnich. Leży w Austrii w Tyrolu. Leży na północny wschód od Kitzbühel. Na szczycie znajduje się przekaźnik telewizyjny.

</doc>
<doc id="1685056" url="https://pl.wikipedia.org/wiki?curid=1685056" title="Oliver Marach">
Oliver Marach

Oliver Marach (ur. 16 lipca 1980 w Grazu) – austriacki tenisista, reprezentant kraju w Pucharze Davisa, zwycięzca Australian Open 2018 w grze podwójnej, olimpijczyk z Rio de Janeiro (2016).
Kariera tenisowa.
Do zawodowego grona tenisistów przystąpił w sezonie 1998.
W grze podwójnej Marach wygrał 23 turnieje z cyklu ATP World Tour z 53 rozegranych finałów. Austriak jest zwycięzcą Australian Open 2018, startując wspólnie z Matem Paviciem. Wśród finałów, w których Marach uczestniczył, jest Wimbledon 2017 i French Open 2018, gdzie tworzył parę z Paviciem.
Od 2003 roku reprezentuje Austrię w Pucharze Davisa.
W 2016 roku zagrał na igrzyskach olimpijskich w Rio de Janeiro w konkurencji gry podwójnej, osiągając z Alexanderem Peyą ćwierćfinał.
28 maja 2018 roku Austriak zajmował 2. pozycję w zestawieniu deblistów.

</doc>
<doc id="1685060" url="https://pl.wikipedia.org/wiki?curid=1685060" title="Tatsurō Yoshino">
Tatsurō Yoshino

 – japoński lekkoatleta, sprinter.

</doc>
<doc id="1685062" url="https://pl.wikipedia.org/wiki?curid=1685062" title="Olivier Marach">
Olivier Marach



</doc>
<doc id="1685063" url="https://pl.wikipedia.org/wiki?curid=1685063" title="Juliusz Znamierowski">
Juliusz Znamierowski

Juliusz Znamierowski (ur. 29 grudnia 1912 w Warszawie, zm. 1 lutego 1998) – polski prozaik i scenarzysta telewizyjny.
Ukończył Szkołę Główną Handlową w Warszawie. W latach 1935–1937 był pracownikiem Biura Studiów polskiego Radia. Brał udział w kampanii wrześniowej. W czasie okupacji był nauczycielem języka angielskiego. W latach 1947–1949 był konsulem generalnym w Bratysławie na Słowacji. Od 1949 roku mieszkał w Warszawie. W tym też roku debiutował jako pisarz na łamach tygodnika "Świat i Polska".
W latach 1945–1948 był członkiem PPS, w latach 1948–1958 i 1964–1981 należał do PZPR. Był odznaczony m.in.: Krzyżem Kawalerskim Orderu Odrodzenia Polski, Złotym Krzyżem Zasługi, Medalem za Odrę, Nysę, Bałtyk, Brązowym Medalem „Za zasługi dla obronności kraju”, Medal Zwycięstwa i Wolności 1945 i odznaką Zasłużony Działacz Kultury.

</doc>
<doc id="1685064" url="https://pl.wikipedia.org/wiki?curid=1685064" title="Stanisław Maliszewski">
Stanisław Maliszewski

Stanisław Maliszewski (ur. 10 czerwca 1941 w Szudziałowie, zm. 13 października 2003) – polski polityk i inżynier, poseł na Sejm II kadencji.
Życiorys.
Syn Aleksandra i Aleksandry. Ukończył studia na Wydziale Fizyki Uniwersytetu Warszawskiego (1970). W 1975 uzyskał tytuł zawodowy inżyniera na Politechnice Białostockiej. W 1973 wstąpił do Polskiej Zjednoczonej Partii Robotniczej, był członkiem egzekutywy (1981–1986) i sekretarzem ds. propagandy (1981–1986) komitetu miejskiego w Białymstoku oraz zastępcą członka (1981–1984), starszym instruktorem wydziału ideologii i informacji (1986–1987) oraz wydziału propagandy (1988–1989) Komitetu Wojewódzkiego w Białymstoku.
W 1993 uzyskał mandat posła na Sejm II kadencji. Został wybrany w okręgu białostockim z listy Sojuszu Lewicy Demokratycznej (był wówczas członkiem Socjaldemokracji Rzeczypospolitej Polskiej). Zasiadał w Komisji Ochrony Środowiska, Zasobów Naturalnych i Leśnictwa oraz Komisji Łączności z Polakami za Granicą.
Został pochowany na cmentarzu miejskim w Białymstoku przy ul. Wysockiego.
W 1997 otrzymał Złoty Krzyż Zasługi.

</doc>
<doc id="1685066" url="https://pl.wikipedia.org/wiki?curid=1685066" title="Giocondo Albertolli">
Giocondo Albertolli

Giocondo Albertolli (ur. 24 lipca 1742 w Bedano w Szwajcarii, zm. 15 listopada 1839 w Mediolanie) – włoski architekt i dekorator szwajcarskiego pochodzenia, także malarz i rzeźbiarz. Reprezentant neoklasycyzmu.
Życiorys.
Pochodził z rodziny artystów. Studiował w Parmie. Tworzył nie tylko projekty, lecz także dekoracje, m.in. różnego rodzaju ozdoby. Zajmował się też rzeźbą i – sporadycznie – malował obrazy. Opiekował się architektoniczną i dekoracyjną stroną włoskich kościołów, pałaców i innych budynków publicznych.
Jego bratem był Grato Albertolli, szwajcarski architekt i dekorator. Z kolei syn Gioconda Albertollego, Rafaello, został grawerem.

</doc>
<doc id="1685068" url="https://pl.wikipedia.org/wiki?curid=1685068" title="Górki (gmina Bierzwnik)">
Górki (gmina Bierzwnik)

Górki – nieistniejąca kolonia w Polsce położona w województwie zachodniopomorskim, w powiecie choszczeńskim, w gminie Bierzwnik. W latach 1975–1998 miejscowość administracyjnie należała do województwa gorzowskiego.

</doc>
<doc id="1685071" url="https://pl.wikipedia.org/wiki?curid=1685071" title="Jan Zych (poeta)">
Jan Zych (poeta)

Jan Zych (ur. 27 grudnia 1931 w Korczynie, zm. 21 sierpnia 1995 w Meksyku) – polski poeta, znawca i tłumacz literatury iberoamerykańskiej i bułgarskiej, poliglota.
Życiorys.
Ukończył filologię polską na Uniwersytecie Jagiellońskim w Krakowie, równolegle uczęszczał na kilka lektoratów językowych. Debiutował jako poeta w 1951 na łamach „Echa Tygodnia” i „Życia Literackiego”. Był długoletnim redaktorem działu poezji Wydawnictwa Literackiego. Na przełomie lat 50. i 60. XX w. związany był z grupą poetycką Muszyna. Poeta często wyjeżdżał za granicę, znał wiele języków. Przekładał na język polski poezję i prozę z języków: rosyjskiego, ukraińskiego, francuskiego, angielskiego, serbsko-chorwackiego, słowackiego, czeskiego, macedońskiego, bułgarskiego i hiszpańskiego. W połowie lat sześćdziesiątych był po raz pierwszy stypendystą uniwersytetu UNAM (Universidad Nacional Autónoma de México) w Meksyku, gdzie studiował na wydziale filozofii i literatury. Na kolejne dwa semestry studiów doktoranckich wyjechał na UNAM w połowie lat siedemdziesiątych. W 1976 obronił dysertację doktorską. Wśród jego wykładowców był m.in. pochodzący z Hiszpanii poeta , z którym, mimo różnicy wieku, bardzo się zaprzyjaźnili. Na uniwersytecie poznał swoją przyszłą żonę, osiem lat młodszą Celię Hernández Esteves, z zawodu psychologa.
W 1976 roku przyjeżdżają do Krakowa. Zawierają ślub i zamieszkują w małym mieszkaniu na ulicy Krupniczej 22, w „Domu Literatów”. Jan Zych współpracuje przy tworzącym się od 1975 roku kierunku filologii hiszpańskiej na Wydziale Filologicznym Uniwersytetu Jagiellońskiego i przygotowuje tom „Blizny po świetle”. Składa go w Wydawnictwie Literackim w 1976 roku. Będzie to ostatni opublikowany zbiór poezji Jana Zycha. W 1977 przychodzi na świat córka Joanna.
Trudne warunki mieszkaniowe, chęć kontynuowania praktyki psychologicznej przez żonę, problemy, które w związku z przygotowywaniem kolejnego tomu przekładów poezji bułgarskiej stwarzały bułgarskie władze, i potrzeba zapewnienia powiększającej się rodzinie domu, przyczyniły się do podjęcia przez Zychów decyzji o wyjeździe na stałe do Meksyku, na początku 1978 roku.
W grudniu 1980 roku przychodzi na świat druga córka, Paulina. Przez pewien czas Jan Zych pracuje w mieście Meksyk jako wykładowca literatury polskiej na uniwersytecie UNAM i uczy w szkole polskiej przy Ambasadzie RP w Meksyku. Tłumaczy również polską poezję na język hiszpański (Czesława Miłosza, Wisławę Szymborską, Zbigniewa Herberta), a hiszpańską poezję i prozę na język polski. Jest autorem pierwszego przekładu „Myśli nieuczesanych” Stanisława Jerzego Leca na język hiszpański. Przekład ukazał się w numerze 54 czasopisma „Plural”, w dodatku numer 51, w marcu 1976 roku.
W latach osiemdziesiątych Jan Zych pisze coraz mniej własnych wierszy, dużo tłumaczy (Grzegorza Białkowskiego, Czesława Miłosza, Tadeusza Różewicza, Zbigniewa Herberta, Wisławę Szymborską). Przyjaciołom w Polsce skarży się na trudności z wydaniami dwujęzycznymi, ze względu na niedostępność w Meksyku polskich czcionek. Nawiązuje liczne kontakty z pisarzami i poetami z Ameryki Łacińskiej mieszkającymi w Meksyku. Dobrze się czuje wśród twórców, którzy mają podobne doświadczenie emigracji. Przygotowuje dla Wydawnictwa Literackiego wielką antologię poetów hiszpańskojęzycznych z Ameryki Łacińskiej, do roku 1950. Niestety Wydawnictwo Literackie wycofuje się z wcześniej podpisanej umowy, motywując swoją decyzję zbyt obszerną listą poetów, których utwory autor chciał umieścić w antologii.
Jan Zych przez kilka ostatnich lat życia leczył się onkologicznie. Kolejne operacje, naświetlania i chemioterapie wyczerpywały jego siły. Ostatnim większym zbiorem w tłumaczeniu Jana Zycha są szkice literackie „ Octavia Paza, laureata Nagrody Nobla w dziedzinie literatury w 1990 roku, który Wydawnictwo Literackie wydaje w 1991 roku.
Jan Zych zmarł w mieście Meksyk 21 sierpnia 1995 roku. Jego prochy zostały złożone w miejscowości , pod drzewem plumerii, zgodnie z życzeniem poety wyrażonym w wierszach, bez epitafium.

</doc>
<doc id="1685072" url="https://pl.wikipedia.org/wiki?curid=1685072" title="Inspektorat Kraków Armii Krajowej">
Inspektorat Kraków Armii Krajowej

Inspektorat Kraków AK – terenowa struktura Okręgu Kraków AK.
Skład organizacyjny.
Organizacja w 1944:

</doc>
<doc id="1685074" url="https://pl.wikipedia.org/wiki?curid=1685074" title="Inspektorat Miechów Armii Krajowej">
Inspektorat Miechów Armii Krajowej

Inspektorat Miechów AK – terenowa struktura Okręgu Kraków AK.
Skład organizacyjny.
Organizacja w 1944:

</doc>
<doc id="1685076" url="https://pl.wikipedia.org/wiki?curid=1685076" title="Adam Wizel">
Adam Wizel

Adam (Abram) Wizel (ur. 3 października 1865 w Warszawie, zm. 15 listopada 1928 tamże) – polski lekarz psychiatra i psychoanalityk, działacz społeczny.
Życiorys.
Urodził się w żydowskiej rodzinie Maurycego i Salomei Wizlów. Ukończył V Gimnazjum w Warszawie, następnie studiował nauki przyrodnicze, a potem medycynę na Cesarskim Uniwersytecie Warszawskim. Po otrzymaniu dyplomu w 1889 roku uzyskał zapomogę z Kasy im. Józefa Mianowskiego i wyjechał na ośmiomiesięczny staż do kliniki Salpêtrière prowadzonej przez Jeana Martina Charcota w Paryżu. Od 1890 pracował na oddziale neurologii Starego Szpitala Starozakonnych przy ulicy Pokornej pod kierunkiem Władysława Gajkiewicza. Od 1896 asystent w Klinice Psychiatrycznej Uniwersytetu Warszawskiego w Szpitalu św. Jana Bożego, kierowanej przez Aleksandra Szczerbaka. W 1898 roku został etatowym ordynatorem oddziału chorób umysłowych Szpitala Starozakonnych na Czystem. Na stanowisku tym pozostał do śmierci.
Uczestniczył w wojnie rosyjsko-japońskiej, najpierw jako lekarz w lazarecie psychiatrycznym w Czycie, potem kierował szpitalem psychiatrycznym w Harbinie. Podczas I wojny światowej był ordynatorem oddziału psychiatrycznego Szpitala Ujazdowskiego, potem ewakuowanego do Moskwy.
Był autorem kilkudziesięciu prac naukowych w języku polskim, francuskim, niemieckim. Tłumaczył na polski prace Forela i Hirscha o hipnozie. W 1926 roku opublikował wyjątki z dziennika swojej pacjentki ("Pamiętnik pacjentki"). Książka spotkała się zainteresowaniem ze względu na walory literackie. Została wznowiona w 2001 roku z przedmową Danuty Danek.
Był jednym z założycieli Towarzystwa Opieki nad Ubogimi, Nerwowo i Umysłowo Chorymi Żydami w 1906 roku, z którego inicjatywy powstał Zakład dla Nerwowo i Psychicznie Chorych Żydów Zofiówka w Otwocku. W 1913 roku wspólnie z Gustawem Krukowskim i Henrykiem Higierem założył Zakład Dietetyczno-Przyrodoleczniczy „Martów” w Otwocku. Był stałym konsultantem zakładu „Marjówka” w Warszawie przy ul. Dolnej 17. W 1927 roku współtworzył Towarzystwo Opieki nad Psychicznie Chorymi Pozazakładowymi. Należał do Polskiego Towarzystwa Psychiatrycznego od chwili założenia, w 1925 był prezesem oddziału warszawskiego Polskiego Towarzystwa Psychiatrycznego. Był również członkiem zarządu Polskiego Towarzystwa Psychologicznego. Należał do Warszawskiego Towarzystwa Lekarskiego od 1894 roku.
Asystentami i uczniami Wizla byli Roman Markuszewicz, Władysław Matecki. Pod jego kierunkiem psychoanalizy uczył się w teorii i praktyce Janusz Lech Jakubowski.
Żonaty z Jadwigą z domu Blumental (1873–1956), przyrodnią siostrą Leo Belmonta. Mieli córkę Martę (1897–1978), lekarkę pediatrę, zamężną za adwokatem Józefem Stopnickim.
Zmarł 15 listopada 1928 w Warszawie. Wspomnienia pośmiertne napisali m.in. Bornsztajn, Handelsman, Władysław Matecki, Markuszewicz i Collin. Pochowany jest w grobie rodzinnym na cmentarzu Powązkowskim (kwatera R, rząd 6, grób 22/23). Nad grobem przemawiali Józef Luxenburg i Markuszewicz.

</doc>
<doc id="1685078" url="https://pl.wikipedia.org/wiki?curid=1685078" title="Inspektorat Nowy Sącz Armii Krajowej">
Inspektorat Nowy Sącz Armii Krajowej

Inspektorat Nowy Sącz AK kryptonim „Niwa”, „Lipiec” („VII”) – terenowa struktura Armii Krajowej.
Inspektorat Nowy Sącz wchodził w skład Okręgu Kraków AK.
W czasie akcji „Burza” na bazie inspektoratu został sformowany 1 Pułk Strzelców Podhalańskich AK. Kolejni inspektorzy Inspektoratu Nowy Sącz byli równocześnie dowódcami pułku.
Inspektorzy.
Lista inspektorów :
Struktura organizacyjna.
Organizacja w 1944:

</doc>
<doc id="1685079" url="https://pl.wikipedia.org/wiki?curid=1685079" title="Fuzja AOL-Time Warner">
Fuzja AOL-Time Warner

Fuzja AOL-Time Warner – jedno z największych wydarzeń w historii mediów z 2001 roku, które zakończyło się w 2009 roku jako "nieudany związek" AOL i Time Warner.
Przesłanki fuzji.
Spektakularna fuzja między Time Warner (TWX) i American Online (AOL), nazywanej później fuzją stulecia, a z czasem i kradzieżą stulecia. Po czterech miesiącach od zawarcia transakcji nastąpił krach na rynku internetowym, który nie ominął także tak potężnej spółki jak AOL. W styczniu 1999 roku maksymalna cena akcji Time Warner wyniosła 44 miliardy dolarów (USD), rok później po ogłoszeniu fuzji z AOL akcje były warte 83 mld USD. W 2001 roku, kiedy doszło do sfinalizowania fuzji, a znak giełdowy Time Warner zastąpiono znakiem AOL, akcje były warte 57 mld dolarów, natomiast w połowie 2002 roku ich cena spadła poniżej 10 mld USD. W przypadku tej fuzji, którą często określa się mianem przejęcia mamy do czynienia z tzw. fuzją wertykalną, czyli taką w której dwie łączące się spółki działają na różnych poziomach produkcyjnych na podstawie relacji dostawca-odbiorca.
W momencie ogłaszania fuzji AOL był największym dostawcą usług internetowych, a Time Warner był drugim pod względem wielkości operatorem sieci kablowych w Stanach Zjednoczonych oraz jednym z najważniejszych dostarczycieli tzw. zawartości mediów (kontent), np. magazyny, filmy, muzyka, książki.
Motywy fuzji dla AOL.
Wśród głównych motywów do zawarcia fuzji po stronie AOL była chęć dywersyfikacji oraz powiększenia udziału w sektorze internetowym, maksymalna ekspansja w tej branży. Wraz ze wzrostem wartości AOL, koszty związane z fuzja wydawały się coraz niższe. W grudniu 1998 roku Time Warner miał wyższą wartość rynkową od AOL. Jednakże rok później AOL była warta ponad dwa razy więcej niż Time Warner, mimo iż jej przychody były kilkakrotnie niższe od TWX. Dla AOL główną przesłanką do wyboru Time Warner jako partnera strategicznego były jego zasoby sieci kablowej, w których AOL widział potencjał długofalowego rozwoju.
Motywy fuzji dla Time Warner.
Time Warner pod koniec lat 90. XX wieku kontrolował wszystkie media poza Internetem, który stanowił zagrożenie dla pozycji na rynku. Zaś pod koniec 1999 roku dominującą pozycję w biznesie on-line posiadał AOL. Ponadto dla TWX szczególnie interesujące wydawały się zdolności menedżerskie kadry zarządzającej AOL. Należy również zwrócić uwagę na niepokój Jerry’ego Levina (dyrektora zarządzającego TWX) dotyczący możliwości wrogiego przejęcia. W ówczesnym czasie wiele wskazywało na to, że sama AOL była gotowa złożyć taką ofertę. Mimo to do fuzji jednak doszło.
Fuzja, a krach na rynku internetowym.
Doradcą ze strony AOL był bank inwestycyjny Salomon Smith Barney, a TWX bank Morgan Stanley. Wynikiem trwających od listopada 1999 roku negocjacji było podjęcie decyzji o fuzji w styczniu 2000 roku, która zapewniała udziałowcom Time Warner za każdą swoją akcję 5 akcji AOL, a udziałowcom AOL za każą akcję 1 akcję Time Warner. Oznacza to, że akcja Time Warner była 71% więcej warta niż cena rynkowa, która 7 stycznia 2000 roku wynosiła 64/75 mld dolarów. AOL otrzymał 55% połączonych spółek. Postanowiono również, że nazwa zostanie zmieniona na "AOL Time Warner", a jej symbolem giełdowym zostanie AOL. Banki inwestycyjne w wyniku niespodziewanego podjęcia decyzji o fuzji miały tylko trzy dni na wprowadzenie choćby w minimalnym wymiarze due diligence. Jerry Levin (TWX) i Steve Case (AOL) byli zdeterminowani, żeby jak najszybciej doszło do transakcji, gdyż w przypadku wypływu informacji o fuzji nastąpiłby najprawdopodobniej nagły wykup akcji Time Warner, co w konsekwencji podwyższyłoby koszt całej transakcji. Głosowanie Rad Dyrektorów odbyło się w niedzielę 9 stycznia 2002 roku i było ono jednomyślne. W pierwszym tygodniu po ogłoszeniu fuzji wartość akcji AOL i TWX wzrastała i spadała, co oznaczało niepewność wśród inwestorów. Przed fuzją wartość TWX była szacowana jako dwudziestokrotność własnych przepływów; zastosowanie tej samej metody do AOL wykazałoby, że wartość rynkowa tej spółki jest zdecydowanie zawyżona. Mimo to niepowodzenia Time Warner na gruncie cyfrowym doprowadziły do chęci podjęcia transakcji za wszelką cenę. W 2001 roku cała gospodarka amerykańska znacząco zwolniła, a jednym z czynników był krach na rynku internetowym, który zaobserwowano rok wcześniej. Wydawało się, że sytuacja ta nie dotyczy AOL, która dwa dni przed pierwszym spektakularnym spadkiem indeksu NASDAQ (2 kwietnia 2000 roku) jako pierwsza w historii spółka internetowa zadebiutowała na liście 500 magazynu „Fortune”. Okazało się, że AOL znalazła sposób na wykorzystanie krachu dla własnych celów: ze spółkami które nie były w stanie spłacić wierzytelności negocjowała odszkodowania za wcześniejsze odstąpienie od umowy, które księgowała jako przychód z reklamy; wszystkie należności jakie otrzymała od firm które wcześniej zdążyły wycofać swoje reklamy księgowała w bieżącym kwartale, zamiast rozkładać je zgodnie z umową na kilka okresów rozliczeniowych; ze spółkami o lepszej kondycji finansowej ponownie negocjowała warunki tak żeby kontrakt długoterminowy zamienić na krótkoterminowy. W ten sposób stworzono iluzję, że kryzys rynku reklamy AOL nie dotyczy. Ogólnie zarzuty wobec AOL można podzielić na dwie kategorie: księgowanie jako przychody z reklam przychodów pochodzących z innych źródeł oraz księgowanie jako przychody z reklam pieniędzy, które nie były w ogóle przychodem (np. pochodzących z barterów reklamowych). Opisywana fuzja jest typowym przykładem potwierdzającym, że motyw pychy uniemożliwia podejmowanie racjonalnych decyzji. Poczucie nieomylności i bezgraniczne zaufanie do własnej intuicji uniemożliwiło Jerry’emu Levinowi podjęcie przemyślanej decyzji.
Współpraca po fuzji między spółkami nie układała się dobrze, również nie udało się wygenerować planowanej synergii operacyjnej. Ostatecznie doszło do sporu na linii Levin – Case, którego eskalacja nastąpiła po atakach z 11 września 2001 roku. Wyniki finansowe spółki były już wtedy bardzo złe (przychody AOL Time Warner za 2001 rok wyniosły 38 miliardów dolarów, zamiast prognozowanych 40, a przepływy były ponad miliard razy mniejsze niż zapowiadane). Ostatecznie w październiku 2003 roku usunięto z nazwy spółki cząstkę AOL przywracając starą nazwę koncernu – Time Warner. W 2002 roku rynek internetowy powoli wracał do dawnej siły, ale w tak zwanej „trójce” AOL została zastąpiona przez Google. Do kosztów fuzji należy zaliczyć redukcję ponad 10 000 miejsc pracy, dwukrotną zmianę nazwy i symbolu giełdowego spółki w ciągu 4 lat, śledztwa federalne dotyczące nieprawidłowości księgowych AOL, kilkadziesiąt zbiorowych procesów udziałowców, 100 miliardów dolarów pochłonęło goodwill. Natomiast w ciągu 2001 roku wartość akcji AOL Time Warner spadła z 55 do 35 mld dolarów.
Przyczyny niepowodzenia.
Nie istnieje jednoznaczna odpowiedź na pytanie kto jest winien niepowodzenia tej fuzji, jednakże głównym zastrzeżeniem jest sposób przeprowadzenia due diligence zaledwie w ciągu dwóch dni. Zespoły zajmujące się przygotowaniem zamiast przeprowadzić je zgodnie z powszechnie przyjętymi zasadami, zajęły się przede wszystkim przygotowaniem umowy fuzji wraz z załącznikami, wzorami umów i statutami. Jeden z prawników z AOL stwierdził, że ich zadanie polegało tylko na niedopuszczeniu żadnych protestów ze strony inwestorów, a odkrycie czegokolwiek w trakcie due diligence nie wpłynęłoby na transakcję. Uważa się, że najpoważniejszym błędem popełnionym przez TWX było zrezygnowanie z tzw. collar, czyli zapisu w warunkach fuzji dających możliwość renegocjowania warunków transakcji w sytuacji, gdy wartość akcji jednego z partnerów spadnie do bardzo niskiego poziomu (tzw. floor). Wielu specjalistów podziela opinie, że Time Warner popełniło błąd przy wyborze partnera, wycenieniu go i wyborze złego momentu na rynku do tej fuzji.
Rozwód.
Po nieudanych dziewięciu latach 28 maja 2009 roku spółka Time Warner ogłosiła spin off spółki AOL, który zakończył się 9 grudnia 2009. Tym samym po ośmiu latach zakończono związek AOL z Time Warner. Dziś fuzję tę można określić mianem jednej z największych korporacyjnych katastrof w historii.

</doc>
<doc id="1685080" url="https://pl.wikipedia.org/wiki?curid=1685080" title="Inspektorat Tarnów Armii Krajowej">
Inspektorat Tarnów Armii Krajowej

Inspektorat Tarnów AK – terenowa struktura Okręgu Kraków AK.
Skład organizacyjny.
Organizacja w 1944:

</doc>
<doc id="1685081" url="https://pl.wikipedia.org/wiki?curid=1685081" title="Chotel">
Chotel

Chotel – część wsi Kazanki w Polsce położonej w województwie kujawsko-pomorskim, w powiecie włocławskim, w gminie Izbica Kujawska.
W latach 1975–1998 miejscowość należała administracyjnie do województwa włocławskiego.
Znajduje się tu dawny PGR. W pobliżu wsi znajduje się jezioro Chotelskie.

</doc>
<doc id="1685084" url="https://pl.wikipedia.org/wiki?curid=1685084" title="Li Fengfeng">
Li Fengfeng

Li Fengfeng (; ur. 18 stycznia 1979) – chińska lekkoatletka, kulomiotka.
Osiągnięcia.
W 2004 Fengfeng reprezentowała Chiny podczas igrzysk olimpijskich w Atenach, 24. miejsce w eliminacjach nie dało jej awansu do finału.

</doc>
<doc id="1685088" url="https://pl.wikipedia.org/wiki?curid=1685088" title="Gabriel Zych">
Gabriel Zych

Gabriel Zych (ur. 29 października 1915 w Hadykryńkowcach w Małopolsce Wschodniej, zm. 31 maja 1996) – polski prozaik i eseista.
Ukończył studia na Wydziale Filozofii Uniwersytetu Jagiellońskiego. Studiował też na Wydziale Humanistycznym historię. W 1939 roku brał udział w kampanii wrześniowej. Później był oficerem ZWZ. W latach 1940-1945 był więziony w KL Sachsenhausen. W latach 1945-1948 oraz 1951-1955 był oficerem Wojska Polskiego.

</doc>
<doc id="1685089" url="https://pl.wikipedia.org/wiki?curid=1685089" title="Thomas Szasz">
Thomas Szasz

Thomas Stephen Szasz (ur. jako Tamás István Szász 14 kwietnia 1920 w Budapeszcie, zm. 8 września 2012 w Manlius) – amerykański psychiatra i psychoanalityk węgierskiego pochodzenia, wykładowca akademicki, autor, działacz społeczny.
Od 1990 profesor emeritus psychiatrii w State University of New York Health Science Center w Syracuse w stanie Nowy Jork. Czołowy działacz ruchu antypsychiatrii, autor książek "The Myth of Mental Illness" (1960), "Law, liberty, and psychiatry: an inquiry into the social uses of mental health practice" (1963), "The Manufacture of Madness: A Comparative Study of the Inquisition and the Mental Health Movement" (1970). Jego podstawowe założenie było, iż szaleństwo, jako objaw chorób typu schizofrenii, jest po prostu metaforą.
W 1973 American Humanist Association przyznało mu tytuł „Humanist of the Year”.
Koncepcje.
W swojej pracy “"Mit choroby psychicznej"” na pytanie “Czy istnieje coś takiego, jak choroba psychiczna?” odpowiada przecząco i odpowiednio tę tezę argumentuje. Chorobę psychiczną rozumie jako wygodny mit, pojęcie, które przetrwało niezależnie od użyteczności oraz które (tak jak w przeszłości bóstwa i czarownice) jest niesłusznie uznawane za oczywiste przyczyny ogromnej ilości zjawisk, wydarzeń. Uważa, że choroby psychiczne, czy też zaburzenia psychiczne, nie są chorobami mózgu tylko behawioryzmem i nie można traktować ich na równi z chorobami somatycznymi, które są manifestacją nieprawidłowości funkcjonowania innych układów, narządów (np. skóry, wątroby itd.).
Szasz zwraca również uwagę na subiektywność diagnozowania chorób psychicznych. Zakładając, że choroba jest odchyleniem od pewnej jasno zdefiniowanej normy, w przypadku choroby psychicznej norma musi zostać określona przy użyciu koncepcji psycho-społecznych, etycznych i prawnych. Stwierdzenie, że dane zachowanie jest objawem psychicznym, wiąże się z dokonaniem oceny. Dana cecha zostanie uznana za nieprawidłową tylko w takim przypadku, kiedy druga osoba lub społeczeństwo ocenia ją jako nieprawidłową, odbiega ona od odgórnie przyjętych schematów, które zostały ustalone przez innych ludzi. Zwraca też uwagę na subiektywność terapii chorób psychicznych – różne leczenie zależy od poglądów psychoterapeuty – jego przekonań religijnych czy politycznych.
Szasz zauważa również ukryty konflikt, między naturą defektu a naturą lekarstwa – w przypadku chorób psychicznych, które mają charakter psycho-społeczny i etyczny, remedium poszukiwane jest w terminach miar medycznych.
Państwo a medycyna.
Był obrońcą wolności indywidualnej, a za jej największe zagrożenie uważał sojusz między państwem a medycyną. Uważał, że gdy medycyna jest częścią państwa, funkcjonuje jako religia państwowa – ludzie bardziej wierzą w zdrowie niż zbawienie, w leki niż w modlitwę, w lekarzy niż w księży.
Zwracał uwagę, że edukacja medyczna jest całkowicie kontrolowana przez państwo – państwo finansuje studia medyczne, uczelnie muszą być zaakceptowane przez ministerstwo zdrowia, prawo wykonywania zawodu lekarza jest uzależnione od licencji przyznawanych przez państwo. Z drugiej strony lekarze służą państwu, przekazując dane na temat urodzeń i śmierci oraz kontrolując zachowania odbiegające od normy.
Za złe uważał stosowanie psychiatrii jako ścisłej specjalności medycznej, a przymusową hospitalizację, jako jawne pogwałcenie praw człowieka. Sugerował, że państwo nie powinno popierać tylko jednej formy edukacji medycznej oraz że medycyna naukowa powinna konkurować na wolnym rynku z osteopatią, homeopatią, nauczaniem chrześcijańskim itd. Standardy właściwej praktyki i terapii powinny być stanowione przez pracodawców, a wybór sposobu leczenia winien należeć do pacjenta. Był zwolennikiem zniesienia prawa wykonywania zawodu i zaprzestania używania recept. Uważał, że ludzie powinni nauczyć się chronić sami siebie i ponosić konsekwencje swoich decyzji.

</doc>
<doc id="1685090" url="https://pl.wikipedia.org/wiki?curid=1685090" title="Inspektorat Rzeszów Armii Krajowej">
Inspektorat Rzeszów Armii Krajowej

Inspektorat Rzeszów AK – terenowa struktura Podokręgu Rzeszów wchodząca w skład Okręgu Kraków AK.
Upamiętnienie.
Tradycje inspektoratu kultywuje 3 Podkarpacka Brygada Obrony Terytorialnej

</doc>
<doc id="1685091" url="https://pl.wikipedia.org/wiki?curid=1685091" title="Kompleksonometria">
Kompleksonometria

Kompleksonometria – rodzaj chemicznej analizy ilościowej, główny dział kompleksometrii. W technice tej wykorzystuje się reakcję tworzenia trwałych związków kompleksowych kationów metali wielowartościowych z kompleksonami. Często stosowanym titrantem jest roztwór wersenianu dwusodowego (soli sodowej EDTA). Wskaźnikami stosowanymi w kompleksonometrii są m.in. czerń eriochromowa T, mureksyd i fiolet pirokatechinowy.

</doc>
<doc id="1685093" url="https://pl.wikipedia.org/wiki?curid=1685093" title="Inspektorat Przemyśl Armii Krajowej">
Inspektorat Przemyśl Armii Krajowej

Inspektorat Przemyśl AK – terenowa struktura Podokręgu Rzeszów wchodząca w skład Okręgu Kraków AK.
Upamiętnienie.
Tradycje inspektoratu kultywuje 3 Podkarpacka Brygada Obrony Terytorialnej

</doc>
<doc id="1685098" url="https://pl.wikipedia.org/wiki?curid=1685098" title="Inspektorat Mielec Armii Krajowej">
Inspektorat Mielec Armii Krajowej

Inspektorat Mielec AK – terenowa struktura Podokręgu Rzeszów wchodząca w skład Okręgu Kraków AK.
Organizatorem Inspektoratu, pierwszym kierownikiem do 25 lutego 1944 był mjr Walerian Tumanowicz. Później funkcję komendanta inspektoratu pełnili Feliks Korczyński ps. „Stef” (IV-VII 1944), mjr Tadeusz Zieliński ps. „Obuch” (VI 1944-II 1945).
Upamiętnienie.
Tradycje inspektoratu kultywuje 3 Podkarpacka Brygada Obrony Terytorialnej

</doc>
<doc id="1685102" url="https://pl.wikipedia.org/wiki?curid=1685102" title="Inspektorat Jasło Armii Krajowej">
Inspektorat Jasło Armii Krajowej

Inspektorat Jasło AK – terenowa struktura Podokręgu Rzeszów wchodząca w skład Okręgu Kraków AK
Upamiętnienie.
Tradycje inspektoratu kultywuje 3 Podkarpacka Brygada Obrony Terytorialnej

</doc>
<doc id="1685107" url="https://pl.wikipedia.org/wiki?curid=1685107" title="Janusz Żernicki">
Janusz Żernicki

Janusz Żernicki (ur. 12 kwietnia 1939 w Ciechocinku, zm. 7 października 2001 w Aleksandrowie Kujawskim) – polski poeta.
Studiował filologię polską na Uniwersytecie Mikołaja Kopernika i pedagogikę na Uniwersytecie Łódzkim. Jako poeta debiutował 1957 roku na łamach tygodnika „Przegląd Kulturalny”. Pracował jako instruktor kulturalno-oświatowy w Funduszu Wczasów Pracowniczych we Władysławowie i Lądku-Zdroju, później nauczyciel w Ciechocinku, następnie w referacie kultury Miejskiej Rady Narodowej. Był związany z Orientacją poetycką Hybrydy. Członek Związku Literatów Polskich od 1968.

</doc>
<doc id="1685112" url="https://pl.wikipedia.org/wiki?curid=1685112" title="Edward Korniłowicz">
Edward Korniłowicz

Edward Korniłowicz (ur. 13 listopada 1847 w Twerze, zm. 15 listopada 1909 w Warszawie) – polski lekarz psychiatra.
Życiorys.
Uczęszczał do gimnazjum w Kownie i V Gimnazjum w Warszawie, które ukończył w 1868. Następnie studiował medycynę w Szkole Głównej Warszawskiej, a po jej likwidacji na Cesarskim Uniwersytecie Warszawskim. Od 1874 asystent w Klinice Chorób Nerwowych i Umysłowych Uniwersytetu Warszawskiego u Romualda Pląskowskiego. Od 1878 lekarz pozaetatowy w Szpitalu Ujazdowskim w Warszawie. Odbył wtedy staż w paryskiej klinice Charcota.
Żonaty z Wiktorią z Pollów (zm. 1911), mieli czterech synów: Rafała Mariana (1876–1916), Tadeusza Edwarda (1881–1940), Kazimierza (1892–1939) i Władysława Emila (1884–1946).
Zmarł w 1909 z powodu wady serca. Wspomnienia o nim napisali m.in. Stanisław Orłowski i Henryk Nusbaum. Pochowany jest w grobie rodzinnym na cmentarzu Powązkowskim (kwatera Q, rząd 2, miejsce 6/9).

</doc>
<doc id="1685121" url="https://pl.wikipedia.org/wiki?curid=1685121" title="Joseph Albert">
Joseph Albert

Joseph (Josef) Albert (ur. w 1825 r. w Monachium, zm. w 1886) – niemiecki fotograf i wynalazca. Twórca techniki światłodruku.
Studiował fizykę i chemię. Po zakończeniu edukacji w 1850 roku założył studio fotograficzne w Augsburgu. W 1857 powrócił do Monachium. Portretował rodzinę królewską, dokumentował też fotografią liczne przedsięwzięcia budowlane.
Został pochowany na Starym Cmentarzu Południowym w Monachium.
W ślady Josefa Alberta poszedł jego syn Eugen (1856-1929).

</doc>
<doc id="1685122" url="https://pl.wikipedia.org/wiki?curid=1685122" title="Michaël Isabey">
Michaël Isabey

Michaël Isabey (ur. 20 lutego 1975 w Pontarlier) – francuski piłkarz występujący na pozycji pomocnika, a także trener.
Kariera.
Isabey jest wychowankiem Besançon RC. Grał tam do 1997 roku. Wówczas trafił do drugoligowego FC Sochaux-Montbéliard. W debiutanckim sezonie 1997/1998 rozegrał 19 ligowych spotkań i zdobył w nich 2 bramki. Natomiast w lidze zajął z klubem trzecie miejsce i awansował z nim do ekstraklasy. W Ligue 1 zadebiutował 8 sierpnia 1998 w zremisowanym 1-1 pojedynku z AS Nancy. Przez cały sezon 1998/1999 w Ligue 1 zagrał cztery razy, a jego klub uplasował się w tych rozgrywkach na siedemnastej pozycji i powrócił do drugiej ligi. Wówczas Isabey został wypożyczony do trzecioligowego Besançon RC. Spędził tam cały sezon, a po jego zakończeniu powrócił do Sochaux. Tym razem stał się jego podstawowym graczem. W 2001 roku wygrał z klubem rozgrywki Ligue 2 i awansował z nim do pierwszej ligi. 20 października 2001 w zremisowanym 1-1 spotkaniu z Olympique Lyon strzelił pierwszego gola w trakcie gry w ekstraklasie. W 2003 roku jego klub wystąpił w finale Pucharu Ligi Francuskiej, jednak został tam pokonany 4-1 przez AS Monaco. Rok później ponownie zagrał w finale tych rozgrywek, tym razem zwyciężył w nich po pokonaniu w rzutach karnych FC Nantes. W 2007 roku został triumfatorem Pucharu Francji, w którego finale wygrał po rzutach karnych z Olympique Marsylia. W sezonie 2008/2009 Isabey nadal występował z klubem w rozgrywkach Ligue 1. Po jego zakończeniu przeszedł do Dijon FCO. W 2011 roku zakończył tam karierę.
W Ligue 1 rozegrał 264 spotkania i zdobył 15 bramek.

</doc>
<doc id="1685123" url="https://pl.wikipedia.org/wiki?curid=1685123" title="Michael Isabey">
Michael Isabey



</doc>
<doc id="1685135" url="https://pl.wikipedia.org/wiki?curid=1685135" title="Glinowce">
Glinowce



</doc>
<doc id="1685141" url="https://pl.wikipedia.org/wiki?curid=1685141" title="Siarkowce">
Siarkowce



</doc>
<doc id="1685144" url="https://pl.wikipedia.org/wiki?curid=1685144" title="Nosorożec pancerny">
Nosorożec pancerny



</doc>
<doc id="1685146" url="https://pl.wikipedia.org/wiki?curid=1685146" title="Odzież ochronna">
Odzież ochronna

Odzież ochronna – rodzaj odzieży chroniącej człowieka podczas pracy przed działaniem czynników szkodliwych lub niebezpiecznych dla zdrowia oraz zabezpieczającej przed ewentualnymi urazami ciała. 
Odzież ochronną można podzielić ze względu na:
Podział według właściwości.
Odzież:

</doc>
<doc id="1685148" url="https://pl.wikipedia.org/wiki?curid=1685148" title="Frank Albertson">
Frank Albertson

Frank Albertson (ur. 2 lutego 1909 w Fergus Falls, zm. 29 lutego 1964 w Santa Monica) – amerykański aktor, znany m.in. z filmów "Córka farmera" (1928) i "Psychoza" (1960).

</doc>
<doc id="1685149" url="https://pl.wikipedia.org/wiki?curid=1685149" title="Priemjer-Liga (2002)">
Priemjer-Liga (2002)

Rozgrywki rosyjskiej Premier Ligi w sezonie 2002 były jedenastymi w historii rosyjskiej pierwszej ligi i pierwszymi pod nazwą Premier Ligi. Rozpoczęły się 8 marca 2002 roku, zakończyły się natomiast 17 listopada 2002 roku. W rozgrywkach wzięło udział szesnaście drużyn, w tym dwie, które awansowały z Pierwszej Dywizji – Szynnik Jarosław i Urałan Elista. Mistrzowski tytuł wywalczyła drużyna Lokomotiwu Moskwa. Współkrólami strzelców ligi zostali Rołan Gusiew i Dmitrij Kiriczenko z CSKA Moskwa, którzy zdobyli po 15 goli.
Tabela.
CSKA i Lokomotiw zajęły ex aequo pierwsze miejsce w tabeli. O mistrzostwie kraju zadecydował więc dodatkowy mecz:
Najlepsi strzelcy.
"źródło: rsssf.com "
Nagrody.
10 grudnia 2002 Rosyjski Związek Piłki Nożnej wybrał listę 33 najlepszych piłkarzy ligi za sezon 2002:

</doc>
<doc id="1685151" url="https://pl.wikipedia.org/wiki?curid=1685151" title="Zasada równowagi instytucjonalnej">
Zasada równowagi instytucjonalnej

Zasada równowagi instytucjonalnej – zasada w prawie wspólnotowym stwierdzająca, że żadna instytucja Unii Europejskiej nie ma supremacji nad inną instytucją.
Sprowadza się to do sytuacji, w której każdy organ podejmuje właściwe tylko jemu działania przy czym nie narusza kompetencji innych organów. I tak w pierwszym filarze Komisja Europejska jest organem inicjującym prace legislacyjne (a nie zatwierdzającym), Rada Unii Europejskiej wspólnie z Parlamentem Europejskim podejmują decyzje a nie są np. instytucjami odwoławczymi, zaś Europejski Trybunał Sprawiedliwości jest sądem i organem odwoławczym dla podjętych decyzji, który rozsądza zgodnie z przyjętymi przez instytucje przepisami prawnymi.

</doc>
<doc id="1685152" url="https://pl.wikipedia.org/wiki?curid=1685152" title="Vladimir Dišljenković">
Vladimir Dišljenković

Vladimir Dišljenković (ur. 2 lipca 1981 w Belgradzie) – serbski piłkarz grający na pozycji bramkarza. 2 marca 2010 otrzymał ukraińskie obywatelstwo.
Kariera piłkarska.
Kariera klubowa.
Karierę rozpoczął w 1998 w klubie FK Crvena zvezda, w którym z przerwą (w latach 1999–2001 był wypożyczony najpierw do Napredaku Kruševac, a potem do Hajduka Belgrad) rozegrał 58 meczów. W 2005 przeszedł do ukraińskiego Metałurha Donieck. 31 sierpnia 2010 podpisał 3-letni kontrakt z Metalistem Charków.
Kariera reprezentacyjna.
Grał w serbskiej reprezentacji, w której rozegrał 6 spotkań. W 2010 roku zrzekł się obywatelstwa serbskiego. Po zakończeniu sezonu 2014/15 opuścił charkowski klub.

</doc>
<doc id="1685153" url="https://pl.wikipedia.org/wiki?curid=1685153" title="Zasada jednolitych ram instytucjonalnych">
Zasada jednolitych ram instytucjonalnych

Zasada jednolitych ram instytucjonalnych zakładała, że Unia Europejska wykorzystywała instytucje i organy wspólnotowe tak jak własne. Organy wspólnotowe funkcjonowały na zasadzie zapożyczenia w ramach II i III filara, przy czym instytucje ogólne Unii Europejskiej miały kompetencje do stanowienia prawa we wszystkich trzech filarach, choć w każdym te kompetencje były inne. Jedynym organem UE działającym w ramach II i III filara była Rada Europejska. Rolą instytucji było zapewnienie spójności i ciągłości działań we wszystkich trzech filarach. Miało to zapobiec sytuacji, w której każdy z filarów rozwinie własną strukturę instytucjonalną. Jednolite ramy instytucjonalne wiązały się z respektowaniem i rozwijaniem acquis communautaire; wszystkie decyzje podejmowane w ramach II i III filara musiały respektować prawo wspólnotowe.

</doc>
<doc id="1685163" url="https://pl.wikipedia.org/wiki?curid=1685163" title="Inspektorat Poznań Armii Krajowej">
Inspektorat Poznań Armii Krajowej

Inspektorat Poznań Armii Krajowej – terenowa struktura Okręgu Poznań Armii Krajowej.
Skład organizacyjny.
Struktura organizacyjna podana za "Atlas polskiego podziemia niepodległościowego":

</doc>
<doc id="1685165" url="https://pl.wikipedia.org/wiki?curid=1685165" title="Elektrorafinacja">
Elektrorafinacja

Elektrorafinacja (rafinacja elektrolityczna) – proces oczyszczania metali otrzymanych drogą hutniczą w procesie elektrolizy. 
Oczyszczany metal umieszczany jest jako anoda w roztworze własnej soli. Katodą jest ten sam, tyle że wcześniej oczyszczony metal. Anoda roztwarza się, a metal bez zanieczyszczeń osadza się na katodzie. Zanieczyszczenia rozpuszczają się w roztworze lub wytrącają się w postaci tzw. "szlamu anodowego".
Rafinację elektrolityczną stosuje się szczególnie często w przypadku żelaza, miedzi, cynku i ołowiu.

</doc>
<doc id="1685166" url="https://pl.wikipedia.org/wiki?curid=1685166" title="Fawzi Al Shammari">
Fawzi Al Shammari

Fawzi Al Shammari (ur. 13 lutego 1979) – kuwejcki lekkoatleta, sprinter.
Osiągnięcia.
Al Shammari reprezentował Kuwejt podczas wielu największych międzynarodowych imprez sportowych (m.in. igrzysk olimpijskich), jednak bez znaczących osiągnięć.
Rekordy życiowe.
Al-Shammari jest także rekordzistą Kuwejtu w sztafecie 4 x 400 metrów w hali – 3:14,14 (2001).

</doc>
<doc id="1685168" url="https://pl.wikipedia.org/wiki?curid=1685168" title="Rafinacja elektrolityczna">
Rafinacja elektrolityczna



</doc>
<doc id="1685169" url="https://pl.wikipedia.org/wiki?curid=1685169" title="Demósthenes Correa de Syllos">
Demósthenes Correa de Syllos

Demósthenes, właśc. Demóstenes Correia de Syllos (ur. 17 stycznia 1892 w Casa Branca, zm. 11 sierpnia 1961 w São Paulo) – piłkarz brazylijski grający na pozycji napastnika.
Demósthenes karierę piłkarską rozpoczął w 1910 roku w klubie Mackenzie São Paulo, w którym grał do 1914 roku. W 1915 przeszedł do lokalnego rywala AA das Palmeiras São Paulo, w którym grał do końca kariery, którą zakończył w 1921 roku.
Jako piłkarz Palmeiras wziął udział w turnieju Copa América 1916, czyli pierwszych w dziejach oficjalnych mistrzostwach kontynentalnych. Brazylia zajęła trzecie miejsce, a Demósthenes zagrał tylko w inauguracyjnym meczu - z Chile 1-1, w którym strzelił jedyną bramkę dla Brazylii. Był to jedyny jego mecz w barwach "canarinhos".

</doc>
<doc id="1685172" url="https://pl.wikipedia.org/wiki?curid=1685172" title="Inspektorat Ostrów Wielkopolski Armii Krajowej">
Inspektorat Ostrów Wielkopolski Armii Krajowej

Inspektorat Ostrów Wielkopolski Armii Krajowej – terenowa struktura Okręgu Poznań Armii Krajowej.
Skład organizacyjny.
Struktura organizacyjna podana za "Atlas polskiego podziemia niepodległościowego":

</doc>
<doc id="1685174" url="https://pl.wikipedia.org/wiki?curid=1685174" title="Spielberghorn">
Spielberghorn

Spielberghorn – szczyt w Alpach Kitzbühelskich, paśmie Alp Wschodnich. Leży w Austrii, na granicy między Tyrolem i Salzburgiem.

</doc>
<doc id="1685177" url="https://pl.wikipedia.org/wiki?curid=1685177" title="Inspektorat Krotoszyn Armii Krajowej">
Inspektorat Krotoszyn Armii Krajowej

Inspektorat Krotoszyn Armii Krajowej – terenowa struktura Okręgu Poznań Armii Krajowej.
Skład organizacyjny.
Struktura organizacyjna podana za "Atlas polskiego podziemia niepodległościowego":

</doc>
<doc id="1685178" url="https://pl.wikipedia.org/wiki?curid=1685178" title="Music for Men">
Music for Men

Music for Men – czwarty studyjny album amerykańskiej grupy Gossip, nagrany w Shangri La Studios w Malibu. Został wydany 23 czerwca 2009 w Stanach Zjednoczonych, dzień wcześniej drogą internetową udostępniono go w Wielkiej Brytanii. Album promuje singel "Heavy Cross" wydany 28 kwietnia w USA a w Wielkiej Brytanii 15 czerwca.

</doc>
<doc id="1685179" url="https://pl.wikipedia.org/wiki?curid=1685179" title="Biegunka tłuszczowa">
Biegunka tłuszczowa

Biegunka tłuszczowa (łac. "steatorrhoea", ang. "steatorrhea") – objaw chorobowy, rodzaj biegunki związany z upośledzeniem trawienia bądź wchłaniania tłuszczów w przewodzie pokarmowym.
W tym typie biegunki zwiększa się ilość tłuszczów w kale. Stolce mają bardzo nieprzyjemny zapach, o gnilnym charakterze. Powierzchnia stolca jest błyszcząca. Ze względu na to, że kał jest tłusty, trudno go spłukać wodą z powierzchni, na której się znajduje.
Zawartość tłuszczów w kale ocenia się różnymi, nie zawsze skutecznymi metodami, między innymi wykonując 72-godzinną zbiórkę kału w celu oceny średniego dobowego wydalania w nim tłuszczu, barwienia kału roztworem sudanu, co pozwala na uwidocznienie tłuszczu pod mikroskopem, testów oddechowych z użyciem izotopu węgla 14C, spektroskopii rezonansu magnetycznego.
Przyczyny biegunki tłuszczowej.
Niewydolność zewnątrzwydzielnicza trzustki.
Najczęstszą przyczyną zaburzeń wydzielania enzymów trzustkowych biorących udział w trawieniu tłuszczów (lipaza, fosfolipaza A2, esteraza cholesterolowa) jest przewlekłe zapalenie trzustki. Ponadto upośledzenie wydzielania enzymów może być związane z rakiem trzustki, mukowiscydozą, występuje też u chorych po pankreatektomii, czyli po zabiegu usunięcia tkanki trzustkowej. Biegunka tłuszczowa pojawia się dopiero przy uszkodzeniu ponad 90% miąższu trzustki.
Choroby wątroby związane z cholestazą.
Cholestaza to stan, w którym dochodzi do zaburzeń wydzielania żółci do dróg żółciowych, co wiąże się ze zmniejszeniem ilości kwasów żółciowych w dwunastnicy, gdzie ich obecność jest niezbędna w procesie trawienia i wchłaniania tłuszczów.
Zaburzenia wchłaniania kwasów żółciowych w jelicie krętym.
Kwasy żółciowe, wydalane z żółcią do dwunastnicy, w końcowym odcinku jelita krętego (łac. "ileum terminale") wchłaniane są ponownie w postaci soli kwasów żółciowych. Z jelita przechodzą one do krwi krążenia wrotnego, skąd trafiają do wątroby i są po raz kolejny wydalane do żółci. W sytuacji uszkodzenia końcowego odcinka jelita krętego, na przykład po jego operacyjnym usunięciu lub w chorobie Crohna, w związku z zaburzeniem wchłaniania kwasów żółciowych z jelita do krwi, dochodzi do kompensacyjnego zwiększenia ich produkcji w wątrobie. W momencie gdy ta produkcja jest niewystarczająca, zmniejszeniu ulega ilość wydalanych do dwunastnicy kwasów żółciowych, co w konsekwencji zaburza wchłanianie tłuszczów z przewodu pokarmowego i powoduje pojawienie się biegunki tłuszczowej.
Zespół rozrostu bakteryjnego.
W zespole rozrostu bakteryjnego dochodzi do nadmiernego rozplemu flory bakteryjnej w jelicie czczym związanego z wadami anatomicznymi lub zaburzeniami motoryki jelit, przebytymi operacjami przewodu pokarmowego, stanami upośledzenia odporności. Zbyt duża liczba bakterii w jelicie czczym wywołuje rozpad cząsteczek soli kwasów żółciowych, a przez to zaburza ich ponowne wchłanianie w jelicie krętym – kwasy żółciowe, by mogły ulec ponownemu wchłonięciu, muszą być w postaci soli. Ten stan skutkuje zaburzeniem wchłaniania tłuszczów w mechanizmie podobnym jak w uszkodzeniu końcowego odcinka jelita krętego.
Celiakia.
W celiakii dochodzi do uszkodzenia błony śluzowej jelita cienkiego wywołanego nieprawidłową reakcją układu immunologicznego spowodowaną nadwrażliwością na gluten i prowadzącą do niszczenia kosmków jelitowych. Uszkodzenie błony śluzowej jelita cienkiego może między innymi prowadzić do zaburzenia wchłaniania tłuszczów i biegunki tłuszczowej.
Sprue tropikalna.
Sprue tropikalna jest rzadką chorobą występującą w rejonach tropikalnych o niejasnej etiologii. Biegunka tłuszczowa występuje w przewlekłej fazie tej choroby i związana jest z uszkodzeniem błony śluzowej całego jelita cienkiego.
Choroba Whipple’a.
W rzadkiej chorobie Whipple’a wywołanej przez bakterię "Tropheryma whipplei" biegunka tłuszczowa pojawia się w zaawansowanym, uogólnionym stadium. W schorzeniu tym dochodzi między innymi do nacieku błony śluzowej jelita cienkiego przez PAS-dodatnie makrofagi i w konsekwencji do jej uszkodzenia powodującego zaburzenie wchłaniania tłuszczów. Ponadto choroba atakuje węzły chłonne krezki jelitowej i powoduje zaburzenie odpływu chłonki z jelit.
Utrudniony odpływ chłonki z jelit prowadzi do kolejnego mechanizmu zaburzenia wchłaniania tłuszczów. W prawidłowym jelicie kwasy tłuszczowe powstałe w wyniku trawienia tłuszczów wchłaniane są do enterocytów budujących nabłonek jelita i po połączeniu z glicerolem tworzą cząsteczki triglicerydów. Triglicerydy z kolei wchodzą w skład chylomikronów, które przenikają do chłonki i docierają następnie do krwi. Zaburzenie odpływu chłonki, jej zastój w układzie chłonnym jelit i będąca tego skutkiem utrata do światła przewodu pokarmowego, prowadzi do utrudnienia wchłaniania tłuszczów i może być przyczyną biegunki tłuszczowej. Do takiego stanu dochodzi w chorobie Whipple’a i innych zaburzeniach określanych wspólnie jako enteropatia z utratą białek.
Enteropatia z utratą białek.
Enteropatia z utratą białek to zespół objawów wywołany przez wiele różnych zaburzeń. W zaburzeniach z tej grupy dochodzi do utraty białek osocza krwi do światła jelita na skutek uszkodzenia naczyń chłonnych prowadzącego do zastoju chłonki albo wysięku związanego z procesem zapalnym obejmującym ścianę jelita. W przypadku zaburzeń prowadzących do zastoju chłonki (między innymi: wrodzona naczyniakowatość limfatyczna jelit, nowotwory, gruźlica, sarkoidoza, chemioterapia albo radioterapia, zaciskające zapalenie osierdzia, niewydolność prawej komory serca, marskość wątroby, choroba Whipple’a) dochodzi następnie do jej przedostawania się do światła jelita, co powoduje nie tylko utratę białek, ale również chylomikronów transportujących triglicerydy.
Abetalipoproteinemia.
U osób chorych na abetalipoproteinemię nie dochodzi do wytworzenia apolipoproteiny B, białka koniecznego do produkcji chylomikronów. Całkowity brak chylomikronów występujący w tej chorobie zaburza transport triglicerydów z enterocytów do chłonki i w ten sposób upośledza wchłanianie tłuszczów z jelita.
Zespół Zollingera-Ellisona.
W zespole Zollingera-Ellisona, wywołanym przez guz nowotworowy produkujący gastrynę (gastrinoma), wyróżnia się trzy przyczyny biegunki tłuszczowej:
Wszystkie te zaburzenia spowodowane są przez wydzielany w nadmiarze kwas solny zawarty w soku żołądkowym, co związane jest z pobudzeniem wydzielania tego kwasu przez produkowaną w komórkach guza gastrynę.

</doc>
<doc id="1685180" url="https://pl.wikipedia.org/wiki?curid=1685180" title="Olhopol">
Olhopol

Olhopol (ukr. Ольгопіль ("Ol’hopil'"), ros. Ольгополь) – wieś na Ukrainie położona na Podolu, w rejonie czeczelnickim, w obwodzie winnickim przy ujściu Roguski do Sawranki. Liczba ludności wsi wynosi około 3900 mieszkańców, powierzchnia zaś 40,1 km², co daje gęstość zaludnienia równą 97,18 os./km². Miejscowość posiadała status miasta w latach 1812–1923.
Historia.
Do roku 1795 wieś nosiła nazwę "Roguska Czeczelnicka" i należała do rodu Lubomirskich. Położona była na granicy Rzeczypospolitej Obojga Narodów i Małej Ordy Nogajskiej.
Po przejęciu wsi przez władze Imperium Rosyjskiego, została ona wcielona do powiatu olhopolskiego z siedzibą w Czeczelniku. Katarzyna II Wielka, ówczesna cesarzowa Rosji, nadała wtedy miejscowości nazwę Olhopol na cześć imienia jej wnuczki, Olgi Pawłownej. W 1797 dzięki staraniom feldmarszałka Gudowicza władze powiatowe zostały przeniesione do Olhopola.
W 1812 zmieniono status miejscowości na miasto i status ten utrzymał Olhopol do roku 1923.

</doc>
<doc id="1685183" url="https://pl.wikipedia.org/wiki?curid=1685183" title="Inspektorat Zachód Armii Krajowej">
Inspektorat Zachód Armii Krajowej

Inspektorat Zachód Armii Krajowej – terenowa struktura Okręgu Poznań Armii Krajowej.
Skład organizacyjny.
Struktura organizacyjna podana za "Atlas polskiego podziemia niepodległościowego":

</doc>
<doc id="1685184" url="https://pl.wikipedia.org/wiki?curid=1685184" title="Inspektorat Jarocin Armii Krajowej">
Inspektorat Jarocin Armii Krajowej

Inspektorat Jarocin Armii Krajowej – terenowa struktura Okręgu Poznań Armii Krajowej.
Skład organizacyjny.
Struktura organizacyjna podana za "Atlas polskiego podziemia niepodległościowego":

</doc>
<doc id="1685186" url="https://pl.wikipedia.org/wiki?curid=1685186" title="Inspektorat Leszno Armii Krajowej">
Inspektorat Leszno Armii Krajowej

Inspektorat Leszno Armii Krajowej – terenowa struktura Okręgu Poznań Armii Krajowej.
Działał do lipca 1944, następnie rozbity. W 1945 odtworzony w ramach WSGO "Warta".
Skład organizacyjny.
Struktura organizacyjna podana za "Atlas polskiego podziemia niepodległościowego":

</doc>
<doc id="1685187" url="https://pl.wikipedia.org/wiki?curid=1685187" title="Inspektorat Środa Armii Krajowej">
Inspektorat Środa Armii Krajowej

Inspektorat Środa Armii Krajowej – terenowa struktura Okręgu Poznań Armii Krajowej. Działał od wiosny 1942 do zimy 1943/44.
Struktura organizacyjna.
Struktura organizacyjna podana za "Atlas polskiego podziemia niepodległościowego":

</doc>
<doc id="1685189" url="https://pl.wikipedia.org/wiki?curid=1685189" title="Osniel Tosca">
Osniel Tosca

Osniel Tosca (ur. 30 czerwca 1984 w Prowincji Villa Clara) – kubański lekkoatleta specjalizujący się w trójskoku. 

</doc>
<doc id="1685193" url="https://pl.wikipedia.org/wiki?curid=1685193" title="Inspektorat Gniezno Armii Krajowej">
Inspektorat Gniezno Armii Krajowej

Inspektorat Gniezno Armii Krajowej – terenowa struktura Okręgu Poznań Armii Krajowej.
Skład organizacyjny.
Struktura organizacyjna podana za "Atlas polskiego podziemia niepodległościowego":

</doc>
<doc id="1685195" url="https://pl.wikipedia.org/wiki?curid=1685195" title="Tigermilk">
Tigermilk

Tigermilk – debiutancki album Belle and Sebastian wydany w 1996 roku na winylu w limitowanym nakładzie 1000 egzemplarzy przez Electric Honey, w 1999 roku wznowiony na CD i winylu przez Jeepster Records.

</doc>
<doc id="1685196" url="https://pl.wikipedia.org/wiki?curid=1685196" title="Inspektorat Konin-Turek Armii Krajowej">
Inspektorat Konin-Turek Armii Krajowej

Inspektorat Konin-Turek Armii Krajowej – terenowa struktura Okręgu Poznań Armii Krajowej.
Skład organizacyjny.
Struktura organizacyjna podana za "Atlas polskiego podziemia niepodległościowego":

</doc>
<doc id="1685198" url="https://pl.wikipedia.org/wiki?curid=1685198" title="Set-top-box">
Set-top-box



</doc>
<doc id="1685199" url="https://pl.wikipedia.org/wiki?curid=1685199" title="If You’re Feeling Sinister">
If You’re Feeling Sinister

If You're Feeling Sinister - Drugi album Belle &amp; Sebastian. Wydany w 1996 roku, pół roku po "Tigermilk". Jest to pierwszy album zespołu nagrany dla Jeepster Records. W 2005 roku został wznowiony przez Matador Records. Album uważany jest przez krytyków muzycznych i fanów zespołu za jedno ze szczytowych osiągnięć gatunku indie pop oraz najlepszy album zespołu.

</doc>
<doc id="1685203" url="https://pl.wikipedia.org/wiki?curid=1685203" title="Dino Crisis 2">
Dino Crisis 2

Dino Crisis 2 – kontynuacja wydanej również na PlayStation gry z gatunku survival horror. Tworzeniem gry ponownie zajęło się Capcom Production Studio 4. Premiera miała miejsce 13 września 2000, ponad rok po Dino Crisis. Na konsoli PlayStation sprzedano 1,19 mln kopii gry. W 2003 na rynku pojawiła się kolejna gra z tej serii – Dino Crisis 3. Wcześniej w roku 2002 pojawił się spin-off serii Dino Stalker.
Rozgrywka.
Rozgrywka w Dino Crisis 2 różni się diametralnie od tej w Dino Crisis. Poprzedniczka rozgrywką była bliźniaczo podobna do serii Resident Evil. Druga część została zmieniona w strzelaninę. Jedynym podobieństwem do pierwszej części są statyczne kamery, Regina jako główna bohaterka i dinozaury jako przeciwnicy. Gra jest podzielona na 13 poziomów. Na końcu każdego etapu otrzymujemy punkty za każdego zabitego dinozaura, które wydajemy na nowe bronie. Im trudniejszy przeciwnik tym więcej punktów. Punkty można łączyć poprzez zabijanie seriami. Każdy kolejny zastrzelony dinozaur to dodatkowe 10% punktów. Maksymalny combos może liczyć 9 gadów.
Extra Crisis.
Po ukończeniu gry, odblokowują się dwa nowe tryby gry:

</doc>
<doc id="1685204" url="https://pl.wikipedia.org/wiki?curid=1685204" title="Hohe Salve">
Hohe Salve

Hohe Salve – szczyt w Alpach Kitzbühelskich, paśmie Alp Wschodnich. Leży w Austrii w Tyrolu.

</doc>
<doc id="1685205" url="https://pl.wikipedia.org/wiki?curid=1685205" title="Sorina Nwachukwu">
Sorina Nwachukwu

Sorina Nwachukwu (ur. 21 sierpnia 1987 w Witten) – niemiecka lekkoatletka, sprinterka.

</doc>
<doc id="1685208" url="https://pl.wikipedia.org/wiki?curid=1685208" title="The Boy with the Arab Strap">
The Boy with the Arab Strap

The Boy with the Arab Strap – trzeci album Belle &amp; Sebastian, wydany w 1998 roku. Jest to pierwszy album zespołu, na którym solowe partie wokalne wykonują inni członkowie zespołu niż Stuart Murdoch. Stevie Jackson śpiewa w utworze „Seymour Stein”, Stuart David mówi podczas „A Space Boy Dream”, a Isobel Campbell śpiewa w utworze „Is It Wicked Not To Care?”.

</doc>
<doc id="1685210" url="https://pl.wikipedia.org/wiki?curid=1685210" title="RTON Luboń Wielki">
RTON Luboń Wielki

RTON Luboń Wielki (Radiowo-Telewizyjny Ośrodek Nadawczy Luboń Wielki) – obiekt nadawczy z wieżą o wysokości 51 m, umiejscowiony na Luboniu Wielkim, kilka kilometrów na północ od Rabki-Zdroju. Służy przede wszystkim do emisji sygnału radia i telewizji dla centralnej części województwa małopolskiego. Ośrodek zbudowano w sześć miesięcy roku 1961. Jest on obecnie własnością spółki EmiTel. Programy radiowe zaczęto emitować z wieży w 1995 r., wcześniej bowiem obiekt służył jako przemiennik telewizyjny.
Zasięg sygnału jest ograniczony przez beskidzkie szczyty na wschód i południowy zachód, lecz wykracza na północ i północny zachód aż po południowe części województwa świętokrzyskiego oraz Wyżynę Krakowsko-Częstochowską i znaczną część Zagłębia Dąbrowskiego. W zasięgu tego RTON znajdują się przede wszystkim miasta: Rabka-Zdrój, Nowy Targ, Myślenice, Limanowa, Sucha Beskidzka, Kraków.
Charakterystyczna jest wieża ośrodka nadawczego na Luboniu, na której masywniejszej, dolnej części pokrytej gontem utwierdzony jest krótki maszt kratownicowy – bezpośrednia podstawa pod anteny nadawcze UKF i telewizji.
Przy dobrej widoczności wieżę na Luboniu zaobserwować można na tle Tatr z wzniesień Krakowa.
Nienadawane analogowe programy telewizyjne.
Programy telewizji analogowej zostały wyłączone 20 maja 2013 roku.

</doc>
<doc id="1685213" url="https://pl.wikipedia.org/wiki?curid=1685213" title="Telewizja Nowej Generacji">
Telewizja Nowej Generacji



</doc>
<doc id="1685214" url="https://pl.wikipedia.org/wiki?curid=1685214" title="Eugenio Canfari">
Eugenio Canfari

Eugenio Canfari (ur. 16 października 1879 w Genui - zm. 23 marca 1962) – włoski piłkarz oraz trener piłkarski. Jeden z trzynastu założycieli klubu Juventus F.C., oraz pierwszy w historii prezes tej drużyny.
Jego brat Enrico Canfari również był jedną z trzynastu osób, które w roku 1897 powołały do życia Juventus.

</doc>
<doc id="1685215" url="https://pl.wikipedia.org/wiki?curid=1685215" title="Emmanuel Augusto Nery">
Emmanuel Augusto Nery

Nery, właśc. Emmanuel Augusto Nery (ur. 25 grudnia 1892 w Rio de Janeiro - zm. 5 listopada 1927 w Rio de Janeiro) – piłkarz brazylijski grający na pozycji środkowego obrońcy.
Nery karierę piłkarską rozpoczął w 1910 roku w klubie Fluminense FC, w którym grał do 1911 roku. W 1912 przeszedł do lokalnego rywala CR Flamengo, w którym grał do końca kariery, którą zakończył w 1919 roku. Największymi sukcesami w karierze klubowej Nery'ego było dwukrotne zdobycie mistrzostwa Stanu Rio de Janeiro - Campeonato Carioca w 1911 z Fluminense i 1914 z Flamengo.
W 1914 Nery zagrał w pierwszych oficjalnych meczach reprezentacji Brazylii, 21 lipca z Exeter City oraz 20 września międzypaństwowym z Argentyną. W tym samym roku zdobył z reprezentacją Brazylii Puchar Roca.
Jako piłkarz Flamengo wziął udział w turnieju Copa América 1916, czyli pierwszych w dziejach oficjalnych mistrzostwach kontynentalnych. Brazylia zajęła trzecie miejsce, a Nery zagrał we wszystkich trzech meczach - z Chile, Argentyną i Urugwajem.
Łącznie w reprezentacji rozegrał w latach 1914–1917 6 spotkań (9 jeśli liczyć mecze z drużynami klubowymi).

</doc>
<doc id="1685216" url="https://pl.wikipedia.org/wiki?curid=1685216" title="Gorczańsko-Ochotnicka Chatka Akademicka">
Gorczańsko-Ochotnicka Chatka Akademicka



</doc>
<doc id="1685220" url="https://pl.wikipedia.org/wiki?curid=1685220" title="Roguska Czeczelnicka">
Roguska Czeczelnicka



</doc>
<doc id="1685221" url="https://pl.wikipedia.org/wiki?curid=1685221" title="Ból kostny">
Ból kostny

Ból kostny (ostealgia, osteodynia) – objaw chorobowy, spotykany w takich jednostkach chorobowych, jak:

</doc>
<doc id="1685222" url="https://pl.wikipedia.org/wiki?curid=1685222" title="Lewis E. Parsons">
Lewis E. Parsons



</doc>
<doc id="1685224" url="https://pl.wikipedia.org/wiki?curid=1685224" title="Ostealgia">
Ostealgia



</doc>
<doc id="1685225" url="https://pl.wikipedia.org/wiki?curid=1685225" title="Osteodynia">
Osteodynia



</doc>
<doc id="1685226" url="https://pl.wikipedia.org/wiki?curid=1685226" title="Mechanizm Franka-Starlinga">
Mechanizm Franka-Starlinga



</doc>
<doc id="1685228" url="https://pl.wikipedia.org/wiki?curid=1685228" title="François Loos">
François Loos

François Loos (ur. 24 grudnia 1953 w Strasburgu) – francuski polityk, były wiceminister w kilku gabinetach i lider Partii Radykalnej, parlamentarzysta, prezydent agencji ADEME.
Życiorys.
Absolwent paryskiej "École polytechnique". Odbył też studia podyplomowe z zakresu matematyki.
Pracował jako inżynier w różnych firmach we Francji i w Niemczech. W 1984 pełnił funkcję technicznego doradcy Pierre'a Pflimlina, ówczesnego przewodniczącego Parlamentu Europejskiego. Zatrudniony później w koncernie Rhône-Poulenc, na początku lat 90. był dyrektorem generalnym grupy Lohr S.A.
Zaangażował się także w działalność polityczną w ramach Partii Radykalnej, wchodzącej w skład Unii na rzecz Demokracji Francuskiej. W 1995 został sekretarzem krajowym PR, a w 1999 pierwszym wiceprzewodniczącym UDF.
Od 1992 zasiada nieprzerwanie w radzie regionalnej Alzacji, od 1996 jako jej wiceprzewodniczący. W 1993 po raz pierwszy uzyskał mandat posła do Zgromadzenia Narodowego. W wyborach w 1997 i 2002 skutecznie ubiegał się o reelekcję w departamencie Dolny Ren.
W latach 1999–2003 przez dwie kadencje przewodniczył Partii Radykalnej. Przed wyborami prezydenckimi w 2002 doprowadził do poparcia przez swoje ugrupowanie ubiegającego się o reelekcję Jacques'a Chiraca, pomimo kandydowania lidera całej UDF, François Bayrou. Wkrótce wraz z radykałami opuścił centrystów, przystępując do Unii na rzecz Większości Prezydenckiej. Za jego przewodnictwa Partia Radykalna uzyskała status stronnictwa stowarzyszonego z Unią na rzecz Ruchu Ludowego, przystąpiła do niej też grupa znanych polityków (w tym Serge Lepeltier i Jean-Louis Borloo).
Od 2002 do 2007 François Loos sprawował urząd młodszego ministra (odpowiednik wiceministra). W gabinetach Jeana-Pierre'a Raffarina początkowo odpowiadał za szkolnictwo wyższe i badania naukowe, następnie za handel zagraniczny. W rządzie Dominique'a de Villepin powierzono mu tożsame stanowisko ds. przemysłu. W 2007 powrócił do pracy w parlamencie, uzyskując mandat deputowanego na kolejną kadencję. Ze Zgromadzenia Narodowego odszedł w 2011, obejmując stanowisko prezydenta ADEME ("Agence de l'environnement et de la maîtrise de l'énergie"), agencji środowiska i zarządzania energią.

</doc>
<doc id="1685229" url="https://pl.wikipedia.org/wiki?curid=1685229" title="Francois Loos">
Francois Loos



</doc>
<doc id="1685230" url="https://pl.wikipedia.org/wiki?curid=1685230" title="Levi Parsons Morton">
Levi Parsons Morton



</doc>
<doc id="1685231" url="https://pl.wikipedia.org/wiki?curid=1685231" title="Stefan Piotrowski (harcmistrz)">
Stefan Piotrowski (harcmistrz)

Stefan Piotrowski (ur. 13 października 1891 w Duninowie Dużym, zm. 3 lipca 1971 w Będzinie) – harcmistrz, pedagog, działacz niepodległościowy, patron hufca ZHP Dąbrowa Górnicza.
Życiorys.
Urodził się 13 października 1891 w Duninowie Dużym, w ówczesnej guberni płockiej, w rodzinie Władysława, stolarza, i Franciszki z Markowskich, jako najstarszy z sześciorga rodzeństwa: Ksawery (1893-1940), Józef, Stanisław, Nicefor, Michał i Maria.
W 1900 wraz z rodziną zamieszkał w Dąbrowie Górniczej przy ulicy Pocztowej (obecnie Tadeusza Kościuszki). Po ukończeniu Szkoły Powszechnej trafił do Szkoły Realnej w Sosnowcu (dzisiaj liceum im. Stanisława Staszica). W 1905 wziął udział w strajku szkolnym i został usunięty ze szkoły. Uczył się samodzielnie, później uczęszczał na organizowane przez braci Starkiewiczów kursy, a ostatecznie trafił do Siedmioklasowej Szkoły Handlowej Zgromadzenia Kupców w Będzinie (okres nauki 10 stycznia 1906 – 22 czerwca 1912), w której językiem nauczania był polski, ale szkoła nie posiada praw państwowych.
We wrześniu 1908 roku wspólnie z Czesławem Jaksa-Bykowskim, Edwardem Gemborkiem, Kazimierzem Kierzkowskim i Karolem Wieczorkiem założył Dąbrowskie Kółko Wycieczkowe (DKW), którego program nawiązywał do tradycji Filaretów i Filomatów. W 1910 Dąbrowskie Kółko Wycieczkowe wraz z własnym sztandarem (który później staje się sztandarem harcerskim) wzięło udział w pięćsetnej rocznicy bitwy pod Grunwaldem. 3 kwietnia 1911 został mianowany drużynowym nowo utworzonej drużyny skautowej, pierwszej na terenie Dąbrowy Górniczej. Po zdaniu matury przestał pełnić funkcję drużynowego (czerwiec 1912) i wyjechał do Michałowic, gdzie pracował jako korepetytor i założył wiejską drużynę skautową. W lecie 1912 organizuje pierwszy obóz skautowy w Michałowicach, które uczestnikami są skauci z Zagłębia i Michałowic. Podobne obozy zorganizowane zostają w kilka lat później, w 1916 i 1917. Oprócz działalności w DKW Piotrowski jest członkiem Zarzewia, Drużyn Strzeleckich i Związku Strzeleckiego, pod pseudonimem "Avanti" działa w polskim ruchu niepodległościowym.
Do Dąbrowy Górniczej wraca w momencie wybuchu I wojny światowej. Organizuje tam drukarnię odezw patriotycznych i materiałów szkoleniowych. Po zdemaskowaniu działalności przez władze austriackie dochodzi do aresztowania 40 harcerzy i rodziny Piotrowskich. Piotrowski zostaje wywieziony do Lublina, skąd zwolniony zostaje dopiero po wywalczeniu przez Polskę niepodległości. Następnie, w 1920 bierze udział jako ochotnik w wojnie polsko-bolszewickiej. Zostaje ranny w bitwie pod Chorzelami. Po zdaniu egzaminu na Uniwersytecie Warszawskim otrzymuje uprawnienia do nauki geografii i geologii, po czym podejmuje pracę w Gimnazjum im. Waleriana Łukasińskiego w Dąbrowie Górniczej i Państwowej Szkole Górniczo-Hutniczej oraz w Szkole Handlowej (Gimnazjum) w Będzinie.
W 1923 bierze udział w organizowanym w Piwnicznej kursie instruktorskim i uzyskuje stopień harcmistrza. W 1925 zostaje wybrany na funkcję komendanta Hufca w Dąbrowie Górniczej, którą pełni do wybuchu II wojny światowej. W czasie dwudziestolecia międzywojennego brał udział w wielu zlotach krajowych i międzynarodowych: Jamboree w Anglii (1929), na Węgrzech (1933), w Holandii (1937). Należał także do wielu towarzystw, m.in.: PTK i Towarzystwa Literacko-Artystycznego Zagłębia Dąbrowskiego. Był jednym ze współautorów "Przewodnika po Zagłębiu Dąbrowskim". Na krótko przed wojną na polecenie Głównej Kwatery organizuje w mieście Harcerskie Pogotowie Wojenne, jednak podczas wojny nie bierze udziału w ruchu oporu. Pracuje w hucie i prowadzi tajne nauczanie. Po drugiej wojnie światowej pozostawał w kontakcie z harcerzami, jednak nie powrócił do czynnej działalności harcerskiej. Od lutego do sierpnia 1945 oraz grudnia 1945 do marca 1946 pełnił obowiązki dyrektora Gimnazjum i Liceum Mikołaja Kopernika w Będzinie. Później, także na emeryturze, pracował tam jako nauczyciel. Zmarł 3 lipca 1971. Został pochowany w grobowcu rodzinnym na cmentarzu w Dąbrowie Górniczej.

</doc>
<doc id="1685252" url="https://pl.wikipedia.org/wiki?curid=1685252" title="Nathan Jones">
Nathan Jones

Nathan Jones (ur. 21 sierpnia 1969 w Gold Coast) – australijski aktor, trójboista siłowy, strongman i zawodnik wrestlingu. w 1995.
Życiorys.
Nathan Jones, zanim zrobił karierę jako wrestler, został skazany na 16 lat więzienia w zakładzie karnym Boggo Road Gaol, umiejscowionym w okolicy Brisbane. Powodem skazania było osiem napadów z bronią, których dokonał w latach 1985-1987, w tym dwóch w stanie Tasmania. Był, w tym czasie, najbardziej poszukiwanym przestępcą Australii. Ostatecznie odbył wyrok siedmiu lat w więzieniu o najwyższym stopniu bezpieczeństwa, gdzie rozpoczął treningi w trójbóju siłowym. Po krótkim czasie zdobył tytuł Mistrza Australii w Trójbóju Siłowym.
Następnie przeszedł do sportu strongman, w którym dzięki swemu gigantycznemu wzrostowi uzyskał pseudonim Megaman. Zdobył tytuł Mistrza Australii Strongman (biceps 58,5 cm, klatka piersiowa 147 cm).
Wziął udział dwukrotnie w indywidualnych Mistrzostwach Świata Strongman, w latach 1995 i 1996. W rundach kwalifikacyjnych Mistrzostw Świata Strongman 1995, doznał poważnej kontuzji po której musiał wycofać się z zawodów. W trakcie wykonywania konkurencji siłowania na rękę z Magnusem Samuelssonem, Szwed złamał mu rękę. W Mistrzostwach Świata Strongman 1996 również nie zakwalifikował się do finału.
Pracował jako osobisty ochroniarz i w 2001 zaczął zawodowo uprawiać wrestling. Najbardziej znany jest z występu w WWE w latach 2002-2003. Choć w 2008 brał udział w pojedynkach rozgrywanych przez Total Nonstop Action Wrestling, jednak nie podpisał kontraktu.
8 września 2008 podczas porannego joggingu w stolicy Tajlandii, Bangkoku, został potrącony przez ciężarówkę z cementem, której kierowca uciekł swym pojazdem z miejsca wypadku.

</doc>
<doc id="1685257" url="https://pl.wikipedia.org/wiki?curid=1685257" title="Lazofoksyfen">
Lazofoksyfen

Lazofoksyfen () – organiczny związek chemiczny, selektywny modulator receptora estrogenowego (SERM) IV generacji o budowie niesteroidowej, stosowany w leczeniu pomenopauzalnej osteoporozy.
Mechanizm działania.
U kobiet w okresie pomenopauzalnym, a także u tych, które przeszły operację usunięcia jajników, spadek poziomu estrogenów powoduje przyspieszenie przemian kostnych z przewagą procesów resorpcji. Prowadzi to do utraty gęstości tkanki kostnej i może być przyczyną wystąpienia osteoporozy, a także zwiększenia ryzyka poważnych złamań, m.in. kręgosłupa, szyjki kości udowej, czy kości nadgarstka. Lazofoksyfen jest lekiem należącym do grupy selektywnych modulatorów receptora estrogenowego (ER). Mechanizm działania lazofoksyfenu jest złożony. Lek, łącząc się z receptorami estrogenowymi α i β powoduje ich dimeryzację, przez co zyskują one zdolność do łączenia się z fragmentem DNA, zwanym elementem oddziałującym z receptorem (ang. "estrogen responsive element", ERE). W transkrypcji inicjowanej przez receptor biorą udział fragmenty polipeptydowe receptora, tzw. funkcje aktywujące transkrypcję (TAF-1 i TAF-2). Aktywność TAF-1 nie zależy od ligandu, natomiast aktywność TAF-2 regulowana jest przez ligand związany z receptorem. Aktywacja TAF-1 i/lub TAF-2 inicjowana jest dopiero po przyłączeniu do ERE receptora związanego z ligandem. Transkrypcja wywoływana przez układ receptor-ligand jest różna w różnych tkankach – może być zależna tylko od TAF-1, tylko od TAF-2 lub od obu. Komórki, w których ekspresja genu uzależniona jest od TAF-2, przyłączenie estrogenu pobudza transkrypcję. Lazofoksyfen hamuje transkrypcję zależną od TAF-2. Wykazuje więc działanie antagonistyczne wobec komórek piersi i błony śluzowej macicy. Natomiast w komórkach, które wymagają aktywacji przez TAF-1 (np. komórki kości), lazafoksyfen działa jak estrogen. Lazofoksyfen powoduje estrogenopodobne zwiększenie mineralizacji kości, objawiające się wzrostem gęstości mineralnej tkanki kostnej, spadkiem częstość złamań oraz zmianą stężenia markerów przemiany kostnej we krwi i moczu (C-telopeptyd, osteokalcyna, "N"-końcowy propeptyd prokolagenu typu I oraz specyficza izoforma fosfatazy alkalicznej). Ponadto łącząc się z ERβ lazofoksyfen hamuje inne czynniki transkrypcyjne, przede wszystkim AP-1. Dzięki temu lazoksyfen wykazuje wysoce selektywne działanie, dotyczące niemal wyłącznie kośćca. Lek wpływa również na metabolizm lipidów, obniżając stężenie całkowitego cholesterolu bez wpływu na trójglicerydy, oraz na czynniki krzepnięcia.
Synteza lazofoksyfenu.
Synteza chemiczna lazofoksyfenu, opracowana przez firmę Pfizer, przebiega w kilku etapach. „Szkielet” związku powstaje w wyniku kondensacji 6-metoksy-3,4-dihydronaftalen-1(2"H")-onu z 1-[2-(4-bromofenoksy)etylo]pirolidyną w obecności CeCl3 i butylolitu. W ten sposób powstaje 1-{2-[4-(6-metoksy-3,4-dihydronaftalen-1-ylo)fenoksy]etylo}pirolidyna, która jest następnie bromowana przy użyciu nadbromku pirydyny, tworząc bromowaną pochodną. Powstały produkt kondensuje się z kwasem fenyloboronowym w obecności tetra(trifenylofosforo)palladu i węglanu sodu, w wyniku czego otrzymuje się 1-{2-[4-(6-metoksy-2-fenylo-3,4-dihydronaftalen-1-ylo)fenoksy]etylo}pirolidynę ("nafoksyden"). Nafoksyden jest z kolei redukowany przy użyciu wodoru w obecności palladu i węgla, w środowisku etanol/metanol, dając racemat "cis"-1-{2-[4-(6-metoksy-2-fenylo-1,2,3,4-tetrahydronaftalen-1-ylo)fenoksy]etylo}pirolidyny. Demetylację tego związku prowadzi się w obecności BBr3 w dichlorometanie lub przy użyciu 48% roztworu kwasu bromowodorowego w środowisku gorącego kwasu octowego. W ten sposób powstaje lazofoksyfen w postaci racematu. Optycznie „czysty” związek otrzymać można różnymi metodami:
Badania kliniczne.
5-letnie, duże, wielonarodowe badanie PEARL zostało przeprowadzone wśród ponad 8000 kobiet w okresie pomenopauzalnym, które cierpiały na osteoporozę. Średnia wieku wynosiła 67 lat. Wszystkim kobietom podawano, oprócz lazofoksyfenu, także wapń (1 g/dobę) i witaminę D (400–800 j.m./dobę). Wyniki badań klinicznych przedtawia poniższa tabela.
Trzyletnie podbadanie badania PEARL na grupie 760 pacjentek wykazało, że lazofoksyfen istotnie zwiększa gęstość tkanki kostnej już po 3 miesiącach stosowania. Badania porównawcze z raloksyfenem wykazały, że odpowiedź na leczenie osteoporozy była znacząco większa w grupie kobiet przyjmujących lazofoskyfen (zwiększenie gęstości tkanki kostnej o 3,6% w przypadku zażywania lazoksyfenu oraz o 1,7% w przypadku raloksyfenu).
Farmakokinetyka.
Lazofoksyfen wchłania się powoli z przewodu pokarmowego, osiągając w ciągu 6 godzin maksymalne stężenie we krwi. Pokarm nie ma wpływu na farmakokinetykę leku. Preparat wiąże się z białkami osocza w ponad 99%. Lazofoksyfen jest intensywnie metabolizowany w wątrobie, głównie na drodze koniugacji z kwasem glukoronowym, zarówno samego leku, jak i jego hydroksylowej pochodnej, oraz przemian do metylowanych katecholi. Aktywność farmakologiczna dwóch pierwszych metabolitów jest odpowiednio 31 i 18 razy mniejsza niż lazofoksyfenu. W metabolizmie leku udział biorą izoenzymy cytochromu P450 – CYP2D6 i CYP3A4/5. Okres półtrwania leku wynosi 6 dni. Lek jest wydalany głównie z kałem, prawie wyłącznie w postaci metabolitów. Mniej niż 2% podanej dawki wydalane jest w postaci niezmienionej, z moczem.
Wskazania.
Lazofoksyfen wskazany jest w leczeniu osteoporozy u kobiet w okresie pomenopauzalnym, u których stwierdzono podwyższone ryzyko złamań. Lek może być stosowany w terapii długookresowej ze względu na brak szkodliwego działania na kości.
Interakcje.
Leki indukujące CYP3A4, takie jak fenytoina, karbamazepina, barbiturany, czy ziele dziurawca, obniżają stężenie lazofoksyfenu we krwi, co zmniejsza jego skuteczność.Ketokonazol oraz paroksetyna, jako silne inhibitory izoenzymów biorących udział w metabolizmie lazofoksyfenu, zwiększają ekspozycję na ten lek odpowiednio o 20% i 35%, co jednak nie jest istotne klinicznie.Lazofoksyfen należy stosować ostrożnie u pacjentek przyjmujących jednocześnie inhibitory pompy protonowej.Jednoczesne podawanie lazofoksyfenu i warfaryny powoduje zmniejszenie stężenia tych leków we krwi odpowiednio o 8% i 16%. Nie jest to jednak interakcja istotna klinicznie.
Działania niepożądane.
Większość objawów ubocznych, występujących podczas leczenia lazofoksyfenem, ma charakter łagodny i nie wymaga przerwania podawania leku. Niemniej jednak 12,9% pacjentek przyjmujących lazofoksyfen musiało zrezygnować z leczenia z powodu działań niepożądanych (badanie PEARL). Do najczęściej występujących objawów ubocznych zaliczyć można:
Znacznie rzadziej występują:

</doc>
<doc id="1685262" url="https://pl.wikipedia.org/wiki?curid=1685262" title="Opole (region)">
Opole (region)

Opole (851.5*; ) – wyżyna na zachodniej Ukrainie. Zachodnia część Wyżyny Podolskiej. 
Opole jest najbardziej rozczłonkowaną i najwyższą - 350-400 m n.p.m. - częścią Wyżyny Podolskiej. Leży między rzekami Wereszyca na zachodzie i Złota Lipa na wschodzie oraz między Gołogórami na północy a Dniestrem na południu. Naturalna formacja roślinna - lasy bukowe i dębowe, obecnie przeważają uprawy rolne. 
Geografia ukraińska dzieli Opole na następujące części: 
Opole jest także krainą etnograficzną o kulturze podobnej do kultur Pokucia i Podola.

</doc>
<doc id="1685263" url="https://pl.wikipedia.org/wiki?curid=1685263" title="Księga Bram">
Księga Bram

Księga Bram to święty tekst staroegipski datujący się z czasów Nowego Państwa. Opisuje ona przejście duszy nowozmarłego do następnego świata, podobne do przejścia słońca przez świat podziemia w czasie nocy. Od duszy wymagane jest przejście przez szereg "bram", z których każda związana jest z inną boginią. Dusza musi rozpoznać poszczególne boginie. Tekst sugeruje, że niektórzy ludzie przejdą bez przykrości, ale inni będą przechodzić męki w jeziorze ognia.
Boginie wymieniane w "Księdze Bram" mają różne tytuły i noszą różne ubrania, ale w pozostałych aspektach są identyczne. Mają one wszystkie pięcioramienne gwiazdy ponad swoimi głowami. Większość z tych bogiń pojawia się wyłącznie w "Księdze Bram", i nie występuje nigdzie indziej w mitologii egipskiej.
Szeroko znana część "Księgi Bram" pokazuje rasy człowieka znane Egipcjanom, a które dzisiaj konwencjonalnie określa się jako Egipcjanie, Semici (lub Azjaci), Libijczycy, oraz Nubijczycy. Pokazani są oni w procesji wchodzenia do świata zmarłych.
Tekst i obrazy związane z "Księgą Bram" pojawiają się w wielu grobowcach Nowego Państwa, na przykład faraonów Horemheba, Ramzesa I, Ramzesa VII, oraz robotnika Sennedjema.
Zobacz też.
Księga umarłych

</doc>
<doc id="1685265" url="https://pl.wikipedia.org/wiki?curid=1685265" title="Ballynahinch">
Ballynahinch

Ballynahinch (irl. "Baile na hInse") − miasto w Irlandii Północnej w hrabstwie Down leżące pomiędzy Newcastle a Downpatrick.
Demografia.
Populacja miasta wynosiła 5364 mieszkańców (2001). Około 31,3% mieszkańców stanowili katolicy, natomiast 65,4% protestanci. Bezrobocie w mieście wynosiło 3,7%.

</doc>
<doc id="1685266" url="https://pl.wikipedia.org/wiki?curid=1685266" title="Σ-ciało">
Σ-ciało



</doc>
<doc id="1685270" url="https://pl.wikipedia.org/wiki?curid=1685270" title="Punkty swapowe">
Punkty swapowe

Punkty swapowe (terminowe) – różnica między kursem walutowym terminowym a kursem spot. Odzwierciedlają dysparytet stóp procentowych pomiędzy różnymi walutami.
W praktyce punkty swapowe są stosowane przez dilerów zawierających transakcje swapów walutowych. Jedna strona transakcji podaje wymaganą przez siebie cenę swapa walutowego w postaci punktów swapowych, które druga strona transakcji dodaje do kursu spot, by otrzymać kurs terminowy, po którym nastąpi rozliczenie w dacie zapadalności.

</doc>
<doc id="1685271" url="https://pl.wikipedia.org/wiki?curid=1685271" title="Hryhorij Batycz">
Hryhorij Batycz

Hryhorij Iwanowycz Batycz, ukr. Григорій Іванович Батич, ros. Григорий Иванович Батич, "Grigorij Iwanowicz Baticz" (ur. 8 lutego 1958 w Karagandzie, Kazachska SRR, zm. 26 listopada 2008 we Lwowie) – ukraiński piłkarz, grający na pozycji napastnika, młodzieżowy reprezentant Związku Radzieckiego.
Kariera piłkarska.
Kariera klubowa.
Wychowanek DJuSSz w Karagandzie, dokąd został wysłany jego ojciec – żołnierz UPA. Prawdziwe nazwisko – Batih, to „dzięki” omyłce śledczego NKWD, który zamiast nazwiska "Batih" wpisał "Baticz", został Batyczem. Pierwszy trener Andrij Sadykow. Kiedy w 1972 rodzina powróciła do Lwowa, kontynuował naukę piłki nożnej u trenera Jarosława Kanycza. Rozpoczął karierę piłkarską w rezerwowej drużynie Karpat Lwów wiosną 1975. Dopiero w końcu 1977 debiutował w podstawowej jedenastce Karpat Lwów. Kiedy w 1982 odbyła się fuzja Karpat z klubem SKA Lwów podał się do Nistru Kiszyniów. Razem z innymi byłymi karpatowcami Jurijem Dubrownym, Ihorem Mosorą, Wasylem Szczerbejem i Wiktorem Kopyłem pomógł klubowi zdobyć awans do Wyższej Ligi ZSRR. W 1984 powrócił do SKA Karpat Lwów, w którym występował do 1985. Potem jeszcze występował w drużynach Bukowyna Czerniowce, Zakarpattia Użhorod oraz Awanhard Żydaczów. Kiedy w 1989 został odrodzony klub Karpaty Lwów powrócił do niego. W 1990 występował w klubie Zaria Bielce, w którym zakończył karierę piłkarską.
Kariera reprezentacyjna.
W 1977 zdobył Mistrzostwo Świata z radziecką reprezentacją U-20 w Tunezji, jednak przez operację wyrostka (opłaconej w USA przez Związek Piłki Nożnej ZSRR) nie zagrał w półfinale i finale. Potem przez naruszenie dyscypliny (próba nielegalnej sprzedaży alkoholu w Finlandii) nie pojechał w 1980 na Młodzieżowe Mistrzostwo Europy.

</doc>
<doc id="1685277" url="https://pl.wikipedia.org/wiki?curid=1685277" title="Cucuteni (okręg Jassy)">
Cucuteni (okręg Jassy)

Cucuteni – wieś w Rumunii w okręgu Jassy. Populacja wynosi 517 mieszkańców, a powierzchnia miejscowości równa jest 23 km2.

</doc>
<doc id="1685280" url="https://pl.wikipedia.org/wiki?curid=1685280" title="1 Zapasowy Batalion Piechoty SS Totenkopf">
1 Zapasowy Batalion Piechoty SS Totenkopf

1. Zapasowy Batalion Piechoty SS Totenkopf (niem. "SS Totenkopf Infanterie Ersatz Bataillon 1") – batalion Waffen-SS utworzony 27 października 1939 w Radolfzell am Bodensee.
W pierwszych miesiącach 1942 roku batalion został przetransportowany do Warszawy. Miał 4 kompanie, które znajdowały się w „Staufer Kaserne” i „Praga Kaserne”. 
W kwietniu 1943 kiedy Wehrmacht i Waffen SS przeorganizował swoje jednostki piechoty na grenadierów pancernych, batalion został przemianowany na „3. Szkolno-Zapasowy Batalion Grenadierów Pancernych SS” ("SS Panzer Grenadier Ausbildungs- und Ersatz-Bataillon 3"). 
Konsekwencją niemieckich porażek na froncie wschodnim była ewakuacja batalionu na Poligon SS „Kurmark” (SS Truppenübungsplatz Kurmark) w Gubinie latem 1944. W lutym 1945 jednostka przeniesiona została do Ellwangen.
Zdecydowana większość ochotników służących w Waffen-SS była szkolona właśnie w „SS Totenkopf Infanterie Ersatz Bataillon 1” oraz późniejszym „SS Panzer Grenadier Ausbildungs- und Ersatz-Bataillon 3” w Warszawie, zanim zostali wysłani na front.

</doc>
<doc id="1685281" url="https://pl.wikipedia.org/wiki?curid=1685281" title="Ałatyr (rzeka)">
Ałatyr (rzeka)

Ałatyr (ros. "Алатырь") – rzeka w Federacji Rosyjskiej, w obwodzie niżnonowogrodzkim, Mordowii i Czuwaszji, lewy dopływ Sury. Ma 307 km długości, a powierzchnia dorzecza wynosi 11 tys. km². Nad Ałatyrem znajdują się miasta Ardatow i Ałatyr. Rzeka zamarza od listopada do kwietnia.
Na lewym brzegu rzeki znajduje się Park Narodowy „Smolnyj”.

</doc>
<doc id="1685283" url="https://pl.wikipedia.org/wiki?curid=1685283" title="Newcastle (Irlandia Północna)">
Newcastle (Irlandia Północna)

Newcastle (irl. "An Caisleán Nua") – miasto w południowo-wschodniej części Irlandii Północnej (Wielka Brytania), w hrabstwie Down, kurort nadmorski położony nad zatoką Dundrum Bay (Morze Irlandzkie), u podnóża gór Mourne.
Populacja miasta wynosi 7444 mieszkańców (2001).

</doc>
<doc id="1685291" url="https://pl.wikipedia.org/wiki?curid=1685291" title="FC Bălți">
FC Bălți

FC Bălți (mołd. Fotbal Club Bălți //) – mołdawski klub piłkarski z siedzibą w Bielcach.
Historia.
Chronologia nazw:
Drużyna piłkarska Stroitel została założona w mieście Bielce w 1963 roku.
W 1963 debiutował w Klasie B, strefie 1 Mistrzostw ZSRR, w której występował do 1969. W 1968 zmienił nazwę na Stroiindustria, a w 1969 na Pişcevik.
W 1970 po kolejnej reorganizacji systemu lig ZSRR klub nie otrzymał miejsca w rozgrywkach profesjonalnych.
W 1984 już jako Zarea ponownie startował w Drugiej Lidze ZSRR, strefie 5, w której występował do 1991.
W 1992 klub zmienił nazwę na Olimpia i debiutował w Wyższej Lidze Mołdawii. W latach 2001–2006 występował w Dywizji A. W 2006 powrócił do Divizia Națională. Latem 2014 ponownie zmienił nazwę na Zaria, a w 2020 na FC Bălți.

</doc>
<doc id="1685292" url="https://pl.wikipedia.org/wiki?curid=1685292" title="Stroitiel Bielce">
Stroitiel Bielce



</doc>
<doc id="1685293" url="https://pl.wikipedia.org/wiki?curid=1685293" title="Strojindustrija Bielce">
Strojindustrija Bielce



</doc>
<doc id="1685294" url="https://pl.wikipedia.org/wiki?curid=1685294" title="Piszczewik Bielce">
Piszczewik Bielce



</doc>
<doc id="1685298" url="https://pl.wikipedia.org/wiki?curid=1685298" title="Władimir Szainski">
Władimir Szainski

Władimir Jakowlewicz Szainski (ros. Влади́мир Я́ковлевич Шаи́нский; ur. 12 grudnia 1925 w Kijowie w Ukraińskiej SRR, ZSRR, zm. 25 grudnia 2017) – radziecki kompozytor. Autor piosenek dla dzieci oraz muzyki do radzieckich filmów animowanych, m.in. cyklu filmów lalkowych o Kiwaczku, skąd pochodzi np. urodzinowa „Piosenka krokodyla Gieny”.
Życiorys.
Wykształcenie muzyczne rozpoczął w 1936 roku w klasie skrzypiec Konserwatorium w Kijowie. W wyniku wojny wyemigrował z rodziną do Taszkentu, gdzie kontynuował naukę do 1943 roku, kiedy to został powołany do wojska. Po wojnie dalej uczył się w Konserwatorium moskiewskim na wydziale orkiestrowym. Karierę muzyczną rozpoczął w 1949 roku, współpracując z wieloma orkiestrami estradowymi i komponując. W 1965 roku ukończył dodatkowo naukę na wydziale kompozytorskim Konserwatorium w Baku.
Do 2003 roku mieszkał i tworzył w Moskwie, następnie wyemigrował do Izraela, a w 2007 roku przeniósł się do USA.
Twórczość.
Władimir Szainski skomponował m.in. symfonię, kilka musicali oraz ponad 300 piosenek. Przeważają wśród nich utwory dla dzieci, wiele z nich niezwykle popularnych w krajach byłego ZSRR. Z popularnej twórczości artysty pochodzą jednak też np. rosyjskojęzyczne piosenki z repertuaru Anny German. Szainski skomponował również muzykę do wielu piosenek w języku jidisz, wykonywanych przez zespoły klezmerskie.
Pochowany na Cmentarzu Trojekurowskim w Moskwie.

</doc>
<doc id="1685299" url="https://pl.wikipedia.org/wiki?curid=1685299" title="Wojna wspomaganych">
Wojna wspomaganych

Wojna wspomaganych (tytuł oryg. "The Uplift War") – powieść science fiction amerykańskiego pisarza Davida Brina, trzecia część cyklu "Wspomaganie". Powieść ukazała się w 1987 r., polskie wydanie wydał Zysk i S-ka w 1994 r.
Powieść otrzymała nagrodę Hugo w 1988 i była nominowana do nagrody Nebuli w 1987 r.
Fabuła.
W ramach Wspomagania Ziemianie otrzymali za zadanie przyspieszenie odbudowy zniszczonego ekosystemu planety Garth. Okazuje się, że ptasiopodobni Gubru szykują się do inwazji na Garth, chcąc przy okazji szantażować Ziemian, by ci ujawnili miejsce, gdzie przebywa olbrzymia flota międzygwiezdna, odkryta przez ziemski statek „Streaker” (opisane w tomie "Gwiezdny przypływ"). Wojna wybucha na planecie Garth, gdzie wspomagane neoszympansy tworzą partyzantkę, a jednocześnie Ziemianie walczą o swoje prawo do planety w ramach systemu wspomagania.

</doc>
<doc id="1685303" url="https://pl.wikipedia.org/wiki?curid=1685303" title="Knud Erik Ravnskov">
Knud Erik Ravnskov

Knud Erik Ravnskov (ur. 29 października 1911 w Nørre Sundby, zm. 18 września 1942 w Krakowie) – duński wojskowy (kapitan), lotnik niemieckiej Luftwaffe podczas II wojny światowej
Ukończył szkołę wyższą. 10 listopada 1930 r. wstąpił do armii duńskiej. Służył w 20 batalionie piechoty. 9 listopada 1931 r. awansował do stopnia starszego szeregowego i został przeniesiony do 6 batalionu piechoty. Od października 1932 r. do września 1934 r. uczył się w oficerskiej szkole wojskowej, którą ukończył w stopniu podporucznika. Służył w 2 pułku piechoty. 1 listopada 1934 r. awansował na porucznika. Został na krótko przeniesiony do 3 batalionu piechoty. 1 kwietnia 1935 r. przeszedł do lotnictwa wojskowego. 9 października tegoż roku ukończył szkolenie na lotnika myśliwskiego. Służył w Jydske Flyverafdeling, stacjonującym na Jutlandii. 1 listopada 1938 r. awansował na kapitana. Jednocześnie studiował na wydziale lotniczym politechniki w Kopenhadze. W przeddzień wkroczenia wojsk niemieckich do Danii 9 kwietnia 1940 r. przeszedł do służby technicznej lotnictwa w Værløse. 8 lipca 1941 r. wstąpił ochotniczo do niemieckiej Luftwaffe, po uzyskaniu zgody ze strony Ministerstwa Wojny. Trafił do Jagdvorschule w Prenzlau, zaś po miesiącu szkolenia dostał skierowanie do Jagdfliegerschule 5, stacjonującego pod Paryżem. Jednakże z powodu problemów z reumatyzmem skierowano go na leczenie do szpitala. Następnie dostał się do Jagdfliegerschule 1 w Wermunden. 1 marca 1942 r. skierowano go na szkolenie do Blindfliegerschule w Kastrup. Pod koniec kwietnia tegoż roku trafił do jednostki szkoleniowej JG 51 "Mölders", gdzie szkolił się na samolotach myśliwskich Bf 109F. Ciężko rozchorował się jednak i przeniesiono go do szpitala. Pod koniec sierpnia został wypisany i po krótkim odpoczynku powrócił do macierzystej jednostki, która została przeniesiona z południowej Francji do okupowanego Krakowa. 17 września, podczas awaryjnego lądowania, jego samolot rozbił się, a on sam został ciężko ranny. Zmarł następnego dnia.
Linki zewnętrzne.
Biografia kpt. Knuda Erika Ravnskova (jęz. angielski)

</doc>
<doc id="1685304" url="https://pl.wikipedia.org/wiki?curid=1685304" title="Rainer Fassbinder">
Rainer Fassbinder



</doc>
<doc id="1685305" url="https://pl.wikipedia.org/wiki?curid=1685305" title="Ove C. Terp">
Ove C. Terp

Ove C. Terp (ur. 10 listopada 1914 r., zm. ?) – duński wojskowy (porucznik), lotnik niemieckiej Luftwaffe podczas II wojny światowej
W poł. lat 30. wstąpił do duńskiego lotnictwa wojskowego, uzyskując w 1937 r. status pilota. Służył w stopniu starszego szeregowca w Gwardii Królewskiej. 9 października 1939 r. awansował do stopnia podporucznika, zaś 1 kwietnia 1940 r. - porucznika rezerwy. 8 lipca 1941 r. wstąpił ochotniczo do Luftwaffe, po uzyskaniu zgody ze strony Ministerstwa Wojny. 13 sierpnia tego roku trafił do Fliegerhorst Prenzlau w Prenzlau. Po przeszkoleniu przeniesiono go do JG 54 "Grünhertz" na front wschodni. Podczas walk został ciężko ranny. Po zakończeniu wojny pracował jako technik w USAF. W latach 50. otrzymał zachodnioniemieckie obywatelstwo i wstąpił do Bundesluftwaffe. 26 marca 1979 r. został zwolniony z armii w stopniu Oberstleutnanta.
Linki zewnętrzne.
Biografia Ove C. Terpa (jęz. angielski)

</doc>
<doc id="1685308" url="https://pl.wikipedia.org/wiki?curid=1685308" title="Sonic Youth Recordings">
Sonic Youth Recordings

Sonic Youth Recordings – amerykańska, niezależna wytwórnia muzyczna założona przez członków zespołu rockowego Sonic Youth w 1996, w celu nagrywania i wydawania muzyki tworzonej przez zespół i znajomych, bez presji na komercjalizację ze strony wielkich wytwórni. 
Muzycy skupieni wokół wytwórni rozwijają się w kierunku swobodnej improwizacji i muzyki eksperymentalnej. 
SYR wydała serię albumów, z których każdy jest w innym języku. SYR1 posiada tytuły piosenek i w grafikę okładki po francusku; SYR2 jest niderlandzki, SYR3 w esperanto, SYR5 jest japoński, SYR6 jest litewski, SYR7 jest franko-prowansalski i SYR8 jest duński.

</doc>
<doc id="1685309" url="https://pl.wikipedia.org/wiki?curid=1685309" title="Stagnacja gospodarcza">
Stagnacja gospodarcza

Stagnacja gospodarcza – stan gospodarki, w którym, w dłuższym okresie, rozmiary produkcji, dochody podmiotów gospodarczych, nakłady inwestycyjne i obroty handlowe utrzymują się na względnie stałym, zwykle stosunkowo niskim poziomie, czemu towarzyszy przeważnie wysoki poziom bezrobocia. Stagnacja może dotyczyć całości gospodarki, jak i jednego wskaźnika (np. inwestycji, eksportu, popytu, konsumpcji). 
Stagnacja gospodarcza jest najczęściej następstwem recesji.

</doc>
<doc id="1685311" url="https://pl.wikipedia.org/wiki?curid=1685311" title="Diecezja słupsko-kołobrzeska">
Diecezja słupsko-kołobrzeska



</doc>
<doc id="1685318" url="https://pl.wikipedia.org/wiki?curid=1685318" title="Kozłów (województwo zachodniopomorskie)">
Kozłów (województwo zachodniopomorskie)

Kozłów – kolonia w Polsce położona w województwie zachodniopomorskim, w powiecie choszczeńskim, w gminie Bierzwnik.
W latach 1975–1998 miejscowość administracyjnie należała do województwa gorzowskiego.

</doc>
<doc id="1685322" url="https://pl.wikipedia.org/wiki?curid=1685322" title="Technik sceny">
Technik sceny

Technik sceny – osoba odpowiedzialna za przygotowanie techniczne sprzętu muzycznego wykorzystywanego podczas koncertów (wzmacniacz gitarowy, perkusja, gitara elektryczna), tj. przywiezienie, ustawienie, nastrojenie oraz obsługa podczas wykonania.
Powody ekonomiczne powodują, że muzycy bywają technikami w bardziej popularnych zespołach, ale zdarzają się także sytuacje odwrotne, np. Lemmy Kilmister – technik Jimiego Hendriksa, oraz Billy Howerdel, który był technikiem obsługującym trasy koncertowe m.in. takich grup jak: Nine Inch Nails, Tool, Smashing Pumpkins, Guns N’ Roses, Faith No More, David Bowie.

</doc>
<doc id="1685327" url="https://pl.wikipedia.org/wiki?curid=1685327" title="Pijawki bezryjkowe">
Pijawki bezryjkowe



</doc>
<doc id="1685328" url="https://pl.wikipedia.org/wiki?curid=1685328" title="Maccartyzm">
Maccartyzm



</doc>
<doc id="1685332" url="https://pl.wikipedia.org/wiki?curid=1685332" title="Bujan">
Bujan

Bujan, ros. Буян - w rosyjskim folklorze wyspa, na której znajdował się kamień (A)latyr. Początkowo umieszczana na Bałtyku, potem utożsamiana m.in. z Chortycą. Wymieniona została w "Bajce o carze Sałtanie" Puszkina.

</doc>
<doc id="1685333" url="https://pl.wikipedia.org/wiki?curid=1685333" title="Jakub Juszczyk">
Jakub Juszczyk

Jakub Juszczyk (ur. 24 lipca 1893 w Żegocinie, zm. 14 kwietnia 1945 tamże) – żołnierz Legionów Polskich, rzeźbiarz, twórca wielu monumentalnych rzeźb patriotycznych. 
Życiorys.
Urodził się w ubogiej rodzinie chłopskiej Jana i Katarzyny z Bobowskich. Był bratem Franciszka (księdza), Jana (rolnika) i Kazimierza (także rzeźbiarza). O innym wykształceniu niż kilkuklasowa szkoła powszechna Jakub nie mógł marzyć. Już jako mały chłopiec zainteresował się rzeźbiarstwem i zaczynał jako ludowy rzeźbiarz – samouk, od fujarek i kogutków. Być może jego kariera rzeźbiarska na tym by się skończyła, gdyby nie przemyślność matki, która widząc jego pasję, postarała się o naukę rzemiosła u Wojciecha Samka, artysty kamieniarskiego z Bochni. Solidne rzemiosło nie było szczytem ani możliwości, ani ambicji Jakuba. Od 1912 r. do wybuchu I wojny światowej przebywał w Mielcu u rzeźbiarza Swoła, równocześnie (przynajmniej do 1913 r.) ucząc się w miejscowej Szkole Przemysłowej Uzupełniającej. Z tego okresu poświadczone są jego pierwsze prace rzeźbiarskie wykonywane na zamówienie. 
Po wybuchu wojny zgłosił się na ochotnika do Związku Strzeleckiego, a następnie do legionów. w związku z tym w oficjalnych dokumentach figuruje odtąd jako urodzony w 1893 r. (skąd indziej wiadomo ze miał 17 lat, jak poszedł na wojnę). Na froncie, w 1915 r., odniósł poważne rany i trafił do szpitala, następnie na rekonwalescencję do alpejskiej miejscowości Gleichenberg, po czym do Wiednia i Rabki. Dopiero w lutym 1916 r. wrócił do wojska. W Kozienicach w I Korpusie Uzupełniającym Legionów Polskich został rysownikiem batalionowym. Następnie trafił do 5 pułku piechoty V Korpusu w Pułtusku, a potem do Zegrza. Ze względów zdrowotnych w 1917 r. dostał przydział do mieszczącego się w Krakowie archiwum legionów. Korzystając z pobytu w Krakowie zaczął studia na Akademii Sztuk Pięknych. Przynajmniej w jakimś stopniu zawdzięczał to znajomości zawartej w 1915 r. na dworcu w Zakopanem. Wówczas przypadkowemu mężczyźnie pomógł nieść ciężką walizę. Potrzebującym pomocy okazał się profesor historii sztuki na UJ, hrabia Jerzy Mycielski. Profesor okazał się wielce użytecznym znajomym i wkrótce też stał się serdecznym przyjacielem. Pomagał artyście przy sprzedaży rzeźb, służył radą i pomocą materialną. Jak wynika z listów artysty do matki, ten najbardziej cenił sobie wspólne podróże do Drezna, Wiednia, Augsburga, Ulm, Norymbergi, Monachium i wynikającą stąd możliwość zwiedzenia tamtejszych galerii. Prezentujący w 1917 r. na wystawie w Warszawie swój tryptyk poświęcony Józefowi Piłsudskiemu i jego żołnierzom, Jakub Juszczyk spotkał się z zainteresowaniem ze strony Juliana Fałata, rektora krakowskiej ASP. Był od tej pory często zapraszany do domu profesora w miejscowości Bystra. Przy okazji, jako wspólne dzieło, namalowali portret córki profesora o imieniu Kuki. Podarowany mu przez profesora portret przetrwał w zbiorach rodziny Juszczyków.
Wśród profesorów uczących Jakuba Juszczyka na ASP warto wymienić uczącego rzeźby profesora Konstantego Laszczkę oraz uczącego rysunku, znanego mu z legionów, Jana Rembowskiego (ucznia Wojciecha Gersona). Sytuacja na froncie nie pozwala Juszczykowi na dokończenie studiów. W 1918 r. mimo prób pozostania w Krakowie, dostał awans na chorążego i przeniesienie do 10 pułku ułanów w Mińsku Mazowieckim. Brał udział w wojnie polsko-bolszewickiej i wkrótce awansował na porucznika. Zrezygnował z robienia dalszej kariery wojskowej. Jeszcze jako wojskowy wystawiał swoje prace w warszawskiej Zachęcie zyskując pozytywne recenzje, a wkrótce też zamówienie od 11 pułku ułanów. Jego rzeźba pt. "Wyzwolenie" jako dar od zamawiających trafia w 1922 r. do Naczelnika Państwa Józefa Piłsudskiego. W tym samym roku Juszczyk uzyskuje zwolnienie z wojska i zamierzając poświęcić się sztuce podejmuje pracę w szkole artystyczno-rzeźbiarskiej mieszczącej się w miejscowości Klewań. Już po rocznym pobycie w tamtejszym wilgotnym wołyńskim mikroklimacie Juszczyk wymaga ratującego zdrowie pobytu w bawarskim sanatorium w Reichenhall. Po powrocie z sanatorium, początkowo zatrzymuje się w Witaszycach w Wielkopolsce. W 1925 roku zdobywa nagrodę główną w konkursie plastycznym zorganizowanym przez Polską Akademię Nauk za pracę pt. "Krzyk bojowy". Dzięki tej nagrodzie stał się znany. Stosownie do otrzymanych zamówień zwykle zamieszkiwał w miejscu realizacji swoich pomników. Dość długo (1933–1938) przebywał w Zamościu. Oprócz typowych prac rzeźbiarskich wykonywał tam również prace renowacyjne w zamojskim ratuszu. Z początkiem wybuchu II wojny światowej Juszczyk został zmobilizowany i wkrótce trafił do niemieckiej niewoli. Jeszcze jesienią 1939 r. udało mu się zbiec z obozu jenieckiego i wrócić do Żegociny. 
Twórczość.
Twórczość Juszczyka jest bardzo różnorodna, zarówno pod względem tematyki, techniki, materiału jak i skali. Artysta nie dysponował pracownią rzeźbiarską – swoje dzieła wykonywał w naturze z samozaparciem znosząc kaprysy pogody oraz niewygody prowizorki. Osobiste uczestnictwo w czynie legionowym dodawało jego rzeźbom autentyczności i preferowało go na autora i wykonawcę zamawianych powojennych pomników. Większość obiektów monumentalnych o charakterze patriotycznym została w czasie ostatniej wojny zburzona przez okupantów. Niektóre z nich udało się zrekonstruować. Mniej znane rzeźby cmentarne, które zapewne zachowały się, lecz uległy zapomnieniu. Drobne rzeźby, zwłaszcza drewniane, głównie za sprawą pomocy Jerzego Mycielskiego trafiły do różnych, bliżej nieznanych osób i nic bliższego o nich nie możemy powiedzieć. Sporo rzeźb pozostało w Żegocinie, rodzinnej miejscowości artysty. Są to nagrobki, stalle oraz figury kościelne. Dzieła o których wiemy, uległy rozproszeniu po różnych ośrodkach muzealnych.
Dzieła mniejszych rozmiarów.
Rzeźby Jakuba Juszczyka można znaleźć w wielu miejscach, zwykle w małych ilościach niepozwalających na stworzenie wyłącznie mu poświęconej ekspozycji. Najliczniej spotkać je można w:

</doc>
<doc id="1685335" url="https://pl.wikipedia.org/wiki?curid=1685335" title="Picramniales">
Picramniales

Picramniales – rząd roślin z kladu różowych. W dawniejszych systemach nie był wyróżniany (rośliny tu zaliczane były włączane do rodziny "Simaroubaceae" (np. w systemie Cronquista z 1981 i Takhtajana z 1997). Jako takson monotypowy z jedną rodziną "Picramniaceae" wyróżniany został w systemie Angiosperm Phylogeny Website (2001...) oraz w systemie Reveala z 2008 r. Należy tu jedna rodzina z trzema rodzajami i 49 gatunkami występującymi w Ameryce Środkowej i głównie w północnej części Ameryki Południowej, na południe sięgając do północnych krańców Argentyny. Niektóre gatunki z rodzaju "Picramnia" dostarczają jadalnych owoców i drewna, ale ich znaczenie jest tylko lokalne.
Systematyka.
Rząd "Picramniales" należy do grupy "Malvidae" w kladzie wyróżnianym w różnych systemach jako różowe lub różopodobne.

</doc>
<doc id="1685336" url="https://pl.wikipedia.org/wiki?curid=1685336" title="Souobenoi">
Souobenoi

Souobenoi, Słoweni (gr. "Σουοβενοι") – według Ptolemeusza (rok ok. 150 n.e.) plemię zamieszkujące nad Wołgą (łac. "Rha"). Zapis "ou" oznacza fonetycznie głoskę zbliżoną w wymowie do angielskiego "w", zaś greckie "β" może być czytane jako "v". Stąd nazwę tę należy wymawiać jako "Słovenoi" (w zapisie fonetycznym [swovεnoɪ]).
Istnieje hipoteza utożsamiająca to plemię ze Słowianami, poparta podobieństwem do najstarszej nazwy Słowian "*Słoveni". Dodatkową uwagę zwraca nietypowa dla nazw plemion słowiańskich końcówka "eni". W świetle rozwoju języków słowiańskich jest jednak niemożliwa, jako że wałczenie, polegające na wykształceniu się wymowy [w] w miejscu [ɫ] miało miejsce w języku polskim dopiero od XVI wieku.

</doc>
<doc id="1685337" url="https://pl.wikipedia.org/wiki?curid=1685337" title="Jezus z Montrealu">
Jezus z Montrealu

Jezus z Montrealu (fr. "Jésus de Montréal") – kanadyjsko-francuski dramat z 1989 roku w reżyserii Denysa Arcanda.
Fabuła.
Daniel Coulombe jest młodym awangardowym artystą. Od proboszcza montrealskiego sanktuarium na wzgórzu (podobnego do Oratorium św. Józefa) otrzymuje zadanie wystawienia i przygotowania przedstawienia pasyjnego. Dla Daniela będzie to także wewnętrzna podróż duchowa. Inspiruje się Biblią, głównie Ewangelią według św. Marka, ale i tekstami apokryficznymi. Jednocześnie szukając aktorów wszędzie doświadcza brutalizacji życia i brak wyższych wartości. W końcu "Pasja" zostaje wystawiona, ale wywołuje skandal.
Nagrody i nominacje (wybrane).
Oscary za rok 1989
Złote Globy 1989
Nagrody BAFTA 1990
42. MFF w Cannes

</doc>
<doc id="1685338" url="https://pl.wikipedia.org/wiki?curid=1685338" title="Cezarea Palestyńska">
Cezarea Palestyńska



</doc>
<doc id="1685340" url="https://pl.wikipedia.org/wiki?curid=1685340" title="FZOZPMEIM &quot;Metalowcy&quot;">
FZOZPMEIM &quot;Metalowcy&quot;



</doc>
<doc id="1685341" url="https://pl.wikipedia.org/wiki?curid=1685341" title="Alli">
Alli



</doc>
<doc id="1685342" url="https://pl.wikipedia.org/wiki?curid=1685342" title="Instytut Maszyn Matematycznych">
Instytut Maszyn Matematycznych

 
Instytut Maszyn Matematycznych (IMM) w Warszawie – instytut badawczy nadzorowany przez Ministerstwo Cyfryzacji.
W dniu 1 lutego 2018 roku weszło w życie rozporządzenie o włączeniu Instytutu Maszyn Matematycznych (IMM) do Naukowej i Akademickiej Sieci Komputerowej (NASK). Budynki należące do IMM zostały przejęte przez Centralne Biuro Antykorupcyjne (CBA) na swoją siedzibę.
Struktura IMM.
Badania naukowe i prace rozwojowe oraz ich wdrażanie, a także powiązane z nimi usługi, prowadzone są w pięciu komórkach:
Historia.
Początki Instytutu sięgają roku 1957, kiedy to została powołana samodzielna placówka Polskiej Akademii Nauk – Zakład Aparatów Matematycznych, przekształcony w 1962 roku w Instytut Maszyn Matematycznych. IMM w swojej historii był główną, a przez długi czas jedyną, placówką naukowo-badawczą w kraju zajmującą się budową i oprogramowaniem komputerów oraz problemami ich stosowania w nauce i przemyśle.
Współcześnie Instytut Maszyn Matematycznych prowadzi badania naukowe i prace rozwojowe w zakresie szeroko rozumianej informatyki. W szczególności rozwijane są innowacyjne technologie informatyczne stosowane w modelowaniu i symulacji procesów, zdalnym kształceniu oraz identyfikacji osób (m.in. biometrycznej) oraz uwiarygodniania transmisji dokumentów.
Profil badań.
Instytut Maszyn Matematycznych tworzy także oprogramowanie przeznaczone dla administracji państwowej i samorządowej oraz przedsiębiorstw i organizacji pozarządowych.

</doc>
<doc id="1685343" url="https://pl.wikipedia.org/wiki?curid=1685343" title="Konfederacja Pracy">
Konfederacja Pracy



</doc>
<doc id="1685344" url="https://pl.wikipedia.org/wiki?curid=1685344" title="Xenical">
Xenical



</doc>
<doc id="1685346" url="https://pl.wikipedia.org/wiki?curid=1685346" title="Józef Wieczerzak">
Józef Wieczerzak

Józef Wieczerzak (ur. 4 grudnia 1925 w Wielkiej Nieszawce, zm. 28 stycznia 1975 w Olsztynie), etnograf polski, muzealnik, w latach 1962-1973 dyrektor Muzeum Budownictwa Ludowego w Olsztynku.
Życiorys.
W 1941 wraz z rodzicami został wysiedlony na Lubelszczyznę. U schyłku wojny wstąpił ochotniczo do Wojska Polskiego i uczestniczył w walkach na Odrze i Nysie; był trzykrotnie ranny. Po wojnie powrócił do rodzinnego Torunia, gdzie najpierw uzupełnił edukację na poziomie średnim, a następnie podjął dwa niezależne kierunki studiów na Uniwersytecie Mikołaja Kopernika – na Wydziale Humanistycznym etnografię i etnologię, na Wydziale Matematyczno-Filozoficznym geografię. Magisterium filozofii z etnografii i etnologii uzyskał w 1952.
Pierwsze dziesięć lat pracy zawodowej spędził w Wielkopolsce, wykonując obowiązki kierownika Wydziału Kultury w Prezydiach Powiatowych Rad Narodowych w Jarocinie i Pleszewie. W 1962 przeniósł się do województwa olsztyńskiego, w lipcu tegoż roku obejmując obowiązki kierownika Parku Etnograficznego w Olsztynku (w strukturze Muzeum Mazurskiego w Olsztynie). W 1968 placówka olsztynecka przekształcona została w Muzeum Budownictwa Ludowego, którego pierwszym dyrektorem pozostał Wieczerzak. W styczniu 1973 Wieczerzak przeszedł na stanowisko kierownika Działu Etnografii Muzeum Mazurskiego w Olsztynie (w stopniu kustosza).
W 1966 na Wydziale Rolnictwa Wyższej Szkoły Rolniczej w Olsztynie obronił rozprawę doktorską "Tradycyjne uprawy roli w gospodarstwach chłopskich na Mazurach i Warmii w XIX i XX wieku" (praca ukazała się drukiem w 1970). Przygotował również rozprawę "Meblarstwo ludowe na Warmii i Mazurach w XIX i XX wieku"; pozostała w maszynopisie praca miała być podstawą habilitacji. Łącznie ogłosił kilkanaście publikacji, w większości prezentujące skansen olsztyński na łamach różnych periodyków (m.in. w „Warmii i Mazurach”, 1970, nr 2; „Jantarowych Szlakach”, 1971, nr 8-9; „Materiałach Muzeum Budownictwa Ludowego w Sanoku”; „Roczniku Słowackiego Muzeum Narodowego w Martinie”; „Olsztyńskim Kalendarzu na rok 1970”). Ponadto opublikował m.in. "Uwagi na temat tradycyjnego rolnictwa na Warmii i Mazurach w XVIII i XIX w." („Rocznik Olsztyński”, tom 7, 1968), "Rośliny uprawiane na Mazurach i Warmii w drugiej połowie XIX i pierwszej połowie XX w." („Komunikaty Mazursko-Warmińskie”, 1968, zeszyt 3), "Tradycyjna uprawa roli" (w: "Kultura ludowa Mazurów i Warmiaków", Wrocław-Warszawa 1976). W zbiorze "Muzea na Warmii i Mazurach 1945-1974" (Olsztyn 1974) pisał o izbie regionalnej w Kutach, ekspozycji etnograficznej w Pozezdrzu oraz o izbie pamiątek w Węgorzewie.
Józef Wieczerzak brał udział w pracach zespołu specjalistów-etnografów przy Polskim Komitecie Międzynarodowej Rady Muzeów (International Council of Museums, ICOM). Był prezesem olsztyńskiego oddziału Polskiego Towarzystwa Ludoznawczego, wiceprezesem zarządu głównego Stowarzyszenia Społeczno-Kulturalnego „Pojezierze”, członkiem zwyczajnym Ośrodka Badań Naukowych im. Wojciecha Kętrzyńskiego w Olsztynie. 
Zmarł nagle 28 stycznia 1975 w Olsztynie. Pochowany został na cmentarzu parafialnym na Stawkach w Toruniu.
Odznaczenia.
Za udział w walkach na frontach II wojny światowej otrzymał odznaczenia bojowe: Odznakę Grunwaldzką (dwukrotnie), Medal Zwycięstwa i Wolności 1945, Medal za Odrę, Nysę, Bałtyk, Medal za Warszawę 1939-1945. Został także wyróżniony złotą odznaką „Zasłużony dla Warmii i Mazur”, odznaką „Zasłużony Działacz Kultury”, Złotą Odznaką Honorową Towarzystwa Przyjaźni Polsko-Radzieckiej.

</doc>
<doc id="1685347" url="https://pl.wikipedia.org/wiki?curid=1685347" title="Prima Categoria (1906)">
Prima Categoria (1906)

Prima Categoria 1905 (z wł. Pierwsza Kategoria) – były 9.edycją najwyższej klasy mistrzostw Włoch w piłce nożnej organizowanych przez FIF, które odbyły się od 7 stycznia 1906 do 6 maja 1906. Mistrzem został Milan CFC, zdobywając swój drugi tytuł.
Organizacja.
Liczba uczestników została skrócona z 6 do 5 drużyn.
Eliminacje.
Grupa 1 (Liguria).
Genoa CFC – SG Andrea Doria 3:1
SG Andrea Doria – Genoa CFC 0:1
Grupa 2 (Lombardia).
Milan CFC – US Milanese 4:3
US Milanese – Milan CFC 1:2
Runda finałowa.
Genoa CFC – Juventus F.C. 1:1
Genoa CFC – Milan CFC 2:2
Juventus F.C. – Milan CFC 2:1
Juventus F.C. – Genoa CFC 1:0
Genoa CFC – Juventus F.C. 0:2
Milan CFC – Genoa CFC 2:0 (walkower)
Milan CFC – Juventus F.C. 1:0
Finał.
Juventus F.C. – Milan CFC 0:0 (po dogrywce) 
Ostatni mecz Milan rozegrał w składzie: Trerč A., Kilpin, Meschia, Bosshard, Giger, Henberger, Pedroni G., Rizzi, Colombo G., Widmer, Trerč S.
Rewanż
Milan CFC – Juventus F.C. 2:0 (walkower)

</doc>
<doc id="1685348" url="https://pl.wikipedia.org/wiki?curid=1685348" title="Zabójca(y)">
Zabójca(y)

Zabójca(y) – francuski kryminał z 1997 roku.
Fabuła.
Max jest 30-letnim złodziejem. Raz łamie zasady włamywaczy, ponieważ włamuje się do swoich sąsiadów i pobliskich sklepów. Podczas takiej akcji jest świadkiem egzekucji dokonanej przez zawodowego zabójcę – pana Wagnera. Ten niepozorny starszy pan znajduje Maxa, zdobywa zaufanie jego matki, po czym uczy go swojego fachu zamiast zabić. Max zgadza się na ten układ i jego pierwszą ofiarą jest starszy pan. Nowy adept przez przypadek wplątuje 14-letniego Mehdiego.

</doc>
<doc id="1685349" url="https://pl.wikipedia.org/wiki?curid=1685349" title="Matthias de Zordo">
Matthias de Zordo

Matthias de Zordo (ur. 21 lutego 1988) – niemiecki lekkoatleta specjalizujący się w rzucie oszczepem.
W 2007 został mistrzem Europy juniorów – w Holandii uzyskał wynik 78,59. W roku 2009 zdobył w Sofii złoty medal mistrzostw świata wojskowych. Zwyciężył w superlidze drużynowych mistrzostw Europy w Bergen (2010). Nieoczekiwanie został, w lipcu 2010 w Barcelonie, wicemistrzem Europy. Pokonując obrońcę tytułu Andreasa Thorkildsena zdobył w 2011 złoty medal mistrzostw świata. Zwycięzca klasyfikacji generalnej Samsung Diamentowej Ligi IAAF w sezonie 2011. Z powodu kontuzji nie wziął udziału w mistrzostwach świata w Moskwie (2013), gdzie miał bronić złotego medalu z poprzednich mistrzostw. Jest zawodnikiem leworęcznym. 
Rekord życiowy: 88,36 (16 września 2011, Bruksela).

</doc>
<doc id="1685351" url="https://pl.wikipedia.org/wiki?curid=1685351" title="Franz Werner Tamm">
Franz Werner Tamm

Franz Werner von Tamm, zw. Dapper (ur. 6 marca 1658 w Hamburgu, zm. 10 lipca 1724 w Wiedniu) – niemiecki malarz okresu baroku.
Był uczniem Dietricha von Sostena i Johanna Joachima Pfeiffera w Hamburgu. W 1685 wyjechał do Rzymu. Tam, znany pod przydomkiem Daprait, przebywał 10 lat, pracując z braćmi van Bloemen jako malarz martwych natur. Następnie wraz z Carlo Marattą wykonał 6 supraport dla Francesco Montoniego. Po wyjeździe z Rzymu pracował aż do śmierci w Wiedniu jako nadworny malarz cesarza Leopolda I.

</doc>
<doc id="1685353" url="https://pl.wikipedia.org/wiki?curid=1685353" title="Trzej muszkieterowie (film 1993)">
Trzej muszkieterowie (film 1993)

Trzej muszkieterowie – amerykańsko-brytyjsko-austriacki film przygodowy z 1993 roku na podstawie powieści Aleksandra Dumasa.
Fabuła.
XVII-wieczna Francja. Młody gaskoński szlachcic D’Artagnan dołącza do grupy muszkieterów: Atosa, Aramisa i Portosa. Wkrótce otrzymuje zadanie przekazania od królowej poufnej wiadomości księciu Buckhingham. Kardynał Richelieu będzie próbował mu przeszkodzić.

</doc>
<doc id="1685355" url="https://pl.wikipedia.org/wiki?curid=1685355" title="Hadrian z Cezarei">
Hadrian z Cezarei

Hadrian z Cezarei (ur. w III wieku w Hadrii, zm. 5 lub 7 marca 309 w Cezarei Palestyńskiej) – męczennik chrześcijański i święty Kościoła katolickiego.
O św. Hadrianie wiadomo z zapisków Euzebiusza, że przybył do Cezarei by wspomagać prześladowanych chrześcijan. Po zdemaskowaniu zadeklarował razem ze św. Eubulem swoje wyznanie i obydwaj zostali skazani na rozszarpanie przez zwierzęta w dniu święta Fortuny. Zginął śmiercią męczeńską rozszarpany przez lwa a następnie ścięty mieczem.
Jego wspomnienie liturgiczne obchodzone jest 5 marca (wspomnienie św. Eubula 7 marca).

</doc>
<doc id="1685359" url="https://pl.wikipedia.org/wiki?curid=1685359" title="Studenckie schronisko turystyczne „Chałupa Chemików”">
Studenckie schronisko turystyczne „Chałupa Chemików”

Studenckie schronisko turystyczne „Chałupa Chemików” – studenckie górskie schronisko turystyczne (chatka studencka) w Beskidzie Żywieckim (Grupa Wielkiej Raczy). Położone w przysiółku Danielka (dom nr 122), należącym do wsi Ujsoły, w dolinie potoku Danielka na polanie Świniarka.
Historia.
Schronisko powstało pod koniec lat 60. XX wieku z inicjatywy Almaturu. Mieści się w dawnej leśniczówce, zaadaptowanej do celów noclegowych. Przez długi czas schroniskiem zarządzał Wydział Inżynierii i Technologii Chemicznej (obecnie Wydział Chemiczny) Politechniki Śląskiej w Gliwicach (stąd nazwa chatki). Od 1992 właścicielem obiektu jest Stowarzyszenie „Chałupa Chemików” z siedzibą w Katowicach.
Warunki pobytu.
Jak wiele chatek studenckich, Chałupa Chemików czynna jest w wakacje i podczas ferii (w województwie śląskim) bez przerwy, przez resztę roku w każdy weekend od 20:00 w piątki do 12:00 w niedziele. W inne terminy jest dostępna po dokonaniu rezerwacji.
Schronisko może pomieścić do 40 osób, posiada dostępną kuchnię oraz węzeł sanitarny. Chatka jest zelektryfikowana.
Dojazd i szlaki turystyczne.
Do chatki można dojechać asfaltową drogą jezdną z Ujsoł, tam też znajduje się najbliższy przystanek PKS.
W pobliżu chatki przebiegają następujące szlaki turystyczne:

</doc>
<doc id="1685361" url="https://pl.wikipedia.org/wiki?curid=1685361" title="Prima Categoria (1907)">
Prima Categoria (1907)

Prima Categoria 1907 (z wł. Pierwsza Kategoria) – 10. edycja najwyższej w hierarchii klasy mistrzostw Włoch w piłce nożnej, organizowanych przez FIF, które odbyły się od 13 stycznia 1907 do 14 kwietnia 1907. Mistrzem został Milan, zdobywając swój trzeci tytuł.
Organizacja.
Liczba uczestników została powiększona z 5 do 6 drużyn. Do rozgrywek dołączył Torino FC.
Eliminacje.
Grupa 1 (Liguria).
Genoa – Andrea Doria 1:1
Andrea Doria – Genoa 3:1
Grupa 2 (Lombardia).
Milan – Milanese 6:0
Milanese – Milan 1:0
Grupa 3 (Piemont).
Torino – Juventus 2:1
Juventus – Torino 1:4
Runda finałowa.
Andrea Doria – Torino 0:0
Torino – Milan 1:1
Milan – Andrea Doria 5:0
Milan – Torino 2:2
Andrea Doria – Milan 0:2
Ostatni mecz Milan rozegrał w składzie: Radice, Meschia, Moda, Bosshard, Trerč A., Piazza G., Trerč S., Kilpin, Widmer, Imhoff, Mädler.
Torino – Andrea Doria 2:0 (walkower)

</doc>
<doc id="1685362" url="https://pl.wikipedia.org/wiki?curid=1685362" title="Biała hrabina">
Biała hrabina

Biała hrabina (ang."The White Countess") – brytyjsko-amerykańsko-niemiecko-chiński melodramat z 2005 roku.
Opis fabuły.
Szanghaj, rok 1936. Do miasta przybywa rosyjska hrabina Sofia wraz z rodziną, która uciekła z rewolucyjnej Rosji. Żeby utrzymać rodzinę, podejmuje pracę jako kelnerka i tancerka. Wtedy poznaje Todda Jacksona – byłego dyplomatę, który jest niewidomy. Razem z nim zakłada bar „Biała Hrabina”. Ich związek się rozwija, ale przyszłość nie maluje się zbyt różowo.

</doc>
<doc id="1685363" url="https://pl.wikipedia.org/wiki?curid=1685363" title="Belki Alışman Lazım">
Belki Alışman Lazım

Belki Alışman Lazım – drugi studyjny album grupy Duman.
Płyta została wydana w 2002 roku przez wytwórnię płytową NR1 Müzik. Autorem niemal wszystkich kompozycji na płycie jest Kaan Tangöze – wokalista, wyjątkami są: "Oje" – przy tworzeniu muzyki do tego utworu brał udział cały zespół, utwór "Bal" – muzykę do tej piosenki skomponował Kaan we współpracy z gitarzystą zespołu Batuhanem Mutlugilem oraz utwór "Ah" – do którego muzykę również skomponował Batuhan Mutlugil. Na płycie znalazł się także jeden cover pt. "Her Şeyi Yak", którego autorami są greccy kompozytorzy Lina Nikolakopoulou i Thanos Mikroutsikos, a przekładem słów piosenki na język turecki zajęła się Sezen Aksu.

</doc>
<doc id="1685367" url="https://pl.wikipedia.org/wiki?curid=1685367" title="Petronela Golaszowa">
Petronela Golaszowa



</doc>
<doc id="1685368" url="https://pl.wikipedia.org/wiki?curid=1685368" title="Prima Categoria (1908)">
Prima Categoria (1908)

Prima Categoria 1908 (z wł. Pierwsza Kategoria) – 11. edycja najwyższej w hierarchii klasy mistrzostw Włoch w piłce nożnej, organizowanych przez FIF, które odbyły się od 1 marca 1908 do 17 maja 1908. Mistrzem został Pro Vercelli, zdobywając swój pierwszy tytuł.
Organizacja.
Liczba uczestników została zmniejszona z 6 do 4 drużyn. Turniej odbywał się równolegle z Federalnymi Mistrzostwami Pierwszej Kategorii w 1908 roku (wł. Campionato Federale di Prima Categoria), zwycięzca których otrzymywało tytuł "Federalnego Mistrza Włoch", które później zostało nieuznane przez FIF. Na spotkaniu 20 października 1907 roku Prezes Doria Oberti przedstawił program, w którym zaproponował podzielenie pierwszej i drugiej kategorii (ale nie trzeciej) na dwa równoległe mistrzostwa:
W Federalnych Mistrzostwach Pierwszej Kategorii wzięło udział 2 kluby (Andrea Doria i Juventus-mistrz, Milanese zrezygnował).
Eliminacje.
Piemont.
Pro Vercelli – Juventus 1:1
Juventus – Pro Vercelli 0:2
Runda finałowa.
Milanese – Andrea Doria 5:1
Pro Vercelli – Milanese 0:0
Andrea Doria – Pro Vercelli 1:2
Pro Vercelli – Andrea Doria 1:1
Milanese – Pro Vercelli 1:2
Ostatni mecz Pro Vercelli rozegrał w składzie: Innocenti, Salvaneschi, Celoria, Ara, Milano I, Leone, Romussi, Bertinetti, Fresia, Visconti, Rampini I.
Andrea Doria – Milanese 1:2

</doc>
<doc id="1685370" url="https://pl.wikipedia.org/wiki?curid=1685370" title="SRC Milan Gale Muškatirović">
SRC Milan Gale Muškatirović

SRC Milan Gale Muškatirović – centrum sportowo-rekreacyjne wybudowane w centrum Belgradu, stolicy Serbii.
W obiekcie są dwa odkryte baseny i dwa kryte. Jeden z basenów krytych jest pływalnią olimpijską z liczbą trybun na 600 miejsc siedzących. Znajdują się także dwie hale na mecze koszykówki i futsalu. Wybudowano również dziesięć kortów tenisowych, z których dwa mają nawierzchnię betonową. Kort centralny pomieści łącznie 9500 osób. Centrum tenisowe nazywane jest inaczej "Tennis Center Novak". W latach 2009–2012 organizowano męski turniej tenisowy Serbia Open rangi ATP World Tour 250. Na SRC Milan Gale Muškatirović odbyła się Letnia Uniwersjada 2009.

</doc>
<doc id="1685373" url="https://pl.wikipedia.org/wiki?curid=1685373" title="Ericiolacerta">
Ericiolacerta

Ericiolacerta – mały przedstawiciel terocefali z rządu terapsydów. Żył w okresie wczesnego triasu na terenach obecnej Republiki Południowej Afryki oraz Antarktydy.
Był podobny do jaszczurki, długość ciała ok. 20 cm. Posiadał stosunkowo długie nogi oraz małe zęby. Prowadził aktywny, nadrzewno-naziemny tryb życia. Żywił się owadami i innymi drobnymi bezkręgowcami.

</doc>
<doc id="1685376" url="https://pl.wikipedia.org/wiki?curid=1685376" title="Hala Pionir">
Hala Pionir

Hala Pionir – wielofunkcyjna hala widowiskowo-sportowa w Belgradzie.
Hala może pomieścić 8.150 osób. Odbywać się tu mogą zawody w:

</doc>
<doc id="1685381" url="https://pl.wikipedia.org/wiki?curid=1685381" title="Przed maturą">
Przed maturą

Przed maturą – polski film obyczajowy w reżyserii Juliana Janickiego do scenariusza Eugeniusza Priwieziencewa z 1980 roku na podstawie dramatu "Balu maturalnego nie będzie".

</doc>
<doc id="1685382" url="https://pl.wikipedia.org/wiki?curid=1685382" title="Prima Categoria (1909)">
Prima Categoria (1909)

Prima Categoria 1909 (z wł. Pierwsza Kategoria) – 12. edycja najwyższej w hierarchii klasy mistrzostw Włoch w piłce nożnej, organizowanych przez FIF, które odbyły się od 10 stycznia 1909 do 25 kwietnia 1909. Mistrzem został Pro Vercelli, zdobywając swój drugi tytuł.
Organizacja.
Liczba uczestników została powiększona z 4 do 9 drużyn. Początkowo turniej nie przyznawał tradycyjnego tytułu "mistrza Włoch", którego spodziewano się po równoległych Mistrzostwach Pierwszej Kategorii w 1909 roku (wł. Campionato Italiano di Prima Categoria), jak to było w poprzednim sezonie. Zwycięzca Federalnych Mistrzostw Pierwszej Kategorii (wł. Campionato Federale di Prima Categoria) otrzymywał tytuł "Federalnego Mistrza Włoch". Jednak zwycięstwo Pro Vercelli, klubu gimnastycznego złożonego wyłącznie z włoskich zawodników, przewyższającego także kluby piłkarskie, czyli drużyny z członkami i zawodnikami obcokrajowcami, które przeprowadzały bojkot mistrzostw Włoch, przesądziło a posteriori o ich legalności i uznaniu Federalnego Mistrza Włoch Pro Vercelli jako absolutnego mistrza kraju przez FIF (który w międzyczasie stał się nazywać FIGC).
W równoległych Mistrzostwach Włoch Pierwszej Kategorii wzięło udział 5 klubów (Andrea Doria i Juventus-mistrz, Piemonte, Milanese, Vicenza).
Eliminacje.
Piemont.
Pierwsza runda.
Torino – Juventus 1:0
Juventus – Torino 3:1
Torino – Juventus 1:0
Druga runda.
Pro Vercelli – Torino 2:1
Torino – Pro Vercelli 0:1
Lombardia.
Milan – Internazionale 3:2
Milanese – Milan 3:1
Internazionale – Milanese 0:2
Liguria.
Andrea Doria – Genoa 1:1
Genoa – Andrea Doria 3:3
Andrea Doria – Genoa 1:2
Półfinały.
Lombardia – Wenecja.
Venezia – Milanese 0:2
Milanese – Venezia 11:2
Piemont – Liguria.
Pro Vercelli – Genoa 3:2
Genoa – Pro Vercelli 1:1
Finał.
Pro Vercelli – Milanese 2:0
Milanese – Pro Vercelli 1:1
Ostatni mecz Pro Vercelli rozegrał w składzie: Innocenti, Binaschi, Servetto, Ara, Milano I, Leone, Milano II, Visconti, Fresia, Rampini I, Corna.

</doc>
<doc id="1685384" url="https://pl.wikipedia.org/wiki?curid=1685384" title="I'm Not There">
I'm Not There



</doc>
<doc id="1685391" url="https://pl.wikipedia.org/wiki?curid=1685391" title="Isaac Kiprono Songok">
Isaac Kiprono Songok

Isaac Kiprono Songok (ur. 25 kwietnia 1984) - kenijski lekkoatleta, specjalista od średnich i długich dystansów.

</doc>
<doc id="1685392" url="https://pl.wikipedia.org/wiki?curid=1685392" title="Isaac Songok">
Isaac Songok



</doc>
<doc id="1685396" url="https://pl.wikipedia.org/wiki?curid=1685396" title="Szlak im. Bolesława Czwójdzińskiego">
Szlak im. Bolesława Czwójdzińskiego

Szlak im. Bolesława Czwójdzińskiego – zielony znakowany szlak turystyczny w województwie zachodniopomorskim o charakterze podmiejskim, na terenie Szczecińskiego Parku Krajobrazowego „Puszcza Bukowa”, długość szlaku 34,8 km.
Bolesław Czwójdziński (1901-1972) był znanym szczecińskim miłośnikiem zabytków i śladów polskości, pionierem turystyki i krajoznawstwa na Pomorzu Zachodnim.
Charakterystyka.
Szlak o charakterze podmiejskim, rozpoczyna się przy pomnikowych „Dębach Bolesława Krzywoustego” w Szczecinie Klęskowie, przy ul. Chłopskiej. Prowadzi przez atrakcyjne turystycznie partie zalesionych Wzgórz Bukowych, na trasie m.in. rezerwaty przyrody, dolina Chojnówki i jej przełom Brama Czwójdzińskiego, wieś Kołowo, arboretum w Glinnej, opactwo cystersów w Kołbaczu oraz obchodzi północny brzeg jeziora Miedwie. Na koniec trasy, na skraju Puszczy Goleniowskiej koło Cisewa, łączy się z niebieskim Szlakiem Anny Jagiellonki.
Przebieg szlaku.
Kilometraż w skróconym przebiegu szlaku podano dla obu kierunków marszu:
Przebieg szlaku został zweryfikowany według stanu z 2007.

</doc>
<doc id="1685400" url="https://pl.wikipedia.org/wiki?curid=1685400" title="Prima Categoria (1910/1911)">
Prima Categoria (1910/1911)

Prima Categoria 1910/1911 (z wł. Pierwsza Kategoria) – 14. edycja najwyższej w hierarchii klasy mistrzostw Włoch w piłce nożnej, organizowanych przez FIGC, które odbyły się od 27 listopada 1910 do 18 czerwca 1911. Mistrzem został Pro Vercelli, zdobywając swój trzeci tytuł.
Organizacja.
Liczba uczestników została niezmieniona - 9 drużyn. W 1910 roku mistrzostwa zaczęły rozszerzać swoje granice, gdy Federacja przyjęła wnioski o członkostwo trzech głównych drużyn z Wenecji oraz jednej z Bolonii. Ponieważ jednak istniały poważne problemy logistyczne i finansowe związane z długością wyjazdów, które powstałyby, a przede wszystkim organy federalne mające duże wątpliwości co do sportowej spójności czterech drużyn, systematycznie z dużą różnicą bramek pokonywanych w sparingach z formacjami Trójkąta Przemysłowego (Turyn-Medioaln-Genua) Federacja zdecydowała organizować dla nich rozgrywki w osobnej grupie, sekcji drugiej, której zwycięzca rzuciłby wyzwanie zwycięzcy głównego turnieju północno-zachodniego, zwanego sekcją pierwszą, w finale. Rozwiązanie to z pewnością nie pozwoliło na rozwój futbolu w Wenecji Euganejskiej i Emilii do tego stopnia, że turniej "Campionato veneto-emiliano" był całkowicie drugorzędny i boczny w stosunku do prawdziwych mistrzostw, które pozostały zarezerwowane dla klubów z "Campionato nordoccidentale".
Finał.
 – 3:0
 – 1:2
Ostatni mecz Pro Vercelli rozegrał w składzie: Innocenti, Binaschi, Valle, Ara, Milano I, Leone, Milano II, Berardo, Ferraro, Rampini I, Corna.

</doc>
<doc id="1685401" url="https://pl.wikipedia.org/wiki?curid=1685401" title="Medyczna Szkoła Policealna w Rzeszowie">
Medyczna Szkoła Policealna w Rzeszowie

Medyczno-Społeczne Centrum Kształcenia Zawodowego i Ustawicznego, w którego skład wchodzą Medyczna Szkoła Policealna oraz Podkarpackie Centrum Kształcenia Ustawicznego w Rzeszowie, kształcące w formach pozaszkolnych uczestników kursów.
Słuchacze Szkoły mogą korzystać z odpowiednio wyposażonych pracowni kierunkowych, z Pracowni Multimedialnej a także z bogatych zbiorów Biblioteki i Czytelni oraz nieodpłatnie z profesjonalnie wyposażonej siłowni.
Wiedzę zawodową mogą pogłębiać poprzez udział w corocznie organizowanych kursach, dających możliwość uzyskania dodatkowych uprawnień i certyfikatów.
Przy Szkole funkcjonuje Dom Słuchacza oraz stołówka.
Historia.
koniec lat 50. – powstanie Państwowej Szkoły Dyplomowanych Higienistek Szkolnych

</doc>
<doc id="1685405" url="https://pl.wikipedia.org/wiki?curid=1685405" title="Paul Nioze">
Paul Nioze

Paul Nioze (ur. 19 marca 1967) - seszelski lekkoatleta, który specjalizował się w trójskoku.
Dwukrotny uczestnik igrzysk olimpijskich - Barcelona 1992 oraz Atlanta 1996 - w obu występach zakończył swój udział na eliminacjach. Trzy razy - bez powodzenia - startował w mistrzostwach globu (Tokio 1991, Göteborg 1995 oraz Ateny 1997). Złoty medalista mistrzostw Afryki w 1996. Rekord życiowy: 16,80 (27 sierpnia 1990, Antananarywa).

</doc>
<doc id="1685407" url="https://pl.wikipedia.org/wiki?curid=1685407" title="Maria Franciszek Strumiłło">
Maria Franciszek Strumiłło

Felicjan Maria Franciszek Strumiłło (ur. 1861, zm. 25 listopada 1895 w Gorycji) – kapłan mariawicki, prokurator rzymskokatolickiego diecezjalnego seminarium duchownego w Płocku. Zmarł w opinii świętości w Gorycji (wówczas Austro-Węgry) 25 listopada 1895.
Ojciec Franciszek Strumiłło nazywany był w Dziele Wielkiego Miłosierdzia "Pierwszym Mariawitą". Założycielkę mariawityzmu, św. Marię Franciszkę Kozłowską nazwał "Gołębicą Arki Noego z gałązką oliwną".

</doc>
<doc id="1685410" url="https://pl.wikipedia.org/wiki?curid=1685410" title="Kim Deok-hyeon">
Kim Deok-hyeon

Kim Deok-Hyeon (ur. 8 grudnia 1985 w Gwangju) – koreański lekkoatleta, trójskoczek okazjonalnie startujący także w skoku w dal.
Osiągnięcia.
W 2008 Deok-Hyeon reprezentował swój kraj podczas igrzysk olimpijskich w Pekinie, 18. lokata w eliminacjach nie dała mu awansu do finału. W 2012 podczas igrzysk w Londynie zajął 22. miejsce w eliminacjach i odpadł z dalszej rywalizacji. W 2016 na igrzyskach w Rio de Janeiro zajął 14. miejsce (w skoku w dal) oraz 27. miejsce (w trójskoku) i nie awansował do finału.

</doc>
<doc id="1685411" url="https://pl.wikipedia.org/wiki?curid=1685411" title="Kim Duk-Hyung">
Kim Duk-Hyung



</doc>
<doc id="1685412" url="https://pl.wikipedia.org/wiki?curid=1685412" title="Kim Deokhyeon">
Kim Deokhyeon



</doc>
<doc id="1685416" url="https://pl.wikipedia.org/wiki?curid=1685416" title="Krakinów">
Krakinów

Krakinów (lit. "Krekenava") – miasteczko na Litwie położone w okręgu poniewieskim w rejonie poniewieskim, na południowy zachód od Poniewieża, 2003 mieszkańców (2001). Siedziba gminy Krakinów, znajduje się tu także kościół, kaplica, gimnazjum, poczta, muzeum i dyrekcja Parku Regionalnego Krakinów (park krajobrazowy).
Na zachód od miasteczka znajdują się 3 miejscowości znane z powieści "Potop" Henryka Sienkiewicza - oddalone o 9 km Mitruny i o 16 km miasteczko Pacunele oraz oddalona o 13 km wieś Wodokty.
Były prestymonium archidiakonatu kapituły żmudzkiej, położonym w powiecie upickim. 

</doc>
<doc id="1685417" url="https://pl.wikipedia.org/wiki?curid=1685417" title="Krekenava">
Krekenava



</doc>
<doc id="1685419" url="https://pl.wikipedia.org/wiki?curid=1685419" title="Villigen">
Villigen

Villigen – gmina w Szwajcarii, w kantonie Argowia, w okręgu Brugg. Leży ok. 50 km na wschód od Bazylei, ok. 25 km na wschód od Hemmiken i ok. 35 km na północny wschód od Zurychu, liczy 2005 mieszkańców (31 grudnia 2014). 
W Villigen ma swoją siedzibę Instytut Paula Scherrera (PSI).

</doc>
<doc id="1685420" url="https://pl.wikipedia.org/wiki?curid=1685420" title="Las pilicki">
Las pilicki

Las Pilicki, także "Osuszek" – las przylegający do południowej granicy Bielska Podlaskiego (ul. Grabniak); jego zachodnia strona przylega do odcinka drogi krajowej nr 19 pomiędzy Bielskiem a Pilikami. W czasie II wojny światowej stał się miejscem masowych mordów mieszkańców Bielska i okolicznych wsi. Jeden z najbardziej głośnych mordów miał miejsce 15 lipca 1943 r. Zamordowano wtedy 49 osób, w tym kilkoro dzieci. Byli to głównie przedstawiciele bielskiej inteligencji, wśród nich księża Antoni Beszta-Borowski, Ludwik Olszewski i Henryk Opiatowski, a także urzędnicy, nauczyciele, lekarze, inżynierowie, kupcy i rzemieślnicy. Obecnie na miejscu kaźni znajduje się pomnik, do którego można dostać się oznaczoną alejką z drogi krajowej nr 19.
15 lipca 1945 r. dokonano ekshumacji ciał, w osobnych trumnach przywieziono je na rzymskokatolicką część cmentarza przy ulicy Wojska Polskiego w Bielsku i tam je pochowano. Ze składek społeczeństwa i według projektu Zachariasza Szachowicza wzniesiony został w tym miejscu pomnik-mauzoleum z napisem „Ofiarom barbarzyństwa 15 lipca 1943 r.".
W Lesie Pilickim Niemcy dokonywali wielu zbrodni. Jak ustalił Henryk Kosieradzki, liczba zabitych w tym miejscu w latach 1941-1944 wynosiła od 800 do 900 osób.
Po zakończeniu okupacji niemieckiej, w lipcu 1945 roku rozpoczęto ekshumację i wytypowano sześć mogił zbiorowych, w których znajdować się miały 643 zakopane ciała. Ciał zakopanych w pozostałych dołach nie ekshumowano.
W 1974 roku z Polski do Centrali Badania Zbrodni Narodowosocjalistycznych w Ludwigsburgu w Niemczech przekazano materiały, które posłużyły do wszczęcia postępowania karnego przeciwko sprawcom zbrodni. Wcześniej w 1967 roku za zbrodnie w Lesie pilickim został uznany winnym Franz Lampe i skazany za śmierć przynajmniej siedmiorga dzieci na trzy lata więzienia karnego. Umorzono postępowanie niemieckie przeciwko komisarzowi Kreis Bielsk Waltherowi Tubenthal, szefowi Wydziału Żandarmerii w Siemiatyczach Wilhelmowi Dommersdorf, szefowi żandarmerii okręgu Helmutowi Limpertowi, dowódcy kapitanatu żandarmerii Bielsk-Łomża, Waltherowi G. Lamerowi oraz Hansowi Leberecht von Bredow. W 1949 roku polski sąd skazał na karę śmierci za zbrodnie szefa referatu walki z ruchem oporu Wydziału IV Gestapo z Białegostoku, Waldemara Macholla.

</doc>
<doc id="1685423" url="https://pl.wikipedia.org/wiki?curid=1685423" title="Jiang Qiuyan">
Jiang Qiuyan

Jiang Qiuyan (; ur. 14 marca 1983) – chińska lekkoatletka, chodziarka.

</doc>
<doc id="1685425" url="https://pl.wikipedia.org/wiki?curid=1685425" title="Wodokty">
Wodokty

Wodokty (lit. "Vadaktai") – miasteczko na Litwie położone w okręgu szawelskim w rejonie radziwiliskim, 13 km na północny zachód od Krakinowa przy drodze Szadów-Krakinów. Znajduje się tu kościół, poczta i punkt apteczny.

</doc>
<doc id="1685426" url="https://pl.wikipedia.org/wiki?curid=1685426" title="Vadaktai">
Vadaktai



</doc>
<doc id="1685428" url="https://pl.wikipedia.org/wiki?curid=1685428" title="Ernst Meyer">
Ernst Meyer

Ernst Meyer (ur. 1912, zm. ?) – zbrodniarz nazistowski, członek załogi niemieckiego obozu koncentracyjnego Mauthausen-Gusen i SS-Unterscharführer.
Z zawodu drukarz. Członek NSDAP i Waffen-SS. Od 10 maja do 1 lipca 1942 pełnił służbę wartowniczą w obozie głównym Mauthausen. Następnie pełnił służbę w: podobozie "Brettstein" (od 1 lipca do 15 grudnia 1942), podobozie "St. Lambrecht" (od 15 grudnia 1942 do 10 lipca 1943), w podobozie "Gross-Raming" (od 12 lipca do 26 lipca 1943), podobozie "Wiener-Neudorf" (od 28 lipca do 18 grudnia 1943), ponownie w obozie głównym (od 18 grudnia 1943 do 10 stycznia 1944) i wreszcie w podobozie "Ebensee" (od 10 stycznia 1944 do 1 lutego 1945).
Meyer został osądzony w procesie załogi Mauthausen-Gusen (US vs. Kaspar Götz i inni) i skazany na karę dożywotniego pozbawienia wolności. Jak wykazało postępowanie sądowe, oskarżony bił więźniów pałką i jednego z nich, narodowości jugosłowiańskiej, zakatował na śmierć w czerwcu bądź lipcu 1943.

</doc>
<doc id="1685430" url="https://pl.wikipedia.org/wiki?curid=1685430" title="Stawka większa niż życie (Teatr Telewizji)">
Stawka większa niż życie (Teatr Telewizji)

Stawka większa niż życie – polski 14-odcinkowy czarno-biały spektakl telewizyjny, emitowany od 28 stycznia 1965 do 23 lutego 1967 w jedynym wówczas programie TVP. Główną rolę, szpiega działającego w strukturach Abwehry, zagrał Stanisław Mikulski – najpierw jako porucznik (oberleutnant), później jako kapitan (hauptmann) Hans Kloss (będący w rzeczywistości Polakiem – radzieckim agentem o pseudonimie J-23).
Spektakle z tej serii były grane i nadawane na żywo, z wykorzystaniem jako wstawki przygotowanych uprzednio fragmentów filmowych.
Historia.
W 1960 radziecka kinematografia wyprodukowała film "Z dala od Ojczyzny", z Wadimem Miedwiediewem w roli głównej, na podstawie wydanej w 1956 powieści pod tytułem Baron von Goldring (ros. "И один в поле воин"). Jej autorem był ukraiński pisarz Jurij Dold-Mychajłyk (1903-1966). Bohaterem powieści jest radziecki kapitan Grigorij Pawłowicz Gonczarienko – agent, działający jako oberleutnant baron Henryk von Goldring w armii niemieckiej podczas II wojny światowej.
W pierwszej połowie lat 60. reżyserowi Januszowi Morgensternowi zaproponowano adaptację telewizyjną książki Mychajłyka. Morgenstern z kolei zlecił napisanie scenariuszy Zbigniewowi Safjanowi i Andrzejowi Szypulskiemu, z tym że bohaterem miał być Polak. Pisarze, pod pseudonimem Andrzej Zbych, rozpoczęli pracę w 1964, zaś czarno-białe spektakle zaczęły powstawać rok później w ramach Teatru Telewizji. Prawie wszystkie spektakle wyreżyserował Andrzej Konic, poza pierwszym odcinkiem pierwszej serii (zrealizowanym przez Morgensterna) i trzecim drugiej serii (zrealizowanym przez Barbarę Borys-Damięcką).
Po sukcesie wersji teatralnej nakręcono czarno-biały serial telewizyjny "Stawka większa niż życie". Powstał on w latach 1967-1968, w Wytwórni Filmów Fabularnych w Łodzi oraz w Wytwórni Filmów Fabularnych we Wrocławiu.
Lista odcinków.
Seria 1.
Wróg jest wszędzie (premiera: 28 stycznia 1965)
Wiosna 1942. Na południowym odcinku frontu wschodnie Wehrmacht przygotowuje ofensywę pod kryptonimem „Weisser Hirsch” mają na celu zniszczyć wojska radzieckie znajdujące się w wybrzuszeniu w rejonie Smoleńska. W Butowie, w sztabie jednej z dywizji działa młody oficer Abwehry Hans Kloss, w rzeczywistości jest to podstawiony przez Sowietów łudząco podobny do Niemca agent J-23, którym jest Polak o imieniu Staszek. Dzięki przekazanym przez niego informacjom Armia Czerwona uprzedza niemiecki atak masakrując wojska hitlerowskie. SS-Stuf Greit, miejscowy szef Sicherheitsdienst o zdradę podejrzewa mjr Brocha leczącego się u radzieckiego lekarza pomagającego miejscowym partyzantom. Jego podejrzenia padają także na Klossa. Ten sugeruje swojemu przełożonemu, kpt. Eberhardtowi, że to właśnie Greit przekazał wrogowi plany operacji.
Łączniczka z Londynu (premiera: 25 lutego 1965)
Druga połowa roku 1943. Kloss pracuje w Generalnym Gubernatorstwie. Z rozkazu swojego przełożonego ma zakwaterować się w majątku Przetockim celem ubezpieczania działającego w środowisku domowników agenta Abwehry. Stawką jest przejęcie przez Niemców tajnych dokumentów po inż. Latoszku, zięciu hrabiego i polskim naukowcu. W dworku działają ludzie „Marcina”, miejscowego komendanta Gwardii Ludowej PPR – Agnieszka i Jan, którzy pomagają J-23. Mieszka tam również Jolanta Krzemińska, córka przyjaciela Przetockiego. Przedstawia się odwiedzającym sąsiada Majewskiemu i Gajdowskiemu, oficerom Armii Krajowej, jako łączniczka rządu na uchodźstwie mająca za zadanie przejąć tajne dokumenty Latoszka. Do Przetoki przychodzi także szmugler Piskarski nagabujący Przetockiego o sprzedaż jakichkolwiek papierów mogących przynieść profit.
W pułapce (premiera: 25 marca 1965)
Radom, zima 1943. Kloss jako oficer kontrwywiadu ochrania badania prowadzone przez inż. Sauera nad nowym czołgiem. Łącznikiem J-23 z radziecką centralą jest „Filip”, bojownik GL PPR pracujący w mieście jako dentysta Jan Sokolnicki. W dniu zakończenia pracy nad prototypami Staszek mający w ruchu oporu pseudonim „Janek” fotografuje plany nowej broni. Drugim punktem kontaktowym po gabinecie jest szopa w lesie 25 km od Radomia, po przekazaniu informacji Sokolnicki ma udać się do leśniczówki, w której ukryta jest radiostacja ochraniana przez stacjonujących tam obecnie oddział por. „Bartka”. „Filip” spóźnia się a chcący opuścić punkt Kloss zostaje pojmany przez gwardzistów i uwięziony w leśniczówce. „Bartek” łączy tę sprawę z informacja o tym, że Geibel, komendant Sipo-SD w dystrykcie, ma coraz więcej informacji nt. miejscowych oddziałów leśnych. O zdradę podejrzewa „Rudolfa”, walczącego w oddziale dezertera z Wehrmachtu pochodzącego z Gdańska.
E-19 działa (premiera: 22 kwietnia 1965)
Radom, prawdopodobnie wiosna 1944. Gestapo wpada na trop siatki i aresztuje Sokolnickiego. Torturowany „Filip” nie zdradza jednak żadnych tajemnic. Przez szefa Gestapo SS-Stuf Hickla Kloss poznaje Elżbietę Kobus, która zajmuje się nielegalnym handlem i pośrednictwem w procesie wykupu aresztowanych ludzi z rąk hitlerowców, u której bywa także handlowiec Grzesiak pomagający kpt. Rybarskiemu z AK wykupić człowieka o nazwisku Czekalski. Często goszczący u Kobusowej i przemakający oko na jej handlowy proceder czerpiąc z niego własne korzyści SS-Ostubaf Geibel rozpoczyna w sprawie Filipiaka współpracę z Abwehrą reprezentowaną przez Klossa. Wyjawia mu, że dotarcie do siatek komunistycznej i prolondyńskiej jest efektem wielomiesięcznej działalności jego agenta E-19. Centrala nakazuje J-23 odejście ze służby i dołączenie do oddziału „Bartka”. Ten decyduje się jednak pozostać w hitlerowskim mundurze i odbić Filipiaka widząc szansę w odesłaniu go przez Niemców do Warszawy.
Kryptonim Edyta (premiera: 20 maja 1965)
Radom, grudzień 1944. Do miasta przyjeżdża Edyta Lausch, kuzynka i młodzieńcza miłość prawdziwego Hansa Klossa. Przerażony groźbą dekonspiracji podsyconej przez sen z Greitem „Janek” wysyła do centrali prośbę odświeżającą zeznania Niemca z 1941. Otrzymane w ostatniej chwili informacje ratują Staszka w czasie organizowanej przez siebie uroczystości sylwestrowej. Pojawiają się na niej także przyjaciółka Edyty Greta, mjr Hagen z wywiadu informujący Klossa o awansie na hauptmanna i mjr Schneider, saper odpowiedzialny za zaminowania wokół wiaduktu, którego nie udało się wysadzić partyzantom „Bartka”. Ostatni pojawia się niezaproszony SS-Ostuf Hermann Brunner z komendy Sipo-SD, który na widok Edyty upuszcza szklankę. Po powrocie panien do domu wybija okno i ostrzeliwuje łóżko Edyty uratowanej przez spanie w jednym łóżku z Gretą z powodu zimna. Brunner rozpoczyna śledztwo szczególnie dokładnie przesłuchując Schneidera. Centrala daje partyzantom czas na zniszczenie wiaduktu do 7 stycznia a J-23, który zakochuje się w Niemce próbuje odkryć kto chciał ją zabić.
Okrążenie (premiera: 17 czerwca 1965)
17 marca 1945. Kloss, Brunner i Schneider przebywają w nadbałtyckiej twierdzy Tolberg oblężonej przez Wojsko Polskie. Esesman nie ukrywa przed hauptmannem swojego przeczucia klęski i proponuje spółkę w bliżej nieokreślonych celach, którą Kloss odrzuca. Zadaniem J-23 jest przekonanie dyrektora fabryki prof. Glassa do zrezygnowania z ewakuacji i pozostania w mieście oraz przekazywanie informacji nt. działań wojsk niemieckich. Przekonany do pozostania w Tolbergu naukowiec znika w nocy z domu a powiadomione przez jego żonę siły bezpieczeństwa odnajdują zmasakrowane zwłoki profesora. Jednocześnie z inicjatywy majstra Króla w zakładzie rodzi się ruch oporu mający na celu przejęcie fabryki i utrzymanie się do przybycia Polaków. Łącznikiem między nimi a Klossem jest Baśka pracująca u Glassów. Król proponuje przystąpienie do spisku swojemu zgermanizowanemu bratankowi, inż. Alfredowi Krollowi, który o wszystkim informuje Brunnera. Przekazane przez niego informacje pozwalają zdemaskować Staszka.
Tajemnica zamku Edelsberg (premiera: 21 października 1965)
Saksonia, druga połowa kwietnia 1945. Płk Helmuth Ring, szef Abwehrstelle Breslau, myśląc o własnej skórze, ukrywa archiwum niemieckiej agentury na wschodzie w podziemiach zamku Edelsberg, który znajduje się w okolicy jego rodzinnej miejscowości Bischofswerden. Dzięki zeznaniom jego adiutanta o wszystkim dowiaduje się Staszek, obecnie major 2 Armii Wojska Polskiego. Postanawia raz jeszcze wcielić się w rolę Hansa Klossa w okupowanym przez Polaków mieście, gdzie mieszkają Elsa, bratanica obersta, wraz z aptekarzem Wilhelmem Schenkiem, który opiekuje się nią i apteką pod nieobecność Gustawa Ringa. W domu Ringów ukrywa się SS-Stuf Anna-Maria Elken podająca się za pielęgniarkę ze Stuttgartu. Do ich drzwi póki Kloss prosząc o schronienie jako ocalały oficer kontrwywiadu 175 Dywizji Piechoty. Podejrzewając, że Kloss jest człowiekiem Ringa, Anna-Maria niedwuznacznie proponuje mu, że jej bliżej niesprecyzowani mocodawcy są gotowi odkupić archiwum za 20 tys. dolarów. Kloss twierdzi, że nie ma nic wspólnego z Ringiem i archiwum po czym zostaje aresztowany przez Polaków. Tymczasem wojska niemieckie przechodzą do kontrofensywy.
Ostatnia broń Führera (premiera: 18 listopada 1965)
Druga połowa kwietnia 1945. Dowództwo 2 Armii utraciło kontakt z majorem Staszkiem po niemieckim kontrataku. Z ostatniego meldunku wynika, że spotkał on w Bischofswerden gen. Eberhardt, które poznał na wschodzie w 1942. Decydują się oni utrzymać siatkę szpiegowską by J-23 mógł powrócić do służby wywiadowczej. Eberhardt zajmuje się ochroną prac nad nową bronią w podziemnej fabryce w Oberwaldzie. Kloss zostaje jego oficerem łącznikowym. za pośrednictwem nieświadomego generała przekazuje cenne informacje Ewie Gelert pracującej dla Polaków. W czasie wykonywania fotografii demaskuje go doc. Weiss, nauczyciel prawdziwego Hansa Klossa. Daje agentowi ultimatum: nie wyda go SS-Ostuf Schmiedowi, szefowi ochrony kompleksu, jeśli umożliwi ucieczkę jego narzeczonej Emilii. Ta chce jednak zostać w fabryce dla swojego kochanka, kierującego pracami prof. Mathiasa.
Koniec gry (premiera: 16 grudnia 1965)
30 kwietnia 1945, Adolf Hitler popełnia samobójstwo. Na lotnisku w Oberwaldzie polska agentka Ewa Gelert nawiązuje kontakt z J-23. Staszek otrzymuje rozkaz dostania się do szturmowanego przez Sowietów i część jednostek 1 Armii Wojska Polskiego Berlina, na Spandauerstrasse 11, gdzie może pojawić się ktoś, kim interesuje się wywiad. Hans Kloss razem z wnukiem profesora Willim dociera drogą lotniczą do Berlina. Osobą, do której miał dotrzeć jest SS-Ogruf Martin, poszukiwany zbrodniarz wojenny. Kloss przedstawia mu się jako oficer szukający kontaktu z Eberhardtem. W mieszkaniu przebywa także Zosia, korespondentka wojenna WP mająca nawiązać kontakt z J-23, oraz SS-Stubaf Hermann Brunner, któremu udało uciec się z polskiej niewoli w Tolbergu. Po konfrontacji Kloss i Brunner wzajemnie oskarżają się przed Martinem o pracę dla Polaków.
Seria 2.
Czarny wilk von Hubertus (premiera: 20 października 1966)
Czerwiec 1945. Korzystając z urlopu Staszek odwiedza w Gdańsku swoją babcię Marię. Kobieta wyznaje mu, że czeka na wizytę Władysława Witrosa z Przyłucka pod Elblągiem, swojego starego współpracownika z konspiracji, który wyznał, że czegoś się boi oraz prosi o spotkanie i o informacje dotyczące niejakiej Jadwigi Grytzan, której nazwisko obiło mu się o uszy w czasie okupacji. Okazuje się, że mężczyzna został zamordowany na klatce schodowej tuż przed przyjściem majora a do zwłok przyczepiono kartkę „Von Hubertus” - jest to pseudonim dowódcy Werwolfu w rejonie Przyłucka. Jej bazą wypadową są trudno dostępne bunkry pośród wciąż nierozbrojonych pól minowych. Staszek podejrzewa, że w otoczeniu owej Grytzan działa niemiecki agent, który przyjechał za Witrosem do Gdańska i tu go zamordował. Przerywa urlop by jako Hans Kloss przeniknąć w środowisko hitlerowskiej konspiracji, w czym pomóc ma mu ppor. Stefan Gwoźdź.
Noc w szpitalu (premiera: 24 listopada 1966)
Ranny w czasie walk z ludźmi Hubertusa Staszek dochodzi do zdrowia w gdańskim szpitalu pod okiem dr Majewskiego. Dwaj mężczyźni poznali się w 1942, gdy Staszek jako agent J-23 działał w Abwehrze pod nazwiskiem por. Hansa Klossa. Zameldowała się wtedy u niego w nocy ranna łączniczka Ewa informująca o nieudanej akcji porwania inż. Krucka pracującego nad tajną bronią X-6. Klossowi udało się ją przewieść do szpitala, w którym dyżur miał jedynie Majewski. Ranny w czasie akcji kierowca informuje mjr von Rhode, przełożonego Klossa, że Kruck zaginął a jednym z partyzantów była kobieta. Rhode podejrzewa, że udało jej się zbiec, informuje także oberleutnanta, że w miejscowym szpitalu działa jego agent M-18. Ten postanawia go zdekonspirować i uratować Ewę.
Człowiek, który stracił pamięć (premiera: 22 grudnia 1966)
17 sierpnia 1945 roku. Ewa, łączniczka, którą J-23 uratował w czasie okupacji, pracuje jako nauczycielka w Baranowie niedaleko Opola. Pewnego wieczora do drzwi jej szkoły puka nieznajomy. Mężczyzna, który przedstawia się jako Eryk, nie wie, kim jest i jak się nazywa. Staszek prowadzi w tym czasie śledztwo ws. „Wolf 2” - operacji szkolenia przez Niemców agentów mających dokonywać sabotaże na Ziemiach Odzyskanych. Właśnie jedna z takich grup wysadziła pociąg z repatriantami pod Baranowem. Przesłuchuje on odpowiedzialnego za rejon Śląska gen. Eberhardta, swojego przełożonego w Bukowie i Oberwaldzie. Generał wspomina majorowi o SS-Stubaf Helmucie Linku, oficerze SS prawdopodobnie ukrywającym się pod polską tożsamością. Na pytanie Staszka wspomina także o mjr Pollerze z Wrocławia. Na zaproszenie Ewy do Baranowa przyjeżdża Majewski mający zbadać Eryka, razem z nim przybywa tam Staszek chcąc jako Hans Kloss odnaleźć Linka i Pollerta.
Partia domina (premiera: 26 stycznia 1967)
Rok 1946, Staszek przybywa do Wrocławia by potwierdzić zeznania Lizy Schmidt, którą poznał gdy był w mieście ostatni raz, 23 grudnia 1942 jako Hans Kloss. Centrala była wówczas zmuszona zerwać łączność z tutejszą siatką. Jednym z powodów była tajemnicza śmierć „Artura”, jej pierwszego szefa, po której nastąpiło kilka aresztowań. Centrala podejrzewa, że w siatce działa niemiecki agent. J-23 ma go wykryć
albo ostatecznie zerwać kontakty z członkami z siatki. Jedyną osobą, której Kloss może bezwzględnie ufać jest ociemniały organista Karol, od którego dowiaduje się, że nowy szef siatki, „Artur II”, podejrzewa o pracę dla hitlerowców A-4 tj. Lizę Schmidt. Organista żąda od agenta, by wstrzymał wykonanie wyroku. Kloss spełnia jego prośbę i rozpoczyna własne śledztwo.
Cicha przystań (premiera: 23 lutego 1967)
Rok 1947. W szwajcarskim schronisku „Cicha przystań” tuż przy włoskiej granicy ma pełne obłożenie. Przebywają w nim: 40-letni Austriak Ludwik Gepke, francuska para – 35-letni Jean-Claude Rapeneau i Eliza Valentine, starsza Angielka pani Chiswick, jej rodak pan Gray, ratujący nadwątlone zdrowie Szwajcar nazwiskiem Ammer i holenderska dziennikarka Kristin Warham. Właścicielem schroniska jest Tietz. W prowadzeniu górskiego pensjonatu pomagają mu pasierbica Inga i upośledzony umysłowo Willi. Do schroniska dociera kupiec z Hamburgu Hans Kloss czyli mjr Staszek. Spotyka tam dziennikarkę Kristin Warham, znaną mu z Bischofswerden amerykańską agentkę podającą się wtedy za SS-Stuf Annę-Marię Elken. Mimo pracy dla wywiadów obcych dla siebie bloków dochodzą do porozumienia i łączą siły celem dekonspiracji zbrodniarza wojennego SS-Gruf Heinricha Klemmera. Problem polega na tym, że nikt nie ma jego fotografii, a teczka personalna zbrodniarza zaginęła.

</doc>
<doc id="1685432" url="https://pl.wikipedia.org/wiki?curid=1685432" title="Synagoga Cukermana w Będzinie">
Synagoga Cukermana w Będzinie



</doc>
<doc id="1685434" url="https://pl.wikipedia.org/wiki?curid=1685434" title="Mariusz Duda">
Mariusz Duda

Mariusz Duda (ur. 25 września 1975 w Węgorzewie) – polski muzyk, kompozytor, wokalista, autor tekstów i multiinstrumentalista. Duda jest znany przede wszystkim z występów w zespole rockowym Riverside, w którym pełni funkcję głównego kompozytora, wokalisty, basisty, gitarzysty i autora tekstów. Twórca solowego projektu Lunatic Soul.
Życiorys.
Mariusz Duda urodził się 25 września 1975 w Węgorzewie. Jako pięciolatek zaczął śpiewać w szkolnym zespole. Gdy miał dziesięć lat, mama zapisała go na lekcje gry na pianinie. Ćwiczenia na lekcjach gry na pianinie były pierwszą inspiracją do tworzenia własnych utworów. 
W wieku 15 lat wraz ze szkolnymi kolegami założył zespół Decay. Wtedy też po raz pierwszy wziął na siebie funkcję śpiewającego basisty. Zespół grał muzykę metalową inspirowaną takimi formacjami jak Metallica, Testament czy Flotsam and Jetsam. Wraz z Decay zagrał pierwszy w życiu koncert na festiwalu rockowym w Węgorzewie w 1991. We wrześniu 1992 dołączył do neoprogresywnej formacji Xanadu, gdzie początkowo pełnił rolę klawiszowca. Po kilkumiesięcznym okresie funkcjonowania w dwóch zespołach Duda opuścił szeregi Decay i skupił się tylko na Xanadu. Po zdaniu matury w 1994 roku postanowił zrobić sobie rok przerwy w nauce i skoncentrować się na muzyce. W tym samym roku, wraz z Xanadu, wystąpił na festiwalu w Jarocinie. Formacja wydala również kasetę magnetofonową „Najdalszy brzeg”, która poprzez nieodpowiednią dystrybucję nie dotarła do szerszego grona odbiorców.
W 1995 roku rozpoczął zaoczne studia prawnicze w Toruniu. Rok później Xanadu zarejestrowało album „Wczorajsze ślady”. Materiał nigdy nie został wydany oficjalnie. W 1996 roku zespół Xanadu przestał istnieć, a Duda został animatorem kultury w Węgorzewie. Organizował koncerty, reżyserował spektakle teatralne, pisał do nich muzykę. W 1997 rzucił studia i powrócił do tworzenia muzyki w rozmaitych formacjach. Dorabiał m.in. jako akustyk, ale nie widząc możliwości rozwoju kariery muzycznej w rodzinnym mieście, w 2000 postanowił przeprowadzić się do Warszawy. Pracował w firmie wynajmującej samochody, uczęszczał do szkoły reklamy, po pracy z kolegami z pracy grał w metalowym zespole Hexen. Formacja nie miała planów profesjonalnej kariery, ale dzięki dzieleniu tej samej sali prób, w listopadzie 2001 poznał Piotra Kozieradzkiego, Jacka Melnickiego oraz Piotra Grudzińskiego, w wyniku czego dołączył do ich składu, a on przerodził się w zespół Riverside.
Działalność artystyczna.
Riverside.
Mariusz Duda jest wokalistą, basistą, gitarzystą, głównym kompozytorem i autorem tekstów zespołu. Riverside jest obecnie jednym z najlepiej rozpoznawalnych polskich zespołów na świecie. Występował na wielu zagranicznych festiwalach jak Arrow Rock i Bospop w Holandii, Masstival w Turcji, Baja Prog w Meksyku, Masters of Rock w Czechach, Monsters of Rock w Hiszpanii czy Nearfest i Progpower w USA. Trasa „Anno Domini High Definition Tour” 2009/2010 przyciągnęła na całym świecie prawie 20 000 fanów.
Lunatic Soul.
Solowy projekt Mariusza Dudy, który powstał w 2008 roku „z potrzeby eksploracji innych terytoriów muzycznych”. Pod szyldem Lunatic Soul ukazało się dotychczas siedem albumów. Wraz z rozwojem projektu wydawnictwa Lunatic Soul zaczęły tworzyć cykl, który sam artysta nazwał „The Circle of Life and Death”. Cały cykl ma się składać z ośmiu płyt.
Styl artystyczny.
Riverside.
Zespół Riverside jest powszechnie kategoryzowany jako przedstawiciel rocka lub metalu progresywnego. Formacja grała wspólne koncerty oraz trasy z zespołami będącymi przedstawicielami tego gatunku, takimi jak Opeth, Anathema czy Dream Theater, ale Duda polemizuje z taką kategoryzacją twórczości zespołu.
Lunatic Soul.
Lunatic Soul to w pełni autorski i solowy projekt Mariusza Dudy. Podkreśla to także nazwa, której ilość liter odpowiada ilości liter w imieniu i nazwisku muzyka. Cechą charakterystyczną muzyki Lunatic Soul jest brak użycia gitary w utworach. Pod względem stylu solowy projekt Dudy wymyka się standardowym kategoryzacjom. Recenzenci określają utwory Lunatic Soul jako „bardzo orientalne, transowe, eklektyczne, wręcz ponadgatunkowe wariacje na temat ogółu muzyki rockowej, elektronicznej i folkowej”. Zwracają też uwagę na artystyczną wizję Dudy, której stałym elementem jest „poszukiwanie niestandardowych brzmień, aranżacyjnych smaczków i detali a ponadto eksperymentowanie z dźwiękiem w obszarze szeroko rozumianej muzyki elektronicznej, ambientu, czy trip hopu.

</doc>
<doc id="1685436" url="https://pl.wikipedia.org/wiki?curid=1685436" title="Zhang Yingning">
Zhang Yingning

Zhang Yingning (; ur. 6 stycznia 1990 w Liaoning) – chińska lekkoatletka, tyczkarka.
Mistrzyni Azji juniorek z 2006 roku. W 2007 Yingning reprezentowała Chiny na mistrzostwach świata w Osace, 23. miejsce w eliminacjach nie dało awansu do finału.

</doc>
<doc id="1685438" url="https://pl.wikipedia.org/wiki?curid=1685438" title="Jorge Alberti">
Jorge Alberti

Jorge H. Alberti (ur. 18 maja 1912, zm. 1985) – piłkarz argentyński, obrońca.
Alberti karierę piłkarską rozpoczął w 1931 roku w klubie CA Huracán. Jako piłkarz klubu Huracán był w kadrze reprezentacji Argentyny podczas turnieju Copa América 1935, gdzie Argentyna została wicemistrzem Ameryki Południowej. Nie zagrał w żadnym meczu.
Wciąż jako gracz klubu Huracán wziął udział w turnieju Copa América 1941, gdzie Argentyna zdobyła mistrzostwo Ameryki Południowej. Alberti zagrał we wszystkich czterech meczach - z Peru, Ekwadorem, Urugwajem i Chile.
Rok później wziął udział w turnieju Copa América 1942, gdzie Argentyna została wicemistrzem Ameryki Południowej. Alberti zagrał w czterech meczach - z Paragwajem, Brazylią, Peru i Chile.
W klubie Huracán Alberti grał do 1947 roku - jest piłkarzem, który rozegrał najwięcej meczów w barwach Huracánu - 393 mecze. W 1939 i 1942 roku zajął z Huracánem trzecie miejsce - najwyższe w swej karierze w lidze argentyńskiej. W 1948 roku zakończył karierę w klubie Los Andes Buenos Aires.
W reprezentacji Argentyny rozegrał 23 mecze i zdobył 1 bramkę.

</doc>
<doc id="1685439" url="https://pl.wikipedia.org/wiki?curid=1685439" title="Durandal (1899)">
Durandal (1899)

Durandal – francuski niszczyciel z początku XX wieku, pierwsza jednostka typu "Durandal". Był pierwszym francuskim niszczycielem. Nazwany został od Durandala - legendarnego miecza hrabiego Rolanda.
Na próbach w maju 1899 roku osiągnął średnią prędkość 27,4 węzła.
Okręt wziął udział w I wojnie światowej, pełniąc służbę na kanale La Manche i operując głównie z Dunkierki. 12 października 1914 zaatakował i ostrzelał wraz z "Escopette" i "Pas-de-Calais" niemiecki okręt podwodny U-20 koło przylądka Gris Nez. 7 czerwca 1919 roku skreślony z listy floty. Sprzedany na złom 22 lutego 1921.

</doc>
<doc id="1685440" url="https://pl.wikipedia.org/wiki?curid=1685440" title="Hallebarde (1899)">
Hallebarde (1899)

Hallebarde - francuski niszczyciel z początku XX wieku, druga jednostka typu "Durandal". Nazwa oznacza: halabardę.
Na próbach w sierpniu 1899 roku osiągnął maksymalną prędkość 27,2 węzła.
Okręt wziął udział w I wojnie światowej, służąc w składzie 1. Flotylli Okrętów Podwodnych, następnie 7. Flotylli Niszczycieli w Brindisi i 8. Flotylli Niszczycieli. 4 marca 1920 roku skreślony z listy floty, a 20 kwietnia 1920 roku sprzedany na złom.

</doc>
<doc id="1685442" url="https://pl.wikipedia.org/wiki?curid=1685442" title="Fauconneau (1900)">
Fauconneau (1900)

Fauconneau - francuski niszczyciel z początku XX wieku, typu "Durandal". Nazwa oznacza "falkonet".
Okręt wziął udział w I wojnie światowej. Początkowo był okrętem flagowym 1. Flotylli Okrętów Podwodnych w Cherbourgu, następnie służył na Morzu Śródziemnym, m.in. w składzie 10. Flotylli Niszczycieli, działając z Syrii i z Salonik. 15 stycznia 1921 roku skreślony z listy floty, a 20 kwietnia 1920 roku sprzedany na złom.

</doc>
<doc id="1685443" url="https://pl.wikipedia.org/wiki?curid=1685443" title="Espingole (1900)">
Espingole (1900)

Espingole - francuski niszczyciel z początku XX wieku, typu "Durandal". Nazwa oznaczała garłacz. "Espingole" zatonął 4 lutego 1903.

</doc>
<doc id="1685445" url="https://pl.wikipedia.org/wiki?curid=1685445" title="Wieszczy">
Wieszczy

Wieszczy – postać z zakresu demonologii słowiańskiej, będąca formą pośmiertnej egzystencji ludzkiej duszy, zbliżona do wyobrażeń upiora lub wampira, posiadająca jednak na wielu terenach własną, odrębną tożsamość, wyróżniającą się szczególnymi cechami.
Rozróżnienia pomiędzy postacią wieszczego a zwykłym upiorem występowały przede wszystkim w wierzeniach Kaszubów, Kociewiaków, a także wśród ludu kujawskiego. Charakterystyczne przekonania wierzeniowe, przypisywane właśnie wieszczemu, pojawiały się jednak również w innych regionach kraju, gdzie postać tę uznawano bądź za autonomiczną istotę demoniczną, bądź za specyficzną w swoim zachowaniu odmianę upiora. Nie posiadamy danych dotyczących fizycznych wyobrażeń tej postaci, można jednak przypuszczać, że nie różniły się one od przedstawień upiorów.
Geneza.
Najczęściej wymienianą w opracowaniach etnograficznych cechą, pozwalającą już przy narodzinach określić, czy dany człowiek zostanie po śmierci wieszczym, miało być urodzenie się w tzw. "czapce" (najprawdopodobniej był to fragment łożyska). W Słowniku Języka Polskiego z początku XX wieku pod hasłem "wieszcz" czytamy między innymi: "Człowiek, który po śmierci ma zostać upiorem, człowiek w czepku ś. rodzący. Wieżba, tak zwana czapka, z którą ś. niekiedy dziecko rodzi; nazywa ś. ono wieszczem, a gdy ma dwa zęby, jest upiorem". Podobnie pisał Dr Nadmorski notując opinię ludu z powiatu wejerowskiego: "Niektóre dziecy przyniosą na świat dwa zębie, to są upiorze, a które sobie wieżbę przyniosą, to są wieszcze" i ludu z okolic Skarszew: "U nas na takiego człowieka mówią wieszcz i tak sobie opowiadają, że taki człowiek urodzi się w czepku, a gdy się ten czepek wysuszy i schowa, a dzieciak dorośnie 7 lat, trzeba ten suchy czepek zetrzeć na proszek i dać mu to z czem wypić, to wtenczas wszystko dobrze, ale gdy się to nie stanie, taki człowiek po śmierci nie zesztywnieje, ale jest gibki, jak za życia (...)". Według Wojciecha Łysiaka z informacji zebranych na Kujawach wynika, że takiego człowieka nazywano tam po prostu upiorem. Stanisław Ciszewski podobne wierzenie zanotował odnośnie do mieszkańców okolic Krotoszyna i Ostrzeszowa, którzy sądzili, że wieszczy powstaje wtedy, gdy umrze jeden z dwojga przyjaciół, pobratymców albo rówieśników. 
Oddziaływanie.
Wieszczy był niebezpieczny dla żyjących ludzi, a jego wyjątkowa szkodliwość przejawiała się w bardzo charakterystyczny sposób. Wierzono, że będąc pogrzebanym nie tracił swej żywotności, wstawał nocą z grobu, wchodził na najwyższą budowlę wiejską (najczęściej była to wieża kościelna lub dzwonnica) i donośnie krzyczał lub dzwonił. Sprawiać to miało, że chorowali i umierali jego bliscy i dalsi krewni, znajomi, a czasem nawet i obcy ludzie mieszkający na obszarze, na którym słychać było ów krzyk albo dźwięk dzwonu - zdarzać się to miało także podczas różnego rodzaju klęsk żywiołowych. Stąd najprawdopodobniej wzięło się imię demona – wieszczego, czyli tego, który zapowiadał albo przewidywał jakieś zdarzenie, w tym przypadku śmierć. U Dr Nadmorskiego czytamy: "(...) gdy go (...) pochowają, potym w trumnie usiądzie i zacznie żreć na sobie ubranie, wtenczas najprzód wszyscy najbliżsi krewni się rozchorują i po kolei umierają, a gdy już niema bliższych krewnych, to zabiera dalszych, a jak już wszyscy krewni wymrą, to potym wstanie z grobu i idzie do dzwonów i zacznie dzwonić, a kto dzwonienie posłyszy, ten musi umrzeć. Takich to nazywają niełap albo połap". Skoro więc po jednym zgonie następowały kolejne, i to w gronie rodziny zmarłego, to dochodzono do wniosku, że był wieszczym. W wydaniu wielkopolskim miał on działać w nieco inny sposób – wchodził na wieżę kościoła nocą i wrzeszczał na całą okolicę, a tym głosem przyciągał do siebie wszystkich swoich żyjących rówieśników, a tym samym powodował ich śmierć. Tego rodzaju czynności przypisywano także powszechnie upiorom.

</doc>
<doc id="1685446" url="https://pl.wikipedia.org/wiki?curid=1685446" title="Kazimierz Dullak">
Kazimierz Dullak

Kazimierz Dullak (ur. 8 sierpnia 1964 w Sierakowicach na Kaszubach) – polski ksiądz katolicki, doktor habilitowany, kapłan diecezji koszalińsko-kołobrzeskiej. W latach 2001–2009 oficjał Sądu Biskupiego w Koszalinie, kierownik Katedry Prawa Kanonicznego na Wydziale Teologicznym Uniwersytetu Szczecińskiego w Szczecinie. Od 2015 dziekan tego Wydziału.
Życiorys.
Po nauce w szkole średniej otrzymał świadectwo dojrzałości w Lęborku w 1983. W latach 1983–1990 odbył studia filozoficzno-teologiczne w Wyższym Seminarium Duchownym w Poznaniu i WSD Koszalin. Święcenia kapłańskie otrzymał 26 maja 1990 w koszalińskiej katedrze z rąk biskupa Ignacego Jeża. Objął obowiązki wikariusza w parafii Mariackiej w Szczecinku (do 1993). W tym samym czasie był kapelanem szczecineckiego szpitala oraz kontynuował studia na Papieskim Wydziale Teologicznym w Poznaniu. W latach 1993–2001 pracował jako notariusz i sędzia Sądu Biskupiego w Koszalinie. W 1995 obronił doktorat z teologii w zakresie prawa kanonicznego na PWT, następnie podjął podstawowe studia na Wydziale Prawa Kanonicznego Akademii Teologii Katolickiej i tam po obronie pracy magisterskiej napisał pod kierunkiem Wojciecha Góralskiego rozprawę doktorską, na podstawie której w 2001 uzyskał drugi doktorat. W 2008 odbył kolokwium habilitacyjne i nadano mu stopień naukowy doktora habilitowanego nauk prawnych w zakresie prawa kanonicznego. W następnym roku decyzją senatu Uniwersytetu Szczecińskiego 30 kwietnia 2009 otrzymał stanowisko profesora nadzwyczajnego US. Wcześniej, bo w 2007 otrzymał od Benedykta XVI honorowy tytuł kapelana Ojca św. – prałata.
Od stycznia 2010 jest promotorem Synodu Metropolitalnego Szczecińsko-Kamieńskiego.
W 2001 przejął obowiązki oficjała Sądu Biskupiego w Koszalinie od pierwszego w diecezji kapłana, który pełnił tę funkcję w latach 1979–2001 – ks. Józefa Jarnickiego. W tym samym roku został członkiem Stowarzyszenia Kanonistów Polskich oraz Rady Kapłańskiej diecezji koszalińsko-kołobrzeskiej.
Od 2005 adiunkt na Wydziale Teologicznym Uniwersytetu Szczecińskiego w Szczecinie, następnie profesor nadzwyczajny na tym Wydziale i kierownik Katedry Prawa Kanonicznego. Członek senackiej komisji prawnej US.

</doc>
<doc id="1685447" url="https://pl.wikipedia.org/wiki?curid=1685447" title="GaduAIR">
GaduAIR

GaduAIR – nieistniejący już polski wirtualny operator telefonii komórkowej, którego właścicielem była GG Network S.A. Sieć działała w oparciu o stacje bazowe Polkomtel S.A., właściciela sieci telefonii komórkowej Plus. GaduAIR oferowało usługi w systemie pre-paid.
Numer telefonu był jednocześnie numerem komunikatora Gadu-Gadu. Lista kontaktów synchronizowana była z telefonem i komunikatorem.
19 września 2011 operator poinformował, iż kończy działalność z dniem 31 października 2011. Od 1 listopada 2011 numery nie przeniesione do innych usługodawców są nieaktywne.

</doc>
<doc id="1685448" url="https://pl.wikipedia.org/wiki?curid=1685448" title="Prasłowianie">
Prasłowianie

Prasłowianie – hipotetyczny lud prehistoryczny, będący bezpośrednim antenatem Słowian.
Teoria autochtoniczna Kostrzewskiego.
Koncepcję istnienia tego ludu stworzył Józef Kostrzewski, który utożsamiał Prasłowian z twórcami kultury łużyckiej, zamieszkującymi mniej więcej tereny obecnej Polski już w epoce brązu. Niektóre źródła łączą wcześniejszą od łużyckiej kulturę trzciniecką z kolebką Prasłowian.
Prasłowiańszczyzna w dziejach to okres trwający około 2000 lat, od początków rozpadu wspólnoty bałto-słowiańskiej (ok. 1500–1300 r. p.n.e.) do rozpadu wspólnoty językowej prasłowiańskiej (VI-VII wiek n.e.). Ostateczny rozpad Prasłowiańszczyzny niektórzy autorzy przesuwają na wieki IX-X, przyjmując, że język staro-cerkiewno-słowiański jest pisaną postacią jednego z dialektów prasłowiańskich obszaru bułgarsko-macedońskiego okolic Sołunia IX wieku.
Teoria allochtoniczna, a koncepcja „Wenetów”.
Z kolei Kazimierz Godłowski widział kolebkę Prasłowian bardziej na wschód, na terenach dzisiejszej Białorusi. Jerzy Strzelczyk w pracy "Od Prasłowian do Polaków" wysunął koncepcję iż przybywający jednak dopiero w V-VI wieku znad Dniepru Słowianie nawarstwiali się na pozostałości spokrewnionej z nimi ludności wenetyjskiej, lecz niebędącą bezpośrednimi przodkami obecnych Słowian.
Badania lingwistyczne – siedziby Prasłowian i Pragermanów sąsiadowały ze sobą, ale w okresie rozpadu wspólnoty praindoeuropejskiej Pragermanie zajęli siedziby dalej na zachód (w południowej Skandynawii i na Półwyspie Jutlandzkim), podczas gdy Prasłowianie pozostawali dalej na wschodzie (problematyczna – w świetle odmiennych: autochtonicznej i allochtonicznej – koncepcji pochodzenia Słowian – pozostaje dokładna lokalizacja pierwotnych siedzib jednych i drugich plemion). Istnieje koncepcja, że w późnej epoce brązu i w epoce żelaza plemiona germańskie i słowiańskie oddzielał zwarty obszar osadnictwa innych plemion indoeuropejskich, znanych jako Wenetowie. Według źródeł greckich i rzymskich (Pliniusz Starszy (ok. 24–29), Tacyt (ok. 55–120), Ptolemeusz (ok. 100–178)) Wenetowie byli ludem zamieszkującym obszar między Górami Wenedzkimi (Karpatami) a Morzem Wenedzkim, od Bałtyku po stepy nadczarnomorskie. Pochodzenie Wenetów nie jest ostatecznie ustalone, wyrażany jest jednak pogląd, że byli to prawdopodobnie Ilirowie – lud osiadły między Adriatykiem a ziemiami nad środkowym Dunajem (potomkami niezromanizowanych Ilirów są dzisiejsi Albańczycy, choć ich język uległ obcym wpływom). Nazwa ta następnie została przeniesiona na zachodni odłam Słowian – znanych odtąd jako Wenedowie (wskazać też należy na koncepcję autorstwa Jerzego Strzelczyka, według której Wenedowie mieliby być Prasłowianami, na których nałożyła się kolejna fala osiedleńcza spokrewnionych blisko plemion). 
Przypisywanie temu samemu ludowi różnych nazw, zwykle lub przenoszenie czy utożsamianie kolejnych fal osiedleńczych z poprzednikami, należało do częstej praktyki antycznej geografii.
Teoria autochtoniczna, a badania genetyczne i fizyczne.
Badania genetyczne uznają za Prasłowian (w rozumieniu przodków Słowian), grupę ludów należących do różnych grup antycznych, o jednak wspólnym pochodzeniu genetycznym. Do tej grupy zaliczani są: Wandalowie, Goci, Bastarnowie, Trakowie, Dakowie, Dalmaci, Alanowie, Sarmaci, Longobardowie i inne ludy, które kronikarze antyczni umiejscawiali na miejscach tych, gdzie później umieszczano Słowian. Zasadniczo wykluczają jednak możliwość weryfikacji ich języka z powodu braku źródeł pisanych, tym samym nie potwierdzając istnienia takich grup jak prasłowianie (w rozumieniu języka prasłowiańskiego) czy praindoeuropejczycy, gdyż stanowią one pojęcia językowe. Zauważono też, że współcześni Słowianie mają haplogrupy typowe dla ludów mongoidalnych lub zbliżonych do nich ludów toroidalnych: Kirgizów, Ałtajczyków, Uzbeków, Nepalczyków czy Tadżyków. 
Twórca teorii ras - Eickstedt Schwidetzky, zakładał wspólne pochodzenie Finów, Bałtów, Węgrów i Słowian (typ subnordyczny), zakładając iż stanowią (podobnie jak laponoidzi, turanidzi, indianie czy ainowie) jedną z gałęzi pierwotnie oddzielonej od rasy żółtej.

</doc>
<doc id="1685450" url="https://pl.wikipedia.org/wiki?curid=1685450" title="Jean Halgrin d'Abbeville">
Jean Halgrin d'Abbeville



</doc>
<doc id="1685452" url="https://pl.wikipedia.org/wiki?curid=1685452" title="MQ-9 Reaper">
MQ-9 Reaper

MQ-9 Reaper (także "Predator B") – amerykański bezzałogowy bojowy aparat latający (UCAV - "unmanned combat aerial vehicle") produkowany przez firmę General Atomics Aeronautical Systems i używany głównie przez Siły Powietrzne Stanów Zjednoczonych oraz RAF. MQ-9 jest pierwszym „myśliwym - zabójcą” (ang. hunter - killer).
MQ-9 jest większym i lepiej wyposażonym samolotem niż wcześniejszy MQ-1 Predator. Może używać systemów naziemnych MQ-1. Ma turbośmigłowy silnik o mocy 950 KM, zdecydowanie mocniejszy od tłokowego silnika Predatora, który miał moc 119 KM. Wzrost mocy pozwala MQ-9 przelecieć 15 razy większą odległość i rozwijać trzy razy większą prędkość od MQ-1.
Historia.
Dobre doświadczenia w eksploatacji rozpoznawczego MQ-1 Predator skłoniły producenta do opracowania wersji charakteryzującej się lepszymi osiągami. Prace zainicjowano w 1998 roku początkowo tylko z inicjatywy producenta i tylko za jego pieniądze. W rozwój aparatu zaangażowała się NASA, która zainteresowana była pozyskaniem bezzałogowego samolotu do badań atmosferycznych. Bazując na konstrukcji Predatora General Atomics opracował wersję oznaczoną jako Predator B. Zbudowano trzy samoloty przedprototypowe:
Pierwsza wersja nowej maszyny (001) po raz pierwszy wzniosła się w powietrze 2 lutego 2001 roku. Aparat napędzany silnikiem turbośmigłowym osiągnął pułap 13 700 m przy prędkości przelotowej 270 – 300 km/h. Drugi z prototypów, napędzany małogabarytowym silnikiem turboodrzutowym, w trakcie lotów próbnych osiągnął pułap 15 000 m przy prędkości maksymalnej 450 km/h i długotrwałości lotu około 18 godzin. Ostatnia wartość była poniżej oczekiwań i zrezygnowano z napędu odrzutowego na korzyść jednostki turbośmigłowej. Trzecią wersją maszyny (ale o rozpiętości zmniejszonej do 20 m) zainteresowanie wyraziło US Air Force, w którym pojawiała się koncepcja nowego wykorzystania bezzałogowych samolotów rozpoznawczych, które obok tradycyjnych zadań rozpoznania, wykrywania i śledzenia, wykonywały by również zadania bojowe polegające na samodzielnym niszczeniu wykrytych celów, ukoronowaniem tej koncepcji nazwanej Hunter/Killer mógł być uzbrojony Predator. W czerwcu 2003 roku Dowództwo Lotnictwa Bojowego ("Air Combat Command") zatwierdziło realizowanie powyższej idei co umożliwiło prowadzenie dalszych prób i testów. W grudniu 2002 roku siły powietrzne zamówiły dwa samoloty przedseryjne, nadając im oznaczenie YMQ-9A. W październiku 2003 roku oblatano pierwszy z nich a w listopadzie tego samego roku siły powietrzne zawarły z firmą General Atomics kontrakt na przeprowadzenie fazy demonstracyjnej nowej maszyny oznaczonej jako MQ-9A, która rozpoczęła się w 2005 roku, rok później US Air Force zamówiło kolejne samoloty, których nazwę zmieniono z "Predator B" na "Reaper" (żniwiarz). Pod koniec 2006 roku "Reaper" dokonał pierwszego zrzutu uzbrojenia, zakończonego sukcesem. Na początku 2009 roku US Air Force dysponował 28 bezzałogowymi samolotami MQ-9 Reaper.
Konstrukcja.
"Reaper" zachował układ konstrukcyjny swojego poprzednika, jest średniopłatem z silnikiem umieszczonym w tylnej części kadłuba napędzającym trójłopatowe śmigło pchające i motylkowym usterzeniem ogonowym. Samolot posiada składane podwozie, przednie koło chowane w kadłubie a podwozie główne, dwugoleniowe składane po starcie wzdłuż kadłuba. Typowa misja realizowana jest w kilku etapach. Naziemna stacja kontroli lotu realizuje start maszyny i kontroluje jej lot do 150 km, następnie poprzez satelitarne łącze danych kontrolę nad aparatem przejmuje stanowisko kontroli zlokalizowane w Creech Air Force Base, po wykonaniu zadania procedura jest powtarzana w odwrotnej kolejności. Naziemną załogę kontrolującą lot stanowią pilot aparatu i operator systemów pokładowych samolotu zajmujący się również niszczeniem wykrytych celów.
Wyposażenie elektroniczne.
Na pokładzie aparatu umieszczony jest radar z syntetyczną aperturą AN/APY-8 Lynx posiadający zdolność mapowania obszaru ziemi o maksymalnej rozdzielczości wynoszącej 0,1 m oraz śledzenia poruszających się celów na dystansie do 23 km. W głowicy optoelektronicznej znajduje się system elektrooptyczny AN/DAS-1 MTS-B (Multi-spectral Targeting System) integrujący kamery pracujące w świetle dziennym (z czterokrotnym zoomem cyfrowym) i podczerwieni (z dwukrotnym zoomem cyfrowym), dalmierz laserowy i laserowy wskaźnik celów z automatycznym systemem śledzenia plamki lasera. Planowana jest integracja z aparatem radaru ze skanowaniem elektronicznym AESA (Active Electronically Scanned Array), który poprawiłby możliwości maszyny w bezkolizyjnym locie w cywilnej przestrzeni powietrznej a także integracje nowego uzbrojenia.
Uzbrojenie.
MQ-9 Reaper może przenosić maksymalnie 1360 kg uzbrojenia podwieszanego na sześciu węzłach podskrzydłowych. Samolot może być uzbrojony w bomby kierowane laserowo GBU-12 Paveway II, bomby GBU-38 JDAM lub bomby z mieszanym układem naprowadzania laser/GPS GBU-49 oraz pociski AGM-114 Hellfire. Możliwe jest również przenoszenie dodatkowych zbiorników paliwa. Planowane jest integracja dodatkowego uzbrojenia z aparatem. Maszyna przystosowana będzie do przenoszenia pocisków AIM-9X oraz AIM-120 AMRAAM i przeciwradiolokacyjny AGM-88 HARM. Wielka Brytania prowadzi prace nad integracją z aparatem pocisków Brimstone. Ich efektem było skuteczne wykorzystanie pocisków przez MQ-9. 21 marca 2014 roku, koncern MBDA poinformował o przeprowadzeniu serii prób, polegających na wystrzeleniu 9 rakiet w warunkach zbliżonych do bojowych. Lecący na wysokości 6000 metrów MQ-9, skutecznie poraził cele znajdujące się w odległości od 7 do 12 kilometrów od aparatu. Za cele obrano obiekty nieruchome jak również poruszające się z prędkością ponad 100 km/h i wykonujące manewry. W trakcie ataku wykorzystano aktywne samonaprowadzanie radiolokacyjne oraz półaktywne samonaprowadzanie laserowe.
Służba.
Polska.
Od 1 marca 2019 w pełnej gotowości operacyjnej znajduje się baza Reaperów w Mirosławcu gdzie stacjonuje wydzielona jednostka 52. Operacyjnej Grupy Ekspedycyjnej stanowiącej część 52. Skrzydła Lotnictwa Myśliwskiego USA. Jednostka stacjonuje w Polsce od maja 2018 roku. Operują z niej dwa Reapery.
W październiku 2022 r. MON poinformowało o leasingu bezzałogowego systemu rozpoznawczego MQ-9A Reaper (Predator B) dla polskiej armii, która będzie z niego korzystać do czasu pozyskania własnego bezzałogowego systemu rozpoznawczego.
Australia.
Rządowy program modernizacji Royal Australian Air Force Air 7003 RAAF zakładał zakup od 12 do 16 bezzałogowy samolotów wraz ze stacjami kontroli. W jego ramach 16 listopada 2018 minister przemysłu obronnego Christopher Pyne ogłosił, że negocjacje na temat pozyskania maszyn będą toczyć się z amerykańskim producentem General Atomics Aeronautical Systems. Tym samym eliminując z dalszej konkurencji izraelski Israel Aerospace Industries, który oferował aparat Heron TP (eksportowe oznaczenie IAI Eitan). W grę wchodzi zakup aparatu MQ-9 Block 5 lub powstałego pod kątem brytyjskich wymagań MQ-9B Skyguardian.
Stany Zjednoczone.
W 2006 roku w bazie Creech Air Force Base siły powietrzne utworzyły pierwszą jednostkę uzbrojoną w MQ-9 Reaper. Był to 42 Dywizjon Szturmowy ("42d Attack Squadron"), który rok później wszedł w skład 432 Skrzydła ("432d Air Expeditionary Wing") wyposażonego tylko w bezzałogowe samoloty. 432 Skrzydło wystawia jednostki do działań w rejonach konfliktów, którymi w dniu dzisiejszym są Irak i Afganistan. Pierwszą misję "Reaper" zrealizował 25 września 2007 roku, w tym samym roku, 28 października miał miejsce pierwszy bojowy atak z użyciem samolotu, który zniszczył pojazd, którym poruszali się afgańscy rebelianci. Do 6 marca 2008 roku samoloty zniszczyły 16 celów w Afganistanie. 17 lipca 2008 roku zadebiutowały w Iraku. 11 sierpnia 2008 roku poinformowano o wyposażeniu w "Reapery" pierwszej jednostki Lotnictwa Gwardii Narodowej USA ("Air National Guard"), 174 Skrzydła Myśliwskiego ("174th Fighter Wing") stacjonującego w Syracuse w stanie Nowy Jork. Kolejną instytucją wykorzystującą aparaty jest Amerykańska Służba Celna i Straż Graniczna ("U.S. Customs and Border Protection"), której "Reapery" stacjonują w Sierra Vista w Arizonie oraz Grand Forks w Dakocie Północnej. 24 kwietnia 2006 roku jeden z aparatów uległ rozbiciu na skutek przypadkowego wyłączenia silnika przez operatora z naziemnej stacji kontroli. Nie zmieniło to ogólnej oceny samolotu przez tę instytucję, podczas swojej służby "Reaper" przyczynił się do przechwycenia kilku ton marihuany oraz aresztowania kilku tysięcy nielegalnych imigrantów i przemytników. Obecnie "U.S. Customs and Border Protection" posiada pięć MQ-9 Reaper.
3 stycznia 2020 roku użyto Reapera z pociskiem AGM-114 do ataku na międzynarodowe lotnisko w Bagdadzie, gdzie zginął irański dowódca jednostki specjalnej Ghods, Ghasem Solejmani. W ataku zginął także iracki dowódca Abu Mahdi al-Muhandis i 6 innych osób.
Wielka Brytania.
Drugim po USA użytkownikiem samolotów została Wielka Brytania, która zakupiła dwa aparaty w 2006 roku, brytyjskie "Reapery" służą w 39 Dywizjonie RAF ("No. 39 Squadron RAF") oraz 13 Dywizjonie ("No. 13 Squadron RAF"). Jesienią 2008 roku samoloty RAFu pojawiły się w Afganistanie wykonując zarówno misje rozpoznawcze jak i zadania z użyciem przenoszonego uzbrojenia, do stycznia 2009 roku za ich pomocą RAF wyeliminował 60 afgańskich rebeliantów. W 2012 roku brytyjskie MQ-9 latając w Afganistanie wykonały 892 loty bojowe, podczas których 92 razy użyto przenoszonego przez nie uzbrojenia. Obecnie RAF posiada dziesięć aparatów, które mają zostać uzupełnione o kolejne pięć maszyn. W ramach zwiększania możliwości rozpoznawczych swoich Reaperów, Brytyjczycy przeprowadzili próby integracji bezzałogowców z używanymi przez samoloty Tornado GR.4 zasobnikami rozpoznawczymi DB-110. Próby przeprowadzono w ramach programu Falcon Prowl, będącego częścią większego programu Joint UAV Experimentation Programme (JUEP) w grudniu 2005 roku na poligonie w południowej Kalifornii. Zredukowano masę zasobnika do około 540 kg usuwając z niego systemy potrzebne do współpracy z samolotami Tornado.
W ramach zawartego 31 stycznia 2014 roku porozumienia pomiędzy Francją i Wielką Brytanią, obydwa kraje zamierzają wspólnie pracować nad jak najbardziej efektywnym wykorzystaniem swoich MQ-9, porozumienie jest otwarte dla innych krajów, do których w przyszłości również trafią Reapery.
Włochy.
Kolejnym po Stanach Zjednoczonych i Wielkiej Brytanii użytkownikiem MQ-9 zostały Włochy. Dwa pierwsze aparaty oraz dwie naziemne stacje kontroli lotu zostały zamówione u producenta 6 lutego 2009 roku. 17 października 2011 roku producent podpisał umowę na zakup kolejnych dwóch maszyn oraz trzech stacji radiolokacyjnych Lynx Block 30 i jednego zapasowego silnika do samolotów. Umowa została podpisana z Departamentem Obrony Stanów Zjednoczonych będących pośrednikiem pomiędzy producentem a Włochami. Docelowo Włoskie Siły Powietrzne mają posiadać sześć maszyn. Całość zamówienia została sfinansowana w ramach programu Foreign Military Sales. Pierwsze maszyny dostarczone zostały odbiorcy w 2010 roku. Samoloty zostały skierowane do wsparcia działań włoskich jednostek na terenie Afganistanu. Włoskie Reapery wchodzą w skład 28º Gruppo UAV (28 Dywizjonu) będącego częścią 32º Stormo Armando Boetto (32 Skrzydła) na co dzień stacjonującego w bazie Amendola. Od października 2013 roku włoskie maszyny wykorzystywano do wykrywania i śledzenia nielegalnych imigrantów w basenie Morza Śródziemnego w ramach operacji pod kryptonimem "Mare Nostrum". Pierwsza misja MQ-9 w Afganistanie wykonana została 17 stycznia 2014 roku. W listopadzie 2015 roku złożono zamówienie, mające na celu uzbrojenie włoskich aparatów w pociski AGM-114 Hellfire II, bomby GBU-12 i GBU-38 Joint Direct Attack Munition.
Francja.
Pierwsze rozmowy na temat pozyskania amerykańskich bezzałogowców mających zastąpić używane we francuskiej armii aparaty EADS Harfang odbyły się w 2010 roku. Przedstawiciele francuskiej agencji uzbrojenia "Direction générale de l'armement" (DGA) zapoznali się wówczas po raz pierwszy z MQ-9. W październiku tego samego roku swojego wsparcia planom zakupowym udzielił publicznie francuski minister obrony Hervé Morin, opowiadając się za zakupem amerykańskiego samolotu. Oficjalna oferta zakupu MQ-9 została przedstawiona Francji 21 czerwca 2011 roku. Miesiąc później sytuacja zmieniła się diametralnie - 20 lipca poinformowano, iż nowym aparatem bezzałogowym mającym zastąpić Harfangi będzie izraelski IAI Heron TP. 28 listopada, również tego samego roku, francuski Senat zakwestionował wybór izraelskiej maszyny, jednocześnie wskazując na konieczność zakupu MQ-9. 30 maja 2012 roku, nowy minister obrony Jean-Yves Le Drian ogłosił ponowne rozpoczęcie procedury zakupu nowych samolotów bezzałogowych. Rok później rozpoczęła się operacja Serwal - francuska operacja reagowania kryzysowego w Mali. Do wsparcia swoich sił, Francuzi wysłali do Mali wszystkie maszyny typu Harfang wchodzące w skład dywizjonu 01.033 Belfort. Maszyny stacjonowały na lotnisku w Niamey w Nigrze jednak ich liczba okazała się być niewystarczająca. W tej sytuacji poproszono o pomoc Stany Zjednoczone, które przebazowały do Niamey dwa samoloty MQ-9. 27 czerwca 2013 roku amerykańska agencja ds. uzbrojenia upubliczniła informację o przesłaniu do Kongresu prośby o wydanie zgody na zakup przez Francję maszyn MQ-9. Zgoda dotyczyła zakupu szesnastu egzemplarzy samolotów, osiem naziemnych stanowisk kontroli lotu, 32 zapasowych silników oraz dodatkowego wyposażenia obejmującego satelitarne terminale łączności, systemy identyfikacji, systemy nawigacyjne i układy celownicze. 26 sierpnia tego samego roku Francja sfinalizowała zakup szesnastu Reaperów podpisując stosowne porozumienie ze Stanami Zjednoczonymi.
Niemcy.
Od 2008 roku rozmowy w sprawie zakupu bojowych aparatów bezzałogowych prowadziły Niemcy, docelowo planowano kupić pięć maszyn i cztery stacje kontroli lotu. Jednak 14 listopada 2013 roku Niemcy poinformowały o zawieszeniu procedury zakupu.
Holandia.
21 listopada 2013 roku holenderskie Ministerstwo Obrony poinformowało o planach zakupu czterech maszyn wraz z dwiema naziemnymi stacjami kontroli dla Koninklijke Luchtmacht. Wstępne plany zakładają osiągnięcie gotowości bojowej w 2016 roku. W odróżnieniu od pozostałych użytkowników, Holendrzy planują wykorzystanie MQ-9 jedynie w misjach rozpoznawczych, bez realizacji zadań wymagających wykorzystania uzbrojenia. Realizacja zakupu wraz z osiągnięciem zdolności operacyjnej planowane jest do końca 2017 roku. Maszyny mają wstępnie stacjonować w bazie Leeuwarden w ramach 306 Dywizjonu (dywizjon został rozwiązany w 2010 roku). 6 lutego 2015 roku Departament Stanu USA poinformował o wydaniu zgody na sprzedaż maszyn do Holandii. 17 lipca 2018 roku, w trakcie odbywających się Wielkiej Brytanii targów Farnborough International Airshow, przedstawiciel holenderskiego Ministerstwa Obrony Narodowej i Departamentu Obrony Stanów Zjednoczonych podpisali umowę na zakup przez Holandię czterech systemów MQ-9 Block V.
Hiszpania.
2 marca 2015 roku producent poinformował o zawarciu porozumienia z hiszpańską firmą Sener w celu wspólnego promowania aparatu w Hiszpanii w odpowiedzi na zapowiedziane przez ten kraj rozpoczęcie procedury pozyskania bezzałogowego samolotu do wypełniania zadań patrolowo-rozpoznawczych. 6 października 2015 roku Departament Stanu Stanów Zjednoczonych podał do publicznej wiadomości informację o wydaniu zgody na sprzedaż samolotów do Hiszpanii. 17 lutego 2016 roku Hiszpania i Stany Zjednoczone podpisały międzypaństwową umowę na zakup aparatu. Kontrakt przewiduje dostarczenie czterech samolotów i dwóch stanowisk naziemnej kontroli lotu.
Belgia.
25 października 2018 roku, belgijski rząd ogłosił zamiar zakupu dwóch aparatów MQ-9B Sky Guardian w wersji rozpoznawczej. Decyzja otwiera drogę do rozpoczęcia negocjacji z producentem samolotów na temat ich nabycia.

</doc>
<doc id="1685458" url="https://pl.wikipedia.org/wiki?curid=1685458" title="Heavy Cross">
Heavy Cross

Heavy Cross – pierwszy singel z albumu Music for Men amerykańskiej grupy Gossip. Został wydany w USA 28 kwietnia 2009, w Wielkiej Brytanii wydanie nastąpiło 15 czerwca 2009. Do utworu nagrano również teledysk.

</doc>
<doc id="1685459" url="https://pl.wikipedia.org/wiki?curid=1685459" title="Zarudce">
Zarudce

Zarudce (ukr. Зарудці) – wieś na Ukrainie w rejonie żółkiewskim, w obwodzie lwowskim. Liczba ludności wsi wynosi około 730 mieszkańców, a jej powierzchnia to 8,75 km², co daje gęstość zaludnienia równą 83,09 os./km².
W Zarudcach urodziła się polska poetka, Wanda Gizicka.
Historia.
Pierwsza wzmianka o Zarudcach pochodzi z wydanego w roku 1386 dokumentu, w którym Andrzej, starosta ruski, poświadcza, że Mikołaj Słanka sprzedał Beńkowi z Żabokruk posiadłość Zarudce oraz dworzysko Przedrzymiechy za 70 kóp groszy. W 1402 Beńko z Żabokruk przekazał wieś dominikanom ze Lwowa pod warunkiem dorocznego odprawiania odpowiedniej liczby mszy za jego rodzinę. W 1559 król Zygmunt II August potwierdził przynależność miejscowości do dominikanów.
W okresie międzywojennym miejscowość stanowiła osobną gminę wiejską w II Rzeczypospolitej, a od 1934 po wprowadzeniu w życie ustawy scaleniowej weszła w skład gminy Brzuchowice. W okresie II RP wieś zamieszkana była niemal wyłącznie przez Polaków.
Po II wojnie światowej znalazła się w granicach Ukraińskiej SRR, a w 1991 weszła w skład Ukrainy.

</doc>
<doc id="1685461" url="https://pl.wikipedia.org/wiki?curid=1685461" title="Framée (1899)">
Framée (1899)

Framée - francuski niszczyciel z początku XX wieku. Pierwsza jednostka typu "Framée". Nazwa oznaczała frankońską włócznię. "Framée" zatonął po zderzeniu z pancernikiem "Brennus" 11 sierpnia 1900 roku, podczas manewrów w okolicy przylądka Świętego Wincentego.

</doc>
<doc id="1685462" url="https://pl.wikipedia.org/wiki?curid=1685462" title="Czarkowskie Olędry">
Czarkowskie Olędry



</doc>
<doc id="1685463" url="https://pl.wikipedia.org/wiki?curid=1685463" title="Chłapowskie Holendry">
Chłapowskie Holendry



</doc>
<doc id="1685466" url="https://pl.wikipedia.org/wiki?curid=1685466" title="Medieval metal">
Medieval metal



</doc>
<doc id="1685468" url="https://pl.wikipedia.org/wiki?curid=1685468" title="Wstążka">
Wstążka



</doc>
<doc id="1685469" url="https://pl.wikipedia.org/wiki?curid=1685469" title="Yatagan (1900)">
Yatagan (1900)

Yatagan - francuski niszczyciel z początku XX wieku, typu "Framée". Nazwa oznacza "jatagan". Brał udział w I wojnie światowej. 3 listopada 1916 roku, "Yatagan" zatonął w okolicy Dieppe po zderzeniu ze statkiem SS "Teviot", podczas zadań ochrony rybołówstwa

</doc>
<doc id="1685473" url="https://pl.wikipedia.org/wiki?curid=1685473" title="Pique (1900)">
Pique (1900)

Pique - francuski niszczyciel z początku XX wieku, typu "Framée". Nazwa oznacza "pika".
Okręt wziął udział w I wojnie światowej, służąc na Morzu Śródziemnym. Operował w latach 1916-17 z Brindisi oraz z południowej Francji. W 1916 przeszedł niewielką przebudowę: przedłużono mu mostek do masztu i pierwszego komina, a rufową wyrzutnię torped zamieniono na działo kalibru 65 mm lub 75 mm. Został skreślony z listy floty 28 stycznia 1921 roku, a 28 lipca 1921 roku sprzedany na złom.

</doc>
<doc id="1685474" url="https://pl.wikipedia.org/wiki?curid=1685474" title="Strzępiarka">
Strzępiarka

Strzępiarka – urządzenie do rozdrabniania odpadów powstałych w procesie demontażu pojazdów (głównie samochodów) wycofanych z eksploatacji
W dokumentach wykonawczych zawarto szczegółowy opis wymogów dla tego urządzenia. Powinno być ustawione na utwardzonej, szczelnej powierzchni wyposażonej w system doprowadzania odcieków do separatora substancji ropopochodnych i wyposażone w:
Proces rozdziału powinien być oparty na następujących metodach:

</doc>
<doc id="1685475" url="https://pl.wikipedia.org/wiki?curid=1685475" title="Invicti athletae">
Invicti athletae



</doc>
<doc id="1685478" url="https://pl.wikipedia.org/wiki?curid=1685478" title="Epée (1900)">
Epée (1900)

Epée - francuski niszczyciel z początku XX wieku, typu "Framée". Nazwa oznacza "miecz".
Okręt wziął udział w I wojnie światowej, służąc na Morzu Śródziemnym. Został skreślony z listy floty 1 października 1920 roku, a 8 stycznia 1921 roku sprzedany na złom.

</doc>
<doc id="1685481" url="https://pl.wikipedia.org/wiki?curid=1685481" title="Framee">
Framee



</doc>
<doc id="1685483" url="https://pl.wikipedia.org/wiki?curid=1685483" title="Huerteales">
Huerteales

Huerteales – rząd roślin z kladu różowych. W dawniejszych systemach nie był wyróżniany, a rośliny tu zaliczane były włączane do rzędu sandałowców "Santalales" (np. w systemie Cronquista z 1981). Rząd wyróżniany jest przez Angiosperm Phylogeny Website (2001...) i system Reveala z 2008 r. W systemie APG IV z 2016 należą tu cztery rodziny, w sumie z sześcioma rodzajami i 24 gatunkami występującymi w Azji południowo-wschodniej, w północnej Australii, wschodniej Afryce oraz w Ameryce Środkowej. Są to rośliny drzewiaste, o liściach ząbkowanych i niewielkich kwiatach skupionych w wierzchotkowych kwiatostanach.
Systematyka.
Rząd stanowi jedną z młodszych linii ewolucyjnych w obrębie kladu różowych właściwych II (eurosids II ≡ "Malvidae"). Jest grupą siostrzaną dla kladu obejmującego ślazowce ("Malvales") i kaparowce ("Capparales"). 
Pozycja systematyczna w kladogramie nadrzędu różopodobnych na podstawie APweb (aktualizowany system APG IV z 2016):

</doc>
<doc id="1685484" url="https://pl.wikipedia.org/wiki?curid=1685484" title="HMS Eskimo">
HMS Eskimo



</doc>
<doc id="1685485" url="https://pl.wikipedia.org/wiki?curid=1685485" title="Pertuisane (1900)">
Pertuisane (1900)

Pertuisane - francuski niszczyciel z początku XX wieku, pierwsza jednostka typu "Pertuisane" (nazywanego także typem "Rochefortais"). Nazwa oznacza "partyzana".
Okręt wziął udział w I wojnie światowej, służył na kanale La Manche. Został skreślony z listy floty 16 marca 1923 roku i sprzedany na złom 20 kwietnia 1928.

</doc>
<doc id="1685486" url="https://pl.wikipedia.org/wiki?curid=1685486" title="Rosids">
Rosids



</doc>
<doc id="1685488" url="https://pl.wikipedia.org/wiki?curid=1685488" title="Valerie Niehaus">
Valerie Niehaus

Valerie Niehaus (ur. 11 października 1974 w Emsdetten) – niemiecka aktorka filmowa, teatralna i telewizyjna. Mając 16 lat pojawiła się jako Gerda w jednym z odcinków serialu ARD "Rote Erde" (1990). W latach 1997–1999 studiowała w nowojorskim Lee Strasberg Theatre and Film Institute. W 1995 i 1996 została uhonorowana nagrodą Bravo Otto, przyznawaną przez dwutygodnik dla młodzieży „Bravo”, w kategorii „Gwiazda telewizyjna”. W telewizyjnym filmie romantycznym "Rosamunde Pilcher: Godziny decyzji" ("Rosamunde Pilcher: Stunden der Entscheidung", pierwsza transmisja: marzec 1997) u boku Timothy’ego Peacha zagrała postać Christabel Lowyer, która studiuje w USA i podróżuje z rodzicami do Anglii podczas przerw semestralnych.

</doc>
<doc id="1685489" url="https://pl.wikipedia.org/wiki?curid=1685489" title="Escopette (1900)">
Escopette (1900)

Escopette - francuski niszczyciel z początku XX wieku typu "Pertuisane" (nazywanego także typem "Rochefortais").
Okręt wziął udział w I wojnie światowej, służył na kanale La Manche. Został skreślony z listy floty 4 kwietnia 1921 roku.

</doc>
<doc id="1685490" url="https://pl.wikipedia.org/wiki?curid=1685490" title="Logika kierunkowa">
Logika kierunkowa

Logika kierunkowa – logika wielowartościowa stworzona przez Leonarda Rogowskiego. Powstała ona w celu opisania dialektyki G.W. Hegla. Rogowski wykazał przy użyciu logiki kierunkowej, że system Hegla nie jest sprzeczny. 

</doc>
<doc id="1685491" url="https://pl.wikipedia.org/wiki?curid=1685491" title="Wołodymyr Dyky">
Wołodymyr Dyky

Wołodymyr Petrowycz Dyky (ukr. Володимир Петрович Дикий, ros. Владимир Петрович Дикий, "Władimir Pietrowicz Dikij"; ur. 15 lutego 1962 w Czerwonogrodzie, w obwodzie lwowskim, zm. 28 lipca 2021 w Łucku) – ukraiński piłkarz, grający na pozycji napastnika, były juniorski reprezentant Związku Radzieckiego, trener piłkarski.
Kariera piłkarska.
Kariera klubowa.
Rozpoczął karierę piłkarską w Karpatach Lwów. 2 maja 1979 17-latek zadebiutował w spotkaniu przeciwko Metałurha Zaporoże. Kiedy w 1982 odbyła się fuzja Karpat z klubem SKA Lwów podał się do Metalista Charków. W 1983 powrócił do SKA Karpat Lwów, w którym występował do 1985. W 1988 został zaproszony do Torpedo Łuck, który w następnym sezonie zmienił nazwę na Wołyń Łuck. Po 9 latach gry w tym klubie ukończył karierę piłkarską.
Kariera reprezentacyjna.
Występował w juniorskiej reprezentacji Związku Radzieckiego.
Kariera trenerska.
Po zakończeniu kariery piłkarskiej rozpoczął pracę trenerską. Pracuje do dziś w sztabie szkoleniowym łuckiej Wołyni, w klubie w którym rozegrał 300 spotkań i strzelił 91 bramkę.

</doc>
<doc id="1685493" url="https://pl.wikipedia.org/wiki?curid=1685493" title="Rapière (1901)">
Rapière (1901)

Rapière - francuski niszczyciel z początku XX wieku, typu "Pertuisane" (nazywanego także typem "Rochefortais"). Nazwa oznacza "rapier".
Okręt wziął udział w I wojnie światowej, początkowo służył w 3. Flotylli Niszczycieli w północnej Francji, następnie przeniesiony na Morze Śródziemne, do Dywizjonu Okrętów Patrolowych pod Bizertą. Został skreślony z listy floty 27 października 1921.

</doc>
<doc id="1685494" url="https://pl.wikipedia.org/wiki?curid=1685494" title="SRK Tasmajdan - SH Pionir">
SRK Tasmajdan - SH Pionir



</doc>
<doc id="1685495" url="https://pl.wikipedia.org/wiki?curid=1685495" title="Rapiere">
Rapiere



</doc>
<doc id="1685497" url="https://pl.wikipedia.org/wiki?curid=1685497" title="Kai Wiesinger">
Kai Wiesinger

Kai Wiesinger (ur. 16 kwietnia 1966 w Hanowerze) – niemiecki aktor filmowy i telewizyjny, także głosowy.
Życiorys.
Już jako nastolatek, zachęcony przez swoich rodziców, w Hanowerze uczęszczał na prywatne lekcje aktorstwa z Günter Kütemeyer. Następnie odbył zastępczą służbę cywilną w ratownictwie w Niemieckim Czerwonym Krzyżu jako sanitariusz ratownictwa medycznego. Po ukończeniu szkoły aktorskiej w Monachium, zadebiutował w 1990 jak Harold w scenicznej wersji "Harold i Maude" Colina Higginsa. Grał w Bayerisches Staatsschauspiel i One Nite Stand Prinzregententheater. Jego kinowa debiutancka rola Johannesa Schefflera w komedii "Małe rekiny" ("Kleine Haie", 1992) obok Gedeona Burkharda, przyniosła mu Bawarską Nagrodę Filmową. Za postać Simona w melodramacie Dany Vávrovej "Tęsknota za miłością" ("Hunger - Sehnsucht nach Liebe", 1997) oraz rolę cynicznego i aroganckiego adwokata Konrada von Seidlitza w dreszczowcu "14 dni życia" ("14 Tage lebenslänglich", 1997) ponownie odebrał Bawarską Nagrodę Filmową.
Kai Wiesinger użyczył głosu wśród innych produkcjach takich jak "Dawno temu w trawie" czy "Bibi Blocksberg". Na początku 2000 brał w kampaniach reklamowych jak męski model sklepu Peek &amp; Cloppenburg i marki odzieżowej Baldessarini. W 2004 otrzymał nagrodę specjalną redakcji magazynu „GQ”, w kategorii „Najlepiej ubrany mężczyzna”.
Wiesinger był żonaty z aktorką Chantal de Freitas od 1998. aż do jej śmierci w 2013 roku. Para ma dwie córki.

</doc>
<doc id="1685499" url="https://pl.wikipedia.org/wiki?curid=1685499" title="Flamberge (1901)">
Flamberge (1901)

Flamberge - francuski niszczyciel z początku XX wieku, pierwsza jednostka typu "Pertuisane" (nazywanego także typem "Rochefortais"). Nosił znak burtowy: F. Nazwa oznacza "flamberg".
Pomiędzy 1909 a 1912 został przystosowany do stawiania min (wraz z "Hache", "Baliste" i "Massue").
Okręt wziął udział w I wojnie światowej, od 1915 służył na Morzu Śródziemnym. Koniec wojny zastał go w Salonikach. Został skreślony z listy floty 1 października 1920 i sprzedany na złom 8 stycznia 1921.

</doc>
<doc id="1685501" url="https://pl.wikipedia.org/wiki?curid=1685501" title="Zaszków (rejon żółkiewski)">
Zaszków (rejon żółkiewski)

Zaszków (ukr. Зашків) – wieś na Ukrainie w rejonie żółkiewskim obwodu lwowskiego, siedziba wiejskiej rady.
Znajduje się tu przystanek kolejowy Zaszków, położony na linii Lwów – Rawa Ruska – Hrebenne.
Pod okupacją niemiecką w Polsce siedziba wiejskiej gminy Zaszków. 

</doc>
<doc id="1685502" url="https://pl.wikipedia.org/wiki?curid=1685502" title="Francis Fulton-Smith">
Francis Fulton-Smith

Francis Fulton-Smith (ur. 25 kwietnia 1966 w Monachium) – niemiecki aktor telewizyjny, filmowy i teatralny pochodzenia brytyjskiego.
Życiorys.
Urodził się w Monachium jako syn Niemki i Anglika. Jego matka pracowała jako korespondentka, a ojciec był muzykiem jazzowym i tłumaczem. W 1986 ukończył Camerloher-Gymnasium Freising. Uczęszczał do Otto-Falckenberg-Schule w Monachium. 
W wieku osiemnastu lat pojawił się jako pielęgniarz w dramacie "Wenn ich mich fürchte" (1984) z Horstem Buchholzem. W 1991 zadebiutował na scenie. Występował w niewielkich rolach w produkcjach telewizyjnych, zanim przyjął główną rolę lekarza Jensa Leyendeckera w serialu ProSieben "Klinika Berlin Centrum" ("Klinikum Berlin Mitte – Leben in Bereitschaft", 2000-2002). Od 13 kwietnia 2004 grał postać lekarza internisty z Berlina Christiana Kleista w serialu ARD "Doktor Kleist – lekarz rodzinny" ("Familie Dr. Kleist"). Za rolę byłego premiera Bawarii Franza Josefa Straußa, do której przytył 20 kg pod nadzorem lekarza, w dramacie telewizyjnym "Afera „Die Spiegel”" ("Die Spiegel-Affäre", 2014) z Franzem Dindą, Gesine Cukrowski, Henningiem Baumem i André Hennicke, 13 listopada 2014 dostał Bambi.
24 września 2004 ożenił się z Vereną Klein. Mają dwie córki (ur. 2009, ur. 2012). Pod koniec kwietnia 2017 publicznie ogłosili separację. Rozwód nastąpił w marcu 2018.

</doc>
<doc id="1685504" url="https://pl.wikipedia.org/wiki?curid=1685504" title="Joe Kittinger">
Joe Kittinger



</doc>
<doc id="1685505" url="https://pl.wikipedia.org/wiki?curid=1685505" title="Carabine (1902)">
Carabine (1902)

Carabine - francuski niszczyciel z początku XX wieku i okresu I wojny światowej, typu "Arquebuse".
Podczas wojny służył na Morzu Śródziemnym. 1 października 1918 został poważnie uszkodzony w kolizji z brytyjskim parowcem SS "Mentor", po czym odholowany do Palermo, a następnie do Bizerty, gdzie nie został naprawiony, lecz został skreślony z listy floty tuż po zakończeniu wojny, 8 stycznia 1919 roku.

</doc>
<doc id="1685506" url="https://pl.wikipedia.org/wiki?curid=1685506" title="Swobodny przepływ molekularny">
Swobodny przepływ molekularny



</doc>
<doc id="1685507" url="https://pl.wikipedia.org/wiki?curid=1685507" title="Park Tae-kyong">
Park Tae-kyong

Park Tae-kyong (ur. 30 lipca 1980) – koreański lekkoatleta, specjalizujący się w biegu na 110 metrów przez płotki.
Osiągnięcia.
W 2004 Park Tae-kyong reprezentował swój kraj na igrzyskach olimpijskich w Atenach, gdzie jednak odpadł w eliminacjach na 110 metrów przez płotki.

</doc>
<doc id="1685509" url="https://pl.wikipedia.org/wiki?curid=1685509" title="Nicolas Maurice-Belay">
Nicolas Maurice-Belay

Nicolas Maurice-Belay (ur. 19 kwietnia 1985 w Sucy-en-Brie) – francuski piłkarz występujący na pozycji pomocnika.
Kariera klubowa.
Maurice-Belay urodził się we Francji jako syn martynikańskich imigrantów. Wychowywał się w okolicach Paryża. Jako junior grał w zespołach US Créteil, INF Clairefontaine oraz AS Monaco. Następnie występował w rezerwach Monaco, a do jego pierwszej drużyny został włączony w sezonie 2005/2006. W Ligue 1 zadebiutował 6 sierpnia 2005 w przegranym 0:2 meczu z AJ Auxerre. W debiutanckim sezonie rozegrał 13 spotkań, a w lidze zajął z klubem 9. miejsce. W następnym sezonie zagrał w lidze dwa razy, a potem w sierpniu 2006 został wypożyczony do CS Sedan, także występującego w Ligue 1. Wystąpił tam w 30 ligowych meczach, a po zakończeniu sezonu 2006/2007 powrócił do Monaco, jednak nie rozegrał tam już żadnego spotkania.
W 2007 roku odszedł do innego pierwszoligowca – FC Sochaux-Montbéliard. W barwach Sochaux pierwszy występ zanotował 4 sierpnia 2007 w zremisowanym 0:0 pojedynku z Paris Saint-Germain. 16 lutego 2008 w zremisowanym 1:1 spotkaniu z SM Caen strzelił pierwszego gola w Ligue 1. Zawodnikiem Sochaux był do 2017 roku. Następnie, do 2017 roku występował w Girondins Bordeaux.
W Ligue 1 rozegrał 314 spotkań i zdobył 14 bramek.

</doc>
<doc id="1685510" url="https://pl.wikipedia.org/wiki?curid=1685510" title="Sarbacane">
Sarbacane

Sarbacane – francuski niszczyciel z początku XX wieku i okresu I wojny światowej, typu "Arquebuse". Nazwa oznacza "dmuchawka".
W 1916 należał do 2. Flotylli w Brindisi, a w 1918 do Sił Patrolowych Południowej Francji. Niszczyciel przetrwał wojnę. Został skreślony z listy floty 1 października 1920 roku.

</doc>
<doc id="1685511" url="https://pl.wikipedia.org/wiki?curid=1685511" title="Zjawisko Ludwiga-Soreta">
Zjawisko Ludwiga-Soreta



</doc>
<doc id="1685512" url="https://pl.wikipedia.org/wiki?curid=1685512" title="Termoforeza">
Termoforeza



</doc>
<doc id="1685513" url="https://pl.wikipedia.org/wiki?curid=1685513" title="Francisque">
Francisque

Francisque - francuski niszczyciel z początku XX wieku i okresu I wojny światowej, typu "Arquebuse". Nazwa oznaczała "franciska".
Niszczyciel przetrwał wojnę, służąc głównie na kanale La Manche. Został skreślony z listy floty 4 kwietnia 1921 roku i sprzedany na złom 10 lipca 1922.

</doc>
<doc id="1685514" url="https://pl.wikipedia.org/wiki?curid=1685514" title="Niemiecka Partia Prawicowa">
Niemiecka Partia Prawicowa

Niemiecka Partia Prawicowa (niem. "Deutsche Rechtspartei", DRP) – partia niemiecka istniejąca w latach 1946–1949.
Powstała w czerwcu 1946 w Hamburgu po połączeniu "Deutsche Aufbau-Partei" i "Deutsche Konservative Partei". Pod nazwą DRP funkcjonowała w Dolnej Saksonii, w innych krajach jako DRP-DKP (Deutsche Rechtspartei-Deutsche Konservative Partei).
Miała niejednolite oblicze ideowe i polityczne, w jej programie obecny był autorytaryzm i nacjonalizm, propagowała tezy o „narodzie bez przestrzeni”.
Odniosła pewne sukcesy wyborcze, wprowadziła pięciu posłów do pierwszego Bundestagu w 1949 r. (w Dolnej Saksonii uzyskała 8,1% głosów), w wyborach komunalnych w Wolfsburgu w 1948 uzyskała 17 spośród 25 miejsc w radzie miejskiej.
W 1948 r. zmieniła nazwę na Partia Niemiecka-Niemiecka Partia Konserwatywna. W końcu 1949 w wyniku tarć wewnętrznych nastąpił rozkład partii, część działaczy odeszła do Socjalistycznej Partii Rzeszy.

</doc>
<doc id="1685516" url="https://pl.wikipedia.org/wiki?curid=1685516" title="Andwaranaut">
Andwaranaut

Andwaranaut (tłumaczone – "Własność Andwariego Powodująca Nieszczęście" albo też "Dar Andwariego") – w mitologii nordyckiej jedno z arcydzieł jubilerskiej sztuki karłów, złoty pierścień będący częścią olbrzymiego skarbu należącego niegdyś do Gusta, a później strzeżonego przez Andwariego. Skarb zabrał Loki, ale strażnik ukrył Andwaranaut. Gdy jednak został zmuszony do oddania także i pierścienia, całe złoto obciążył klątwą, której skutkiem była śmierć każdego właściciela. Na krótko w posiadanie Andwaranautu wszedł Odyn, ale gdy bogowie płacili okup za zabitego Otra, pokrywając jego wydrążoną skórę złotem, nie zdołali zasłonić jednego wąsa i Odyn – dla wypełnienia warunków okupu – musiał oddać pierścień. 
Jego kolejnymi właścicielami byli :
Można sądzić, że Gunnar i Högni jako ostatni posiadacze Andwaranauta dołączyli go do reszty skarbów i zatopili w Renie przed swoją ostatnią wyprawą.

</doc>
<doc id="1685517" url="https://pl.wikipedia.org/wiki?curid=1685517" title="Sabre (1904)">
Sabre (1904)

Sabre - francuski niszczyciel z początku XX wieku typu "Arquebuse". Nazwa oznacza "szabla".
Podczas I wojny światowej służył m.in. jako okręt flagowy 1. Flotylli Okrętów Podwodnych na wschodnim Morzu Śródziemnym (od czerwca 1913 do kwietnia 1915). W marcu 1916 przewoził króla Serbii Piotra I z Wlory na Korfu.
Niszczyciel przetrwał wojnę. Został skreślony z listy floty 5 stycznia 1921 roku.

</doc>
<doc id="1685518" url="https://pl.wikipedia.org/wiki?curid=1685518" title="Lee Jung-joon">
Lee Jung-joon

Lee Jung-joon (ur. 26 marca 1984) – koreański lekkoatleta, specjalizujący się w biegu na 110 metrów przez płotki.
W 2008 Lee Jung-joon reprezentował swój kraj na igrzyskach olimpijskich w Pekinie, gdzie odpadł w drugiej rundzie eliminacji na 110 metrów przez płotki, będąc ostatecznie sklasyfikowanym na 18. pozycji. Wielokrotny mistrz i rekordzista kraju.

</doc>
<doc id="1685521" url="https://pl.wikipedia.org/wiki?curid=1685521" title="Arquebuse (1902)">
Arquebuse (1902)

Arquebuse - francuski niszczyciel z początku XX wieku i okresu I wojny światowej. Był głównym okrętem typu "Arquebuse", nazwa oznacza "arkebuz".
Podczas wojny służył na kanale La Manche, następnie na Morzu Śródziemnym. Bez powodzenia atakował okręt podwodny U-35 15 czerwca 1916. Niszczyciel przetrwał wojnę. Został skreślony z listy floty 10 maja 1920 roku i oddany na złom 2 marca 1921.

</doc>
<doc id="1685522" url="https://pl.wikipedia.org/wiki?curid=1685522" title="Arbalète (1903)">
Arbalète (1903)

Arbalète - francuski niszczyciel z początku XX w i okresu I wojny światowej, typu "Arquebuse".
Brał udział w ostrzale Gazy 16 kwietnia 1917, a później w 1917 dwukrotnie nieskutecznie atakował okręt podwodny SM UC-74. Niszczyciel przetrwał wojnę. Został skreślony z listy floty 21 czerwca 1920 roku, a sprzedany na złom 10 maja 1921.

</doc>
<doc id="1685523" url="https://pl.wikipedia.org/wiki?curid=1685523" title="Arbalete">
Arbalete



</doc>
<doc id="1685526" url="https://pl.wikipedia.org/wiki?curid=1685526" title="Idźki (powiat piski)">
Idźki (powiat piski)

Idźki (niem. "Itzken") – część wsi w Polsce położona w województwie warmińsko-mazurskim, w powiecie piskim, w gminie Biała Piska.
Wieś powstała w ramach kolonizacji Wielkiej Puszczy. Wcześniej był to obszar Galindii. Wieś ziemiańska, dobra służebne w posiadaniu drobnego rycerstwa (tak zwani wolni, ziemianie w języku staropolskim), z obowiązkiem służby rycerskiej (zbrojnej). W XV i XVI w. wieś wymieniana w dokumentach pod nazwą "Itzkenn" i należała do parafii w Kumielsku. Osada prawdopodobnie powstała przed wojną trzynastoletnią (1454-1466). 
Wieś służebna lokowana przez komtura "Zygfryda Flacha von Schwartzburga" w 1471 r., na 10 łanach na prawie magdeburskim, z obowiązkiem jednej służby zbrojnej, bez okresu wolnizny. Przywilej otrzymał Idzi (Itziken), a wieś położona była między Kumielskiem, Szkodami, Kózkami, Bełczącem.
Obecnie.
Na niemieckiej mapie osada położona wzdłuż drogi 4 ogrodzone gospodarstwa, na południe od zabudowań cmentarz. Miejscowość była położona blisko osady "Kosken". Obecnie zabudowania leżą we wsi Kózki i mają numery domów 11 – 14. Na zdjęciach satelitarnych w tym miejscu istnieją 4 gospodarstwa, 2 na obszarze dwóch są ślady intensywnego użytkowania, na dwóch nie widać śladów dojazdu, są ścieżki, nie są zakrzaczone. 

</doc>
<doc id="1685528" url="https://pl.wikipedia.org/wiki?curid=1685528" title="Przekształcenie Fouriera">
Przekształcenie Fouriera



</doc>
<doc id="1685529" url="https://pl.wikipedia.org/wiki?curid=1685529" title="Słoweni">
Słoweni



</doc>
<doc id="1685530" url="https://pl.wikipedia.org/wiki?curid=1685530" title="Mousquet (1902)">
Mousquet (1902)

Mousquet - francuski niszczyciel z początku XX wieku, typu "Arquebuse". Podczas I wojny światowej działał na wodach południowo-wschodniej Azji. 28 października 1914 roku został zatopiony przez niemiecki krążownik SMS "Emden" podczas bitwy pod Penang.
Podczas I wojny światowej niszczyciele typu "Arquebuse" były już przestarzałe i odpowiadały wielkością nowym torpedowcom, stąd czasami określany jest jako torpedowiec.

</doc>
<doc id="1685533" url="https://pl.wikipedia.org/wiki?curid=1685533" title="Mury miejskie w Bydgoszczy">
Mury miejskie w Bydgoszczy

Mury miejskie Bydgoszczy – zespół średniowiecznych obwarowań Bydgoszczy, budowanych od początku XV wieku, później zniszczonych i w większości rozebranych w XIX wieku. 
Historia.
Umocnienia w XI-XIII w..
Pierwszymi umocnieniami Bydgoszczy były drewniano-ziemne wały, które otaczały miejscowy XI-wieczny gród. Wedle zachowanego dokumentu z 1252 r. fortyfikacje te była zobowiązana utrzymywać w należytym stanie ludność zamieszkująca terytorium miejscowej kasztelanii. W 1330 r. gród został zdobyty i spalony przez Krzyżaków. Pozostałości pierwotnego wału datowanego na lata 30. XI wieku zostały odkryte podczas badań wykopaliskowych przeprowadzonych w 1993 i 2007 r.
Umocnienia w XIV w..
Nowy etap w historii miasta i miejskich fortyfikacji przyniosła decyzja Kazimierza Wielkiego o budowie zamku i lokacji miasta w 1346 r. 
Pierwotne umocnienia miały wówczas postać palisady, zbudowanej z solidnych pali drewnianych, wbitych obok siebie pionowo w ziemię. Jest wielce prawdopodobne, że powstały wtedy również drewniane bramy miejskie, wzniesione na drogach wylotowych z miasta. Potwierdzeniem tej tezy są najstarsze pieczęcie miasta Bydgoszczy z 1364 i 1400 r., na których widnieje wieża bramna.
Palisada, odkryta dotychczas tylko na niewielkim odcinku podczas badań archeologicznych przy ulicy Pod Blankami 4, z pewnością otaczała całą, najbardziej narażoną na atak nieprzyjaciela południową stronę miasta.
Mury w XV-XVII w..
Ceglane mury Starego Miasta zaczęto budować w I połowie XV wieku, a pierwsze odcinki głównie we fragmentach przylegających do bram miejskich powstały w połowie tego wieku. Do 1475 r. wzniesiono najstarszą część muru w pobliżu Bramy Poznańskiej.
W 1484 r. król Kazimierz Jagiellończyk nadał Bydgoszczy prawo do kilku jarmarków, z których zyski przeznaczone zostały na dalszą budowę murów obronnych.
Znaczna intensyfikacja wznoszenia murów przypada na przełom XV/XVI wieku, kiedy budowlę zaczęto wznosić na odcinku kilkuset metrów jednocześnie. 
Ukończenie pełnego obwodu obronnego muru przypada na lata 20. XVI wieku. Ciągnął się on łukiem o długości ok. 470 m od Bramy Kujawskiej na wschodzie miasta, do Bramy Poznańskiej na zachodzie. Niewielkie odcinki zamykały także wolny obszar pomiędzy bramami a Fosą zamkową (12 m) i Brdą Młynówką (15 m). 
Ceglana budowla otaczała miasto jedynie od południa, gdyż z pozostałych stron obronę stanowiły cieki wodne: Fosa zamkowa, Brda, Młynówka i rozlewiska Wyspy Młyńskiej. 
Od wschodu Bydgoszcz osłaniał zamek z własnym systemem fortyfikacji. 
Między miastem, a zamkiem na początku XVII wieku wzniesiono parkan, czyli masywnie zbudowaną drewnianą ścianę, zaopatrzoną w strzelnice i dla obrony przed ogniem oblepioną gliną. W drugiej połowie XVII wieku, gdy zamek był już ruiną, tuż obok parkanu zbudowano wał ziemny, od Bramy Kujawskiej do Brdy. 
Osobnym zagadnieniem są fortyfikacje otaczające kompleks klasztorny karmelitów oraz zespół spichrzy miejskich, które były jednocześnie elementem obrony miasta od północy. W tamtejszy kompleks wtopiona była Brama Gdańska. 
W 1547 r. zanotowano wielki pożar miasta, w którym zniszczone zostały m.in. bramy miejskie. Zachowane rozliczenia finansowe dowodzą, że odbudowa murów i bram zakończyła się pod koniec XVI wieku.
Mury i wały w XVII-XVIII w..
W latach 40. i 50. XVII wieku podjęto próbę modernizacji umocnień miasta. Wtedy to naprzeciw Bramy Kujawskiej zbudowano w pełni nowoczesny bastion ziemny, sprzęgnięty w jeden system obronny z podobnymi fortyfikacjami zamku, natomiast mury obronne obsypano od zewnątrz wałem ziemnym, co zwiększyło ich odporność na ostrzał artyleryjski. Powstały również szwedzkie fortyfikacje polowe: na Przedmieściu Gdańskim fort bastionowy, a na wzgórzach szwederowskich trzy forty zaporowe.
W czasie potopu szwedzkiego zniszczony został zamek, który jak dotąd stanowił niezwykle ważny element całego system obronnego, uszkodzeniu uległy także mury, bramy, baszty i parkan. Szczególnie zniszczona została Brama Grodzka prowadząca na zamek, która już nie została odbudowana.
Trudności finansowe miasta nie pozwalały na zniwelowanie zniszczeń i dopiero w latach 70. XVII wieku zagrożenie wywołane wojną z Turcją spowodowało budowę wału ziemnego ciągnącego się od Bramy Kujawskiej do Brdy.
Kolejne zniszczenia murów miejskich miały miejsce podczas wielkiej wojny północnej. Z opisu miasta z 1717 r. wynika, że poważnie zrujnowane były fragmenty murów miejskich. 
Z upływem czasu fortyfikacje miejskie nie poddawane, z wyjątkiem Bramy Kujawskiej poważniejszym naprawom i modernizacjom, popadały w ruinę. Dokładna inwentaryzacja miasta przeprowadzona przez władze pruskie w 1774 r. wykazała przerwy w linii murów w części centralnej i w okolicy Bramy Kujawskiej.
Rozbiórka fortyfikacji w XIX w..
Po zajęciu miasta przez Prusy w 1772 roku przystąpiono do odbudowy zniszczonych częściowo murów i bram, ale nie miały one już pełnić funkcji obronnych, a tylko uniemożliwić dezercję żołnierzy z miejscowego garnizonu. W latach 1780-1787 uzupełniono ubytki w ten sposób, że mur stanowił ponownie ciągłą linię od strony południowej miasta.
Bramy przekształcono na rogatki miejskie, przy których urzędowali pisarze poborowi.
Podczas Powstania Kościuszkowskiego w 1794 r. bydgoskie fortyfikacje po raz ostatni stały się celem akcji militarnej, kiedy to miasto zostało oblężone przez wojska polskie pod wodzą generała Henryka Dąbrowskiego. Szturm, poprzedzony ostrzałem artyleryjskim zakończył się po kilkugodzinnej walce kapitulacją załogi pruskiej. 
Na początku XIX wieku rozpoczął się szybki proces niszczenia fortyfikacji. Już ok. 1800 r. zasypano Fosę miejską i założono w niej ogrody, później wyburzono wschodnie i środkowe partie murów i wybudowano budynki mieszkalne. W części zachodniej natomiast fragmenty muru adaptowano na ściany nośne kamienic. 
Do 1820 r. rozebrano dwie bramy miejskie: Gdańską i Kujawską. Ostatnia – Poznańska dotrwała do 1828 r.
Mury, baszty i bramy traktowano jako rezerwuar surowca dla nowo wznoszonych domów. 
Pozyskany z nich materiał posłużył do budowy kamienic oraz loży masońskiej i synagogi.
W połowie XIX wieku duże partie murów zostały już rozebrane. Pozostałości były natomiast wykorzystywane jako ściany szczytowe lub elementy nośne wznoszonych przy ul. Pod Blankami budynków. 
Nieliczne fragmenty muru dotrwały szczęśliwie do czasów obecnych.
Struktura.
Mur.
Mury obronne w Bydgoszczy były masywną konstrukcją ceglaną zwieńczoną flankowanym krenelażem oraz zaopatrzoną w chodnik bojowy.
Lico muru od strony wewnętrznej było zróżnicowane: kamienne, kamienno-ceglane, bądź ceglane, natomiast od strony fosy było licowane wyłącznie cegłą w wątku gotyckim. Powyżej określonego poziomu konstrukcja wznoszona była wyłącznie z cegieł. Mur od początku posiadał szkarpy o wysokości ok. 1,5 m i szerokości 1 m. Jego szerokość wynosiła 1,6-1,7 m, a wysokość ok. 7 m od poziomu gruntu i 10 m od poziomu wody w fosie
Fundament zbudowany był z dużych kamieni granitowych, łączonych w górnej części zaprawą wapienną, natomiast w dolnej części bez jej użycia. 
Do fundamentu dostawiona była wtórnie ława kamienna, chroniąca przed podmywaniem przez wodę z fosy. 
Do wysokości 2,5 m wypełnisko muru stanowiły kamienie i fragmenty cegieł spojone zaprawą wapienną. Powyżej zbudowany był jako pełny, na całej szerokości z cegły. Zwieńczenie stanowił blankowany krenelaż zaopatrzony w strzelnice. 
Chodnik obronny nie był zadaszony i miał szerokość około jednego metra. 
Bramy.
W murze obronnym Bydgoszczy znajdowały się cztery bramy miejskie, z tego dwie wtopione w jednolity ciąg murów. 
Bramy: Kujawska i Poznańska zamykały od wschodu i zachodu najdłuższą ulicę bydgoskiego miasta lokacyjnego – ul. Długą. Były one dwupiętrowymi, przystosowanymi do obrony przejazdowymi wieżami bramnymi, zbudowanymi na planie prostokąta. Zaopatrzone były w masywne, dwuskrzydłowe wrota, oraz opuszczaną bronę. Po pewnym czasie obie zostały nadbudowane i przykryte dwuspadowymi dachami. 
Brama Gdańska, jedyna położona na lewym brzegu Brdy zabezpieczała drogę wylotową na północ: do Gdańska i Koronowa. Stanowiła ona rzadki przykład bramy miejskiej o przejeździe umieszczonym między dwiema półokrągłymi wieżami. Razem z otoczonym murem klasztorem karmelitów oraz zespołem spichrzy miejskich tworzyła zwarty system obronny.
Ostatnia Brama Grodzka - jedyna drewniana - była w rzeczywistości furtą ("bramka zamkowa", "portula") w wale oddzielającym zamek od miasta. Istniała jedynie do czasu zniszczenia warowni podczas „potopu szwedzkiego” w 1656 r. W 2019, w czasie przebudowy Teatru Kameralnego, odkryte zostały pozostałości tej bramy, drewnianej palisady oraz mostu prowadzącego nad fosą do zamku; wbrew dotychczasowym przypuszczeniom, znajdowała się ona nie na osi ul. Grodzkiej, lecz ul. Krętej.
Baszty.
Mur obronny wzmocniony był pięcioma basztami: dwoma prostokątnymi, zbudowanymi na przełomie XV/XVI wieku, oraz trzema półokrągłymi, datowanymi na wiek XVI. Ich zadaniem była nie tylko obrona przedpola fosy, ale również prowadzenie ognia flankującego wzdłuż kurtyn, czyli odcinków muru pomiędzy basztami. Po zajęciu miasta przez Prusy w 1772 roku, wszystkie baszty z wyjątkiem piątej uległy zniszczeniu.
Wał.
W II połowie XVII wieku po zniszczeniu zamku pojawiła się konieczność zabezpieczenia wschodniej flanki miasta. W ten sposób w 1672 r. przy ul. Podwale powstał wał ziemny o szerokości ok. 10 m, który wykonano według uchwały rady miejskiej siłami wszystkich zdolnych do pracy mieszkańców. 
Znaczenie obronne konstrukcja ta posiadała do połowy XVIII wieku, później wał stopniowo zniwelowano, przekształcono na ogrody oraz zabudowano.
Fosa Miejska.
Na przedpolu obwodu obronnego znajdowała się fosa miejska, o szerokości około 15 m, zasilana wodami Brdy Młynówki i połączona z fosą zamkową. 
Zachowane relikty muru miejskiego Bydgoszczy.
Do czasów obecnych zachowały się trzy niewielkie fragmenty murów. Długość zachowanych fragmentów stanowi ok. 1/5 pierwotnego obwodu, przy czym większość z nich nosi ślady nowożytnych przebudów.
Pierwszy fragment o długości około 26 metrów znajduje się przy ulicy Pod Blankami nr 4-6. Jest to najstarszy i najciekawszy fragment muru obronnego. Występuje w nim zarówno gotycki wątek polski, jak i wedyjski typowy dla XIV i XV wieku. 
Na tym odcinku widoczne jest tylko zewnętrzne lico muru od strony fosy miejskiej, gdyż na całej długości parceli nr 4 wykorzystano go jako ścianę nośną budynku mieszkalnego wzniesionego w 2000 r. Na 6 m odcinku widoczny jest oryginalny fragment kamienno-ceglanego lica. Uzupełnieniem murowanych fortyfikacji jest zachowane koryto fosy miejskiej, choć o kilka metrów zniwelowane względem stanu z XVI wieku. 
W ciągu tym zachowała się też mała cylindryczna baszta z poważnie zniekształconą partią szczytową, murem o grubości 1,5 m, z małą furtą przechodzącą w mur arkadowy (obecnie zachowany szczątkowo). 
Obecnie główna, południowa część obiektu położona jest na zapleczu parceli przy Nowym Rynku 3. Mniejsza, część północna, zlokalizowana jest na parceli przy ulicy Pod Blankami 4. 
Baszta ma kształt cylindryczny, wymiary 3,2 x 4,3 m oraz całkowitą wysokość 6,4 m. We wnętrzu znajdują się dwa niezależne pomieszczenia, do których prowadzą osobne wejścia: jedno z poziomu muru obronnego, drugie od strony dawnej fosy. 
Drugi fragment o długości około 33 metrów ciągnie się wzdłuż ulicy Pod Blankami nr 8-10. Mur widoczny jest zarówno od strony zewnętrznej (fosy miejskiej), jak i wewnętrznej. Po wewnętrznej stronie muru (między podziemnym parkingiem banku BPH a budynkiem mieszkalnym nr 6a) znajduje się skansen architektoniczny, gdzie pod pleksiglasową kopułą można obejrzeć fragment fortyfikacji miejskich odsłoniętych podczas badań w 1996 r. Występuje tu zrekonstruowany fragment muru o długości 10 m i wysokości 2 m z licem o układzie gotyckim i oryginalnymi cegłami. Pozostały odcinek nosi ślady licznych przebudów i napraw (zamurowana furta, fragment łuku, nowożytne cegły).
Na odcinku przy posesji nr 18-20 zarys muru jest czytelny, ale jego korona jest zachowana do na poziomie obecnego gruntu.
Trzeci odcinek o długości około 42 metrów usytuowany jest w części środkowej przy ulicy Pod Blankami nr 22-28.
Stanowi on po przeprowadzonych zabiegach konserwatorskich w 1992-93 r. najlepiej zachowany fragment muru obronnego. Dominuje w nim układ cegły z XVII wieku. 
Obecna konstrukcja nosi tutaj ślady późniejszych remontów i współczesnych rekonstrukcji. Do muru dostawione są wtórnie trzy szkarpy. Przed linią umocnień znajduje się rów imitujący fosę miejską.

</doc>
<doc id="1685535" url="https://pl.wikipedia.org/wiki?curid=1685535" title="Javeline (1902)">
Javeline (1902)

Javeline - francuski niszczyciel z początku XX wieku typu "Arquebuse". Nazwa oznacza "oszczep".
Podczas I wojny światowej służył na kanale La Manche (m.in. z "Epieu", "Sagaie, "Harpon").
Niszczyciel przetrwał wojnę. Został skreślony z listy floty 12 stycznia 1920 roku.

</doc>
<doc id="1685536" url="https://pl.wikipedia.org/wiki?curid=1685536" title="Pistolet (1903)">
Pistolet (1903)

Pistolet - francuski niszczyciel z początku XX wieku, typu "Arquebuse".
Okręt został zamówiony 22 maja 1901 roku, a stępkę położono we wrześniu 1901 roku. Zbudowano go w stoczni A.C. Loire w Nantes. Okręt wodowano 29 maja 1903 roku. Próby morskie rozpoczęto w czerwcu 1903 roku, a okręt przyjęto do służby 21 września 1903 roku. Na próbach rozwinął moc indykowaną 6574 KM i prędkość 29 węzłów.
W kwietniu 1904 roku przebazował na Daleki Wschód, gdzie przebywał nadal na początku I wojny światowej. Był zacumowany w porcie Georgetown podczas bitwy pod Penangiem 28 października 1914 roku, lecz nie wziął udziału w starciu. W 1915 roku wymieniono mu kotły podczas remontu w Sajgonie. 19 stycznia 1916 roku powrócił do Tulonu. Służył następnie do końca wojny na zachodnim Morzu Śródziemnym, w 7. i 8. Flotylli Niszczycieli. Został skreślony z listy floty 30 października 1919 roku. Został następnie sprzedany na złom 6 maja 1920 roku.

</doc>
<doc id="1685537" url="https://pl.wikipedia.org/wiki?curid=1685537" title="Socjalistyczna Partia Rzeszy">
Socjalistyczna Partia Rzeszy

Socjalistyczna Partia Rzeszy – (niem. "Sozialistische Reichspartei", SRP) – niemiecka partia polityczna istniejąca w latach 1949–1952.
Powstała 2 października 1949 r. w wyniku rozłamu w Niemieckiej Partii Prawicowej. Czołową rolę na zjeździe założycielskim odegrali m.in. Fritz Dorls i Otto Ernst Remer. Cały pięcioosobowy zarząd partii tworzyły osoby z nazistowską przeszłością, w radzie partyjnej jedenastu spośród dwudziestu jeden członków należało do NSDAP.
Partia głosiła koncepcję „trzeciej drogi” odrzucając marksizm i kapitalizm, jako cel proklamowano „socjalizm” z dodanym przymiotnikiem (Rzeszy, niemiecki, narodowy).
Partia odniosła znaczące sukcesy wyborcze, w wyborach do landtagów w 1951 (w Dolnej Saksonii 11% głosów, do Senatu Bremy 7,7% głosów).
W listopadzie 1951 do Federalnego Trybunału Konstytucyjnego wpłynął wniosek rządowy o zakaz działalności SRP. Ujawniono także fakt istnienia partyjnych list proskrypcyjnych potencjalnych przeciwników politycznych. 23 października 1952 Federalny Trybunał Konstytucyjny rozwiązał SRP i zakazał jej działalności. Po rozwiązaniu część działaczy przeszła do Niemieckiej Partii Rzeszy.

</doc>
<doc id="1685541" url="https://pl.wikipedia.org/wiki?curid=1685541" title="Bélier (1903)">
Bélier (1903)

Bélier – francuski niszczyciel z początku XX wieku typu "Arquebuse", w służbie podczas I wojny światowej. Nazwa oznacza: "taran".
Początkowo służył w 2. Lekkiej Eskadrze na kanale La Manche, następnie skierowany na Morze Śródziemne (wraz z "Catapulte" i "Bombarde"). Został skreślony z listy floty 25 stycznia 1921 roku i sprzedany na złom 22 maja 1922.

</doc>
<doc id="1685542" url="https://pl.wikipedia.org/wiki?curid=1685542" title="Belier">
Belier



</doc>
<doc id="1685544" url="https://pl.wikipedia.org/wiki?curid=1685544" title="Sagaie">
Sagaie



</doc>
<doc id="1685547" url="https://pl.wikipedia.org/wiki?curid=1685547" title="Sagaie (1902)">
Sagaie (1902)

Sagaie - francuski niszczyciel z początku XX wieku typu "Arquebuse". Nazwa oznacza "assegai, włócznia".
Podczas I wojny światowej służył na kanale La Manche (m.in. z "Javeline", "Epieu, "Harpon"). Został skreślony z listy floty 1 października 1920 roku i sprzedany na złom 12 kwietnia 1921.

</doc>
<doc id="1685551" url="https://pl.wikipedia.org/wiki?curid=1685551" title="Epieu (1903)">
Epieu (1903)

Epieu - francuski niszczyciel z początku XX wieku typu "Arquebuse". Nazwa oznacza "włócznia".
Podczas I wojny światowej służył na kanale La Manche (m.in. z "Javeline", "Sagaie, "Harpon").
Niszczyciel przetrwał wojnę. Został skreślony z listy floty 28 lutego 1921 roku i sprzedany na złom 20 maja 1922.

</doc>
<doc id="1685552" url="https://pl.wikipedia.org/wiki?curid=1685552" title="Bombarde (1903)">
Bombarde (1903)

Bombarde - francuski niszczyciel z początku XX wieku typu "Arquebuse", w służbie podczas I wojny światowej. Nazwa oznacza: "bombarda".
Początkowo służył w 2. Eskadrze Lekkiej na kanale La Manche, następnie skierowany na Morze Śródziemne (wraz z "Catapulte" i "Bélier"). Został skreślony z listy floty 10 maja 1920 roku i sprzedany na złom 20 kwietnia 1921.

</doc>
<doc id="1685553" url="https://pl.wikipedia.org/wiki?curid=1685553" title="Jean Vanier">
Jean Vanier

Jean Vanier (ur. 10 września 1928 w Genewie, zm. 7 maja 2019 w Paryżu) – kanadyjski działacz społeczny i filantrop, organizator wspólnot religijnych L’Arche, w których opieką nad niepełnosprawnymi intelektualnie zajmują się dzielący z nimi życie pełnosprawni, współtwórca ruchu Wiara i Światło.
Życiorys.
Był synem Georges’a Vaniera i Pauline Vanier, z d. Thompson. Miał czworo rodzeństwa: Thérèse (1923–2014), Georgesa (ur. 1925), Bernarda (ur. 1927) i Michela (ur. 1941). Urodził się w Genewie, gdzie jego ojciec pracował jako członek kanadyjskiej delegacji wojskowej uczestniczącej w pracach Ligi Narodów, od 1931 mieszkał z rodzicami w Londynie, od lata 1939 w Paryżu, gdzie jego ojciec od stycznia 1939 był posłem kanadyjskim. W lipcu 1940 wraz z rodzeństwem i babcią powrócił do Kanady (na pokładzie MS Batory), gdzie wkrótce dołączyli do niego rodzice. W Montrealu podjął naukę w Loyola High School, ale w maju 1942 powrócił do Wielkiej Brytanii, gdzie rozpoczął naukę w Królewskiej Szkole Royal Navy w Dartmouth. Po ukończeniu szkoły w grudniu 1945 został członkiem załogi okrętu szkoleniowego HMS Frobisher, po ukończeniu rejsu szkoleniowego został przydzielony do załogi HMS Vanguard w stopniu midszypmena, od 1948 służył na kanadyjskim HMCS Magnificent.
W 1950 opuścił służbę wojskową i przyłączył się do wspólnoty Woda Żywa, którą o. Thomas Philippe OP prowadził w Soisy-sur-Seine. W 1952 został po wyjeździe o. Philippe do Rzymu mianowany dyrektorem tej wspólnoty, w 1956 został odwołany z tego stanowiska. W latach 1956–1961 mieszkał m.in. w Bellefontaine, Crulai, Fatimie, od 1960 w Törbel w Szwajcarii i od wiosny 1961 w Paryżu. Pracował w tym czasie nad pracą doktorską "Szczęście jako zasada i cel etyki arystotelesowskiej", którą w 1962 obronił w Institut Catholique w Paryżu. Następnie zaproponowano mu pracę wykładowcy etyki w St. Michael's College Uniwersytetu w Toronto, jednak prowadził wykłady tylko czasowo, nie zdecydował się na podjęcie stałej pracy i powrócił do Francji.
Od 1964 zamieszkał w Trosly-Breuil, gdzie mieszkał o. Philippe. Tam dał początek wspólnocie L'Arche, której nazwa nawiązuje do biblijnej arki Noego. Początkowo mieszkał z dwoma niepełnosprawnymi intelektualnie mężczyznami, Raphealem Simim i Philippe’em Seuxem. W następnych miesiącach i latach zamieszkali w domu Arki kolejni mieszkańcy, zarówno osoby niepełnosprawne, jak i wolontariusze (tzw. asystenci). Już w 1965 wspólnota liczyła ok. 50 osób i miała pod swoją opieką dwa domy (przejęła bowiem odpowiedzialność za likwidowany dom dla osób niepełnosprawnych), starając się połączyć wymagania profesjonalnej opieki medyczno-socjalnej z budowaniem wspólnoty o fundamencie chrześcijańskim, w kolejnych latach kolejne domy wspólnoty powstawały na wszystkich kontynentach. W maju 2019 roku ruch obejmował 154 wspólnoty na całym świecie.
Jean Vanier łączył kierowanie L'Arche z aktywną działalnością rekolekcyjną i odczytową na całym świecie. W 1971 zainicjował wraz z Marie-Hélène Mathieu ruch Wiara i Światło. W 1975 zrezygnował z funkcji koordynatora międzynarodowego L'Arche, od 1980 nie pełnił już we wspólnocie żadnych stanowisk. W dalszym ciągu mieszkał w domu wspólnoty w Trosly-Breuil, był aktywny publicznie, przypominał o konieczności zagwarantowania osobom z upośledzeniem umysłowym godnych warunków życia i należnego miejsca w społeczeństwie, podkreślając, że chodzi nie tyle o „zajmowanie się” osobami niepełnosprawnymi, co wspólne życie z nimi.
W 2015 uhonorowany Nagrodą Templetona, a w 2016 r. wstęgą Komandora Orderu Legii Honorowej. Pochowany na cmentarzu w Trosly-Breuil.
Wykorzystywania seksualne kobiet.
22 lutego 2020 r. kierownictwo L’Arche International poinformowało w komunikacie prasowym o wynikach dochodzenia, które na ich zlecenie przeprowadziła niezależna brytyjska organizacja GCPS w sprawie działalności Jeana Vaniera oraz jego związków z ojcem Thomasem Philippe’em, którego uważał za swojego duchowego mentora. Dochodzenie objęło lata 1970–2005 i ujawniło wiarygodne i spójne świadectwa sześciu dorosłych kobiet, z których każda poinformowała, że Jean Vanier, prowadząc podwójne życie, nawiązał z nimi stosunki seksualne. Kobiety nie miały wzajemnie wcześniej żadnej wiedzy o sobie. Zgłosiły podobne fakty wykorzystywania seksualnego, manipulacji w sferze emocjonalnej. Relacje wywarły znaczący negatywny wpływ na ich życie osobiste i późniejsze relacje. Potwierdzono również podjęcie przez Jeana Vaniera pewnych dewiacyjnych, pseudomistycznych teorii i praktyk ojca Thomasa Philippe’a. Wśród wykorzystanych były wolontariuszki i siostry zakonne. Publikując komunikat, przedstawiciele L’Arche podkreślali, że wśród wykorzystywanych kobiet nie było niepełnosprawnych.

</doc>
<doc id="1685557" url="https://pl.wikipedia.org/wiki?curid=1685557" title="Brama Kujawska w Bydgoszczy">
Brama Kujawska w Bydgoszczy

Brama Kujawska w Bydgoszczy – historyczna brama miejska wchodząca w skład murów obronnych Bydgoszczy. Została rozebrana w początkach XIX wieku przez władze pruskie.
Historia.
Brama Kujawska zwana także Toruńską, Bernardyńską lub Bosacką wzniesiona została w południowo-wschodniej części miasta u zbiegu ulic: ulicy Długiej i Podwale.
Jej zadaniem była ochrona dróg wylotowych z Bydgoszczy wiodących do Inowrocławia i Torunia.
Ze względu na położenie nieopodal wzgórz szwederowskich jest najlepiej ze wszystkich bydgoskich bram miejskich przedstawiona na ikonografii np. na rysunkach Erika Dahlberga z 1657 r. i Johanna Rudolfa Storna z 1661 r.
Pierwsza wzmianka pisana o Bramie Kujawskiej pochodzi z 1523 r., aczkolwiek można przypuszczać, że wzniesiono ją o wiele wcześniej – w formie drewnianej prawdopodobnie w II połowie XIV wieku, a murowanej – wiek później. Zniszczona wskutek pożaru w 1547 r. została w II połowie XVI wieku odbudowana. Następnie remontowano ją również w 1634 r. i po potopie szwedzkim.
Przed bramą znajdowało się murowane przedbramie, które istniało do połowy XVII w., kiedy zostało zniszczone w czasie budowy nowożytnych fortyfikacji.
Forma i rzut Bramy Kujawskiej jest bardzo podobny do Bramy Poznańskiej, co pozwala postawić hipotezę, iż zostały one zbudowane w tym samym czasie i według tej samej koncepcji architektonicznej. Jednakże w przeciwieństwie do swojej odpowiedniczki Brama Kujawska bardzo długo, bo aż do połowy XVIII w., zachowywała swój pierwotny kształt.
Podczas potopu szwedzkiego budowla broniona była przez bastion ziemny, sprzęgnięty w jeden system obronny z fortyfikacjami bastionowymi zamku. Konstrukcja ta o wymiarach 45×35 m zbudowana była naprzeciw bramy, w miejscu zasypanej na tym odcinku fosy.
Podczas powstania antyszwedzkiego, 21 kwietnia 1656 r. wojska polskie Stefana Czarnieckiego wkroczyły do miasta wyłamując wrota bramy. W trakcie dalszych walk zniszczeniu uległ również bastion bramny podobnie jak bydgoski zamek i jego fortyfikacje.
Gruntowny remont i przebudowa budowli nastąpiła w 1751 r. Nadbudowano wówczas jedną kondygnację i przykryto dachem na podobieństwo Bramy Poznańskiej.
Podczas Powstania Kościuszkowskiego 2 października 1794 r. przez Bramę Kujawską wtargnęły do miasta wojska polskie pod wodzą generała Henryka Dąbrowskiego. Bramę wyłamał śmiałym atakiem oddział płk Burzyńskiego.
Po zajęciu miasta przez Prusy budowla niepotrzebna już ze względów militarnych pełniła jeszcze jakiś czas rolę rogatki miejskiej, przy której pobierano podatek wjazdowy.
Ostateczna rozbiórka bramy nastąpiła w 1817 r. podobnie jak wielu innych fragmentów murów miejskich w Bydgoszczy.
Charakterystyka.
Brama Kujawska była przejazdową wieżą bramną o wymiarach w rzucie: 7,5 × 8,5 m i grubości ścian 1,6 m. Można ją porównać do Bramy Wronieckiej w Poznaniu.
Szerokość przejazdu wynosiła 3,7 m. Przejazd był brukowany. Od strony południowej brama łączyła się z murem obronnym.
Była to budowla piętrowa. Na pierwszej kondygnacji znajdowały się urządzenia do podnoszenia brony oraz komnaty, w których przez pewien czas zamieszkiwał kat miejski. W ścianie południowej i północnej znajdowały się strzelnice. Dach był płaski, zwieńczony flankowanym krenelażem, co tworzyło dodatkowy górny poziom użytkowy. Budowla podzielona była na kondygnacje drewnianymi stropami. Komunikację zapewniała drabina, lub wewnętrzne drewniane schody.
Brama posiadała dwuskrzydłowe wrota, bronę i most zwodzony nad fosą miejską, zastąpiony w II połowie XVIII wieku mostem stałym z poręczami.
Od 1751 r. forma budowli zmieniła się. Zamurowano wówczas wieńczący bramę blankowany krenelaż oraz podwyższono najwyższą kondygnację na co przeznaczono 1000 sztuk cegieł. Budowla otrzymała dwu- lub czterospadowy dach (jak Brama Poznańska), kryty dachówką. W górnej kondygnacji zostały wstawione okna, a cała brama została pomalowana na czerwono, czego dowodzą zachowane rachunki.
W 1756 r. zbudowano ponadto ganek na bramie oraz wstawiono nowe wrota, drzwi, okna i schody.
Badania archeologiczne.
Północno-wschodni narożnik bramy został odkryty podczas nadzorów archeologicznych wykopów prowadzonych w 1997 r. Fundamenty w postaci ceglanych murów znaleziono zaledwie 40 cm pod nawierzchnią ulicy. Badania archeologiczne potwierdziły datowanie pozostałości na XVI wiek.

</doc>
<doc id="1685560" url="https://pl.wikipedia.org/wiki?curid=1685560" title="Monte Peralba">
Monte Peralba

Monte Peralba (niem. "Hochweißstein") to szczyt w Alpach Karnickich we Włoszech (prowincja Belluno). Znajduje się ok. 1 km od granicy z Karyntią w Austrii. Ze względu na swoje strategiczne położenie Monte Peralba był w czasie pierwszej wojny światowej miejscem walk między Austrią a Włochami. W lipcu 1988 szczyt ten zdobył, wówczas 68-letni, papież Jan Paweł II. Na szczycie znajduje się mała kapliczka.

</doc>
<doc id="1685561" url="https://pl.wikipedia.org/wiki?curid=1685561" title="Catapulte">
Catapulte

Catapulte - francuski niszczyciel z początku XX wieku i okresu I wojny światowej, typu "Arquebuse".
Początkowo służył w 2. Lekkiej Eskadrze na kanale La Manche, następnie skierowany na Morze Śródziemne (wraz z "Bombarde" i "Bélier"). 18 maja 1918 roku zatonął koło przylądka Bon po zderzeniu z brytyjskim statkiem SS "Warrimoo".

</doc>
<doc id="1685563" url="https://pl.wikipedia.org/wiki?curid=1685563" title="Brama Poznańska w Bydgoszczy">
Brama Poznańska w Bydgoszczy

Brama Poznańska w Bydgoszczy – historyczna brama miejska wchodząca w skład murów obronnych Bydgoszczy. Została rozebrana w latach 30. XIX wieku przez władze pruskie.
Historia.
Brama Poznańska - nazywana także Chwytowską, położona była w południowo-zachodniej części miasta, przy końcu ulicy Długiej. Strzegła ona dróg wylotowych z miasta prowadzących w kierunku Poznania i Nakła.
Jest ona dość dobrze udokumentowana na ikonografii np. na rysunkach Erika Dahlberga z 1657 r. i Johanna Rudolfa Storna z 1661 r.
Pierwsza wzmianka pisana o Bramie Poznańskiej pochodzi z 1620 r. i następna z 1667 r., aczkolwiek można przypuszczać, że wzniesiono ją o wiele wcześniej, gdyż np. kronika bernardynów z 1604 r. wymienia trzy istniejące w Bydgoszczy bramy miejskie.
Budowla powstała w formie drewnianej prawdopodobnie w II połowie XIV wieku, a murowanej – wiek później. Zniszczona wskutek pożaru w 1547 r. została w II połowie XVI wieku odbudowana. Następnie remontowano ją również w 1634 r. i po potopie szwedzkim.
Forma i rzut Bramy Poznańskiej jest bardzo podobny do Bramy Kujawskiej, co pozwala postawić hipotezę, iż zostały one zbudowane w tym samym czasie i według tej samej koncepcji architektonicznej. Obie wymienione bramy zamykały po przeciwnych stronach najdłuższą ulicę bydgoskiego miasta lokacyjnego – ul. Długą.
Jednakże w przeciwieństwie do swojej odpowiedniczki Brama Poznańska nie była tak bardzo predestynowana do funkcji obronnej: nie posiadała przedbramia, a w XVII wieku została nadbudowana i przykryta dwuspadowym dachem.
Podczas Powstania Kościuszkowskiego 2 października 1794 r. przez Bramę Poznańską wtargnęły do miasta wojska polskie pod wodzą generała Henryka Dąbrowskiego i Franciszka Rymkiewicza. Ten ostatni w swoim raporcie ocenił bramę jako „mocną”.
Po zajęciu miasta przez Prusy budowla niepotrzebna już ze względów militarnych pełniła jeszcze jakiś czas rolę aresztu oraz rogatki miejskiej, przy której pobierano podatek wjazdowy.
Z powodu niskiego i wąskiego przejazdu brama została rozebrana w 1828 r., a w 1835 r. zniesiono także rogatki.
Na przedpolu rozebranej bramy ukształtował się miejski plac zwany Wełnianym Rynkiem.
Charakterystyka.
Brama Poznańska była przejazdową wieżą bramną o wymiarach w rzucie: 7,5 x 8,5 m i grubości ścian 1,6 m. Szerokość brukowanego przejazdu wynosiła 3,7 m. Budowla włączona była w ciąg murów obronnych, które dobijały do jej boków na wysokości ściany frontowej.
Chociaż na widoku Erika Dahlbergha przedstawiona jest jako czterokondygnacyjna budowla, nakryta dwuspadowym dachem z ozdobnymi szczytami, to uznaje się, że rysownik powiększył ją, a w rzeczywistości nad przejazdem znajdowały się tylko dwie kondygnacje użytkowe oraz poddasze. Budowla podzielona była na kondygnacje drewnianymi stropami. Komunikację zapewniała drabina, lub wewnętrzne drewniane schody.
Brama posiadała dwuskrzydłowe wrota, bronę i most przerzucony nad fosą miejską. W przypadku zagrożenia przeprawę niszczono i wtedy budowla stawała się samodzielnym, trudnym do zdobycia punktem oporu. Później, pomiędzy latami 1657-1774, fosa została na tym odcinku zasypana, przez co brama uzyskała stałe połączenie z Przedmieściem Poznańskim.
Badania archeologiczne.
Pozostałości budowli w postaci silnie zniszczonego kamienno-ceglanego fundamentu, odsłonięto podczas nadzorów archeologicznych na wysokości budynku przy ulicy Długiej 2. Północno-zachodni narożnik obiektu odkryto także w 1933 r. w trakcie budowy kamienicy przy ulicy Długiej 5.

</doc>
<doc id="1685565" url="https://pl.wikipedia.org/wiki?curid=1685565" title="Harpon (1902)">
Harpon (1902)

Harpon - francuski niszczyciel z początku XX wieku typu "Arquebuse". Nazwa oznacza "harpun".
Podczas I wojny światowej służył na kanale La Manche (m.in. z "Javeline", "Sagaie, "Epieu"). Niszczyciel przetrwał wojnę. Został skreślony z listy floty 5 marca 1921 roku i sprzedany na złom 10 lipca 1922.

</doc>
<doc id="1685566" url="https://pl.wikipedia.org/wiki?curid=1685566" title="Konstal 805N-ML">
Konstal 805N-ML

Konstal 805N-ML (nazwa potoczna Woltan) – modernizacja wagonów 805N wykonana w 1999 i od 2012 r. przez MPK Łódź.
Składy posiadają ręczny zadajnik jazdy. MPK- Łódź wraz z ZAE Woltan wymieniło całą aparaturę elektryczną. Wagony wyposażono w cztery silniki prądu stałego (chopperowe). Do czasu remontu w 2011 roku starszy wagon niewiele różnił się wyglądem wewnętrznym od 805N-Elin (nie posiadał tylko wyświetlaczy). W 2012 MPK Łódź rozpoczęło modernizację wagonów z zastosowaniem designu zbliżonego do nowych 805N-Enika.
Eksploatacja.
Pierwszy skład wagonów 1936+1937 jeszcze jako typ 805NS został wyprodukowany w 1990 roku w Konstalu i od początków stacjonuje w zajezdni Telefoniczna. Następnie w 1999 roku przeszedł modernizację z zastosowaniem aparatury ZAE Woltan. W tym czasie zrezygnowano jednak z modernizacji kolejnych składów do tego standardu. Woltany modernizowane od 2012 roku trafiały na zajezdnię Telefoniczna a od 2015 (skład 2900+2901) na zajezdnię Chocianowice.
Remont w 2010.
Skład Woltanów 1936+1937 nie sprawował się idealnie i był awaryjny. Sporo czasu przestał w zajezdni Telefoniczna. Po dziesięciu latach doczekał się remontu, w którym zakres przeprowadzonych prac był zasadniczo odmienny od powszechnie przyjętego kanonu remontowego. Pozostawiono aparaturę firmy Woltan, ale zmodyfikowano pewne detale w osprzęcie elektrycznym. Z dachu obu wagonów zniknęły skrzynie opornikowe, w pierwszym wagonie zabudowano nową szafę aparaturową i zmieniono jej kolor z niebieskiego na szary. Zamontowano też nowy, szary pulpit motorniczego, pozostawiono ręczny zadajnik jazdy. W drugim wagonie zlikwidowano kabinę motorniczego. Tym samym jest to pierwsza w Łodzi doczepa czynna ze starymi czołami wagonu. Wózki i silniki pozostawiono te same. Pudła wagonów z zewnątrz odmalowano bez malowania drzwi, zlikwidowano zewnętrzne listwy ozdobne a w ich miejscu naklejono żółte pasy. W środku pozostawiono stare fotele, nagrzewnice i wyposażenie, założono nowe laminaty. W wagonie 1936 pozostawiono z przodu gniazda KOL, pomiędzy wagonami zastosowano gniazda Weidmuller, z tyłu 1937 gniazda KOL zlikwidowano. Wagony wyposażono w system informacji pasażerskiej i diodowe wyświetlacze. W dniu 10.01.2011 r. odbyła się jazda próbna składu jeszcze bez nr. taborowych. Premiera liniowa odbyła się na linii 10 w dniu 24.01.2011 roku.
Nowe modernizacje od 2012 r..
W 2012 roku MPK rozpoczęło dalszą modernizację składów 805Na z zastosowaniem aparatury ZAE Woltan, taką samą jak poprzednik 1936+1937.
Wśród Woltanów wyróżniał się skład 1266+1267 który posiadał charakterystyczne fioletowe graffiti. W 2018 roku został przemalowany w barwy zakładowe, identyczne z pozostałymi wagonami Woltan.
Modernizację tramwajów liniowych zakończono w 2019 r. W następnych latach zmodernizowano jeszcze kilka wagonów na cele techniczne również z użyciem aparatury Woltana.

</doc>
<doc id="1685568" url="https://pl.wikipedia.org/wiki?curid=1685568" title="Fronde (1902)">
Fronde (1902)

Fronde – francuski niszczyciel z początku XX wieku i okresu I wojny światowej, typu "Arquebuse". Nazwa oznacza "proca".
Przed I wojną światową wycofany do rezerwy w Sajgonie, przywrócony do służby w marcu 1915 i skierowany na Morze Śródziemne. Niszczyciel przetrwał wojnę. Został skreślony z listy floty 30 października 1919 roku i sprzedany na złom 6 maja 1920.

</doc>
<doc id="1685570" url="https://pl.wikipedia.org/wiki?curid=1685570" title="Primeira Liga (2007/2008)">
Primeira Liga (2007/2008)

Sezon 2007/2008 portugalskiej Primeira Liga był 70. sezonem od czasu jej powstania. Rozpoczął się 17 sierpnia 2007. Zestawienie kolejek ligowych zostało ogłoszone 12 czerwca 2007. było obrońcą tytułu, co też udało się temu zespołowi dokonać i tym samym drużyna ta zdobyła swój 23. tytuł mistrza Portugalii. Sezon zakończył się 11 maja 2008.
Pierwszym strzelcem gola w opisywanym sezonie został Derlei, który zdobyły bramkę w 25. minucie pierwszego meczu sezonu przeciwko , który ostatecznie zakończył się rezultatem 4:1 dla Sportingu. Pierwszą czerwoną kartkę otrzymał piłkarz zespołu Rodrigo Silva po tym, jak uderzył łokciem w twarz Carlosa Alexandre Cardoso w pierwszej kolejce ligowej.
Drużyna została mistrzem po raz trzeci z rzędu, a tytuł zapewniła sobie w 25. kolejce po zwycięstwie 6:0 nad drużyną . 27 kwietnia 2008 drużyna straciła szansę na pozostanie w lidze po przegranej 3:1 na własnym stadionie z zaprzyjaźnioną drużyną . W wyniku udowodnienia próby przekupstwa sędziego w sezonie 2003/2004 drużyna została zdegradowana do niższej klasy, tym samym pozwalając na utrzymanie się w lidze przedostatniej drużynie .
Spadki oraz Awanse.
Drużyny które spadły do Liga de Honra.
Desportivo das Aves oraz Beira-Mar były beniaminkami w I lidze portugalskiej i awansowały do niej we wcześniejszym sezonie (2005/2006).
Drużyny które awansowały do Liga de Honra.
Desportivo das Aves oraz Beira-Mar zostały zastąpione przez drużyny awansujące z "Liga de Honra". Pierwsza z nich która wywalczyła pierwsze miejsce w drugiej lidze, powróciła do najwyższej klasy rozgrywkowej po raz pierwszy od 1989 roku. Druga z nich uzyskała awans po zaledwie rocznym pobycie w "Liga de Honra".
Wyniki.
 
 
 
 
 
 
 
 
 
 
 
 
 2
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
2
Strzelcy.
"Źródło: zerozero.pt"

</doc>
<doc id="1685571" url="https://pl.wikipedia.org/wiki?curid=1685571" title="Dard">
Dard



</doc>
<doc id="1685572" url="https://pl.wikipedia.org/wiki?curid=1685572" title="Brama Gdańska w Bydgoszczy">
Brama Gdańska w Bydgoszczy

Brama Gdańska w Bydgoszczy – historyczna brama miejska wchodząca w skład fortyfikacji miejskich w Bydgoszczy. Została rozebrana w początkach XIX wieku przez władze pruskie.
Historia.
Brama Gdańska - nazywana także Spichlerną, Wodną lub Karmelicką, wzniesiona została w północnej części miasta, na lewym brzegu rzeki. Zadaniem budowli była ochrona mostu przez Brdę oraz dróg wylotowych z miasta prowadzących w kierunku Gdańska, Koronowa i Świecia.
Brama Gdańska nie jest zbyt dobrze przedstawiona na ikonografii (np. rysunku Erika Dahlberga z 1657 r.), natomiast widnieje na planach kartograficznych z XVIII-XIX w. jako dwie czworoboczne budowle zlokalizowane naprzeciw kościoła Klarysek.
Brama położona była u zbiegu dzisiejszych ulic: Mostowej i Marszałka Focha. Na podstawie dostępnych obecnie źródeł można wnioskować, że była to brama o przejeździe umieszczonym między dwoma półokrągłymi wieżami.
Pierwsza wzmianka pisana o Bramie Gdańskiej pochodzi z 1584 r., aczkolwiek można przypuszczać, że wzniesiono ją o wiele wcześniej – w formie drewnianej prawdopodobnie w II połowie XIV wieku, a murowanej – wiek później. Mogła się znajdować zarówno na prawym, jak i lewym brzegu Brdy. Zniszczona wskutek pożaru w 1547 r. została w II połowie XVI wieku odbudowana w miejscu, które dokumentują późniejsze plany kartograficzne. Następnie remontowano ją w 1634 r. i po potopie szwedzkim.
Brama Gdańska stanowiła północny węzeł obronny Bydgoszczy wraz z murami otaczającymi kompleks klasztoru karmelitów oraz spichrzy miejskich.
30 października 1657 r. Bramą Gdańską odbył się uroczysty wjazd do Bydgoszczy orszaków: króla Jana Kazimierza z małżonką Ludwiką Marią Gonzagą oraz elektora brandenburskiego i księcia Prus Książęcych Wilhelma Hohenzzolerna wraz z małżonką Ludwiką Henryką.
Monarchowie spotkali się aby ostatecznie uzgodnić traktaty welawsko-bydgoskie.
Podczas Powstania Kościuszkowskiego 2 października 1794 r. w pobliżu Bramy Gdańskiej rozgrywały się zacięte walki polsko-pruskie. Artyleria wojska polskiego dowodzonego przez generała Henryka Dąbrowskiego śmiertelnie raniła dowódcę wojsk pruskich płk. Johanna Szekelego.
Po zajęciu miasta przez Prusy budowla niepotrzebna już ze względów militarnych pełniła jeszcze jakiś czas rolę rogatki miejskiej, przy której pobierano podatek wjazdowy.
Ostateczna rozbiórka bramy nastąpiła w 1817 r. podobnie jak wielu innych fragmentów murów miejskich w Bydgoszczy.
Charakterystyka.
Brama Gdańska miała dość rzadko spotykany kształt na terenach Polski, gdyż przejazd umieszczono między dwoma półokrągłymi wieżami.
Na starych planach kartograficznych wieże mają półokrągły rzut oraz wymiary 6 x 5 m.
Szerokość przejazdu wynosiła 5 m. Ze źródeł pisanych wynika, że przejazd był brukowany, a brama wyposażona była w dwuskrzydłowe wrota z zamkiem.
Nie jest znana wysokość wież, ale drogą analogii do podobnych budowli można założyć, że miały one dwie kondygnacje oraz poddasze.
Od strony zachodniej brama łączyła się z murem otaczającym zwarty kompleks klasztoru karmelitów, natomiast od wschodu przylegał kompleks spichrzy miejskich broniony przez mur i palisadę.
Badania archeologiczne.
Relikty fundamentów Bramy Gdańskiej odkryto podczas ratowniczych badań archeologicznych prowadzonych w trakcie przebudowy ulicy Focha na przełomie 2008 i 2009 roku.

</doc>
<doc id="1685575" url="https://pl.wikipedia.org/wiki?curid=1685575" title="Bogdanówka (rejon zborowski)">
Bogdanówka (rejon zborowski)

Bogdanówka (ukr. Богданівка) – wieś w rejonie zborowskim obwodu tarnopolskiego, leży nad potokiem Wysuszka. W 2011 roku liczyła 203 mieszkańców.
Historia.
Założona w 1598 roku.
W 1880 roku liczyła 458 mieszkańców, z czego 240 grekokatolików, 201 rzymskich katolików i 17 wyznawców judaizmu. Grekokatolicy należeli do parafii w Białkowcach, rzymscy katolicy do parafii w Jeziernej. Wieś posiadała szkołę filialną.
W 1910 roku rzymscy katolicy Bogdanówki rozpoczęli budowę kościoła, ukończoną w 1914 roku.
W II Rzeczypospolitej miejscowość była siedzibą gminy wiejskiej Bogdanówka w powiecie zborowskim województwa tarnopolskiego. Według spisu powszechnego z 1921 roku żyło tu 394 Polaków, 253 Ukraińców i 26 Żydów.
W grudniu 1943 roku wymieniana jako jedno ze zwartych skupisk ludności polskiej w powiecie zborowskim. Podczas przejścia frontu niemiecko-sowieckiego w 1944 roku wieś uległa wyludnieniu (ewakuacja, wywózki na roboty do Niemiec) i częściowemu spaleniu, majątek zrabowany przez żołnierzy niemieckich i sowieckich.
W 1946 roku władze przekazały budynek kościoła cerkwi prawosławnej.

</doc>
<doc id="1685576" url="https://pl.wikipedia.org/wiki?curid=1685576" title="Bogdanówka (gmina w powiecie zborowskim)">
Bogdanówka (gmina w powiecie zborowskim)

Bogdanówka – dawna gmina wiejska w powiecie zborowskim województwa tarnopolskiego II Rzeczypospolitej. Siedzibą gminy była Bogdanówka.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Białkowce, Bogdanówka, Daniłowce, Jackowce, Konopnica, Mszana, Nesterowce, Ostaszowce i Serwery.
Po II wojnie światowej obszar gminy znalazł się w ZSRR.

</doc>
<doc id="1685577" url="https://pl.wikipedia.org/wiki?curid=1685577" title="Dard (1903)">
Dard (1903)

Dard - francuski niszczyciel z początku XX wieku typu "Arquebuse". W służbie podczas I wojny światowej.
W latach 1915-1918 służył na Morzu Śródziemnym, od 1917 bazując w Port Said. Został skreślony z listy floty 3 kwietnia 1919 roku.

</doc>
<doc id="1685580" url="https://pl.wikipedia.org/wiki?curid=1685580" title="Ratemia">
Ratemia

Ratemia – rodzaj wszy należący do rodziny Ratemiidae, pasożytujących na koniowatych i powodujących chorobę zwaną wszawicą.
Gatunki należące do tego rodzaju nie posiadają oczu. Antena składa się z 5 segmentów bez wyraźnego dymorfizmu płciowego. Przednia para nóg jest wyraźnie mniejsza i słabsza, zakończona słabym pazurem. Środkowa i tylna para nóg wyraźnie większa od przedniej pary.
Ratemia stanowią rodzaj składający się obecnie z 3 gatunków:

</doc>
<doc id="1685581" url="https://pl.wikipedia.org/wiki?curid=1685581" title="Kinnareemimus">
Kinnareemimus

Kinnareemimus – rodzaj teropoda należący do grupy ornitomimozaurów (Ornithomimosauria). Został opisany w oparciu o niekompletny szkielet pozaczaszkowy obejmujący kręgi, niekompletne kości łonowe i kość strzałkową, kości śródstopia oraz paliczki z dolnokredowych osadów formacji Sao Khua w prowincji Khon Kaen w północno-wschodniej Tajlandii.
"Kinnareemimus" osiągał niewielkie rozmiary. Budowa śródstopia wskazuje, że jest formą bardziej zaawansowaną niż geologicznie młodsze bazalne ornitomimozaury "Garudimimus" i "Harpymimus", lecz mniej niż "Archaeornithomimus". U "Kinnareemimus" nie występuje w pełni wykształcony "arctometatarsus", a proksymalna część paliczka III nie jest w pełni ściśnięta paliczkami II i IV, co dowodzi, że rodzaj ten nie należy do rodziny Ornithomimidae, gdyż cecha ta jest jej synapomorfią. Buffetaut i współpracownicy interpretują "Kinnareemimus" jako takson siostrzany dla Ornithomimidae, zajmujący na drzewie filogenetycznym pozycję pośrednią pomiędzy garudimimem a archeornitomimem. Odkrycie "Kinnareemimus" sugeruje, że zaawansowane ornitomimozaury mogły wyewoluować w Azji.
Szczątki "Kinnareemimus" odkryto w formacji Sao Khua w Tajlandii. Wiek tej formacji nie został dokładnie ustalony, jest ona jednak starsza niż apt. Buffetaur i Sutetthorn (1999) sugerowali, że jej osady mogą pochodzić z walanżynu–hoterywu, jednak Buffetaut i in. (2009) nie wykluczyli, że są młodsze i pochodzą z barremu. W formacji tej odnaleziono również szczątki zauropoda "Phuwiangosaurus" oraz teropodów "Siamotyrannus" i ornitomimozaura, który został formalnie opisany jako nowy gatunek w 2009 roku przez Buffetauta i współpracowników. Holotypem jest niekompletna trzecia kość lewego śródstopia (PW5A-100). Nazwa rodzajowa "Kinnareemimus" pochodzi od Kinnaree – istoty z mitologii tajskiej, mającego ciało kobiety i nogi ptaka – co odnosi się do ptasiej stopy ornitomimozaura, przypominającej ptasią stopę. Nazwa gatunkowa gatunku typowego, "khonkaensis", pochodzi od prowincji Khon Kaen, w której odnaleziono holotyp. "Kinnareemimus" żył w tym samym czasie lub jest nieco starszy od najbardziej bazalnych znanych ornitomimozaurów: "Pelecanimimus" i "Shenzhousaurus". Jest też starszy od "Timimus" – domniemanego ornitomimozaura z Australii.

</doc>
<doc id="1685582" url="https://pl.wikipedia.org/wiki?curid=1685582" title="Kinnareemimus khonkaenensis">
Kinnareemimus khonkaenensis



</doc>
<doc id="1685583" url="https://pl.wikipedia.org/wiki?curid=1685583" title="Albocaca">
Albocaca



</doc>
<doc id="1685585" url="https://pl.wikipedia.org/wiki?curid=1685585" title="Ginnareemimus">
Ginnareemimus



</doc>
<doc id="1685587" url="https://pl.wikipedia.org/wiki?curid=1685587" title="Große Kinigat">
Große Kinigat

Große Kinigat (wł. "Monte Cavallino") – szczyt w Alpach Karnickich. Leży na granicy między Austrią (Tyrol Wschodni) a Włochami (prowincja Belluno).
W 1979 na szczycie wzniesiono krzyż. Przedsięwzięcie to było sponsorowane przez społeczności zarówno ze strony austriackiej jak i włoskiej. Znajduje się tam też tablica z napisem po włosku i niemiecku: "Nigdy więcej wojny". W Europie krzyż ten stał się symbolem pokoju między dwoma niegdyś walczącymi narodami.

</doc>
<doc id="1685588" url="https://pl.wikipedia.org/wiki?curid=1685588" title="Gu Junjie (lekkoatleta)">
Gu Junjie (lekkoatleta)

Gu Junjie (; ur. 5 maja 1985 w Syczuanie) – chiński lekkoatleta, trójskoczek.
Osiągnięcia.
Junjie reprezentuje swój kraj na największych międzynarodowych imprezach, jednak bez większych sukcesów, m.in. podczas igrzysk olimpijskich (Pekin 2008) zajął 34. miejsce w eliminacjach trójskoku i nie zakwalifikował się fo finału.
Rekordy życiowe.
Go Junie ustanowił liczne rekordy świata w różnych kategoriach wiekowych, wciąż należą do niego m.in. – nieoficjalne rekordy świata trzynastolatków w skoku w dal (7,41) i trójskoku (15,85). Jest on także rekordzistą świata kadetów (16,89).

</doc>
<doc id="1685589" url="https://pl.wikipedia.org/wiki?curid=1685589" title="Niemiecka Partia Rzeszy">
Niemiecka Partia Rzeszy

Niemiecka Partia Rzeszy (niem. "Deutsche Reichspartei", DRP) – niemiecka partia polityczna istniejąca w latach 1950-1965.
Powstała w 1950, początkowo działała w cieniu Socjalistycznej Partii Rzeszy, na znaczeniu zyskała po jej delegalizacji w 1952. Oficjalnie opowiadała się za rehabilitacją żołnierzy III Rzeszy, partię w znacznym stopniu opanowali byli hitlerowcy. Jeszcze w 1960 na 33 członków zarządu 24 należało w przeszłości do NSDAP. Głosiła koncepcję "trzeciej drogi", celem nadrzędnym było zjednoczenie Niemiec (nawet za cenę ich neutralności w układzie Wschód-Zachód lub czasowej konfederacji dwóch państw niemieckich). Używano pojęcia "nowy nacjonalizm".
Partia nie odnosiła już większych sukcesów wyborczych, w wyborach do Bundestagu otrzymywała około 1% głosów, miała reprezentantów w landtagach Dolnej Saksonii i Nadrenii-Palatynacie, spowodowane to było m.in. przejęciem haseł rewizjonistycznych przez rządzącą niemiecką chadecję wzmocnioną efektami "cudu gospodarczego".
Partia w 1964 znalazła się w stanie rozkładu, w grudniu 1965 została formalnie rozwiązana. Jej działalność kontynuuje od 1964 Narodowodemokratyczna Partia Niemiec.

</doc>
<doc id="1685590" url="https://pl.wikipedia.org/wiki?curid=1685590" title="Hukałowce">
Hukałowce

Hukałowce – wieś w rejonie zborowskim obwodu tarnopolskiego.
Historia.
Wieś została założona w 1345. 
W II Rzeczypospolitej miejscowość była siedzibą gminy wiejskiej Hukałowce w powiecie zborowskim województwa tarnopolskiego. 
Na początku 1939 poświęcono Dom Ludowy im. Marszałka Edwarda Śmigłego-Rydza w Hukałowcach.
Linki zewnętrzne.
Hukałowce na stronie Rady Najwyższej Ukrainy

</doc>
<doc id="1685591" url="https://pl.wikipedia.org/wiki?curid=1685591" title="Hukałowce (gmina)">
Hukałowce (gmina)

Hukałowce – dawna gmina wiejska w powiecie zborowskim województwa tarnopolskiego II Rzeczypospolitej. Siedzibą gminy były Hukałowce.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Harbuzów, Hnidawa, Hukałowce, Iwaczów, Jarosławice, Manajów, Nuszcze, Perepelniki i Wołczkowce.
Po II wojnie światowej obszar gminy znalazł się w ZSRR.

</doc>
<doc id="1685598" url="https://pl.wikipedia.org/wiki?curid=1685598" title="Jezierna (gmina)">
Jezierna (gmina)

Jezierna – dawna gmina wiejska w powiecie zborowskim województwa tarnopolskiego II Rzeczypospolitej. Siedzibą gminy była Jezierna.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowej gminy wiejskiej Jezierna.
Po II wojnie światowej obszar gminy znalazł się w ZSRR.

</doc>
<doc id="1685600" url="https://pl.wikipedia.org/wiki?curid=1685600" title="Park Kaskada">
Park Kaskada

Park Kaskada – park znajdujący się pomiędzy aleją Armii Krajowej a ulicą Słowackiego w warszawskiej dzielnicy Żoliborz.
Nazwa „Kaskada” pochodzi od wodospadu zasilanego naturalnym źródłem.
Historia.
Od XVII w. obecny park stanowił część rezydencji królewskiej na Marymoncie. Z uwagi na duże zróżnicowanie terenu oraz staw i wodną kaskadę zasilaną miejscowymi ciekami stał się popularnym miejscem podmiejskiego wypoczynku. 
Na początku XIX wieku nowy właściciel, generał Józef Rautenstrauch, wytyczył aleje spacerowe i ścieżki, wprowadził łodzie spacerowe, ustawił takie elementy małej architektury jak ławki czy altanki. W parterowym domku generała urządzono później gospodę. Organizowano tam zabawy, festyny, pokazy pirotechniczne. Miejscem przyciągającym spacerowiczów był urządzony w 1820 niewielki wodospad, od którego cały teren zaczął być nazywany „Kaskadą“.
Park oddano do użytku w 1950 lub 1951. Koncepcja została zrealizowana wg projektu arch. Ludwika Lawina.
W parku, na fragmencie muru, znajduje się tablica pamiątkowa Tchorka upamiętniająca masową egzekucję z września 1944.

</doc>
<doc id="1685601" url="https://pl.wikipedia.org/wiki?curid=1685601" title="Manoel Alencar Monte">
Manoel Alencar Monte

Manoel Alencar Monte (ur. 6 września 1892 w São Paulo, zm. ?) - piłkarz brazylijski, grający na pozycji napastnika.
Urodzony w São Paulo Alencar karierę piłkarską rozpoczął w 1907 roku w miejscowym klubie Americano, w którym grał do 1913 roku. Z Americano zdobył mistrzostwo Stanu São Paulo - Campeonato Paulista w 1912 roku. W 1914 przeszedł do Ypirangi, w której grał do 1915. W tym samym roku zaliczył krótki epizod w innym klubie z São Paulo - Mackenzie, po czym ponownie grał w Americano (1915-1916). W 1917 przeszedł do São Bento, w którym skończył karierę w 1919 roku.
Jako piłkarz Americano wziął udział w turnieju Copa América 1916, czyli pierwszych w dziejach oficjalnych mistrzostwach kontynentalnych. Brazylia zajęła trzecie miejsce, a Alencar zagrał we wszystkich trzech meczach - z Chile (jego debiut w reprezentacji), Argentyną i Urugwajem. W reprezentacji rozegrał 4 mecze i strzelił 1 bramkę.

</doc>
<doc id="1685602" url="https://pl.wikipedia.org/wiki?curid=1685602" title="Tadeusz Drzewiecki">
Tadeusz Drzewiecki

Tadeusz Drzewiecki (ur. 8 października 1948 w Pruszkowie, zm. 9 września 2017) – polski aktor filmowy i teatralny.
Życiorys.
Absolwent Wydziału Aktorskiego Państwowej Wyższej Szkoły Teatralnej im. Aleksandra Zelwerowicza w Warszawie (1971). Zadebiutował w 1970 roku rolami Pawła Afanasjewicza Famusowa i Pana N. w "Mądremu biada" Aleksandra Gribojedowa w reżyserii Zbigniewa Zapasiewicza. Występował w spektaklach w reżyserii Aleksandra Bardiniego, Izabelli Cywińskiej, Janusza Nyczaka i Janusza Wiśniewskiego. Był aktorem Teatru im. Wojciecha Bogusławskiego w Kaliszu (1971–1973), Teatru im. Aleksandra Fredry w Gnieźnie (1991–1993, 1994–1997) oraz Teatru Nowego im. Tadeusza Łomnickiego w Poznaniu (1973–1988, 2001–2017).
Laureat nagrody aktorskiej na XII Kaliskich Spotkaniach Teatralnych za rolę Rasplujewa w "Śmierci Tarełkina" Suchowo-Kobylina (1973), medalu poznańskiej Galerii Nowej „za szczególne osiągnięcia artystyczne w 1978 roku”, Srebrnej Maski (2003), Nagrody im. Romana Brandstaettera (2007) oraz nagrody za najlepszą rolę męską w słuchowisku "Czarny czwartek" podczas VII Festiwalu Teatru Polskiego Radia i Teatru Telewizji Polskiej „Dwa Teatry” (2007).
Odznaczony Złotą Odznaką za zasługi dla województwa poznańskiego (1978) oraz Oznaką „Zasłużony Działacz Kultury” (1979).
Zmarł 9 września 2017. Pogrzeb aktora odbył się 14 września w Ogrodzie Pamięci poznańskiego Cmentarza Junikowskiego.

</doc>
<doc id="1685603" url="https://pl.wikipedia.org/wiki?curid=1685603" title="Baliste (1903)">
Baliste (1903)

Baliste – francuski niszczyciel z początku XX wieku, typu "Arquebuse", w służbie podczas I wojny światowej.
Pomiędzy 1909 a 1912 został przystosowany do stawiania min.
Podczas wojny służył na Morzu Śródziemnym, bazując w Bizercie, a następnie w Salonikach. Został skreślony z listy floty 30 października 1919 roku.

</doc>
<doc id="1685604" url="https://pl.wikipedia.org/wiki?curid=1685604" title="Olejów (gmina)">
Olejów (gmina)

Olejów – dawna gmina wiejska w powiecie zborowskim województwa tarnopolskiego II Rzeczypospolitej. Siedzibą gminy był Olejów.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Beremowce, Białogłowy, Białokiernica, Bzowica, Łopuszany, Moniłówka, Neterpińce, Olejów i Trościaniec Wielki.
Po II wojnie światowej obszar gminy znalazł się w ZSRR.

</doc>
<doc id="1685609" url="https://pl.wikipedia.org/wiki?curid=1685609" title="Pomorzany (gmina)">
Pomorzany (gmina)

Pomorzany – dawna gmina wiejska w powiecie zborowskim województwa tarnopolskiego II Rzeczypospolitej. Siedzibą gminy było miasto Pomorzany, które stanowiło odrębną gminę miejską (podczas okupacji 1941–44 pozbawione praw miejskich i włączone do gminy).
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Bohutyn, Bubszczany, Hodów, Kalne, Machnowce, Rozhadów, Torhów i Żabin.
Pod okupacją do gminy dołączono pozbawione praw miejskich Pomorzany.
Po II wojnie światowej obszar gminy znalazł się w ZSRR.

</doc>
<doc id="1685610" url="https://pl.wikipedia.org/wiki?curid=1685610" title="Władysławów (gmina Brochów)">
Władysławów (gmina Brochów)

Władysławów – wieś w Polsce położona w województwie mazowieckim, w powiecie sochaczewskim, w gminie Brochów.
W latach 1975–1998 miejscowość należała administracyjnie do województwa warszawskiego.

</doc>
<doc id="1685611" url="https://pl.wikipedia.org/wiki?curid=1685611" title="Załoźce (gmina)">
Załoźce (gmina)

Załoźce – dawna gmina wiejska w powiecie zborowskim województwa tarnopolskiego II Rzeczypospolitej. Siedzibą gminy było miasto Załoźce, które stanowiło odrębną gminę miejską (podczas okupacji 1941–44 pozbawione praw miejskich i włączone do gminy).
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Blich, Czystopady, Gontowa, Milno, Panasówka, Podbereźce, Ratyszcze, Reniów, Seretec, Wertełka i Zagórze.
Pod okupacją do gminy dołączono pozbawione praw miejskich Załoźce.
Po II wojnie światowej obszar gminy znalazł się w ZSRR.

</doc>
<doc id="1685612" url="https://pl.wikipedia.org/wiki?curid=1685612" title="Stadion Miejski w Lubawce">
Stadion Miejski w Lubawce

Stadion Miejski w Lubawce – stadion piłkarski w Lubawce. Obiekt posiada bieżnię lekkoatletyczną z nawierzchnią szutrową o długości 400 m, boczne boisko treningowe oraz małe zaplecze sanitarne. Stadion został zmodernizowany w ramach projektu „Dolny Śląsk dla Królowej Sportu”. Odbiór obiektu nastąpił 17 sierpnia 2016.
Płyty.
Na cały stadion składają się trzy płyty:
Na terenie kompleksu znajdują się także korty tenisowe.
Gastronomia.
Na terenie stadionu działa kawiarnia "Sportowa". W ciągu imprez sportowych uruchamiane zostają stoiska gastronomiczne.

</doc>
<doc id="1685614" url="https://pl.wikipedia.org/wiki?curid=1685614" title="Famułki Łazowskie">
Famułki Łazowskie

Famułki Łazowskie – wieś w Polsce położona w województwie mazowieckim, w powiecie sochaczewskim, w gminie Brochów.
W latach 1975–1998 miejscowość należała administracyjnie do województwa warszawskiego.
Na terenie wsi znajduje się zrujnowany cmentarz ewangelicki.

</doc>
<doc id="1685615" url="https://pl.wikipedia.org/wiki?curid=1685615" title="Zborów (gmina w województwie tarnopolskim)">
Zborów (gmina w województwie tarnopolskim)

Zborów – dawna gmina wiejska w powiecie zborowskim województwa tarnopolskiego II Rzeczypospolitej. Siedzibą gminy było miasto Zborów, które stanowiło odrębną gminę miejską.
Historia.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Cecowa, Jarczowce, Jezierzanka, Kabarowce, Korszyłów, Kudobińce, Kudynowce, Krasna, Meteniów, Młynowce, Pleśniany, Podhajczyki, Presowce, Sławna, Trawotłoki, Tustogłowy, Urlów i Zarudzie.
Do 1939 wójtem gminy był Stanisław Zaborowski.
Po II wojnie światowej obszar gminy znalazł się w ZSRR.

</doc>
<doc id="1685620" url="https://pl.wikipedia.org/wiki?curid=1685620" title="Welf I">
Welf I

Welf I zwany "Bawarskim" (ur. ?, zm. 3 września ?) – możny frankijski, założyciel starszej dynastii Welfów. W 819 został hrabią, ożenił się z Jadwigą, córką hrabiego saksońskiego. Jego kariera zaczęła się podwójnym małżeństwem obu córek: wyszły one za mąż za przedstawicieli dynastii Karolingów: Judyta, starsza, wyszła za mąż za cesarza Ludwika Pobożnego, a Hemma, młodsza, została żoną syna cesarza – Ludwika Niemieckiego.
Welf i Jadwiga mieli przynajmniej 4 dzieci:

</doc>
<doc id="1685623" url="https://pl.wikipedia.org/wiki?curid=1685623" title="Mousqueton (1902)">
Mousqueton (1902)

Mousqueton - francuski niszczyciel z początku XX wieku, typu "Arquebuse". Nazwa oznaczała lżejszy muszkiet.
Podczas I wojny światowej służył na Morzu Śródziemnym, pod koniec - w 8. Flotylli Niszczycieli w Tulonie. Został skreślony z listy floty 10 maja 1920 roku.

</doc>
<doc id="1685625" url="https://pl.wikipedia.org/wiki?curid=1685625" title="Lacrosse na Letnich Igrzyskach Olimpijskich 1908">
Lacrosse na Letnich Igrzyskach Olimpijskich 1908

Lacrosse na Letnich Igrzyskach Olimpijskich 1908 po raz drugi w historii znalazł się w programie igrzysk. W turnieju wzięły udział trzy drużyny, lecz Południowa Afryka wycofała się z rozgrywek, więc nie przyznano brązowego medalu.

</doc>
<doc id="1685626" url="https://pl.wikipedia.org/wiki?curid=1685626" title="USS Bataan (CVL-29)">
USS Bataan (CVL-29)

USS Bataan (CVL-29) – lekki lotniskowiec floty amerykańskiej z czasów II wojny światowej należący do typu "Independence".
Historia.
„Bataan” pierwotnie miał być lekkim krążownikiem typu "Cleveland" USS Buffalo (CL-99), jednak 2 czerwca 1942 roku w związku ze zmianą budowanego krążownika na lekki lotniskowiec zmieniono jego nazwę na „Bataan”. Okręt został wybudowany w stoczni New York Shipbuilding w Camden. Wszedł do służby 17 listopada 1943. Pierwszym dowódcą lotniskowca został komandor Valentine H. Schaeffer. Po wejściu w skład United States Navy okręt popłynął w rejs na Karaiby w celu zgrania załogi. 13 stycznia 1944 roku na pokładzie lotniskowca rozbił się Grumman F6F Hellcat zabijając trzech członków załogi. 16 stycznia „Bataan” przybył do Port-of-Spain w celu dokonania niezbędnych napraw. 14 lutego okręt powrócił do Stanów Zjednoczonych skąd 2 marca wyruszył w towarzystwie niszczyciela USS „Bennion” na Pacyfik. Przepłynąwszy Kanał Panamski 8 marca dopłynął 16 marca do San Diego, z którego dwa dni później popłynął na Hawaje. 22 marca przybył do Pearl Harbor. 31 marca o pokład lotniskowca rozbił się kolejny hellcat, jednak tym razem obyło się bez ofiar. 4 kwietnia 1944 roku lotniskowiec w eskorcie niszczycieli USS „Remy” i USS „Herbert W. Grant” opuścił Pearl Harbor, udając się w kierunku Wysp Marshalla. 9 kwietnia lotniskowiec przybył na atol Majuro, gdzie wszedł w skład "Task Force 58". 13 kwietnia razem z lotniskowcami USS „Hornet”, USS „Belleau Wood” i USS „Cowpens” oraz resztą "Task Force 58.1" „Bataan” popłynął w kierunku Nowej Gwinei, aby wziąć udział w ataku na Hollandie. Między 21 a 24 kwietnia samoloty lotniskowca atakowały cele na Nowej Gwinei. 29 kwietnia zaatakowano japońską bazę na atolu Truk, podczas tego ataku jeden z samolotów lotniskowca Grumman TBF Avenger został zestrzelony przez japońską obronę przeciwlotniczą, załoga samolotu został uratowana przez okręt podwodny USS „Tang”. 30 kwietnia grupa lotniskowca zaatakowała Ponape, a 4 maja okręty powróciły na Kwajalein. Następnie „Bataan” popłynął na Majuro w celu naprawy przedniego podnośnika samolotów, jednak tamtejsza baza remontowa nie mogła sobie poradzić z problemem i w tej sytuacji lotniskowiec popłynął do Pearl Harbor, gdzie przybył 22 maja. Po remoncie okręt powrócił na atol Majuro 2 czerwca 1944 roku, by następnie wziąć udział w inwazji na Mariany. Lotniskowiec dołączył do lotniskowców „Hornet”, USS „Yorktown” i „Belleau Wood” w ramach "Task Group 58.1". 11 czerwca samoloty lotniskowca atakowały japońską bazę na wyspie Rota, wspierając lądowanie na Saipanie oraz brały udział w ochronie lotniczej zespołu, zestrzeliwując trzy Mitsubishi A6M i jeden Nakajima Ki-49 Donryu. Wieczorem 11 czerwca zespół popłynął w kierunku Guam. 12 czerwca samoloty lotniskowca zabezpieczały z powietrza ataki lotnicze na japońskie lotniska na Guam, zestrzeliwując dwa bombowce Yokosuka D4Y Suisei. Następnego dnia lądujący Curtiss SB2C Helldiver uszkodził na pokładzie cztery samoloty. 14 czerwca lotniskowce pobrały paliwo, niejako przy okazji myśliwiec z „Bataan” po 65-milowym pościgu zestrzelił japoński bombowiec. 15 czerwca samoloty lotniskowca brały udział w atakach na wyspy Iwo Jima i Chichi Jima oraz ciężko uszkodziły japoński statek „Tatsutagawa Maru”. 16 czerwca Amerykanie zostali zaalarmowani o płynących w stronę Marianów z Filipin dużych siłach japońskich. Rozpoczęła się bitwa na Morzu Filipińskim, w której samoloty z „Bataan” miały udział w zestrzeleniu wielu japońskich samolotów oraz zatopieniu lotniskowca „Hiyo”. Po akcji samoloty miały problemy podczas lądowania na lotniskowcu z powodu szybko zapadającego zmroku, na „Bataan” wylądowały dwa samoloty z „Yorktown” (jeden z nich rozbił się podczas lądowania), a 9 własnych lądowało na innych lotniskowcach, jeden samolot zaginął. Po bitwie okręt powrócił na Mariany. Następnie brał udział w bombardowaniu wyspy Pagan i Iwo Jima. 27 czerwca okręt znalazł się na Eniwetok, gdzie pobrał zaopatrzenie. 30 czerwca popłynął na Bonin. Przez cały czerwiec samoloty lotniskowca brały udział w operacjach lotniczych na Marianach, bombardując wyspy Guam, Pagan i Bonin, a w połowie lipca „Bataan” popłynął na zachodnie wybrzeże Stanów Zjednoczonych, aby przejść remont, przybywając do San Francisco 30 lipca. 13 października okręt był już z powrotem w Pearl Harbor, gdzie wszedł w skład Task Group 19.5. Aż do marca 1945 lotniskowiec przebywał na wodach Hawajów, biorąc udział w ćwiczeniach i szkoleniach przygotowujących pilotów do akcji wspierania lądowania na wyspach Riukiu. Podczas ćwiczeń stracono 12 samolotów, ale żaden pilot nie zginął. 3 marca lotniskowiec opuścił Pearl Harbor, a 13 marca przybył na atol Ulithi. W kolejnych dniach samoloty lotniskowca wspierały siły lądujące na Okinawie, uczestnicząc w powietrznych rajdach na Kiusiu, atakując bazy japońskiej marynarki wojennej w Kobe i Kure. Podczas japońskich kontrataków grupa lotnicza z lotniskowca straciła cztery samoloty, a w wyniku bliskich wybuchów bomb zginął jeden marynarz, a jedenastu zostało rannych. 7 kwietnia 1945 roku samoloty lotniskowca brały udział w akcji zatopienia pancernika „Yamato”. Następnie do 17 kwietnia operowały nad Okinawą, wspierając siły amerykańskie na wyspie i atakując cele na Kiusiu. 18 kwietnia przeciwpodwodny patrol lotniczy z lotniskowca brał udział w zatopieniu japońskiego okrętu podwodnego I-56. 29 maja okręt zakończył swoją misję na Okinawie i udał się na Filipiny, gdzie odbyły się niezbędne naprawy, a załoga zyskała chwilę odpoczynku. 1 lipca, będąc w składzie "Task Group 38.3", „Bataan” popłynął w kierunku macierzystych wysp Japonii. Od 10 lipca samoloty lotniskowca atakowały cele na wyspach, między innymi brały udział w ataku na pancernik „Nagato”, 24 lipca w ataku na pancernik „Hyūga”. Po japońskiej kapitulacji samoloty patrolowały wyspy w poszukiwaniu obozów jenieckich. 10 września „Bataan” opuścił japońskie wody, kierując się na wschodnie wybrzeże Stanów Zjednoczonych, przybywając do Nowego Jorku 17 października 1945 roku. Następnie w ramach operacji „Magic Carpet” 21 listopada popłynął do Europy po wracających do domu amerykańskich żołnierzy. Po wykonaniu dwóch takich rejsów lotniskowiec został skierowany do Filadelfii, gdzie 11 lutego 1947 roku został przeniesiony do Floty Rezerwowej.
Wojna w Korei.
13 maja 1950 roku okręt został przywrócony do aktywnej służby, jego dowódcą został komandor Edgar T. Neale. 25 czerwca 1950 roku wojska Korei Północnej wkroczyły na terytorium Korei Południowej i rozpoczęła się wojna koreańska. „Bataan” popłynął ponownie na Pacyfik, przybywając 28 lipca 1950 roku do San Diego. Przez kolejne cztery miesiące lotniskowiec pływał po wodach zachodniego wybrzeża, przygotowując się do rejsu na drugą stronę Oceanu Spokojnego do Korei. 16 listopada lotniskowiec wypłynął do Japonii, 28 listopada przybył do Jokohamy, 16 grudnia wszedł w skład "Task Force 77" u północno-wschodnich wybrzeży Korei, biorąc udział w walkach wspierających wojska aliantów. 31 grudnia okręt popłynął na zachodnie wybrzeże Korei i w ramach "Task Group 96.9" wziął udział w walkach o Seul. Samoloty lotniskowca brały udział w blokadzie zachodniego wybrzeża. Przez kolejne trzy miesiące do marca 1951 jednostka odbywała rejsy patrolowe na Morzu Żółtym. 8 kwietnia okręt wraz z brytyjskim lotniskowcem HMS „Theseus” zajęły pozycje na Morzu Japońskim po "Task Force 77", który udał się w kierunku Formozy na wieść o tym, że możliwe jest przeciwuderzenie wojsk chińskich z tej wyspy. Samoloty Vought F4U Corsair wraz z brytyjskimi Fairey Firefly i Hawker Sea Fury brały udział w atakach na Wŏnsan, Hamhŭng i Kimch'aek. Między 16 a 20 kwietnia lotniskowiec uzupełniał zapasy w Sasebo, a następnie wraz z HMS „Theseus” ponownie wrócił do akcji. 2 czerwca 1951 roku lotniskowiec opuścił strefę działań wojennych i popłynął do Bremerton w celu dokonania remontu, który trwał do listopada. Pod koniec stycznia 1952 roku okręt popłynął do Yokosuki, tam do 29 kwietnia odbywały się szkolenia załogi przed powrotem na wody koreańskie. 22 maja lądujący corsair wystrzelił rakietę, która uszkodziła pokład lotniczy lotniskowca. Okręt popłynął do Yokosuki w celu dokonania niezbędnych napraw, a następnie w okresie od czerwca do lipca brał udział w rejsach patrolowych na Morzu Żółtym, w tym czasie samoloty z lotniskowca atakowały komunistyczne linie zaopatrzeniowe. W sierpniu okręt powrócił na zachodnie wybrzeże Stanów Zjednoczonych, przybywając do San Diego 26 sierpnia. W październiku „Bataan” kolejny raz wyruszył na Daleki Wschód. W listopadzie i grudniu 1952 roku lotniskowiec brał udział w ćwiczeniach przeciwpodwodnych. Od lutego do maja 1953 roku samoloty z lotniskowca ponownie brały udział w operacjach lotniczych nad półwyspem koreańskim. 10 maja „Bataan” wypłynął w rejs do San Diego, do którego przybył 26 maja. Już po zakończeniu działań wojennych w Korei, 31 lipca okręt popłynął w rejs do Kobe i Yokosuka, powracając do Stanów 26 sierpnia. 9 kwietnia 1954 roku okręt został przeniesiony do Floty Rezerwowej Pacyfiku w San Francisco. 15 maja 1959 roku lotniskowiec został przeklasyfikowany na pomocniczy transportowiec lotniczy ("auxiliary aircraft transport") (AVT-4), 1 września 1959 skreślony z listy floty, a 19 czerwca 1961 roku sprzedany na złom.
Lotniskowiec za swoją służbę podczas II wojny światowej został odznaczony sześcioma odznaczeniami Battle Stars, a za służbę podczas wojny w Korei siedmioma Battle Stars.

</doc>
<doc id="1685628" url="https://pl.wikipedia.org/wiki?curid=1685628" title="Arc (1903)">
Arc (1903)

Arc - francuski niszczyciel z początku XX wieku, w służbie podczas I wojny światowej, typu "Arquebuse". Nazwa oznacza "łuk".
Podczas I wojny światowej służył od 1914 w składzie 2. Flotylli Okrętów Podwodnych, następnie w 7. i 8. Flotylli Niszczycieli na Morzu Śródziemnym. Został skreślony z listy floty 1 października 1920 roku.

</doc>
<doc id="1685629" url="https://pl.wikipedia.org/wiki?curid=1685629" title="Fuller Albright">
Fuller Albright

Fuller Albright (ur. 12 stycznia 1900 w Buffalo, zm. 8 grudnia 1969 w Bostonie) – amerykański lekarz, endokrynolog.
Życiorys.
Urodził się w Buffalo (Nowy Jork), jako syn Johna Josepha Albrighta, przemysłowca i filantropa oraz Susan Fuller. Fuller Albright pochodził ze środowiska patrycjuszy. Uczęszczał do Nichols Day School, jednej z dwóch szkół założonych przez jego ojca. Okazał się wszechstronnym uczniem i sportowcem, w wieku 16 lat zdał egzamin na Harvard College. Zgłosił się na ochotnika, aby wstąpić do armii amerykańskiej podczas I wojny światowej, a w szkole oficerskiej zachorował na grypę, prawdopodobny zwiastun postencefalicznego parkinsonizmu, który stopniowo pogarszał jego funkcjonowanie w późniejszych latach. Uczęszczał do Harvard Medical School i rozpoczął staż rezydencyjny w Massachusetts General Hospital, instytucji, w której pozostał przez całą swoją karierę, z wyjątkiem 2 lat urlopu naukowego, jednego spędzonego w Wiedniu, a drugiego w Szpitalu Johnsa Hopkinsa w Baltimore. Ożenił się z Claire Birge w 1933 r., z którą miał dwoje dzieci.
Kariera.
Dzięki sponsorowaniu przez Jamesa Howarda Meansa, szefa działu medycznego Massachusetts General Hospital, i pod opieką Josepha Auba, pioniera badań klinicznych, Albright rozpoczął karierę w endokrynologii śledczej w odpowiednim czasie i miejscu. Aub właśnie rozpoczął badania nad przyczyną i leczeniem zatrucia ołowiem, badając żyjących pacjentów, zamiast polegać na sekcji zwłok przy stole autopsji. Massachusetts General Hospital postrzegało badania medyczne jako swój istotny cel instytucjonalny, a Means był zdecydowanym zwolennikiem „badań skoncentrowanych na badaczu”. Był także przekonany, że ​​badania są najbardziej owocne, gdy obiecujący młody badacz jest zachęcany do realizowania swoich nieograniczonych, indywidualnych zainteresowań.
W 1934 r. Albright uzyskał tytuł naukowy Harvardu. Po zakończeniu edukacji zajmował się problematyką metabolizmu, zdobył specjalizację w medycynie wewnętrznej. Potem skoncentrował się na endokrynologii, a przede wszystkim na przysadce mózgowej. Jest uznawany za pioniera hormonalnych doustnych środków antykoncepcyjnych dla kobiet.

</doc>
<doc id="1685630" url="https://pl.wikipedia.org/wiki?curid=1685630" title="FK Winnica">
FK Winnica



</doc>
<doc id="1685631" url="https://pl.wikipedia.org/wiki?curid=1685631" title="Roman Zub">
Roman Zub

Roman Iwanowycz Zub, ukr. Роман Іванович Зуб, ros. Роман Иванович Зуб, "Roman Zub" (ur. 16 lutego 1967 we Lwowie) – ukraiński piłkarz, grający na pozycji pomocnika, a później obrońcy, trener piłkarski.
Kariera piłkarska.
Kariera klubowa.
Rozpoczął karierę piłkarską w 1985 w rezerwowej drużynie Dynama Kijów, jednak przebić wtedy do pierwszego gwiazdorskiego składu nie było szans. W 1987 został zaproszony do Zori Woroszyłowgrad, która występowała w Pierwszej Lidze. W 1989 powrócił do SKA Karpat Lwów, a kiedy klub został rozformowany razem z innymi piłkarzami w 1990 przeszedł do Hałyczyny Drohobycz. W tym że roku zmienił klub na Wołyń Łuck. Na początku 1993 podpisał trzyletni kontrakt z Legią Warszawa. Po rozegranych 10 meczach został zdyskwalifikowany na rok przez testosteron, który wykazano w jego organizmie. Klub oprotestował wyniki próby, powtórna analiza nie wykazała środków dopingowych, jednak kary nie odwołano. Piłkarz podtrzymywał formę grając w klubach futsalowych. Latem 1994 piłkarz został zaproszony do Karpat Lwów. 31 lipca 1994 zadebiutował w spotkaniu przeciwko Tempa Szepietówka. Po dwóch sezonach w klubach Prykarpattia Iwano-Frankowsk i FK Winnica w 2000 powrócił do Karpat Lwów. Podczas zimowej przerwy sezonu 2001/02 przeszedł do Polihraftechniki Oleksandria. W jesiennej rundzie sezonu 2002/03 występował w amatorskiej drużynie Sokił Złoczów, w której również pełnił funkcje kapitana. W tym klubie zakończył karierę piłkarską.
Kariera trenerska.
Po zakończeniu kariery piłkarskiej rozpoczął pracę szkoleniową. Najpierw prowadził amatorski zespół FK Przemyślany. Od sierpnia 2012 pomagał trenować młodzieżową drużynę Karpat Lwów.

</doc>
<doc id="1685634" url="https://pl.wikipedia.org/wiki?curid=1685634" title="Stylet">
Stylet

Stylet - francuski niszczyciel z okresu I wojny światowej. Jednostka typu "Claymore". Okręt wyposażony w dwa kotły parowe opalane węglem. Niszczyciel przetrwał wojnę. Został skreślony z listy floty 14 maja 1921 roku.

</doc>
<doc id="1685635" url="https://pl.wikipedia.org/wiki?curid=1685635" title="Cmentarz – Miejsce Pamięci w Piaśnicy">
Cmentarz – Miejsce Pamięci w Piaśnicy

Cmentarz – Miejsce Pamięci w Piaśnicy – cmentarz i miejsce martyrologii w lasach piaśnickich w pobliżu Wejherowa, w których okupanci niemieccy przeprowadzali w latach 1939–1940 masowe egzekucje ludności cywilnej.
Piaśnica była największym po KL Stutthof miejscem kaźni na Pomorzu w okresie II wojny światowej. Pierwsze upamiętnienie zbrodni nastąpiło w 1955 roku, kiedy to odsłonięty został Pomnik Ofiar Piaśnicy. Masowe groby oznaczono i otoczono opieką, a miejsce pamięci z czasem wzbogacono o kolejne obiekty. Corocznie w Piaśnicy odbywają się uroczystości upamiętniające ofiary zbrodni.
Od 2016 roku cmentarz – miejsce pamięci wraz z kościołem Chrystusa Króla i bł. Alicji Kotowskiej w Wejherowie tworzą Sanktuarium Błogosławionej Alicji Kotowskiej i Towarzyszy.
Historia.
Egzekucje w lasach piaśnickich.
Na zachód od szosy wiodącej z Wejherowa do Pucka i Krokowej rozciąga się zachodnia część Puszczy Darżlubskiej. Od położonych w pobliżu kaszubskich wsi Wielka Piaśnica i Mała Piaśnica obszar ten otrzymał nazwę lasów piaśnickich. Jesienią 1939 roku okupanci niemieccy postanowili wykorzystać fragment lasów położony w odległości około 10 kilometrów od Wejherowa jako miejsce masowych egzekucji. Od przełomu października i listopada 1939 roku do wiosny 1940 roku rozstrzeliwano tam przedstawicieli polskiej elity społecznej i politycznej z Pomorza Gdańskiego, pacjentów niemieckich szpitali psychiatrycznych z Pomorza Zachodniego i Meklemburgii, a także przeciwników nazizmu i Polaków zamieszkałych przed wojną w Niemczech, których koleją przywożono z głębi III Rzeszy. Polscy historycy przypuszczają, że z rąk funkcjonariuszy SS oraz członków paramilitarnego Selbstschutzu mogło zginąć w Piaśnicy nawet do 12–14 tys. osób, wśród nich kobiety i dzieci.
W drugiej połowie 1944 roku, w związku ze zbliżaniem się Armii Czerwonej, Niemcy podjęli próbę zatarcia śladów zbrodni. Do realizacji tego zadania wyznaczono grupę 36 więźniów obozu koncentracyjnego Stutthof. Zostali oni sprowadzeni do Piaśnicy pod koniec sierpnia 1944 roku. Członkowie więźniarskiego komanda pod nadzorem esesmanów otwierali masowe groby, wydobywali zwłoki, po czym palili je na leśnych paleniskach. Po niespełna dwóch miesiącach, gdy praca została zakończona, esesmani zamordowali wszystkich więźniów i spalili ich ciała.
W październiku 1946 roku z inicjatywy Polskiego Związku Zachodniego specjalna komisja z udziałem przedstawicieli Okręgowej Komisji Badania Zbrodni Niemieckich w Gdańsku przebadała miejsce zbrodni w lasach piaśnickich. Spośród 35 zbiorowych mogił, o których istnieniu wspominali świadkowie, udało się odnaleźć pozostałości trzydziestu. Dokładnie przebadano 26 grobów. Jedynie w dwóch udało się jednak odnaleźć niespalone zwłoki 305 ofiar. Z pozostałych wydobyto wyłącznie szczątki ludzkie, resztki ubrań oraz różne drobne przedmioty.
W 1962 roku udało się jeszcze odnaleźć w Piaśnicy ślady dwóch palenisk oraz mogiłę więźniów KL Stutthof.
Upamiętnienie Piaśnicy.
4 sierpnia 1945 roku Polski Związek Zachodni i zarząd miejski w Wejherowie zorganizowały pierwszą pielgrzymkę do Piaśnicy. Wzięło w niej udział około 30 tys. osób. Kolejne wielotysięczne manifestacje w lasach piaśnickich odbyły się 22 września 1946 roku. Niespełna rok później, 31 sierpnia 1947 roku, miejsca egzekucji zostały poświęcone, co stało się okazją do kolejnej patriotycznej manifestacji.
W okresie Polski Ludowej prace badawcze oraz starania o upamiętnienie zbrodni napotykały na liczne przeszkody ze strony władz. Wynikało to przede wszystkim z faktu, iż ofiary Piaśnicy (inteligencja, duchowieństwo, pacjenci niemieckich szpitali psychiatrycznych) nie mieściły się w oficjalnym kanonie ówczesnej polityki historycznej, który głosił, iż główny ciężar represji oraz walki z okupantem ponosiły warstwy robotniczo-chłopskie. 
We wrześniu 1955 roku w lasach piaśnickich odsłonięto Pomnik Ofiar Piaśnicy. Został wzniesiony z inicjatywy lokalnej społeczności oraz Polskiego Związku Zachodniego. Szczególne zasługi przy budowie pomnika położył Leon Prusiński, wejherowianin, były więzień KL Stutthof. Jednocześnie oznaczono i otoczono opieką masowe mogiły. Na początku lat 90. na terenie nekropolii przeprowadzono prace renowacyjne. Począwszy od lat 80. miejsce pamięci zaczęto także wzbogacać o kolejne obiekty. Między innymi w latach 1992–1993 wzniesiono tam zadaszony ołtarz polowy i pomnik zamordowanych dzieci, a w 1999 roku – niewielkie pomniki poświęcone s. Alicji Kotowskiej i zamordowanym jezuitom z Gdyni. W październiku 2010 roku odsłonięto nową kaplicę–mauzoleum.
Cmentarzem – miejscem pamięci opiekował się początkowo Miejsko-Gminny Obywatelski Komitet Ochrony Pomników Walki i Męczeństwa. Po upadku systemu komunistycznego obowiązek upamiętnienia Piaśnicy i jej ofiar częściowo wzięły na siebie organizacje społeczne: utworzony w 1989 roku Społeczny Komitet Opieki nad Mogiłami Piaśnicy oraz stowarzyszenie „Rodzina Piaśnicka”, które powstało w 1996 roku przy parafii Chrystusa Króla w Wejherowie. W opiekę nad grobami Piaśnicy zaangażowany pozostaje również urząd gminy Wejherowo oraz inne pomorskie instytucje i placówki edukacyjne. Na początku XXI wieku liczba instytucjonalnych opiekunów grobów piaśnickich sięgnęła czterdziestu. Zarządcą terenu, na którym znajduje się nekropolia, jest nadleśnictwo Wejherowo.
Piaśnica stała się symbolem martyrologii mieszkańców Pomorza i Kaszub w czasie II wojny światowej. Jest nazywana „Kaszubską Golgotą” i porównywana do Katynia. Uroczystości upamiętniające ofiary zbrodni odbywają się corocznie: w kwietniu – miesiącu pamięci narodowej, oraz w ostatnią niedzielę października, kiedy to w Piaśnicy odprawiane jest uroczyste nabożeństwo połączone z patriotyczną manifestacją. Obowiązek organizowania październikowych uroczystości spoczywa na parafii Chrystusa Króla w Wejherowie, pod której pieczą sanktuarium piaśnickie znajduje się od 1995 roku.
6 marca 2016 roku na wniosek stowarzyszenia „Rodzina Piaśnicka” abp. Sławoj Leszek Głódź ustanowił Sanktuarium Błogosławionej Alicji Kotowskiej i Towarzyszy. W jego skład wchodzą kościół Chrystusa Króla i bł. Alicji Kotowskiej w Wejherowie oraz cmentarz – miejsce pamięci w Piaśnicy.
Wygląd miejsca pamięci.
Pomnik Ofiar Piaśnicy.
Pomnik został odsłonięty we wrześniu 1955 roku. Zaprojektował go Aleksander Wiecki. Jest usytuowany przy drodze wojewódzkiej nr 218, po jej zachodniej stronie.
Pomnik ma kształt obelisku zwieńczonego krzyżem. Na jego frontowej ścianie znajduje się tablica z godłem Polski oraz tablica wedle standardowego wzoru Karola Tchorka, na której widnieje napis:
W niszy w tylnej ścianie pomnika wmurowano trzy urny, zawierające ziemię zebraną w Stutthof, na Westerplatte oraz z jednego z palenisk w Piaśnicy. Po 1989 roku umieszczono tam dodatkowo urny z ziemią zebraną w Dachau i Katyniu. W 1994 roku urny zostały skradzione przez nieznanych sprawców.
Nieopodal pomnika znajdują się tablice, które informują o historii tego miejsca oraz wskazują lokalizację masowych mogił i pozostałych obiektów wchodzących w skład nekropolii.
Pod pomnikiem odbywają się uroczystości ku czci ofiar Piaśnicy.
Mogiły i inne ślady ludobójstwa.
Na terenie cmentarza – miejsca pamięci znajduje się 26 masowych grobów, które w październiku 1946 roku zostały odnalezione i ekshumowane przez specjalną komisję śledczą. Są one zlokalizowane w trzech większych grupach, a także pojedynczo. Mają rozmiary od 5,4 do 12,8 metra długości, od 2,6 do 5 metrów szerokości i od 2,5 do 3,9 metra głębokości.
Mogiły są obmurowane i ponumerowane. Przy każdej znajduje się krzyż oraz kamienna tablica z wyrytymi informacjami o ofiarach, spaleniu zwłok w 1944 roku i opiekunie danej mogiły.
Groby nr 1 i 2 są jedynymi, w których spoczywają szczątki ofiar zbrodni piaśnickiej. Z pozostałych Niemcy wydobyli bowiem ciała, które następnie spalili na leśnych paleniskach. 
Grób nr 3 jest symboliczną mogiłą duchownych katolickich, których zamordowano w Piaśnicy. Znajdują się na nim krzyże oraz marmurowe tablice z wyrytymi nazwiskami rozstrzelanych księży i zakonników.
Grób nr 7 jest symboliczną mogiłą s. Alicji Kotowskiej – przełożonej Zgromadzenia Sióstr Zmartwychwstanek w Wejherowie, dyrektorki tamtejszego gimnazjum i liceum żeńskiego, od 1999 roku błogosławionej Kościoła katolickiego. Jej zwłok nigdy nie odnaleziono, lecz grób nr 7 jest uznawany za jej symboliczną mogiłę ze względu na fakt, że w czasie powojennej ekshumacji wydobyto zeń różaniec podobny do tych, które nosiły przy pasku siostry zmartwychwstanki. W 1999 roku w pobliżu grobu stanęła rzeźba dłuta Andrzeja Arendta, przedstawiająca klęczącą zakonnicę. W 2013 roku nad mogiłą zainstalowano rząd krzyży z wkomponowaną figurą Matki Boskiej Swarzewskiej i płaskorzeźbą z wizerunkami archaniołów Gabriela i Michała. Rzeźbę zakonnicy wzbogacono natomiast o tablicę z wyrytymi słowami s. Alicji Kotowskiej.
Nad grobem nr 17 stoi pietà dłuta Tomasza Sobisza.
Na terenie cmentarza – miejsca pamięci znajduje się grób nadleśniczego Romana Kuniewskiego, straconego w Piaśnicy podczas wielkiej egzekucji zakładników w dniu 11 listopada 1939 roku. Jest to jedyna indywidualna mogiła w obrębie upamiętnienia.
Upamiętnione zostały ponadto dwa miejsca, w których latem 1944 roku palono zwłoki ofiar, oraz prowizoryczna leśna kwatera („legowisko”), w której przebywali więźniowie KL Stutthof zmuszeni do pracy przy zacieraniu śladów zbrodni.
Kaplica–mauzoleum.
W latach 1992–1993 na terenie cmentarza – miejsca pamięci został wzniesiony zadaszony ołtarz polowy. Siedemnaście lat później w miejscu tym wzniesiono nową kaplicę–mauzoleum, którą zaprojektował architekt Andrzej Sotkowski. Jej uroczyste odsłonięcie nastąpiło 3 października 2010 roku.
Swym kształtem kaplica przypomina stos całopalny. Konstrukcję podtrzymują słupy, których wygląd ma budzić skojarzenie z pniami ułożonymi w stos. Zostały na nich wytłoczone nazwiska zidentyfikowanych ofiar. Umieszczono na nich także sześć mosiężnych tablic z wyrytymi fragmentami książki autorstwa Barbary Bojarskiej, badaczki zbrodni piaśnickiej.
W środku kaplicy znajduje się grupa dwunastu rzeźb autorstwa Tomasza Sobisza. Symbolizują one różne kategorie ofiar zamordowanych w lasach piaśnickich. Nad ołtarzem góruje natomiast figura Chrystusa Ukrzyżowanego dłuta Marcina Plichty.
Inne obiekty.
Spośród innych obiektów znajdujących się na terenie cmentarza – miejsca pamięci wymienić można:

</doc>
<doc id="1685639" url="https://pl.wikipedia.org/wiki?curid=1685639" title="Maka Purceladze">
Maka Purceladze

Maka Purceladze (ur. 18 lutego 1988) – gruzińska szachistka, arcymistrzyni od 2005, posiadaczka męskiego tytułu mistrza międzynarodowego od 2005 roku.
Kariera szachowa.
W latach 1997–2006 wielokrotnie reprezentowała Gruzję na mistrzostwach świata i Europy juniorek, zdobywając pięć medali: złoty (Belfort 2005 – MŚ do 18 lat), dwa srebrne (Budva 2003 – ME do 16 lat, Herceg Novi 2005 – ME do 18 lat) oraz dwa brązowe (Heraklion 2004 – MŚ do 16 lat, Ürgüp 2004 – ME do 16 lat).
W 2005 r. podzieliła I m. (wspólnie z Sopiko Chuchaszwili) w mistrzostwach Gruzji juniorek do 20 lat, w 2006 r. podzieliła III m. (za Nino Churcidze i Naną Dzagnidze, wspólnie z Lelą Dżawachiszwili i Mają Lomineiszwili) w finale indywidualnych mistrzostw kraju oraz wystąpiła w Jekaterynburgu w pucharowym turnieju o mistrzostwo świata, w I rundzie przegrywając z Alisą Gallamową, natomiast w 2007 r. samodzielnie zwyciężyła w turnieju C memoriału Paula Keresa w Tallinnie, wyprzedzając m.in. arcymistrza Igora Švõrjova. W 2008 r. po raz drugi w karierze podzieliła I m. (wspólnie z Belą Chotenaszwili i Mirandą Mikadze) w mistrzostwach kraju juniorek do 20 lat.
Najwyższy ranking w dotychczasowej karierze osiągnęła 1 września 2009 r., z wynikiem 2380 punktów zajmowała wówczas 87. miejsce na światowej liście FIDE, jednocześnie zajmując 9. miejsce wśród gruzińskich szachistek.

</doc>
<doc id="1685640" url="https://pl.wikipedia.org/wiki?curid=1685640" title="Majdan Łukawiecki">
Majdan Łukawiecki

Majdan Łukawiecki – przysiółek wsi Łukawiec w gminie Wielkie Oczy. Miejsce urodzenia abpa lwowskiego Mieczysława Mokrzyckiego

</doc>
<doc id="1685641" url="https://pl.wikipedia.org/wiki?curid=1685641" title="Li Yanfeng">
Li Yanfeng

Li Yanfeng (chin. upr. 李艳凤, chin. trad. 李艷鳳, pinyin "Lǐ Yànfèng"; ur. 15 maja 1979 w Heilongjiang) – chińska lekkoatletka specjalizująca się w rzucie dyskiem. 
W 1999 odpadła w eliminacjach podczas mistrzostw świata. Brązowa medalistka mistrzostw Azji z 2000. Podczas rozegranej w 2001 roku w Pekinie uniwersjady wywalczyła srebrny medal. W 2002 zdobyła pierwszy w karierze tytuł mistrzyni Azji. Sukces ten powtórzyła w 2003 ponownie zdobywając złoty medal mistrzostw kontynentu azjatyckiego. Także w 2003 drugi raz w karierze sięgnęła po srebro uniwersjady. Na igrzyskach olimpijskich w Atenach (2004) zajęła w finale dziewiątą lokatę. Wicemistrzyni Azji z 2007 roku. Na igrzyskach olimpijskich w Pekinie (2008) była siódma, a w 2009 zwyciężyła w igrzyskach Azji Wschodniej. Na koniec sezonu 2010 pierwszy raz w karierze triumfowała w igrzyskach azjatyckich. Złota medalistka mistrzostw świata w Daegu z 2011 roku. Srebrna (po dyskwalifikacji za doping drugiej w konkursie Rosjanki Piszczalnikowej) medalistka igrzysk olimpijskich w Londynie (2012). Z powodu kontuzji nie weźmie udziału w mistrzostwach świata w Moskwie (2013), gdzie miała bronić złotego medalu. Wielokrotnie stawała na podium mistrzostw Chińskiej Republiki Ludowej oraz chińskiej olimpiady narodowej.
Rekord życiowy: 67,98 (5 czerwca 2011, Schönebeck).

</doc>
<doc id="1685642" url="https://pl.wikipedia.org/wiki?curid=1685642" title="Brzozów A">
Brzozów A

Brzozów A – wieś w Polsce położona w województwie mazowieckim, w powiecie sochaczewskim, w gminie Iłów.
W latach 1975-1998 miejscowość należała administracyjnie do województwa warszawskiego.

</doc>
<doc id="1685643" url="https://pl.wikipedia.org/wiki?curid=1685643" title="Pierrier (1907)">
Pierrier (1907)

Pierrier - francuski niszczyciel z okresu I wojny światowej. Jednostka typu "Claymore". Okręt wyposażony w dwa kotły parowe opalane węglem. Niszczyciel przetrwał wojnę. Został skreślony z listy floty 27 lipca 1921 roku.

</doc>
<doc id="1685645" url="https://pl.wikipedia.org/wiki?curid=1685645" title="Obusier">
Obusier

Obusier - francuski niszczyciel z okresu I wojny światowej. Jednostka typu "Claymore". Okręt wyposażony w dwa kotły parowe opalane węglem. Niszczyciel przetrwał wojnę. Został skreślony z listy floty 27 lipca 1921 roku.

</doc>
<doc id="1685646" url="https://pl.wikipedia.org/wiki?curid=1685646" title="Boryszew Pierwszy">
Boryszew Pierwszy

Boryszew Pierwszy – część miasta Sochaczew w Polsce położonego w województwie mazowieckim.
W latach 1975-1998 należała administracyjnie do województwa skierniewickiego.

</doc>
<doc id="1685647" url="https://pl.wikipedia.org/wiki?curid=1685647" title="Monte Duranno">
Monte Duranno

Monte Duranno to szczyt w Alpach Karnickich we Włoszech. Leży na granicy dwóch prowincji: Pordenone i Belluno. Szczyt ten należy do grupy Południowych Alp Karnickich i sąsiaduje z najwyższym szczytem tej grupy - Cima dei Preti.

</doc>
<doc id="1685648" url="https://pl.wikipedia.org/wiki?curid=1685648" title="Mortier">
Mortier

Mortier - francuski niszczyciel z okresu I wojny światowej. Jednostka typu "Claymore". Okręt wyposażony w dwa kotły parowe opalane węglem. Niszczyciel przetrwał wojnę. Został skreślony z listy floty 30 marca 1927 roku.

</doc>
<doc id="1685649" url="https://pl.wikipedia.org/wiki?curid=1685649" title="Carquois">
Carquois

Carquois - francuski niszczyciel z okresu I wojny światowej. Jednostka typu "Claymore". Okręt wyposażony w dwa kotły parowe opalane węglem. Niszczyciel przetrwał wojnę. Został skreślony z listy floty 29 listopada 1930 roku.

</doc>
<doc id="1685650" url="https://pl.wikipedia.org/wiki?curid=1685650" title="Tenley Albright">
Tenley Albright

Tenley Emma Albright (ur. 18 lipca 1935 w Newton Centre) – amerykańska łyżwiarka figurowa startująca jako solistka. Jest mistrzynią olimpijską z Cortina d’Ampezzo (1956), wicemistrzynią olimpijską z Oslo (1952), dwukrotną mistrzynią świata (1953, 1955) oraz pięciokrotną mistrzynią Stanów Zjednoczonych (1952–1956). Zakończyła karierę amatorską w 1956 roku.
Pierwsza Amerykanka, która zdobyła złoty medal olimpijski w łyżwiarstwie figurowym.
Brała udział w Zimowych Igrzyskach Olimpijskich w 1952 roku w Oslo oraz w 1956 roku w Cortina d’Ampezzo. Na tych pierwszych zdobyła srebrny medal, na ostatnich – złoty (mimo kontuzji stopy). Wielokrotnie była też mistrzynią świata.
W latach 1962–1972 jej mężem był prawnik Tudor Gardiner, a w 1981 roku poślubiła Geralda Blakeley.

</doc>
<doc id="1685651" url="https://pl.wikipedia.org/wiki?curid=1685651" title="Trident (1907)">
Trident (1907)

Trident - francuski niszczyciel z okresu I wojny światowej. Jednostka typu "Claymore". Okręt wyposażony w dwa kotły parowe opalane węglem. Niszczyciel przetrwał wojnę. Został skreślony z listy floty 13 listopada 1931 roku.

</doc>
<doc id="1685652" url="https://pl.wikipedia.org/wiki?curid=1685652" title="Alec Mazo">
Alec Mazo

Alec Mazo (ur. 5 kwietnia 1978) – amerykański tancerz urodzony na Białorusi. 
Życiorys.
Wczesne lata.
Ma pochodzenie rosyjsko-żydowskie. W wieku dwunastu lat wyjechał z Rosji do Stanów Zjednoczonych, gdzie początkowo osiedlił się w San Antonio w stanie Teksas, a po pewnym czasie przeniósł się do San Francisco, gdzie jego matka założyła szkołę tańca. Studiował informatykę, a następnie kognitywistykę na Uniwersytecie Kalifornijskim w Berkeley, cały czas mając nadzieję, że pewnego dnia zostanie nauczycielem tańca. Z czasem podjął pracę jako dyrektor finansowy w studiu tańca Genesis Dance Sport w San Francisco. 
Kariera.
Tańczy od piątego roku życia. Latem 2005 roku zadebiutował jako trener tańca w programie "Dancing with the Stars", amerykańskiej wersji brytyjskiego formatu "Strictly Come Dancing" (w Polsce znanym jako "Taniec z gwiazdami". W pierwszej edycji jego partnerką była Kelly Monaco, z którą wygrał finał programu. Wiosną 2007 roku wystąpił w czwartej edycji programu i w parze z Pauliną Porizkovą zajął jedenaste miejsce. Jesienią tego samego roku pojawił się w piątej edycji programu. Jego partnerką była Josie Maran, z którą zajął dwunaste miejsce. Jesienią 2008 roku był trenerem piosenkarki Toni Braxton, z którą zajął ósme miejsce. W dziewiątej edycji programu, która emitowana była jesienią 2009 roku, jego partnerką była Natalie Coughlin, z którą zajął dziesiąte miejsce.
Życie prywatne.
Od 1 września 2007 roku jest mężem tancerki Edyty Śliwińskiej. 4 stycznia 2014 roku na świat przyszło ich pierwsze dziecko, syn Michael Alexander Mazo.

</doc>
<doc id="1685654" url="https://pl.wikipedia.org/wiki?curid=1685654" title="Fleuret (1906)">
Fleuret (1906)

Fleuret - francuski niszczyciel z okresu I wojny światowej. Jednostka typu "Claymore". Okręt wyposażony w dwa kotły parowe opalane węglem. Niszczyciel przetrwał wojnę. Został skreślony z listy floty 12 stycznia 1920 roku.

</doc>
<doc id="1685655" url="https://pl.wikipedia.org/wiki?curid=1685655" title="Gerold z Vinzgouw">
Gerold z Vinzgouw

Gerold z Vinzgau, zwany także "Geroldem z Anglachgau" (ur. ok. 730, zm. 799) – był szwabskim margrabią Marchii Awarskiej i prefektem Bawarii.
Gerold ożenił się w 757 z Immą (ur. 739, zm. 789), córką szwabskiego księcia Hnabiego. W 758 urodziła mu się córka Hildegarda, która w 771 została trzecią z kolei żoną Karola Wielkiego.
Gerold brał poważny udział w integracji Bawarii jako części frankijskiego państwa. Brał udział w wojnie z ostatnim bawarskim księciem Tassilonem III. Po detronizacji Tassilo w 788 został prefektem Bawarii. W 784 wraz z żoną przekazał bogatą darowiznę klasztorowi Lorsch.
Gerold założył ród Geroldonów. Jego następcami zostali synowie – Gerold II i Udalryk I, prawdopodobnie do podziału ojcowskiego państwa. Gerold umarł w czasie wojny przeciwko Awarom w 799 wraz ze swoim synem – Erichem friulskim.

</doc>
<doc id="1685657" url="https://pl.wikipedia.org/wiki?curid=1685657" title="Coutelas (1907)">
Coutelas (1907)

Coutelas - francuski niszczyciel z okresu I wojny światowej. Jednostka typu "Claymore". Okręt wyposażony w dwa kotły parowe opalane węglem. Niszczyciel przetrwał wojnę. Został skreślony z listy floty 28 stycznia 1921 roku.

</doc>
<doc id="1685658" url="https://pl.wikipedia.org/wiki?curid=1685658" title="Claymore (1906)">
Claymore (1906)

Claymore - francuski niszczyciel z okresu I wojny światowej. Jednostka typu "Claymore". Okręt wyposażony w dwa kotły parowe opalane węglem. Niszczyciel przetrwał wojnę. Został skreślony z listy floty 19 marca 1926 roku.

</doc>
<doc id="1685660" url="https://pl.wikipedia.org/wiki?curid=1685660" title="Claymore (ujednoznacznienie)">
Claymore (ujednoznacznienie)



</doc>
<doc id="1685661" url="https://pl.wikipedia.org/wiki?curid=1685661" title="Satyra na księży">
Satyra na księży

Satyra na księży (inc. "Kapłanie, chcesz polepszyć dusze swej") – polski utwór wierszowany o charakterze satyrycznym nieznanego autorstwa, powstały w XV wieku, zapisany po raz pierwszy w 1414 roku. Zbudowany jest z pięciu wersów.
Tekst tego utworu zamieszczono w kodeksie należącym do klasztoru benedyktynów w Sieciechowie. Przypuszcza się, że jego autorem jest mnich, który umieścił tekst pod łacińskim traktatem teologicznym "Super Canonem". Na początku XIX wieku kodeks był własnością Biblioteki Uniwersytetu Warszawskiego. Pierwszej transliteracji wiersza dokonał Joachim Lelewel ("Bibliograficznych ksiąg dwoje", T.II, 1826 rok), natomiast autorem pierwszej transkrypcji jest Aleksander Brückner (1903 rok).
"Satyra" porusza temat rosnącego pijaństwa księży, które doprowadziło w tamtym czasie do obniżenia rangi kapłaństwa. Badacze zwracają uwagę, że data powstania utworu zbiegła się z wystąpieniami Jana Husa w Czechach, który m.in. potępiał brak moralności księży.

</doc>
<doc id="1685663" url="https://pl.wikipedia.org/wiki?curid=1685663" title="Buckshot">
Buckshot

Buckshot, właściwie Kenyatta Blake – amerykański raper. Ma na koncie jeden solowy album, cztery albumy z grupą Black Moon, cztery albumy z zespołem Boot Camp Click, dwa albumy z producentem o pseudonimie 9th Wonder oraz jeden album z raperem o pseudonimie KRS-One.

</doc>
<doc id="1685665" url="https://pl.wikipedia.org/wiki?curid=1685665" title="Siergiej Taniejew">
Siergiej Taniejew

Siergiej Iwanowicz Taniejew (, ur. we Włodzimierzu, zm. w Zwienigorodzie) – rosyjski kompozytor, pianista i pedagog.
Życiorys.
Był uczniem Piotra Czajkowskiego i Nikołaja Rubinsteina w Konserwatorium Moskiewskim, dyplom uzyskał w 1875. Był pianistą-wirtuozem, koncertował w Rosji, we Włoszech i we Francji.
Od 1787 wykładał w Konserwatorium w Moskwie, początkowo teorię muzyki i instrumentację, później również grę fortepianową i kompozycję. W 1885 został dyrektorem tego Konserwatorium.
Twórczość.
W swoich utworach nawiązywał do muzyki Czajkowskiego. Jego kompozycje były osadzone w stylistyce późnego romantyzmu.
Autor muzyki symfonicznej (4 symfonie, uwertury), muzyki kameralnej i wokalnej (kantaty). Skomponował trylogię operową ("Oresteia" według Ajschylosa), utwory chóralny i pieśni. Napisał również wysoko oceniany podręcznik kontrapunktu. Uczeń Piotra Czajkowskiego i Nikołaja Rubinsteina. Napisał pracę teoretyczną o kontrapunkcie staroklasycznym.
Wybrane kompozycje.
Muzyka instrumentalna
Muzyka kameralna
Muzyka wokalna

</doc>
<doc id="1685666" url="https://pl.wikipedia.org/wiki?curid=1685666" title="Cognée">
Cognée

Cognée - francuski niszczyciel z okresu I wojny światowej. Jednostka typu "Claymore". Okręt wyposażony w dwa kotły parowe opalane węglem. Niszczyciel przetrwał wojnę. Został skreślony z listy floty 27 lipca 1921 roku.

</doc>
<doc id="1685667" url="https://pl.wikipedia.org/wiki?curid=1685667" title="Cognee">
Cognee



</doc>
<doc id="1685668" url="https://pl.wikipedia.org/wiki?curid=1685668" title="Hache (1908)">
Hache (1908)

Hache - francuski niszczyciel z okresu I wojny światowej. Jednostka typu "Claymore". Okręt wyposażony w dwa kotły parowe opalane węglem. Niszczyciel przetrwał wojnę. Został skreślony z listy floty 27 lutego 1921 roku.

</doc>
<doc id="1685669" url="https://pl.wikipedia.org/wiki?curid=1685669" title="Massue (1908)">
Massue (1908)

Massue - francuski niszczyciel z okresu I wojny światowej. Jednostka typu "Claymore". Okręt wyposażony w dwa kotły parowe opalane węglem. Niszczyciel przetrwał wojnę. Został skreślony z listy floty 30 marca 1927 roku.

</doc>
<doc id="1685670" url="https://pl.wikipedia.org/wiki?curid=1685670" title="Gabriel-Marie Garrone">
Gabriel-Marie Garrone

Gabriel-Marie Garrone, (ur. 12 października 1901 w Aix-les-Bains, zm. 15 stycznia 1994 w Rzymie) − francuski duchowny katolicki, kardynał, prefekt Kongregacji ds. Edukacji Katolickiej, przewodniczący Papieskiej Rady ds. Kultury. 
Życiorys.
Ukończył rzymskie Papieskie Seminarium Francuskie i Uniwersytet Gregorianum. 11 kwietnia 1925 roku przyjął święcenia kapłańskie. W latach 1925 - 1926 wykładał w niższym seminarium duchownym w Chambéry, następnie do 1939 roku w seminarium wyższym. Jako oficer armii francuskiej trafił w 1939 roku do niewoli, z której powrócił w 1945 roku. Do 1947 roku był rektorem seminarium w Chambéry. Sakrę biskupią otrzymał 24 czerwca 1947 roku, będąc od 24 kwietnia koadiutorem arcybiskupa Tuluzy. Stolicę metropolitalną w Tuluzie objął 5 listopada 1956 roku. Uczestnik Soboru Watykańskiego II. Po jego zakończeniu przeszedł do pracy w Kurii Rzymskiej, obejmując 28 stycznia 1966 roku stanowisko proprefekta Kongregacji Seminariów i Uniwersytetów. 26 czerwca 1967 roku Paweł VI wyniósł go do godności kardynalskiej z tytułem prezbitera S. Sabinae. 17 stycznia 1968 roku został prefektem Kongregacji Edukacji Katolickiej i wielkim kanclerzem Gregorianum. Uczestnik obydwu konklawe w 1978 roku. Zrezygnował ze stanowiska prefekta 15 stycznia 1980 roku. Jan Paweł II powołał go 20 maja 1982 roku na przewodniczącego Papieskiej Rady Kultury. Stanowisko to pełnił do 19 kwietnia 1988 roku. Zmarł w Rzymie i pochowano go na rzymskim cmentarzu Campo Verano. 

</doc>
<doc id="1685672" url="https://pl.wikipedia.org/wiki?curid=1685672" title="Rayman Revolution">
Rayman Revolution



</doc>
<doc id="1685673" url="https://pl.wikipedia.org/wiki?curid=1685673" title="Szlak im. Bolesława Krzywoustego">
Szlak im. Bolesława Krzywoustego

Szlak im. Bolesława Krzywoustego – żółty znakowany szlak turystyczny w województwie zachodniopomorskim o charakterze podmiejskim, na terenie Szczecińskiego Parku Krajobrazowego „Puszcza Bukowa”, długość szlaku 13,6 km.
Charakterystyka.
Szlak o charakterze podmiejskim, rozpoczyna się przy pomnikowych „Dębach Bolesława Krzywoustego” w Szczecinie Klęskowie, przy ul. Chłopskiej. Prowadzi przez atrakcyjne turystycznie partie zalesionych Wzgórz Bukowych, na trasie liczne pomniki przyrody. W Szczecinie-Płoni, przy ul. Klonowej ryglowy kościół z 2. połowy XV w., obok pomnik przyrody „Lipa św. Ottona”.
Przebieg szlaku.
Kilometraż w skróconym przebiegu szlaku podano dla obu kierunków marszu:
Przebieg szlaku został zweryfikowany według stanu z 2007.

</doc>
<doc id="1685674" url="https://pl.wikipedia.org/wiki?curid=1685674" title="Knowsley (okręg)">
Knowsley (okręg)



</doc>
<doc id="1685681" url="https://pl.wikipedia.org/wiki?curid=1685681" title="David Albritton">
David Albritton

David Donald Albritton (ur. 13 kwietnia 1913 w Danville, zm. 15 maja 1994 w Dayton) – amerykański lekkoatleta, zdobywca srebrnego medalu olimpijskiego w skoku wzwyż na letnich igrzyskach olimpijskich w 1936 roku z Berlinie.
Życiorys.
12 lipca 1936 roku ustanowił wspólnie z Corneliusem Johnsonem rekord świata w skoku wzwyż, uzyskując wynik 207 cm.
Na igrzyskach olimpijskich w 1936 w Berlinie Albritton zdobył srebrny medal w skoku wzwyż, przegrywając jedynie z Johnsonem. W 1937 został mistrzem Stanów Zjednoczonych (AAU) w tej konkurencji.
Był prekursorem techniki przerzutowej. Po zakończeniu kariery zajmował się polityką. Był członkiem Izby Reprezentantów Ohio.

</doc>
<doc id="1685683" url="https://pl.wikipedia.org/wiki?curid=1685683" title="Inspektorat Toruń Armii Krajowej">
Inspektorat Toruń Armii Krajowej

Inspektorat Toruń Armii Krajowej – terenowa struktura Podokręgu Południowo-Wschodniego z Okręgu Pomorze Armii Krajowej.
Skład organizacyjny.
Struktura organizacyjna podana za "Atlas polskiego podziemia niepodległościowego":

</doc>
<doc id="1685685" url="https://pl.wikipedia.org/wiki?curid=1685685" title="Crowthorne">
Crowthorne

Crowthorne – wieś w Wielkiej Brytanii, w Anglii, w regionie South East England, w hrabstwie Berkshire. W 2011 miejscowość zamieszkiwało 6902 osób.

</doc>
<doc id="1685687" url="https://pl.wikipedia.org/wiki?curid=1685687" title="Inspektorat Włocławek Armii Krajowej">
Inspektorat Włocławek Armii Krajowej

Inspektorat Włocławek Armii Krajowej – terenowa struktura Podokręgu Południowo-Wschodniego z Okręgu Pomorze Armii Krajowej.
Struktura organizacyjna.
Struktura organizacyjna podana za "Atlas polskiego podziemia niepodległościowego":

</doc>
<doc id="1685688" url="https://pl.wikipedia.org/wiki?curid=1685688" title="Inspektorat Grudziądz Armii Krajowej">
Inspektorat Grudziądz Armii Krajowej

Inspektorat Grudziądz Armii Krajowej – terenowa struktura Podokręgu Południowo-Wschodniego z Okręgu Pomorze Armii Krajowej.
Struktura organizacyjna.
Struktura organizacyjna podana za "Atlas polskiego podziemia niepodległościowego":

</doc>
<doc id="1685690" url="https://pl.wikipedia.org/wiki?curid=1685690" title="Inspektorat Brodnica Armii Krajowej">
Inspektorat Brodnica Armii Krajowej

Inspektorat Brodnica Armii Krajowej – terenowa struktura Podokręgu Południowo-Wschodniego z Okręgu Pomorze Armii Krajowej.
Struktura organizacyjna.
Struktura organizacyjna podana za "Atlas polskiego podziemia niepodległościowego":

</doc>
<doc id="1685692" url="https://pl.wikipedia.org/wiki?curid=1685692" title="Monte Terza Grande">
Monte Terza Grande

Monte Terza Grande – szczyt w Alpach Karnickich we Włoszech (prowincja Belluno). To trzeci co do wysokości szczyt Alp Karnickich Właściwych. Należy do grupy, w której znajdują się też: Terza Media (2455 m), Terza Piccola (2334 m), Monte Coston (2000 m), Cresta di Tolar (2167 m), Croda Casara (2372 m), Monte Fiorito (2100 m) i Croda Naie (2238 m). Terza Grande ma dwa szczyty, z których wyższy nie jest głównym. W większości publikacji można znaleźć informację, że Terza Grande ma 2586 m wysokości, ale jego północno-wschodni szczyt (Antecima Est) jest o 5 m wyższy (2591 m).
Pierwsze anonimowe wejście miało miejsce w 1820 r. Północno-wschodni szczyt został zdobyty w 1889 r. (G.Groger i V. Innerkofler).

</doc>
<doc id="1685693" url="https://pl.wikipedia.org/wiki?curid=1685693" title="Inspektorat Chojnice Armii Krajowej">
Inspektorat Chojnice Armii Krajowej

Inspektorat Chojnice Armii Krajowej – terenowa struktura Podokręgu Północno-Zachodniego z Okręgu Pomorze Armii Krajowej.
Struktura organizacyjna.
Struktura organizacyjna podana za "Atlas polskiego podziemia niepodległościowego":

</doc>
<doc id="1685694" url="https://pl.wikipedia.org/wiki?curid=1685694" title="Wysszij diwizion (2001)">
Wysszij diwizion (2001)

Rozgrywki rosyjskiej pierwszej ligi w sezonie 2001 były dziesiątymi w historii rosyjskiej pierwszej ligi. Rozpoczęły się 10 marca 2001 roku, zakończyły się natomiast 8 listopada 2001 roku. W rozgrywkach wzięło udział szesnaście drużyn, w tym dwie, które awansowały z Pierwszej Dywizji – Sokoł Saratów i Torpedo-ZIŁ. Mistrzowski tytuł wywalczyła drużyna Spartaka Moskwa. Królem strzelców ligi został Dmitrij Wiaźmikin z Torpedo Moskwa, który zdobył 18 goli.
18 sierpnia 2001, w meczu 22. kolejki ligowej, pomiędzy Anży Machaczkała i CSKA Moskwa doszło do wypadku. Bramkarz CSKA Serhij Perchun i napastnik Anży Budun Budunow zderzyli się głowami. Obaj zostali przewiezieni do szpitala, a 28 sierpnia 23-letni Perhun zmarł w wyniku krwotoku śródmózgowego.
Najlepsi strzelcy.
"źródło: rsssf.com "
Nagrody.
20 listopada 2001 Rosyjski Związek Piłki Nożnej wybrał listę 33 najlepszych piłkarzy ligi za sezon 2001:

</doc>
<doc id="1685695" url="https://pl.wikipedia.org/wiki?curid=1685695" title="Międzynarodowy Festiwal Teatrów Plenerowych i Ulicznych „Feta”">
Międzynarodowy Festiwal Teatrów Plenerowych i Ulicznych „Feta”

Międzynarodowy Festiwal Teatrów Plenerowych i Ulicznych FETA – festiwal teatrów ulicznych i plenerowych odbywający się cyklicznie od 1997 roku w Gdańsku. Jedno z najważniejszych wydarzeń tego typu w Polsce. Organizatorem festiwalu jest "Plama" Gdański Archipelag Kultury.
Historia festiwalu.
Festiwal FETA powstał w 1997 roku jako jednorazowe przedsięwzięcie, mające uczcić obchody tysiąclecia Gdańska. Do miasta zjechało kilkadziesiąt teatrów z całego świata. Festiwal zwyciężył w ogłoszonym przez Polskie Radio Gdańsk i Gazetę Wyborczą plebiscycie na najciekawsze wydarzenie kulturalne roku milenijnego. FETA znalazła się także w pierwszej dziesiątce najlepszych festiwali
tego typu na świecie w plebiscycie zorganizowanym wśród twórców francuskich teatrów. W 2008 roku w plebiscycie „Skrzydła Trójmiasta”
FETA zdobyła drugą nagrodę w kategorii „Kulturalne Trójmiasto”.
W ciągu dwunastu edycji Festiwalu wystąpiło blisko 250 teatrów z całego świata. W 2002 roku wystąpił hiszpański teatr Xarxa ze spektaklem „Veles e vents”, którego premiera odbyła się na otwarcie tunelu pod kanałem La Manche, a w 2006 r. norweski teatr Stella Polaris, otwierający w 1994 roku Zimowe Igrzyska Olimpijskie w Lillehammer.
W 2020 oraz w 2021, z powodu pandemii koronawirusa COVID-19, kolejne edycje festiwalu się nie odbyły.
W roku 2021 festiwal obchodził 25 lecie istnienia, z tej okazji powstał jubileszowy mural przy ul. Bajana 11 w Gdańsku.
W roku 2022 festiwal powrócił w nowej odsłonie, zmieniając swoją dotychczasową lokalizację. XXIV edycja festiwalu odbyła sie na Przymorzu Wielkim w Parku Reagana. 

</doc>
<doc id="1685696" url="https://pl.wikipedia.org/wiki?curid=1685696" title="Uperodon">
Uperodon

Uperodon – rodzaj płaza bezogonowego z podrodziny Microhylinae w rodzinie wąskopyskowatych (Microhylidae). 
Zasięg występowania.
Rodzaj obejmuje gatunki występujące w Pakistanie, Indiach, Bhutanie, Nepalu, Bangladeszu, na Sri lance i w Mjanmie.
Systematyka.
Podział systematyczny.
Peloso i współpracownicy (2016) uznali rodzaj "Ramanella" za młodszy synonim rodzaju "Uperodon", przenosząc do tego ostatniego rodzaju gatunki pierwotnie zaliczane do rodzaju "Ramanella". Do rodzaju należą następujące gatunki:

</doc>
<doc id="1685697" url="https://pl.wikipedia.org/wiki?curid=1685697" title="Inspektorat Gdynia Armii Krajowej">
Inspektorat Gdynia Armii Krajowej

Inspektorat Gdynia Armii Krajowej – terenowa struktura Podokręgu Północno-Zachodniego z Okręgu Pomorze Armii Krajowej.
Struktura organizacyjna.
Struktura organizacyjna podana za "Atlas polskiego podziemia niepodległościowego":

</doc>
<doc id="1685698" url="https://pl.wikipedia.org/wiki?curid=1685698" title="Andrij Szeptycki">
Andrij Szeptycki



</doc>
<doc id="1685699" url="https://pl.wikipedia.org/wiki?curid=1685699" title="Paul Grégoire">
Paul Grégoire

Paul Grégoire, (ur. 24 października 1911 w Verdun, zm. 30 października 1993 w Montrealu), kanadyjski duchowny katolicki, kardynał, arcybiskup metropolita Montrealu.
Życiorys.
Święcenia kapłańskie przyjął 22 maja 1937 roku. Po studiach na uniwersytecie w Montrealu obronił doktorat z filozofii. 11 lat był duszpasterzem akademickim. 26 października 1961 roku został biskupem tytularnym Curubi i biskupem pomocniczym Montrealu. W 1965 roku Konferencja Episkopatu Kanady wybrała go na przewodniczącego Komisji ds. Ekumenizmu. 11 grudnia 1967 roku otrzymał nominację na administratora apostolskiego Montrealu, a 20 kwietnia 1968 roku na arcybiskupa metropolitę tego miasta. Funkcję tę pełnił do 17 marca 1990 roku, kiedy to z racji podeszłego wieku złożył rezygnację. Na konsystorzu 28 czerwca 1988 roku Jan Paweł II wyniósł go do godności kardynalskiej z tytułem prezbitera Nostra Signora del Santissimo Sacramento e Santi Martiri Canadesi. Doktor "honoris causa" uniwersytetu w Montrealu. Zmarł w Montrealu i pochowano go w miejscowej archikatedrze.

</doc>
<doc id="1685700" url="https://pl.wikipedia.org/wiki?curid=1685700" title="Inspektorat Gdańsk Wolne Miasto Armii Krajowej">
Inspektorat Gdańsk Wolne Miasto Armii Krajowej

Inspektorat Gdańsk Wolne Miasto Armii Krajowej – terenowa struktura Podokręgu Północno-Zachodniego z Okręgu Pomorze Armii Krajowej.
Inspektorat posiadał strukturę szkieletową.

</doc>
<doc id="1685701" url="https://pl.wikipedia.org/wiki?curid=1685701" title="Das Modell">
Das Modell



</doc>
<doc id="1685702" url="https://pl.wikipedia.org/wiki?curid=1685702" title="Inspektorat Tczew Armii Krajowej">
Inspektorat Tczew Armii Krajowej

Inspektorat Tczew Armii Krajowej – terenowa struktura Podokręgu Północno-Zachodniego z Okręgu Pomorze Armii Krajowej.
Struktura organizacyjna.
Struktura organizacyjna podana za "Atlas polskiego podziemia niepodległościowego":

</doc>
<doc id="1685705" url="https://pl.wikipedia.org/wiki?curid=1685705" title="Conyer">
Conyer

Conyer – wieś w hrabstwie Kent w Anglii. Położone jest nad zatoką Conyer Creek, znajduje się w nim przystań.

</doc>
<doc id="1685708" url="https://pl.wikipedia.org/wiki?curid=1685708" title="Angerburg">
Angerburg



</doc>
<doc id="1685709" url="https://pl.wikipedia.org/wiki?curid=1685709" title="Gładkie Łaziska">
Gładkie Łaziska

Gładkie Łaziska – polana w dolnych partiach Łopienia (961 m n.p.m.) w Beskidzie Wyspowym. Znajduje się na wysokości ok. 600 m n.p.m. we wschodnich podnóżach Łopienia Wschodniego, ponad przysiółkiem Zaświercze należącym do Słopnic. Nie jest opisana w przewodnikach turystycznych i nie znajduje się przy szlaku turystycznym, jest jednak zaznaczana na szczegółowych mapach. Jest otoczona z wszystkich stron lasem i znajduje się na niezbyt stromym stoku. Z polany widok na Ostrą, Cichoń, Modyń, Świerczek i Mogielicę.
Jak wiele innych polan Beskidu Wyspowego powstała w wyniku wyczerpania terenów możliwych do uprawy we wszystkich bardziej do tego celu nadających się miejscach w dolinach rzecznych. Przy wzrastającej liczbie ludności i braku innych źródeł utrzymania zaczęto wyrąbywać lasy w stromych zboczach gór. Pod koniec XIX w. Łopień był znacznie bardziej wylesiony, niż obecnie. W wielu miejscach do tej pory istnieją jeszcze zarośnięte już przez las ślady zagonów, wiele istniejących jeszcze polan w ostatnich latach jest zalesiane, lub samorzutnie zarasta lasem. Niektóre w najniższych partiach są jeszcze wykorzystywane jako łąki lub pastwiska. Polana Gładkie Łaziska była dawniej użytkowana jako pole orne. Prowadzi do niej dość dobra droga gruntowa. Mieszkańcy należącego do Słopnic osiedla Wójtostwo uprawiali na niej zboża i ziemniaki, ich domy odległe były około 1 km od polany. Aby ustrzec plony przed zniszczeniem przez liczne na Łopieniu dziki, wiązano psa, który odstraszał je swoim szczekaniem. Raz dziennie noszono mu jedzenie i picie. Po północnej stronie polany przepływa niewielki strumyk wypływający powyżej ze źródła. Pod koniec lat 90. XX wieku zaprzestano uprawy polany, ale jest ona dalej wykorzystywana jako łąka i pastwisko i jest regularnie koszona.
Da polany można dojść od żółtego szlaku turystycznego prowadzącego z Tymbarku podnóżami Łopienia przez Zaświercze na Mogielicę. Przy przystanku ścieżki dydaktycznej Leśna Apteka należy podejść około 300 m w górę.

</doc>
<doc id="1685710" url="https://pl.wikipedia.org/wiki?curid=1685710" title="Salat (rzeka)">
Salat (rzeka)

Salat – rzeka we Francji o długości 75 kilometrów, prawy dopływ Garonny. Źródło rzeki znajduje się w pobliżu góry Mont Rouch w Pirenejach.
Rzeka przepływa przez departamenty Ariège oraz Górna Garonna. Łączna powierzchnia dorzecza wynosi 1570 km².
Miasta, przez które przepływa rzeka.
Rzeka wpada do Garonny w okolicach miasta Roquefort-sur-Garonne. Średni roczny przepływ wynosi 43 m³/s.

</doc>
<doc id="1685711" url="https://pl.wikipedia.org/wiki?curid=1685711" title="Monte Cridola">
Monte Cridola

Monte Cridola – szczyt w Alpach Karnickich we Włoszech. Leży na granicy dwóch prowincji: Udine i Belluno. Należy do Alp Karnickich Południowych.
Pierwszego wejścia w 1884 dokonał Julius Kugy.

</doc>
<doc id="1685712" url="https://pl.wikipedia.org/wiki?curid=1685712" title="Kotkan Työväen Palloilijat">
Kotkan Työväen Palloilijat

Kotkan Työväen Palloilijat – fiński klub piłkarski z siedzibą w mieście Kotka.
Historia.
Założony w 1927 roku "KTP" należy do grupy piłkarskich klubów Finlandii o największych tradycjach.
W pierwszej lidze "KTP" zadebiutował w 1948 roku, zajmując 9. miejsce. Następnie w 1949 było 5. miejsce, w 1950 4. miejsce, aż w końcu klub sięgnął do dwa tytuły mistrza Finlandii z rzędu – w 1951 i 1952. Później "KTP" spisywał się przeciętnie, aż w 1958 roku zajął ostatnie, 10. miejsce, i spadł z pierwszej ligi. W tym roku klub dotarł do finału Pucharu Finlandii, gdzie pokonał 4:1 KIF Helsinki i zdobył puchar. Następnie jako drugoligowy klub ponownie zdobył krajowy puchar w 1961 roku, wygrywając w finale 5:2 z PPojat Helsinki.
Po 4 latach gry w II lidze "KTP" wrócił w 1962 roku do najwyższej ligi Finlandii, jednak poza 3. miejscem w 1964 roku nie odniósł poważniejszych sukcesów. W 1966 roku po raz trzeci dotarł do finału krajowego pucharu, gdzie tym razem przegrał z HJK Helsinki 1:6. Rok później "KTP" po raz trzeci zdobył Puchar Finlandii po wygraniu w finale 2:0 z drużyną Lahden Reipas. W 1968 roku trzeci raz z rzędu znalazł się finale krajowego pucharu, gdzie przegrał 1:2 z Kuopion Palloseura.
W 1969 roku było przedostatnie, 11. miejsce, i drugi w historii klubu spadek z pierwszej ligi. Tym razem banicja trwała dłużej i klub wrócił do najwyższej ligi dopiero w 1978 roku. W 1980 roku "KTP", po 12 latach przerwy, znów znalazł się w finale Pucharu Finlandii, gdzie wygrał 3:2 z FC Haka. Dzięki temu klub wziął udział w europejskich pucharach – w Pucharze Zdobywców Pucharów w sezonie 1981/82. Już w pierwszej rundzie przyszło zmierzyć się z silną drużyną francuską SEC Bastia. U siebie "KTP" bezbramkowo zremisował, jednak na wyjeździe okazało się, że rywal jest zdecydowanie lepszy – po wysokiej przegranej 0:5 drużyna z Finlandii zakończyła międzynarodową przygodę.
Po kilku latach przeciętnej gry "KTP" kolejny raz spadł do II ligi w 1983 roku. Powrót do I ligi nastąpił po 15 latach, w 1998 roku, i był bardzo krótki – w 1999 roku "KTP" zajął 7. miejsce, a w 2000 ostatnie, 12. miejsce, oznaczające spadek do II ligi, zwanej Ykkönen. Był to ostatni występ klubu "KTP" w I lidze Finlandii – wkrótce potem klub zbankrutował. Jednocześnie w 2000 roku "KTP" ostatni raz w swych dziejach dotarł do finału Pucharu Finlandii, który przegrał 0:1 z HJK Helsinki. W tym samym czasie rezerwy klubu "KTP", FC KooTeePee, stały się niezależnym klubem i obecnie grają w pierwszej lidze Finlandii (Veikkausliiga).
Obecnie (sezon 2015) "KTP" gra w Veikkausliidze, najwyższym poziomie rozgrywkowym w Finlandii.
Najlepszym strzelcem wszech czasów klubu "KTP" jest Arto Tolsa, który w 201 meczach zdobył 126 bramek.

</doc>
<doc id="1685716" url="https://pl.wikipedia.org/wiki?curid=1685716" title="Inspektorat Bydgoszcz Armii Krajowej">
Inspektorat Bydgoszcz Armii Krajowej

Inspektorat Bydgoszcz Armii Krajowej – terenowa struktura Podokręgu Północno-Zachodniego z Okręgu Pomorze Armii Krajowej.
Struktura organizacyjna.
Struktura organizacyjna podana za "Atlas polskiego podziemia niepodległościowego":

</doc>
<doc id="1685718" url="https://pl.wikipedia.org/wiki?curid=1685718" title="Otophryne">
Otophryne

Otophryne – rodzaj płaza bezogonowego z podrodziny Otophryninae w rodzinie wąskopyskowatych (Microhylidae). 
Zasięg występowania.
Rodzaj obejmuje gatunki występujące we wschodniej Kolumbii i gujańskiej Wenezueli do Gujany Francuskiej i sąsiedniej Brazylii.
Systematyka.
Etymologia.
"Otophryne": "ous", ωτος "ōtos" „ucho”; φρυνη "phrunē", φρυνης "phrunēs" „ropucha”.
Podział systematyczny.
Do rodzaju należą następujące gatunki:

</doc>
<doc id="1685720" url="https://pl.wikipedia.org/wiki?curid=1685720" title="Guillaume Moullec">
Guillaume Moullec

Guillaume Moullec (ur. 7 marca 1980 w Breście) – francuski piłkarz występujący na pozycji obrońcy.
Kariera.
Moullec zawodową karierę rozpoczynał w klubie Montpellier HSC. Najpierw grał w jego juniorach i rezerwach, a w sezonie 2001/2002 został włączony do pierwszej drużyny, występującej w Ligue 1. W lidze tej zadebiutował 22 grudnia 2001 w zremisowanym 0:0 meczu z FC Metz. W debiutanckim sezonie w lidze zagrał 14 razy. 13 marca 2004 w przegranym 3:4 spotkaniu z En Avant Guingamp strzelił swojego pierwszego gola w Ligue 1. Na koniec sezonu 2003/2004 zajął z klubem ostatnie, 20. miejsce w lidze i spadł z nim do Ligue 2, gdzie w barwach Montpellier występował przez jeden sezon.
W lipcu 2005 podpisał kontrakt z innym drugoligowcem – FC Lorient. Pierwszy ligowy mecz rozegrał tam 29 lipca 2005 przeciwko Stade de Reims (2:1), w którym strzelił też gola. W sezonie 2005/2006 uplasował się z klubem na 3. pozycji w lidze i awansował z nim do Ligue 1. Tam jako zawodnik Lorient grał jeszcze przez jeden sezon.
W 2007 roku odszedł do spadkowicza z Ligue 1 – FC Nantes. W meczu ligowym zadebiutował tam 3 sierpnia 2007 przeciwko LB Châteauroux (2:1). W sezonie 2007/2008 wraz z zespołem zajął 2. miejsce w Ligue 2 i awansował z nim do Ligue 1, jednak w kolejnym sezonie spadł z tej ligi. W 2010 roku Moullec został graczem klubu Clermont Foot (Ligue 2) i występował tam przez dwa sezony. Następnie grał w trzecioligowym USJA Carquefou, a także w brunejskim DPMM FC. W 2014 roku zakończył karierę.
W Ligue 1 rozegrał 115 spotkań i zdobył 3 bramki.

</doc>
<doc id="1685722" url="https://pl.wikipedia.org/wiki?curid=1685722" title="Kaji Yoshida">
Kaji Yoshida



</doc>
<doc id="1685724" url="https://pl.wikipedia.org/wiki?curid=1685724" title="Kotkan TP">
Kotkan TP



</doc>
<doc id="1685727" url="https://pl.wikipedia.org/wiki?curid=1685727" title="Phrynomerinae">
Phrynomerinae

Phrynomerinae – monotypowa podrodzina płazów bezogonowych z rodziny wąskopyskowatych (Microhylidae)
Zasięg występowania.
Podrodzina obejmuje gatunki występujące w Czarnej Afryce.
Systematyka.
Podział systematyczny.
Do podrodziny należy jeden rodzaj z następującymi gatunkami:

</doc>
<doc id="1685729" url="https://pl.wikipedia.org/wiki?curid=1685729" title="Dan Gosling">
Dan Gosling

Daniel „Dan” Gosling (ur. 1 lutego 1990 w Brixham) – angielski piłkarz grający na pozycji prawego pomocnika w A.F.C. Bournemouth. Młodzieżowy reprezentant Anglii.
Kariera.
Plymouth Argyle.
Gosling regularnie grał w rezerwach swojego klubu. Jego gra spowodowała zainteresowanie ówczesnego trenera Plymouth Argyle – Iana Hollowaya. Zawodnik swój profesjonalny debiut zaliczył 9 grudnia 2006 roku, kiedy to w 36. minucie spotkania z Hull City wszedł na boisko za kontuzjowanego Paula Wottona. Pierwszy raz w podstawowym składzie drużyny z Plymouth wyszedł 1 stycznia 2007 roku w zremisowanym 1:1 meczu z Southamptonem na Home Park. Kiedy kontuzji doznał prawy obrońca Mathias Kouo-Doumbé, Gosling z pomocy został przesunięty na nominalną pozycję francuskiego piłkarza. Pierwszego gola dla Plymouth, Gosling zdobył 20 lutego 2007 roku w wygranym 3:0 meczu z Colchester United. Na początku marca 2007 roku wraz z klubowym kolegą – Lukiem Summerfieldem – przez tydzień trenował w Chelsea F.C., jednak działacze londyńskiego klubu nie zdecydowali się na podpisanie kontraktu z młodym zawodnikiem.
Dobra forma prezentowana przez piłkarza spowodowała, że został powołany do kadry U-17 na rozegrane pod koniec marca w Bośni i Hercegowinie kwalifikacje Mistrzostw Europy U-17. Ostatecznie Anglicy zakwalifikowali się na turniej rozegrany w Belgii i zajęli tam 2. miejsce przegrywając w finale rozgrywek z Hiszpanią 0:1, czym zapewnili sobie udział na Mistrzostwach Świata U-17. W Korei Anglia doszła do ćwierćfinału imprezy, gdzie nie sprostała reprezentacji Niemiec i przegrała 1:4.
Po powrocie z Mistrzostw Świata, sezon 2007/08 Gosling rozpoczął dopiero 15 września kiedy to zagrał w zremisowanym 2:2 spotkaniu z Cardiff City. W następnych meczach piłkarz nie miał pewnego miejsca w składzie, jednak wystąpił jeszcze w 11 pojedynkach po czym 14 stycznia 2008 roku za 1,5 miliona euro przeniósł się do występującego w Premier League Evertonu F.C. Łącznie w Plymouth Argyle Gosling rozegrał 22 mecze i strzelił w nich dwa gole.
Everton.
Po przyjściu Evertonu Gosling otrzymał koszulkę z numerem 32, jednak do końca sezonu 2007/2008 grał w rezerwach i akademii "The Toffees". Przed następnymi rozgrywkami Anglik został włączony do szerokiej kadry swojego klubu. Swój debiut w Evertonie i zarówno w Premier League zaliczył 26 grudnia 2008 roku w wygranym 1:0 meczu z Middlesbrough. Już dwa dni później – 28 grudnia – strzelił swojego pierwszego gola dla klubu z Liverpoolu. W 83. minucie spotkania pokonał bramkarza Sunderlandu i ustalił wynik na 3:0.
4 lutego 2009 roku w drugim meczu czwartej rundy Pucharu Anglii z Liverpoolem, Gosling w 118. minucie strzelił jedyną bramkę w spotkaniu i zapewnił swojej drużynie awans do dalszej fazy rozgrywek. Błąd ITV spowodował, że miliony widzów nie zobaczyły gola na żywo.
Newcastle United.
Gosling nie przedłużył kontraktu z Evertonem i po sezonie 2009/2010 stał się wolnym zawodnikiem. 22 lipca 2010 roku podpisał czteroletni kontrakt z Newcastle United.

</doc>
<doc id="1685731" url="https://pl.wikipedia.org/wiki?curid=1685731" title="Inspektorat Katowice Armii Krajowej">
Inspektorat Katowice Armii Krajowej

Inspektorat Katowice Armii Krajowej – terenowa struktura Okręgu Śląsk Armii Krajowej
Kryptonim okręgu - "Huta". Dowódcą (inspektorem) był ppor. Józef Skrzek "Gromek".
Struktura organizacyjna.
Struktura organizacyjna podana za "Atlas polskiego podziemia niepodległościowego":

</doc>
<doc id="1685732" url="https://pl.wikipedia.org/wiki?curid=1685732" title="Dana Vávrová">
Dana Vávrová

Dana Vávrová (ur. 9 sierpnia 1967 w Pradze, zm. 5 lutego 2009 w Monachium) – czeska i niemiecka aktorka, reżyserka. Zmarła na raka.
Linki zewnętrzne.
 

</doc>
<doc id="1685733" url="https://pl.wikipedia.org/wiki?curid=1685733" title="Inspektorat Sosnowiec Armii Krajowej">
Inspektorat Sosnowiec Armii Krajowej

Inspektorat Sosnowiec Armii Krajowej – terenowa struktura Okręgu Śląsk ZWZ - AK - DSZ. Kryptonim "Przemysł".
Struktura organizacyjna.
Inspektorat Sosnowiec AK obejmował większość Zagłębia Dąbrowskiego (z wyjątkiem włączonej do GG wschodniej części ziemi olkuskiej) oraz zachodnią części Zagłębia Krakowskiego (rejon Chrzanowa i Jaworzna), które zaanektowała III Rzesza. W skład inspektoratu wchodziły:

</doc>
<doc id="1685734" url="https://pl.wikipedia.org/wiki?curid=1685734" title="Wydział Lingwistyki Stosowanej i Filologii Wschodniosłowiańskich Uniwersytetu Warszawskiego">
Wydział Lingwistyki Stosowanej i Filologii Wschodniosłowiańskich Uniwersytetu Warszawskiego



</doc>
<doc id="1685738" url="https://pl.wikipedia.org/wiki?curid=1685738" title="Inspektorat Północ Armii Krajowej">
Inspektorat Północ Armii Krajowej

Inspektorat Północ Armii Krajowej – terenowa struktura Okręgu Śląsk Armii Krajowej.
Struktura organizacyjna.
Struktura organizacyjna podana za "Atlas polskiego podziemia niepodległościowego":

</doc>
<doc id="1685741" url="https://pl.wikipedia.org/wiki?curid=1685741" title="Inspektorat Bielsko Armii Krajowej">
Inspektorat Bielsko Armii Krajowej

Inspektorat Bielsko Armii Krajowej – terenowa struktura Okręgu Śląsk Armii Krajowej. Kryptonim - "Tkanina', "Bagno".
Struktura organizacyjna.
Struktura organizacyjna podana za "Atlas polskiego podziemia niepodległościowego":

</doc>
<doc id="1685749" url="https://pl.wikipedia.org/wiki?curid=1685749" title="Inspektorat Rybnik Armii Krajowej">
Inspektorat Rybnik Armii Krajowej

Inspektorat Rybnik Armii Krajowej – terenowa struktura Okręgu Śląsk Armii Krajowej 
Kryptonim okręgu - "Żyrafa", "Rokita", "Kościół", "Plebania".
Struktura organizacyjna.
Struktura organizacyjna podana za "Atlas polskiego podziemia niepodległościowego":

</doc>
<doc id="1685750" url="https://pl.wikipedia.org/wiki?curid=1685750" title="Credo datowane">
Credo datowane

Credo "datowane"– credo (wyznanie wiary) powstałe w Sirmium pod przewodnictwem Marka z macedońskiej Aretuzy.
Jego słowa wstępne brzmią:
Według kalendarza gregoriańskiego było to 22 maja 359 roku; od tej formuły wstępnej, tak dokładnie umiejscawiającej rzecz w czasie, przyjęło się je nazywać to credo "datowanym".
Było ono o tyle znaczące, gdyż łagodziło spór pomiędzy zwolennikami creda nicejskiego a arianami. Ci pierwsi uważali, że Chrystus jest "homousios", czyli współistotny Ojcu, natomiast drudzy mówili, iż jest "homojuzjos", to jest podobny co do istoty. Nowe credo rozwiązywało konflikt, wprowadzając sformułowanie "Syn jest podobny Ojcu" i nie wspominając nic o "istocie".
Choć mogłoby się wydawać, że credo "datowane" zostało przyjęte entuzjastycznie, tym bardziej, iż był nim zainteresowany ówczesny August-Konstancjusz, syn Konstantyna Wielkiego, tak się jednak nie stało, pomimo toczonych sporów już od 325 roku, to jest od soboru nicejskiego. Nie przystali na nie zwolennicy creda nicejskiego, co doprowadziło do soboru w Konstantynopolu w 381 roku. W jego wyniku powstało nicejsko-konstantynopolitańskie wyznanie wiary.

</doc>
<doc id="1685752" url="https://pl.wikipedia.org/wiki?curid=1685752" title="Teofil z Cezarei Palestyńskiej">
Teofil z Cezarei Palestyńskiej

Teofil, biskup Cezarei Palestyńskiej (ur. w II wieku, zm. ok. 195) – święty Kościoła katolickiego.
Opisany przez Euzebiusza (w "Historia Ecclesiastica, V, 22-23, 25") biskup Cezarei Palestyńskiej od ok. 190. Teofil wraz z biskupem Jerozolimy Narcyzem przewodniczył synodowi mającemu na celu rozwiązanie sporu wokół daty Wielkanocy. Zebrani duchowni postanowili obchodzić Wielkanoc w niedzielę, a nie czternastego dnia miesiąca księżycowego jak nakazywała tradycja żydowska.
Jego wspomnienie liturgiczne obchodzone jest 5 marca.

</doc>
<doc id="1685756" url="https://pl.wikipedia.org/wiki?curid=1685756" title="Glaive (1908)">
Glaive (1908)

Glaive - francuski niszczyciel z okresu I wojny światowej, typu "Branlebas".
Razem z bliźniaczym "Poignard" był zbudowany przez stocznię w Rochefort. Okręt wodowano 10 września 1908. Nazwa oznaczała: glewia.
Podczas I wojny światowej służył głównie na kanale La Manche. 12 sierpnia 1917 eskortował pierwszy amerykański konwój do Brestu (wraz z "Gabion"). Został skreślony z listy floty 13 lutego 1932 roku i złomowany.

</doc>
<doc id="1685757" url="https://pl.wikipedia.org/wiki?curid=1685757" title="Wonga">
Wonga

Wonga ("Leucosarcia melanoleuca") – gatunek średniej wielkości ptaka z rodziny gołębiowatych (Columbidae). Zamieszkuje obszar od Queensland do Gippsland (Australia). Zasadniczo osiadły, ale w przypadku braku lub zbyt małej ilości pożywienia populacja południowa migruje na niewielkie odległości. Zasięg występowania to ok. 1 milion km2.
Systematyka.
Jedyny przedstawiciel rodzaju "Leucosarcia". Nie wyróżnia się podgatunków.
Charakterystyka.
Jest nieco większy niż gołąb skalny. Wierzch ciała jest szary, na karku staje się jaśniejszy, przechodząc w biały wierzch głowy. Lotki pierwszorzędowe są brązowe z jaśniejszymi brzegami, podobnie jak u sierpówki. Pierś jest także jasnoszara, z białymi piórami ułożonymi w kształt litery V, na dole rozłączonej. Brzuch i pokrywy podogonowe białe, brązowo kropkowane – plamki przypominają kształtem łuski. Nogi i dziób czerwone, tęczówka jest ciemna. Dożywa w niewoli do 16,5 roku.
Ekologia i zachowanie.
Specyficznym zachowaniem wongi jest fakt, że idąc żerować porusza się zawsze po tych samych ścieżkach.
Biotop.
Preferuje gęste lasy nadmorskie, zarośla i lasy deszczowe. Można ją także obserwować na obrzeżach polan, na parkingach i w ogrodach z karmnikami.
Lęgi.
Sezon lęgowy trwa od października do stycznia. Gniazdo zbudowane z patyków ma kształt platformy i średnicę ok. 30 cm. Umieszcza je 3–20 m nad ziemią. Czasami korzysta z opuszczonych gniazd siwca lub paszczaka australijskiego. Składa 2 białe jaja, o długości 4 cm. Zarówno samiec jak i samica wysiadują jaja i opiekują się potomstwem. Inkubacja trwa 18 dni i tyleż pobyt piskląt w gnieździe.
Pożywienie.
Owady, nasiona z rodzimych drzew oraz jagody.
Status.
Międzynarodowa Unia Ochrony Przyrody (IUCN) uznaje wongę za gatunek najmniejszej troski (LC – Least Concern) nieprzerwanie od 1988 roku. Trend liczebności populacji uznaje się za spadkowy.

</doc>
<doc id="1685760" url="https://pl.wikipedia.org/wiki?curid=1685760" title="Poignard (1909)">
Poignard (1909)

Poignard - francuski niszczyciel z okresu I wojny światowej. Jednostka typu "Branlebas". Okręt wyposażony w dwa kotły parowe opalane węglem. Niszczyciel przetrwał wojnę. Został skreślony z listy floty 3 maja 1926 roku.

</doc>
<doc id="1685762" url="https://pl.wikipedia.org/wiki?curid=1685762" title="Newton (jednostka)">
Newton (jednostka)



</doc>
<doc id="1685764" url="https://pl.wikipedia.org/wiki?curid=1685764" title="Dworak szkoda">
Dworak szkoda

Dworak szkoda – incipit XV–wiecznego wiersza, którego przypuszczalnym autorem był starosta generalny poznański Ambroży Pampowski.
Utwór został zanotowany w 1495 lub 1496 roku w kalendarzu astrologicznym na lata 1488–1506, zatytułowanym "Almanach magistri Johannis de Monte Regio ad annos XVIII accuratissime calculata". Almanach ten należał do Ambrożego Pampowskiego, który zapisywał na jego kartach wierszyki, recepty medyczne, horoskopy i inne uwagi osobiste. Wierszyk "Dworak szkoda.." został dopisany pomiędzy tabelami przedstawiającymi lata 1495 i 1496. Inkunabuł ten jest przechowywany obecnie w Bibliotece Czartoryskich w Krakowie. Po raz pierwszy utwór opublikował Julian Tuwim w antologii "Cztery wieki fraszki polskiej" w 1937 roku.
Według Jacka Wiesiołowskiego utwór stanowi "wymieniankę charakterologiczną": na przestrzeni czterech wersów wyliczono negatywne cechy chłopa, żebraka, mnicha, dworzanina i plebana, pozytywnie scharakteryzowano tylko kobiety. Wierszyk stanowi więc krytykę różnych warstw społecznych. Pod względem poetyckim nie posiada jednak większej wartości.

</doc>
<doc id="1685766" url="https://pl.wikipedia.org/wiki?curid=1685766" title="Sabretache">
Sabretache

Sabretache - francuski niszczyciel z okresu I wojny światowej. Jednostka typu "Branlebas". Okręt wyposażony w dwa kotły parowe opalane węglem. Niszczyciel przetrwał wojnę. Został skreślony z listy floty 10 maja 1920 roku.

</doc>
<doc id="1685769" url="https://pl.wikipedia.org/wiki?curid=1685769" title="Ristretto (przeglądarka grafiki)">
Ristretto (przeglądarka grafiki)

Ristretto – przeglądarka grafik dla środowiska graficznego Xfce.
Jej podstawowymi funkcjami są:

</doc>
<doc id="1685770" url="https://pl.wikipedia.org/wiki?curid=1685770" title="Onufry (Gagaluk)">
Onufry (Gagaluk)

Onufry, imię świeckie Antoni Maksimowicz Gagaluk (ur. 2 kwietnia 1889 w posadzie Opolu, zm. 1 czerwca 1938 w Błagowieszczeńsku) – święty prawosławny, arcybiskup kurski i obojański.
Młodość i wczesna działalność.
Urodził się w posadzie Opolu w powiecie nowoaleksandryjskim guberni lubelskiej (ob. miasto Opole Lubelskie) w rodzinie leśnika pochodzenia ukraińskiego, matka była Polką i katoliczką. Był najmłodszy z sześciorga rodzeństwa. W wieku pięciu lat stracił ojca; po jego tragicznej śmierci matka była zmuszona oddać Antoniego do sierocińca, gdzie ukończył szkołę przycerkiewną w Chełmie, a następnie seminarium duchowne w Chełmie. Poważny wpływ na jego postawę w tym czasie miał biskup chełmski i lubelski Eulogiusz. Po zakończeniu nauki rozpoczął studia w Petersburskiej Akademii Duchownej, jako student drugiego lub trzeciego roku został nauczycielem teologii dla grupy galicyjskich nauczycieli w monasterze św. Onufrego w Jabłecznej. W tym czasie zdecydował się zostać mnichem. 
Śluby zakonne złożył 5 października 1913 i przyjął imię Onufry. 8 grudnia tego samego roku został wyświęcony na kapłana. W 1915 ukończył studia teologiczne i rozpoczął pracę wykładowcy historii Cerkwi Rosyjskiej w Seminarium Pastersko-Misyjnym działającym w eparchii chersoneskiej, przy monasterze św. Grzegorza. W monasterze tym przebywał do wybuchu rosyjskiej wojny domowej, kiedy był zmuszony przenieść się do Berysławia, gdzie został proboszczem cerkwi Zaśnięcia Matki Bożej.
Biskup.
W 1922 otrzymał godność ihumena, a następnie archimandryty i został proboszczem cerkwi św. Mikołaja w Krzywym Rogu, a w następnym roku biskupem jelizawietgradzkim, wikariuszem eparchii chersońskiej i odeskiej. Wyjechał do Jelizawietgradu, gdzie niemal natychmiast został zatrzymany pod pretekstem zatargu z przedstawicielami ruchu renowacjonistycznego, któremu biskup był zdecydowanie przeciwny. Oskarżono go również o działalność szpiegowską, po czym uwolniono w maju 1923 po podpisaniu przezeń zobowiązania, że nie powróci do Odessy. Biskup wyjechał wówczas do Krzywego Rogu, gdzie ponownie zaangażował się w zwalczanie Żywej Cerkwi. Po wydaniu przez niego kolejnego listu pasterskiego w tej sprawie został ponownie zatrzymany i w styczniu 1924 wypuszczony za zobowiązaniem, że pozostanie w Charkowie. 
Działalność Onufrego przeciwko rozłamom w Rosyjskim Kościele Prawosławnym zwróciła na niego uwagę patriarchy Tichona, zaś jesienią 1926 stała się przyczyną kolejnego zatrzymania. 5 listopada 1926 został skazany na trzy lata zesłania we wsi Kudymkor na Uralu. Nie mogąc odprawiać nabożeństw skupił się na pisaniu artykułów teologicznych. Po zakończeniu zesłania osiedlił się w Starym Oskole; metropolita Sergiusz mianował go biskupem starooskolskim. 
W 1933 został ponownie zatrzymany, jednak z powodu braku dowodów na działalność antyrządową został wypuszczony po kilku miesiącach. Metropolita Sergiusz mianował go wówczas arcybiskupem kurskim i obojańskim. Władze w tym czasie kontrolowały jego działalność, nie pozwalając mu na wyjazdy poza Kursk. 23 lipca 1935 został aresztowany pod zarzutem zbyt częstego głoszenia kazań, nielegalnego udzielania święceń zakonnych oraz wspierania kapłanów prawosławnych wracających z zesłania. Został skazany na 10 lat łagru i przewieziony do Kraju Chabarowskiego. 
1 lutego 1938 przeciwko arcybiskupowi wszczęto kolejne śledztwo w sprawie domniemanej działalności kontrrewolucyjnej, które zakończyło się wyrokiem śmierci. Został rozstrzelany w nieznanym miejscu 1 czerwca 1938, jego data śmierci pozostawała nieznana aż do wszczęcia postępowania rehabilitacyjnego, zakończonego pozytywnie 16 czerwca 1990.
Cześć i kanonizacja.
Arcybiskup Onufry został uznany za świętego Ukraińskiego Kościoła Prawosławnego Patriarchatu Moskiewskiego 22 czerwca 1993.
W sierpniu 2000 roku Sobór Rosyjskego Kościółg Prawosławnego zaliczył go do grona nowomęczenników.
W Polskim Autokefalicznym Kościele Prawosławnym kult św. Onufrego (Gagaluka) został zainicjowany w 2013 przez arcybiskupa lubelskiego i chełmskiego Abla. Wspomnienie liturgiczne męczennika jest obchodzone w pierwszą niedzielę listopada w cerkwi św. Marii Magdaleny w Puławach.

</doc>
<doc id="1685771" url="https://pl.wikipedia.org/wiki?curid=1685771" title="Allaine">
Allaine

Allaine – rzeka we Francji i Szwajcarii o długości 65 kilometrów, lewe dorzecze Doubs. Źródło rzeki znajduje się w szwajcarskiej miejscowości Charmoille, w górach Jury.
Rzeka przepływa przez departamenty Doubs oraz Territoire-de-Belfort we Francji, a także kanton Jura w Szwajcarii.
Łączna powierzchnia dorzecza wynosi 1120 km².
Miasta, przez które przepływa rzeka.
Rzeka wpada Doubs w okolicach miasta Montbéliard. Średni roczny przepływ wynosi 22,8 m³/s.

</doc>
<doc id="1685772" url="https://pl.wikipedia.org/wiki?curid=1685772" title="Raków Mołodecki">
Raków Mołodecki



</doc>
<doc id="1685776" url="https://pl.wikipedia.org/wiki?curid=1685776" title="Takeshi Obata">
Takeshi Obata

 (ur. 11 lutego 1969 r. w Niigacie) – japoński mangaka, najbardziej znany ze współautorstwa "Hikaru no go" oraz "Death Note".
Zdobywca wielu nagród, m.in. Nagrody Tezuki za jego one-shot "500 Kōnen no Kaiwa" (1985), Nagrody Shōgakukan Manga (2000) oraz Nagrody Kulturalnej im. Osamu Tezuki (2003) za "Hikaru no go".

</doc>
<doc id="1685777" url="https://pl.wikipedia.org/wiki?curid=1685777" title="Monte Fleons">
Monte Fleons

Monte Fleons (niem. "Raudenspitze") – szczyt w Alpach Karnickich. Leży na granicy między Włochami (Friuli-Wenecja Julijska) a Austrią (Karyntia). Szczyt góruje nad doliną Val Fleons.

</doc>
<doc id="1685781" url="https://pl.wikipedia.org/wiki?curid=1685781" title="Lasza Dżandżgawa">
Lasza Dżandżgawa

Lasza Dżandżgawa (ur. 5 maja 1970) – gruziński szachista i trener szachowy ("FIDE Trainer" od 2010), arcymistrz od 1993 roku.
Kariera szachowa.
Znaczące sukcesy zaczął odnosić w drugiej połowie lat 80. XX wieku, dwukrotnie startując w półfinałach indywidualnych mistrzostw Związku Radzieckiego oraz kilkukrotnie osiągając dobre wyniki w turniejach juniorów do 20 lat, m.in. dz. II m. w Oakham (1988, za Jamesem Howellem, wspólnie z Lucasem Brunnerem, Michaelem Adamsem i Borisem Gelfandem), IV m. w Bordżomi (1988, za Aleksiejem Driejewem, Aleksiejem Szyrowem i Władimirem Akopianem) oraz IV m. w Jurmale (1989, za Michaiłem Ułybinem, Rusłanem Szczerbakowem i Władimirem Akopianem). Na przełomie 1989/90 r. odniósł duży sukces w Hastings, gdzie w turnieju "scheveningen" podzielił I m. wspólnie z Josephem Gallagherem, Grigorijem Kajdanowem i Siergiejem Smaginem. W 1991 r. podzielił III m. (za Zurabem Sturuą i Giorgim Giorgadzem, wspólnie z Mają Cziburdanidze) w Tbilisi, a 1992 r. zdobył w Antwerpii tytuł akademickiego mistrza świata.
W tym okresie należał już do ścisłej czołówki gruzińskich szachistów. Pomiędzy 1992 a 1998 r. czterokrotnie reprezentował narodowe barwy na szachowych olimpiadach. Oprócz tego dwukrotnie (1992, 2005) wystąpił na drużynowych mistrzostwach Europy. Wielokrotnie startował w finałach indywidualnych mistrzostw Gruzji, tytuły mistrzowskie zdobywając w latach 1994 i 1996.
Najwyższy ranking w karierze osiągnął 1 stycznia 1993 r., z wynikiem 2510 punktów dzielił wówczas 6-7. miejsce wśród gruzińskich szachistów. Od 1999 r. praktycznie nie uczestniczy w turniejach klasyfikowanych przez Międzynarodową Federację Szachową.

</doc>
<doc id="1685782" url="https://pl.wikipedia.org/wiki?curid=1685782" title="Sabina Nowicka">
Sabina Nowicka

Sabina Nowicka (ur. 21 maja 1914 w Łodzi, zm. 14 maja 2006 w Łodzi) – prawnik, dyrektor teatrów dramatycznych.
Życiorys.
Nauka.
Egzamin maturalny zdała w Gimnazjum A. Skrzypkowskiej w Łodzi w 1932. Następnie rozpoczęła studia na Wydziale Prawa Uniwersytetu Warszawskiego, które musiała przerwać w 1937 z powodu problemów materialnych. W Warszawie miała okazję zetknąć się z prof. Tadeuszem Kotarbińskim, który wywarł duży wpływ na jej poglądy (podawała się za uczennicę Kotarbińskiego i do końca jego życia utrzymywała z nim kontakt).
W latach 30. została członkiem Sceny Robotniczej Towarzystwa Uniwersytetów Robotniczych w Łodzi, gdzie uczestniczyła w przedstawieniach teatralnych. Poznała tam swojego przyszłego męża (Zygmunta Nowickiego). Sabina Nowicka była sympatyczką PPS (przyjaźniła się z Henrykiem Wachowiczem). Przed wybuchem II wojny światowej pracowała w Łodzi jako urzędniczka. W październiku 1939 uciekając przed Niemcami dostała się do Lwowa. Na tamtejszym uniwersytecie w 1940 ukończyła studia. Po ich zakończeniu ponownie podjęła się pracy urzędniczej. Atak Niemiec na ZSRR spowodował jej ewakuację ze Lwowa w głąb Związku Radzieckiego.
Służba wojskowa.
W 1943 roku wstąpiła do 9 pułku piechoty III Dywizji I Armii Wojska Polskiego. Była instruktorem sportowym i kulturalnym, a także żołnierzem liniowym. W czasie walk o przyczółek czerniakowski została ranna. Otrzymała srebrny i brązowy medal „Zasłużonym na polu chwały” (1944, 1945). Po zakończeniu wojny została przeniesiona do administracji wojskowej w Łodzi, gdzie w 1947 zakończyła służbę w stopniu kapitana.
Działalność teatralna.
Pierwsza praca teatralna Sabiny Nowickiej miała miejsce w Teatrze Wojska Polskiego w Łodzi w czasie dyrekcji Leona Schillera. Była wicedyrektorem tego teatru, a po przeniesieniu się części zespołu do Warszawy pełniła tę samą funkcję w nowo powstałym Teatrze im. Stefana Jaracza w Łodzi (1947–1968, 1984–2002). Brała udział w tworzeniu Teatru Ziemi Łódzkiej (1953), a następnie była współtwórczynią i pierwszym dyrektorem Teatru Wielkiego w Łodzi (1954–1961). Tworzyła (wspólnie z Feliksem Parnellem) łódzkie szkolnictwo baletowe (1958–1961). W 1968 zwolniono ją z pracy. Do teatru wróciła w 1980. W latach 1980–1984 była wicedyrektorem Teatru im. Juliusza Osterwy w Gorzowie Wielkopolskim. Zainicjowała budowę Sceny Kameralnej im. Leona Schillera w Teatrze im. S. Jaracza w Łodzi (1994).
W 2002 przeszła na emeryturę. Była zasłużonym członkiem Związku Artystów Scen Polskich. Napisała wspomnienia "Dla teatru …" (fragmenty były drukowane w pismach: „Teatr”, „Ruch Muzyczny”, „Tygiel Kultury”, „Odgłosy” i „Kalejdoskop”).
Życie prywatne.
Jej mąż Zygmunt Nowicki (1909–1977) był łódzkim aktorem. Była siostrą dr Romany Toruńczyk (1915–2000), matką aktora, dziennikarza i reżysera Wiesława Nowickiego (1946–2012), babcią skrzypaczki i kompozytorki Eweliny Nowickiej (ur. 1982).
Była długoletnią działaczką i wiceprezesem Towarzystwa Przyjaciół Łodzi. Zmarła 14 maja 2006 i została pochowana na cmentarzu na Dołach obok męża.

</doc>
<doc id="1685783" url="https://pl.wikipedia.org/wiki?curid=1685783" title="Ivo Josipović">
Ivo Josipović

Ivo Josipović (wym. ; ur. 28 sierpnia 1957 w Zagrzebiu) – chorwacki polityk, prawnik i muzyk, w latach 2003–2010 poseł do Zgromadzenia Chorwackiego, w latach 2010–2015 prezydent Chorwacji.
Życiorys.
Wykształcenie i działalność zawodowa.
Do szkoły podstawowej i średniej uczęszczał w Zagrzebiu. W 1980 ukończył studia na wydziale prawa Uniwersytetu Zagrzebskiego, a w 1983 Akademię Muzyczną w Zagrzebiu, w której uczył się komponowania u boku Stanka Horvata. W 1985 uzyskał magisterium z zakresu prawa karnego, a w 1994 doktoryzował się w tej dziedzinie.
W 1984 został wykładowcą prawa karnego, a następnie profesorem na wydziale prawa Uniwersytetu Zagrzebskiego. Wykładał także na różnych zagranicznych uczelniach, w jednym z instytutów Towarzystwa Maxa Plancka we Fryburgu Bryzgowijskim, na Karl-Franzens-Universität Graz, w instytucie HEUNI w Helsinkach. Prowadził badania na Uniwersytecie Yale w Stanach Zjednoczonych. Opublikował ponad 80 pozycji z zakresu prawa karnego oraz międzynarodowego prawa karnego, został członkiem krajowych i międzynarodowych organizacji prawniczych i artystycznych.
Działalność artystyczna.
Jako muzyk Ivo Josipović jest autorem kompozycji dla instrumentów solowych oraz orkiestr kameralnych i symfonicznych. Do jego najbardziej znanych utworów należą: "Samba de camera" (1985), "Drmeš" (1986), "Dernek" (1988) oraz "Diabolezza" (2006). Pełnił szereg istotnych funkcji w chorwackim środowisku muzycznym. W latach 1987–2000 zajmował stanowisko sekretarza chorwackiego stowarzyszenia kompozytorów. W 1991 objął funkcję dyrektora Zagreb Music Biennale, corocznego zagrzebskiego festiwalu muzycznego.
Działalność polityczna.
W 1980 został członkiem Związku Komunistów Chorwacji. Na początku lat 90. wszedł w skład nowo powstałej postkomunistycznej Socjaldemokratycznej Partii Chorwacji. W 1994 opuścił szeregi partii i wycofał się z działalności politycznej. Pełnił funkcję przedstawiciela Chorwacji przed Międzynarodowym Trybunałem Karnym dla byłej Jugosławii. Był ekspertem Rady Europy i członkiem jej delegacji ds. oceny warunków więziennych na Ukrainie, w Mongolii i w Azerbejdżanie. Do działalności politycznej powrócił w 2003 za namową premiera Ivicy Račana. W wyniku wyborów w 2003 wszedł w skład parlamentu V kadencji z listy Socjaldemokratycznej Partii Chorwacji. W wyborach w 2007 odnowił mandat deputowanego na VI kadencję.
Ivo Josipović od początku 2009 był wymieniany jako potencjalny kandydat Socjaldemokratycznej Partii Chorwacji (SDP) w wyborach prezydenckich, które odbyły się w grudniu 2009 i styczniu 2010. W czerwcu 2009 oficjalnie ogłosił zamiar kandydowania. W lipcu tegoż roku wygrał prawybory w SPD i został jej oficjalnym kandydatem. W głosowaniu pokonał Ljuba Jurčicia, zdobywając prawie 65% głosów poparcia.
19 listopada 2009 na placu przed Chorwackim Teatrem Narodowym w Zagrzebiu rozpoczął oficjalnie swoją kampanię wyborczą, której hasło brzmiało „Nowa Sprawiedliwość”. Na pierwszym miejscu swojego programu wyborczego umieścił zwalczanie korupcji. Wśród jego obietnic wyborczych znalazła się także reforma wymiaru sprawiedliwości i współpraca z rządem w celu zakończenia w 2010 rozmów akcesyjnych Chorwacji z Unią Europejską. Przez cały czas trwania kampanii był liderem sondaży przedwyborczych, które dawały mu pewne zwycięstwo w pierwszej turze wyborów. 27 grudnia 2009 odniósł w niej zwycięstwo, zdobywając 32,4% głosów poparcia i tym samym znacznie wyprzedzając swojego głównego konkurenta, startującego jako kandydata niezależnego, burmistrza Zagrzebia, Milana Bandicia, który uzyskał 14,8% głosów. Sondaże wyborcze przed drugą turą głosowania również wskazywały na jego zwycięstwo. Zdobywał w nich poparcie na poziomie 52–55%, w porównaniu z 38–45% poparcia dla Milana Bandića. Jawił się jako polityk bardziej umiarkowany i nieobciążony żadnymi aferami korupcyjnymi w odróżnieniu od swego kontrkandydata, któremu dodatkowo media zarzucały prowadzenie populistycznej polityki. Ostatecznie w głosowaniu z 10 stycznia 2010 Ivo Josipović wygrał ze znaczną przewagą, zdobywając 60,3% głosów.
18 lutego 2010 na placu św. Marka w Zagrzebiu został oficjalnie zaprzysiężony na stanowisku prezydenta w obecności członków Sądu Konstytucyjnego. W wygłoszonym przemówieniu zobowiązał się do podjęcia wszelkich działań w celu jak najszybszego wejścia Chorwacji do Unii Europejskiej.
W wyborach prezydenckich z grudnia 2014 i stycznia 2015 ubiegał się o prezydencką reelekcję jako kandydat niezależny. Poparła go rządząca wówczas SDP, a także inne ugrupowania centrolewicy. W pierwszej turze głosowania otrzymał 38,5% głosów, zajmując pierwsze miejsce i wyprzedzając kandydatkę Chorwackiej Wspólnoty Demokratycznej Kolindę Grabar-Kitarović, którą poparło 37,2% głosujących. W drugiej turze głosowania urzędujący prezydent przegrał ze swoją konkurentką, otrzymując 49,3% głosów. 18 lutego 2015 zakończył sprawowanie urzędu prezydenta Chorwacji.
Pozostał aktywnym działaczem politycznym. W kwietniu 2015 zainicjował powstanie nowego ugrupowania pod nazwą Naprzód Chorwacja. W listopadzie tegoż roku bez powodzenia kandydował w wyborach do Zgromadzenia Chorwackiego z ramienia koalicji współtworzonej przez jego partię. W 2019 ze swoją partią przyłączył się do SDP, a w 2020 kandydował bez powodzenia do Zgromadzenia Chorwackiego.
Życie prywatne.
Jest żonaty z Tatianą Josipović, również profesorem prawa. Ma córkę Lanę.

</doc>
<doc id="1685785" url="https://pl.wikipedia.org/wiki?curid=1685785" title="Oriflamme (1908)">
Oriflamme (1908)

Oriflamme – francuski niszczyciel z okresu I wojny światowej. Jednostka typu "Branlebas". Okręt wyposażony w dwa kotły parowe opalane węglem. 23 sierpnia 1915 roku razem z bliźniaczym kontrtorpedowcem "Branlebas" zatopił u wybrzeży Flandrii niemiecki torpedowiec "A 15". Niszczyciel przetrwał wojnę. Został skreślony z listy floty 27 maja 1921 roku.

</doc>
<doc id="1685786" url="https://pl.wikipedia.org/wiki?curid=1685786" title="Allanridge">
Allanridge

Allanridge – miasto w Republice Południowej Afryki, w prowincji Wolne Państwo.
Mieszkańcy miasta utrzymują się głównie z wydobycia złota. Miasto jest położone w dystrykcie Lejweleputswa, zostało założone w 1947 roku, nazwane zaś imieniem Allana Robertsa, który zapoczątkował w tym rejonie wydobycie złota. W odległości 3 km położone jest osiedle Nyakallong, stworzone w czasie apartheidu dla czarnych pracowników kopalni.

</doc>
<doc id="1685789" url="https://pl.wikipedia.org/wiki?curid=1685789" title="Ivo Josipovic">
Ivo Josipovic



</doc>
<doc id="1685790" url="https://pl.wikipedia.org/wiki?curid=1685790" title="Siostry Bożego Serca Jezusa">
Siostry Bożego Serca Jezusa

Zgromadzenie Sióstr Bożego Serca Jezusa (Siostry Bożego Serca Jezusa) (łac. "Congregatio Sororum Divini Cordis Iesu") – żeńskie katolickie zgromadzenie zakonne założone przez Gabrielę Klausę w 1905 roku we Wrocławiu.
Historia
W 1905 roku Gabriela Klausa założyła we Wrocławiu "Sodalicję Bożego Serca Jezusa" (która w późniejszym czasie dała początek Caritasowi w tym mieście). W 1911 roku sodaliski zamieszkały w nowo otrzymanym domu przy ulicy An der Kreutzkirche 4 (dom ten stał się później domem macierzystym zgromadzenia). W czasie oblężenia Wrocławia podczas II wojny światowej budynek został całkowicie zniszczony, a siostry zamieszkały w domu przy ulicy Kapitulnej 4, gdzie mieszkają po dzień dzisiejszy.
Dnia 16 listopada 1928 r. Zgromadzenie zostało zatwierdzone przez kard. Adolfa Bertrama, a 3 sierpnia 1937 r. przez papieża Piusa XI.
Przed wojną siostry prowadziły Caritas i dom dla mało uzdolnionych dziewcząt. Ponieważ większość sióstr była pochodzenia niemieckiego, zmuszone one były po wojnie opuścić Wrocław i wyjechać do Niemiec. Trzy siostry pojechały do Brazylii, by i tam rozpocząć pracę dla najbiedniejszych. W 1991 r. rozpoczęły także pracę na Ukrainie.
W Polsce siostry pracują jako katechetki, w duszpasterstwie parafialnym oraz podejmują różnorodne prace w duchu potrzeb Kościoła.
Formacja zakonna
Na formację zakonną składa się kandydatura (min. 2 tygodnie), postulat, nowicjat (2 lata), juniorat (5 lat) i formacja stała.
Strój zakonny
Strój zakonny składa się z czarnego habitu z białym kołnierzykiem oraz czarnego welonu z białą wypustką. Na piersi zawieszony krzyż.
Zgromadzenie w Polsce i na świecie
Dom generalny znajduje się we Wrocławiu. Oprócz niego klasztory zgromadzenia zlokalizowane są w Bardzie, Cieplicach, Starczowie oraz Wołowie.
Poza Polską klasztory Sióstr Bożego Serca Jezusa zlokalizowane są w Brazylii, Niemczech oraz na Ukrainie.

</doc>
<doc id="1685791" url="https://pl.wikipedia.org/wiki?curid=1685791" title="Étendard">
Étendard



</doc>
<doc id="1685793" url="https://pl.wikipedia.org/wiki?curid=1685793" title="Etendard">
Etendard



</doc>
<doc id="1685794" url="https://pl.wikipedia.org/wiki?curid=1685794" title="Étendard (1908)">
Étendard (1908)

Étendard - francuski niszczyciel z okresu I wojny światowej. Jednostka typu "Branlebas". Okręt wyposażony w dwa kotły parowe opalane węglem. 25 kwietnia 1917 roku zatopiony nieopodal Dunkierki przez niemieckie niszczyciele.

</doc>
<doc id="1685796" url="https://pl.wikipedia.org/wiki?curid=1685796" title="Inspektorat Północny AK">
Inspektorat Północny AK



</doc>
<doc id="1685798" url="https://pl.wikipedia.org/wiki?curid=1685798" title="Etendard (1908)">
Etendard (1908)



</doc>
<doc id="1685799" url="https://pl.wikipedia.org/wiki?curid=1685799" title="Monte Pramaggiore">
Monte Pramaggiore

Monte Pramaggiore szczyt w Alpach Karnickich we Włoszech. Leży na granicy dwóch prowincji: Pordenone i Belluno. Ze szczytu widać między innymi: Monte Duranno, Cima dei Preti, Monte Cridola oraz Dolomity, w tym Antelao, Punta Sorapiss i Tre Cime di Lavaredo.

</doc>
<doc id="1685804" url="https://pl.wikipedia.org/wiki?curid=1685804" title="Inspektorat Zachodni Armii Krajowej">
Inspektorat Zachodni Armii Krajowej

Inspektorat Zachodni Armii Krajowej – terenowa struktura Okręgu Polesie Armii Krajowej (Brześć).
Struktura organizacyjna.
Struktura organizacyjna podana za "Atlas polskiego podziemia niepodległościowego":

</doc>
<doc id="1685808" url="https://pl.wikipedia.org/wiki?curid=1685808" title="Inspektorat Środkowy Armii Krajowej">
Inspektorat Środkowy Armii Krajowej

Inspektorat Środkowy Armii Krajowej – terenowa struktura Okręgu Polesie Armii Krajowej (Kobryń).
Struktura organizacyjna.
Struktura organizacyjna podana za "Atlas polskiego podziemia niepodległościowego":

</doc>
<doc id="1685811" url="https://pl.wikipedia.org/wiki?curid=1685811" title="Inspektorat Wschodni Armii Krajowej">
Inspektorat Wschodni Armii Krajowej

Inspektorat Wschodni Armii Krajowej – terenowa struktura Okręgu Polesie Armii Krajowej (Pińsk).
Struktura organizacyjna.
Struktura organizacyjna podana za "Atlas polskiego podziemia niepodległościowego":

</doc>
<doc id="1685812" url="https://pl.wikipedia.org/wiki?curid=1685812" title="Inspektorat Prużana Armii Krajowej">
Inspektorat Prużana Armii Krajowej

Inspektorat Prużana AK właśc. Inspektorat Północny Armii Krajowej – terenowa struktura Okręgu Polesie Armii Krajowej.
Struktura organizacyjna.
Struktura organizacyjna podana za "Atlas polskiego podziemia niepodległościowego":

</doc>
<doc id="1685814" url="https://pl.wikipedia.org/wiki?curid=1685814" title="Zbigniew Brzozowski">
Zbigniew Brzozowski



</doc>
<doc id="1685816" url="https://pl.wikipedia.org/wiki?curid=1685816" title="Zbigniew Belina-Brzozowski">
Zbigniew Belina-Brzozowski

Zbigniew Belina-Brzozowski (ur. 22 lipca 1936 w Toruniu, zm. 15 marca 1992 w Szczecinie) – polski prozaik, autor utworów dla dzieci i młodzieży.
Życiorys.
Absolwent I Liceum Ogólnokształcącego im. Stefana Żeromskiego w Kielcach (1954). Ukończył filologię polską na Uniwersytecie Adama Mickiewicza, studiował też biologię na tej samej uczelni. Debiutował jako pisarz w 1973 roku na łamach miesięcznika "Twórczość". Był pracownikiem Domu Dziecka w Szczecinie. W 1975 roku otrzymał nagrodę im. Włodzimierza Pietrzaka, a w 1976 został laureatem Nagrody im. Stanisława Piętaka za tom opowiadań "W miasteczku, które jak ogród Andersena…"

</doc>
<doc id="1685821" url="https://pl.wikipedia.org/wiki?curid=1685821" title="Gao Shuying">
Gao Shuying

Gao Shuying, (ur. 28 października 1979 w Qingdao) – chińska lekkoatletka, tyczkarka.

</doc>
<doc id="1685826" url="https://pl.wikipedia.org/wiki?curid=1685826" title="Monte Bìvera">
Monte Bìvera

Monte Bìvera – szczyt w Alpach Karnickich we Włoszech, w prowincji Udine. Ze szczytu można podziwiać panoramę, rozciągającą się od Wysokich Taurów aż do nadmorskich nizin.

</doc>
<doc id="1685827" url="https://pl.wikipedia.org/wiki?curid=1685827" title="Konstal 805NaND">
Konstal 805NaND

Konstal 805NaND (potocznie "bulwa" lub "żelazko") – tramwaje modernizowane od 2004 do 2012 r. w MPK Łódź.
Remonty i modernizacje dla Łodzi.
Pierwsza modernizacja nastąpiła w 2004 r. W jej ramach wykonano remont ściany przedniej i tylnej (z wykorzystaniem gniazda doczepkowego na ścianie przedniej pierwszego wagonu), oraz panelu motorniczego koloru białego. Tę wersję zaprezentowano na VIII Wystawie Komunikacji Miejskiej w Łodzi w 2004 r. Następna modernizacja nastąpiła w 2005 r. Część tylna pierwszego wagonu i część przednia drugiego pozostały identyczne jak w niezmodernizowanych wagonach 805Na. Drugi wagon miał panel motorniczego. W tym samym roku z drugiego wagonu zaczęto usuwać kabinę motorniczego z obudową silnikową. Ułatwiło to wsiadanie i wysiadanie z drugiego wagonu. Takie wagony nazwano 805NaD/2. Po modernizacji te wagony zyskały elektroniczne tablice informacji pasażerskiej oraz nowsze modele kasowników i sterowników marki R&amp;G. Wymieniono obudowę przedziału motorniczego oraz maszyny drzwiowe. Zamontowano nowe siedzenia. Poszczególne lata wykonywania tej modernizacji również przyniosły drobne różnice w wyglądzie ogólnym wagonów. W ten sposób, w 2008 r. wprowadzono żółtą kolorystykę poręczy (w wagonach wyremontowanych wcześniej są białe), a w 2009 r. wprowadzono nowe pulpity motorniczego, znane z modernizacji typu 805N Elin i 805N-Enika. W najnowszych wagonach (przy ostatnich drzwiach) zamontowano nawet dodatkowe uchwyty na oparcie koła roweru. Na początku montowano krzesła tapicerowane; dopiero w ostatnich składach zadecydowano o założeniu plastikowych. Ostatni remont kapitalny tego typu Zakład Techniki MPK-Łódź wykonał na składzie 2714+2715, który został dopuszczony do ruchu w połowie 2012 r. Dalszych prac nad tym modelem zaprzestano za sprawą pomysłu skonstruowania jeszcze bardziej komfortowego i nowoczesnego tramwaju na bazie 805N. Przyjęto, że trzy pary odskokowych drzwi lepiej się sprawdzą w codziennych warunkach. Tak powstała kolejna modernizacja, tym razem sprowadzona do normy Enika (firma, która zapewniła aparaturę). Składy 1013+1014 i 1712+1738 (zmodernizowane w 2011 r.) okazały się zapowiedzią wielkiej modernizacji do modelu nazwanego 805N-ML (z aparaturą firmy ZAE Woltan).
W 2006 r. dokonano rekordowej liczby modernizacji wagonów. Modernizacja z 2004 r. i niektóre modernizacje z 2005 r. posiadają pulpit motorniczego we wszystkich wagonach.
W innych miastach (GOP, Gdańsk i Toruń).
GOP.
W 2007 r. "Tramwaje Śląskie" ogłosiły przetarg na gruntowną przebudowę starych wagonów 105Na. Przetarg wygrał zakład: MPK Łódź. Zmodernizowano 5. składów i wyposażono:
Kolejny przetarg ogłoszono w 2008 roku, tym razem na modernizacje 20 wagonów (podobny standard jak w poprzednim zamówieniu). Przetarg wygrał i zadania podjął się Zakład MPK w Łodzi. Tramwaje Śląskie posiadają 25 sztuk :
Gdańsk.
W 2004 r. Zakład Remontu Taboru MPK Łódź wygrał przetarg ogłoszony przez ZKM Gdańsk na wyremontowanie starych gdańskich wagonów typu 105Na. Składy przeszły modernizację, która polegała między innymi na:
Toruń.
W 2006 r. dyrekcja MZK w Toruniu podjęła decyzje o gruntownej przebudowie 18 wagonów typu 805Na. Po wstępnym szkoleniu pracowników w Łódzkim MPK, podjęto decyzje o zakupie laminatów z MPK Łódź. W grudniu 2006 roku przystąpiono do pierwszych prac modernizacyjnych. Pierwszy wyremontowany skład o numerach bocznych: 230+231 wszedł do służby liniowej w sierpniu 2007 roku. W grudniu tego samego roku zaczęto modernizować drugi skład o numerach bocznych: 232+233, a w sierpniu 2008 roku wyjechał liniowo na ulice miasta. Okres modernizacji to lata 2007 - 2014. Modernizacja wagonów objęła design: 
Nie wszystkie wagony posiadają kabinę motorniczego - w wagonach doczepnych zostały zlikwidowane. MZK w Toruniu posiada:
 (nr tab. 213-214, 228, 229, 230-231, 232-233, 238, 239, 240, 241, 244, 245, 248, 249, 264-265)

</doc>
<doc id="1685828" url="https://pl.wikipedia.org/wiki?curid=1685828" title="Irmingarda z Chiemsee">
Irmingarda z Chiemsee

Irmingarda z Chiemsee lub "Irmingarda z Buchau" (ur. między 831 a 833 w Ratyzbonie, zm. 16 lipca 866 w klasztorze na wyspie Frauenchiemsee) – córka króla Ludwika Niemieckiego i Emmy Bawarskiej.
Przydomek "z Buchau" pochodzi od tego, że jej ojciec nadał klasztorowi benedyktynek w Bad Buchau na wyspie Buchau na Federsee w Wirtembergii beneficjum. Tam właśnie wspólnie ze swoimi siostrami została 
zakonnicą. Nie wiadomo czy pełniła w Buchau urząd opatki.
Przed 857 przeniosła się do klasztoru benedyktynek na wyspie Frauenchiemsee (zwany także "Frauenwörth"). Tam jest wzmiankowana już jako opatka. W czasie panowania Tassila III, klasztor zburzono ale udało się go ponownie odbudować. Zapewne dlatego Irmingarda miała być "drugą fundatorką" klasztoru.
Została pochowana pod południowo-zachodnim filarem kościoła klasztornego w marmurowym sarkofagu.
Kult.
Na początek XI wieku, gdy wykonano jej płytę nagrobną, datuje się jej kult jako błogosławionej lub świętej. Na płycie nagrobnej znajduje się inskrypcja: 
Płyta zawiera także datę śmierci zakonnicy: 
Płyta została odnaleziona 17 października 1631 wraz z jej kośćmi. Zaskakujące było przy tym to, że przy całkowicie nienaruszonym szkielecie brakowało czaszki. Okazało się, iż po raz pierwszy grób został otwarty pomiędzy 1004 a 1010 przez opata Gerharda von Seeon. Wówczas przeniesiono do Seeon czaszkę Irmingardy. W Seeon znajdowała się ona aż do XVII wieku. Kult Irmingardy zarówno w Seeon jak we Frauenwörth poszedł w zapomnienie.
Gdy w 1922 kardynał Michael von Faulhaber rozpoczął proces beatyfikacyjny Irmingardy, wtedy to również otwarto jej grób po raz trzeci i umieszczono w nim ponownie czaszkę.
Dopiero 27 kwietnia 2003 odbyła się uroczysta ceremonia, podczas której kości i czaszkę świętej Irmingardy włożono do szklanego pojemnika w klasztorze Frauenwörth.
Kult Irmingardy oficjalnie został zatwierdzony w 1928 przez papieża Piusa XI, a 17 lipca 1929 uznano Irmingardę za świętą.
Dzień pamięci.
Jej wspomnienie odbywa się w "dies natalis" (16 lipca) we Frauenwörth, sam zaś dzień Irmingardy jest obchodzony w niedziele przed lub po 16 lipca. Święta znajduje się w regionalnych kalendarzach Rottenburga i w Monachium.
Przedstawienie w sztuce.
W ikonografii przedstawiona jest w habicie benedyktyńskim, a jej atrybutami są korona na głowie, Biblia i pastorał opacki, a także z serce w ręce. 

</doc>
<doc id="1685840" url="https://pl.wikipedia.org/wiki?curid=1685840" title="Nicolas Devilder">
Nicolas Devilder

Nicolas Aymeric Devilder (ur. 25 marca 1980 w Dax) – francuski tenisista.
Kariera tenisowa.
Karierę zawodową Devilder rozpoczął w 2000 roku, a zakończył w 2013 roku.
W grze pojedynczej wygrał dziewięć turniejów rangi ATP Challenger Tour.
W grze podwójnej Francuz ma w swoim dorobku jeden tytuł w zawodach z cyklu ATP World Tour, w Bukareszcie wywalczony w 2008 roku. Będąc wówczas w parze z Paulem-Henrim Mathieu pokonali w finale duet Mariusz Fyrstenberg–Marcin Matkowski.
W rankingu gry pojedynczej Devilder najwyżej był na 60. miejscu (8 września 2008), a w klasyfikacji gry podwójnej na 197. pozycji (23 marca 2009).

</doc>
<doc id="1685841" url="https://pl.wikipedia.org/wiki?curid=1685841" title="Julia Hütter">
Julia Hütter

Julia Hütter (ur. 26 lipca 1983) – niemiecka lekkoatletka specjalizująca się w skoku o tyczce.
W 2013 ogłosiła zakończenie kariery sportowej.

</doc>
<doc id="1685844" url="https://pl.wikipedia.org/wiki?curid=1685844" title="Nadan Vidošević">
Nadan Vidošević

Nadan Vidošević (ur. 30 stycznia 1960 w Splicie) − chorwacki polityk i działacz gospodarczy, parlamentarzysta, minister gospodarki w latach 1993−1995, prezes Chorwackiej Izby Gospodarczej od 1995 do 2013. Kandydat w wyborach prezydenckich w 2009.
Życiorys.
Urodził się w 1960 w Splicie, gdzie w 1984 ukończył ekonomię na miejscowym uniwersytecie. W latach 1984−1993 pracował w Dalmacijacement, przedsiębiorstwie produkującym materiały budowlane. W 1990 został jej dyrektorem generalnym.
W wyniku wyborów do Izby Żupanii z lutego 1993 dostał się do wyższej izby parlamentu (zlikwidowanej w 2001) z listy Chorwackiej Wspólnoty Demokratycznej (HDZ), reprezentując żupanię splicko-dalmatyńską. W izbie objął funkcję przewodniczącego komisji rządu lokalnego, gospodarki i finansów. Od 4 maja 1993 do 4 lutego 1994 zajmował stanowisko żupana żupanii splicko-dalmatyńskiej. Od 12 października 1993 do 18 września 1995 pełnił funkcję ministra gospodarki w rządzie premiera Nikicy Valenticia. W 1995 został prezesem Chorwackiej Izby Gospodarczej, kierował tą instytucją do 2013.
W latach 1992−1995 zajmował stanowisko prezesa klubu piłkarskiego Hajduk Split, w latach 1993−1995 był prezesem stowarzyszenia zrzeszającego kluby pierwszej ligi chorwackiej w piłce nożnej, a od 1995 do 1996 prezesem Chorwackiego Związku Piłki Nożnej.
We wrześniu 2009 ogłosił swój start w wyborach prezydenckich w grudniu 2009 jako kandydat niezależny. W swoim programie wyborczym zapowiedział poprawę komunikacji między prezydentem, premierem i bankiem centralnym, walkę z korupcją oraz działania na rzecz wzmocnienia gospodarki, w tym podejmowanie ich przez służby dyplomatyczne i wywiadowcze. W wyborach zajął 4. miejsce, zdobywając 11,33% głosów poparcia.
W listopadzie 2013 został tymczasowo aresztowany w sprawie zdefraudowania blisko 33 milionów kun z funduszy Chorwackiej Izby Gospodarczej. Zwolniono go w kwietniu 2014.
Nadan Vidošević jest żonaty, ma troje dzieci.

</doc>
<doc id="1685845" url="https://pl.wikipedia.org/wiki?curid=1685845" title="Herb Kurozwęk">
Herb Kurozwęk

Herb Kurozwęk i dawnej gminy Kurozwęki, przedstawia białego koguta o złotym orężu, obróconego w prawo, w czerwonym polu tarczy. Kogut będący godłem herbowym Kurozwęk, zwany w języku staropolskim kurem, znajduje się również na pieczęci miejskiej Kurozwęk z XVI wieku. Pieczęć ta, przechowywana w archiwum gminnym, przedstawia opisaną tu tarczę herbową z godłem, zamieszczoną wewnątrz otaczającego ją napisu: "SIGI(LLVM) CIV(IVM DE) KVROZ (WANKI)". Istnieje ponadto jeszcze drugi tłok pieczętny, pochodzącej z XVIII wieku piczęci miejskiej Kurozwęk, wyobrażający w owalnej tarczy kogut z głową zwróconą w prawą heraldycznie stronę, otoczonego wypisaną dookoła legendą: "SIGILVM OPPIDI KVROZ(WANKI)". 
Na temat kreacji starego miejskiego herbu z kogutem, nie można obecnie powiedzieć nic pewnego, poza tym że jego inspiracją mógł być polski herb rycerski noszący proklamę - Kur Biały.
Jako o herbie mówiącym, pisze o nim Henryk Seroka, wnioskując z mogącego mylić założenia, że skoro ów herb miejski, nie był powtórzeniem herbu rycerskiego Kurozwęckich - Poraja, to od innych rycerskich herbów wywodzić się chyba nie mógł.

</doc>
<doc id="1685847" url="https://pl.wikipedia.org/wiki?curid=1685847" title="Stara Rega">
Stara Rega

3 cieki wodne:

</doc>
<doc id="1685849" url="https://pl.wikipedia.org/wiki?curid=1685849" title="Ludwik Bronisz-Pikało">
Ludwik Bronisz-Pikało

Ludwik Bronisz-Pikało (ur. 9 lutego 1926 w Lublinie, zm. 18 lipca 2011 w Lublinie) – polski prozaik, autor utworów dla młodzieży, działacz ZHP.
Ukończył studia na Wydziale Prawa i Nauk Społecznych KUL. W 1944 był żołnierzem Armii Krajowej. W latach 1944-1945 służył w Ludowym Wojsku Polskim. W latach 1957-1981 był pracownikiem kolejnictwa.

</doc>
<doc id="1685850" url="https://pl.wikipedia.org/wiki?curid=1685850" title="Aliwal North">
Aliwal North

Aliwal North – miasto, zamieszkane przez ok. 16 000 ludzi, w Republice Południowej Afryki, w Prowincji Przylądkowej Wschodniej.
Miasto jest położone nad rzeką Oranje, u jej zbiegu z rzeką Kraai, znajdują się tu także gorące źródła. Miasto założył w 1850 roku Harry Smith, gubernator Kolonii Przylądkowej. Nazwał je dla upamiętnienia zwycięskiej bitwy, którą stoczył pod Aliwal z Sikhami.

</doc>
<doc id="1685852" url="https://pl.wikipedia.org/wiki?curid=1685852" title="Alberton">
Alberton



</doc>
<doc id="1685855" url="https://pl.wikipedia.org/wiki?curid=1685855" title="Olga Chrobra">
Olga Chrobra

Olga Chrobra (ur. 29 czerwca 1926 w Krakowie, zm. 1994) – polska pisarka i artystka rzeźbiarka.
Życiorys.
Absolwentka Akademii Sztuk Pięknych w Krakowie. Od 1952 roku pracowała w szkolnictwie artystycznym. W 1977 roku otrzymała honorowe wyróżnienie Harcerskiej Nagrody Literackiej za "Palenisko" oraz "Oto jest Polska, chcę żeby Polska."

</doc>
<doc id="1685856" url="https://pl.wikipedia.org/wiki?curid=1685856" title="Luc Millecamps">
Luc Millecamps

Luc Millecamps (ur. 10 września 1951 w Waregem) – były belgijski piłkarz, który grał jako obrońca. Młodszy brat Marka Millecampsa, także piłkarza.
Swoją karierę rozpoczął w 1969 w KSV Waregem i całą karierę spędził właśnie w tym klubie.
Zagrał 35 meczów w krajowej reprezentacji i wziął z nią udział w mistrzostwach Europy 1980 i mistrzostwach świata 1982.

</doc>
<doc id="1685857" url="https://pl.wikipedia.org/wiki?curid=1685857" title="Lektor (powieść)">
Lektor (powieść)

Lektor (niem. "Der Vorleser") – powieść niemieckiego autora Bernharda Schlinka. Została wydana w Niemczech w 1995. Książka opowiada o romansie 15-letniego Michaela z Hanną, która wiele lat później zostaje oskarżona o popełnienie zbrodni przeciwko Żydom w czasie wojny. 
W Niemczech sprzedano ok. 500 000 egzemplarzy powieści, przetłumaczono ją na 39 języków (autorką tłumaczenia na język polski jest Karolina Niedenthal). Jako pierwsza niemiecka książka znalazła się na pierwszym miejscu listy bestsellerów New York Timesa. W 2008 powstała jej adaptacja filmowa.

</doc>
<doc id="1685861" url="https://pl.wikipedia.org/wiki?curid=1685861" title="Ewa Przybylska">
Ewa Przybylska

Ewa Przybylska (ur. 19 grudnia 1935 w Poznaniu) – polska pisarka, z zawodu nauczycielka.
Życiorys.
Ukończyła historię na Wydziale Filozoficzno-Historycznym Uniwersytetu im. Adama Mickiewicza w Poznaniu. 
Początkowo pracowała jako nauczycielka historii w liceum ogólnokształcącym w Poznaniu, od 1958 do 1964 roku jako wychowawczyni w Izbie Dziecka Milicji Obywatelskiej, następnie przez 20 lat prowadziła bibliotekę w technikum geodezyjnym. W 1961 roku debiutowała zbiorem opowiadań "Ucieczka" o dzieciach zaniedbanych, małych przestępcach trafiających do izby dziecka. Na podstawie powieści "Dyżur trzeba zacząć od nowa" powstał film "Zanim nadejdzie dzień" (1976). Dla dzieci Ewa Przybylska napisała trzyczęściową powieść "Dolina Klonowego Liścia," którą najpierw wydano w osobnych tomach, a później – w jednym. To opowieść o grupie dzieci w małym mieście. W 1997 roku wydała powieść "Dzień Kolibra," w której opisuje przemoc i agresję panującą wśród młodzieży. Książka otrzymała główną nagrodę w konkursie Książka Roku 1997 organizowanym przez Polską Sekcję IBBY. W 2013 roku jury Książki Roku ponownie uznało, że jej "Most nad Missisipi" jest najlepszą książką w kategorii dla młodzieży. Trzy lata później tytuł ten został wpisany na Listę Honorową IBBY 2016.
Jest także autorką powieści obyczajowych dla dorosłych.

</doc>
<doc id="1685862" url="https://pl.wikipedia.org/wiki?curid=1685862" title="Jezioro Niewiadowskie">
Jezioro Niewiadowskie



</doc>
<doc id="1685863" url="https://pl.wikipedia.org/wiki?curid=1685863" title="José de Ribera">
José de Ribera



</doc>
<doc id="1685865" url="https://pl.wikipedia.org/wiki?curid=1685865" title="Creta Forata">
Creta Forata

Creta Forata to szczyt w Alpach Karnickich we Włoszech. Leży na granicy dwóch prowincji: Udine i Belluno.

</doc>
<doc id="1685866" url="https://pl.wikipedia.org/wiki?curid=1685866" title="Skala skażona">
Skala skażona

Skala skażona – skala, w której uwidocznione obiekty są odzwierciedlone w różnych skalach. 
Skalę skażoną spotyka się najczęściej w drogownictwie w rysowaniu przekrojów podłużnych dróg, ulic, placów, kanalizacji sanitarnej i deszczowej oraz urządzeń naziemnych i podziemnych (sieci gazowej, telekomunikacyjnej, ciepłowniczej). Skala jest łamana, co oznacza, że skala wysokości jest inna od skali długości. Skalę skażoną podaje się w metrach.
Aby ułatwić korzystanie z rysunku, przekrój podłużny wykonuje się zwykle w skali skażonej, w której skala wysokości jest dziesięciokrotnie większa od skali długości, np. 1 : 100/1000 lub 1 : 200/2000.

</doc>
<doc id="1685867" url="https://pl.wikipedia.org/wiki?curid=1685867" title="Wiktor Zawada">
Wiktor Zawada



</doc>
<doc id="1685869" url="https://pl.wikipedia.org/wiki?curid=1685869" title="Boris Zivković">
Boris Zivković



</doc>
<doc id="1685870" url="https://pl.wikipedia.org/wiki?curid=1685870" title="Czerńsko">
Czerńsko

2 jeziora w Polsce:

</doc>
<doc id="1685873" url="https://pl.wikipedia.org/wiki?curid=1685873" title="Szlak do Jeziora Szmaragdowego">
Szlak do Jeziora Szmaragdowego

Szlak do Jeziora Szmaragdowego – czarny znakowany szlak turystyczny, w Szczecinie Zdrojach. Krótki szlak dojściowy o długości 1,5 km, łączy przystanki komunikacji miejskiej i stację kolejową Szczecin Zdroje ze szlakami turystycznymi wokół Jeziora Szmaragdowego, jednego z najatrakcyjniejszych zakątków okolic Szczecina i Szczecińskiego Parku Krajobrazowego „Puszcza Bukowa”.
Przebieg szlaku.
Przebieg szlaku zweryfikowany według danych z roku 2007.

</doc>
<doc id="1685882" url="https://pl.wikipedia.org/wiki?curid=1685882" title="Alberton (Południowa Afryka)">
Alberton (Południowa Afryka)

Alberton – miasto, zamieszkane przez 121 536 ludzi, w Republice Południowej Afryki, w prowincji Gauteng.
Miasto zostało założone w roku 1905. Miasto jest sypialnią dla pobliskich miast, Johannesburga (15 km) i Pretorii (76 km). 

</doc>
<doc id="1685883" url="https://pl.wikipedia.org/wiki?curid=1685883" title="Hemma">
Hemma



</doc>
<doc id="1685890" url="https://pl.wikipedia.org/wiki?curid=1685890" title="Ido geiko">
Ido geiko

Ido geiko (jap. 移動稽古) – trening technik w ruchu. Jest to forma trenowana w celu poprawy koordynacji, dynamiki, pamięci ruchowej. Polega na przemieszczaniu się w pozycjach (dachi), wykonując techniki ręczne (tsuki) i nożne (geri), bloki (uke), Teoretycznie musi to być kombinacja wykonalna. Od senseia zależy jaki zestaw technik podyktuje. Często wybiera on kombinacje z własnego doświadczenia. Cytat poniżej oddaje położenie Ido Geiko względem kihon, kata i kumite: "Kihon to wyrazy, ido-geiko to zdania, kata jest jak cała książka, a rozmowa to kumite".

</doc>
<doc id="1685891" url="https://pl.wikipedia.org/wiki?curid=1685891" title="Chojnica (powiat choszczeński)">
Chojnica (powiat choszczeński)

Chojnica – osada leśna w Polsce położona w województwie zachodniopomorskim, w powiecie choszczeńskim, w gminie Bierzwnik.
W latach 1975–1998 miejscowość administracyjnie należała do województwa gorzowskiego.

</doc>
<doc id="1685892" url="https://pl.wikipedia.org/wiki?curid=1685892" title="Adelaide (Południowa Afryka)">
Adelaide (Południowa Afryka)

Adelaide – miasto, zamieszkane przez ok. 13 100 osób, w Republice Południowej Afryki, w Prowincji Przylądkowej Wschodniej.
Miasto zostało założone w roku 1834, jako obóz wojskowy i nazwane Adelaide na cześć żony króla brytyjskiego Wilhelma IV, Adelajdy Sachsen-Meiningen.
Miasto jest ośrodkiem przetwórstwa wołowiny, baraniny, wełny i produkcji owoców cytrusowych.

</doc>
<doc id="1685897" url="https://pl.wikipedia.org/wiki?curid=1685897" title="Monte Elmo">
Monte Elmo

Monte Elmo (niem. "Helm") – szczyt w Alpach Karnickich. Leży na granicy między Austrią (Wschodni Tyrol) a Włochami (prowincja Bolzano). Szczyt leży nad doliną Pustertal (wł. "Val Pusteria"). Mieści się tu jeden z największych ośrodków narciarskich we Wschodnim Tyrolu.

</doc>
<doc id="1685905" url="https://pl.wikipedia.org/wiki?curid=1685905" title="Kerboga">
Kerboga



</doc>
<doc id="1685906" url="https://pl.wikipedia.org/wiki?curid=1685906" title="Nakastlik">
Nakastlik



</doc>
<doc id="1685910" url="https://pl.wikipedia.org/wiki?curid=1685910" title="Rabbids Go Home">
Rabbids Go Home

Rabbids Go Home – komputerowa przygodowa gra akcji wyprodukowana i wydana w 2009 przez Ubisoft na platformy Wii, Nintendo DS i Windows. Wersja dla Windows zawiera tylko część poziomów Gra nawiązuje do gier z serii "", ale pod względem rozgrywki ich nie przypomina. Jest to także pierwsza gra z Kórlikami, w której nie pojawia się postać Raymana – akcja skupia się tylko wokół długouchych bohaterów. W przeciwieństwie do innych gier serii, "Rabbids Go Home" nie jest zbiorem minigier, ale jest pełnoprawną platformówką. Reżyser gry, Jacques Exertier, poinformował w wywiadzie, że postać Raymana powróci do gier przygodowych.
Opis fabuły.
Fabuła nawiązuje do gry "". Całość skupia się na Kórlikach, które znudziły się przebywaniem na Ziemi i chcą powrócić na swoją planetę. Nie wiedzą niestety, skąd w ogóle pochodzą. Postanawiają osiedlić się na Księżycu, a w tym celu budują wielką wieżę ze wszystkiego, co znajdą. Celem gry jest zbieranie różnych przedmiotów do wózka sklepowego i dostarczenie ich do "wieży".
Odbiór gry.
"Rabbids Go Home" zebrał ogółem pozytywne oceny, zdobywając między innymi 79 punktów na 100 na stronie Metacritic i 7.5 punktów na 10 na „Game Informer”. Portal IGN, który ocenił grę na ocenę 8.5, stwierdził, że gra nie jest sequelem żadnej poprzedniej gry o Kórlikach, a czymś kompletnie innym.
„Official Nintendo Magazine” ocenił wersję gry na Nintendo DS jako bardzo słabą, w porównaniu do wersji na Wii – gra zyskała tylko 40%. Dodano, że tylko przerywniki filmowe były jedyną dobrą rzeczą w grze.

</doc>
<doc id="1685911" url="https://pl.wikipedia.org/wiki?curid=1685911" title="Kalendarium historii Dębna">
Kalendarium historii Dębna

Historia najnowsza.
Do zakończenia II wojny światowej.
Struktura zatrudnienia w 1939 r. przedstawia się następująco:
Okres po II wojnie światowej.
2008

</doc>
<doc id="1685912" url="https://pl.wikipedia.org/wiki?curid=1685912" title="Wysszij diwizion (2000)">
Wysszij diwizion (2000)

Rozgrywki rosyjskiej pierwszej ligi w sezonie 2000 były dziewiątymi w historii rosyjskiej pierwszej ligi. Rozpoczęły się 3 kwietnia 2000 roku, zakończyły się natomiast 8 listopada 2000 roku. W rozgrywkach wzięło udział szesnaście drużyn, w tym dwie, które awansowały z Pierwszej Dywizji – Anży Machaczkała i Fakieł Woroneż. Mistrzowski tytuł po raz piąty z rzędu wywalczyła drużyna Spartaka Moskwa. Królem strzelców ligi został Dmitrij Łośkow z Lokomotiwu Moskwa, który zdobył 15 goli.
Najlepsi strzelcy.
"źródło: rsssf.com "
Nagrody.
5 grudnia 2000 Rosyjski Związek Piłki Nożnej wybrał listę 33 najlepszych piłkarzy ligi za sezon 2000:

</doc>
<doc id="1685913" url="https://pl.wikipedia.org/wiki?curid=1685913" title="Calidris himantopus">
Calidris himantopus



</doc>
<doc id="1685914" url="https://pl.wikipedia.org/wiki?curid=1685914" title="Nimbus 1">
Nimbus 1

Nimbus 1 – pierwszy satelita meteorologiczny należący do drugiej serii amerykańskich statków tego rodzaju. Stanowił również platformę rozwijania systemów meteorologii satelitarnej. Działał niespełna miesiąc, ponieważ zaciął się mechanizm kierujący położeniem ogniw słonecznych, co pociągnęło za sobą generowanie zbyt małej ilości energii elektrycznej. Mimo to satelita przesłał 27 tysięcy zdjęć powłoki chmur. Nimbus 1, z powodu częściowo nieudanego startu – II człon rakiety nośnej wyłączył się za wcześnie, pracował na nieplanowanej, eliptycznej orbicie.
Budowa i działanie.
Satelita, zbudowany przez General Electric, składał się z trzech zasadniczych części: pierścienia czujników, paneli ogniw słonecznych (dwa panele po 10,5 tys. ogniw każdy) i obudowy systemów kontrolnych. Dwie ostatnie połączone były za pomocą kratownicy, co nadawało Nimbusowi wygląd przypominający boję morską. Pierścień czujników, podstawa satelity, mieścił również wyposażenie elektroniczne i akumulatory. Na jego dolnej części mieściły się same czujniki i anteny nadawania telemetrii. W geometrycznym środku torusa umieszczona była struktura o kształcie litery H, mieszcząca większe instrumenty i taśmowe rejestratory danych. Na szczycie statku znajdowała się obudowa systemów kontrolnych, zawierająca detektory Słońca i horyzontu, dysze układu sterowania położeniem i anteny odbierające łączność z Ziemi.
Położenie i pozycja statku mogła być kontrolowana we wszystkich 3 osiach, z dokładnością ±1°.

</doc>
<doc id="1685916" url="https://pl.wikipedia.org/wiki?curid=1685916" title="Creta di Aip">
Creta di Aip

Creta di Aip (niem. "Trogkofel") – szczyt w Alpach Karnickich. Leży na granicy między Włochami (prowincja Udine) a Austrią (Karyntia). Ze szczytu można podziwiać między innymi (oprócz Alp Karnickich): Alpy Julijskie, Dolomity, Wysokie Taury oraz Alpy Gailtalskie.
Pierwszego wejścia w 1886 r. dokonali J. Biebl i C. Prochaska.

</doc>
<doc id="1685918" url="https://pl.wikipedia.org/wiki?curid=1685918" title="Tryngites">
Tryngites



</doc>
<doc id="1685919" url="https://pl.wikipedia.org/wiki?curid=1685919" title="Lavc">
Lavc



</doc>
<doc id="1685920" url="https://pl.wikipedia.org/wiki?curid=1685920" title="Mark Ballas">
Mark Ballas

Mark Ballas, właśc. Mark Alexander Corky Ballas Jr. (ur. 24 maja 1986 w Houston) – amerykański tancerz, piosenkarz i autor piosenek, gitarzysta zespołu Ballas Hough Band.
Życiorys.
Dzieciństwo.
Mark Ballas urodził się 24 maja 1986 roku w Houston w stanie Teksas jako syna Corky’ego Ballasa i Shirley Ballas (z domu Rich).
Jego dziadkowie ze strony ojca mają hiszpańskie i greckie korzenie.
Kariera.
Gdy był młody, przeprowadził się do Londynu, gdzie zaczął swoją taneczną karierę. Z Julianne Hough wygrał młodzieżowe Mistrzostwa w Tańcach Latynoamerykańskich oraz zdobył złoty medal na młodzieżowych igrzyskach olimpijskich.
W 2007 roku przeprowadził się do Stanów Zjednoczonych. W tym samym roku zadebiutował jako trener tańca w programie "Dancing with the Stars", amerykańskiej wersji brytyjskiego formatu "Strictly Come Dancing" (w Polsce znanym jako "Taniec z gwiazdami"). W programie uczył tańca takie gwiazdy, jak: Sabrina Bryan (7. miejsce w 5. edycji), Kristi Yamaguchi (wygrali 6. edycję), Kim Kardashian (11. miejsce w 7. edycji), Shawn Johnson (wygrali 8. edycję), Melissa Joan Hart (9. miejsce w 9. edycji), Shannen Doherty (11. miejsce w 10. edycji), Bristol Palin (3. miejsce w 11. edycji oraz 9. miejsce w 15., specjalnej edycji), Chelsea Kane (3. miejsce w 12. edycji), Kristin Cavallari (10. miejsce w 13. edycji), Katherine Jenkins (2. miejsce w 14. edycji), Alexandra Raisman (4. miejsce w 16. edycji), Christina Milian (9. miejsce w 17. edycji), Candace Cameron (3. miejsce w 18. edycji), Sadie Robertson (2. miejsce w 19. edycji), Willow Shields (7. miejsce w 20. edycji), Alexa PenaVega (6. miejsce w 21. edycji) oraz Paige VanZant (2. miejsce w 22. edycji).

</doc>
<doc id="1685923" url="https://pl.wikipedia.org/wiki?curid=1685923" title="Dawit Dżodżua">
Dawit Dżodżua

Dawit Dżodżua, gruz. დავით ჯოჯუა (ur. 8 czerwca 1989 w Samtredii) – gruziński szachista, arcymistrz od 2008 roku.
Kariera szachowa.
Od 1998 r. wielokrotnie reprezentował Gruzję na mistrzostwach świata i Europy juniorów w różnych kategoriach wiekowych, zdobywając trzy medale: srebrny (Herceg Novi 2005 – ME do 16 lat) oraz dwa brązowe (Litochoron 1999 – ME do 10 lat i Heraklion 2002 – MŚ do 14 lat). W 2006 r. zwyciężył (wspólnie z Tigranem A. Petrosjanem) w kołowym turnieju w Kobuleti oraz podzielił II m. (za Beglarem Dżobawą, wspólnie z Armanem Chajrapetjanem) w Tbilisi. W 2007 r. wypełnił dwie normy na tytuł arcymistrza (zwyciężając w memoriale Archila Ebralidze w Tbilisi oraz na mistrzostwach świata do 20 lat w Erywaniu, gdzie zajął X miejsce), a trzecią normę zdobył w 2008 r. podczas indywidualnych mistrzostw Europy w Płowdiwie.
Najwyższy ranking w dotychczasowej karierze osiągnął 1 lutego 2018 r., z wynikiem 2601 punktów.

</doc>
<doc id="1685927" url="https://pl.wikipedia.org/wiki?curid=1685927" title="Cmentarz wojenny nr 1 – Ożenna">
Cmentarz wojenny nr 1 – Ożenna

Cmentarz wojenny nr 1 – Ożenna – cmentarz z I wojny światowej zaprojektowany przez Dušana Jurkoviča, 
znajdujący się w miejscowości Ożenna w gminie Krempna w powiecie jasielskim. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. Należy do I Okręgu Cmentarnego Nowy Żmigród.
Opis.
Obiekt znajduje pod szczytem wzgórza Czeremcha, na wysokości około 610 m, blisko granicy państwowej. Ma kształt kwadratu o powierzchni 25 m² i formę kurhanowego kopca. Zachował się monolitowy dwuramienny krzyż z piaskowca na środku kopca oraz kamienna płyta z wyrytą inskrypcją. Cmentarz jest oddalony o około 50 m od cmentarza wojennego nr 2.
Na cmentarzu pochowano 130 żołnierzy rosyjskich w 1 mogile zbiorowej poległych w walkach o przełęcz w Ożennej 27 listopada 1914 .

</doc>
<doc id="1685928" url="https://pl.wikipedia.org/wiki?curid=1685928" title="Nelly Aginian">
Nelly Aginian



</doc>
<doc id="1685930" url="https://pl.wikipedia.org/wiki?curid=1685930" title="Warużan Akobian">
Warużan Akobian



</doc>
<doc id="1685931" url="https://pl.wikipedia.org/wiki?curid=1685931" title="Władimir Akopian">
Władimir Akopian



</doc>
<doc id="1685933" url="https://pl.wikipedia.org/wiki?curid=1685933" title="Aszot Anastasian">
Aszot Anastasian



</doc>
<doc id="1685936" url="https://pl.wikipedia.org/wiki?curid=1685936" title="Fabryka Dywanów Kowary">
Fabryka Dywanów Kowary

Fabryka Dywanów w Kowarach – zakład włókienniczy istniejący od 2. połowy XIX w. do 2009 roku w Kowarach w województwie dolnośląskim.
Historia.
Fabryka rozpoczęła swoją działalność w połowie XIX wieku, po tym jak w 1854 grupa miejscowych tkaczy przeszła przeszkolenie w tureckim mieście Smyrna (dziś Izmir). Dywany wytwarzano wówczas przez wiązanie węzełków na drewnianych krosnach. Nieustannie szkoląc swych pracowników, zyskując doświadczenie i modyfikując technologię, czterdzieści lat później (w 1894) firma nazwana została "Vereinigte Smyrna Teppich Fabriken", a w latach 1906–1912 uzyskała nowe krosna, dzięki czemu możliwe się stało tkanie dywanów z użyciem równocześnie 64 kolorów wełny.
W latach 30. XX wieku produkcja sięgała 12 tysięcy metrów kwadratowych dywanów, a produkty z Kowar, oprócz zaopatrzenia krajowego (w Niemczech), eksportowane były do Skandynawii, a nawet do obu Ameryk.
Po II wojnie światowej fabryka przejęta została przez państwo polskie i podjęła produkcję o tym samym profilu co przed wojną. Uruchomiono w niej także (w 1973) wydział produkujący dywany i wykładziny igłowe. Fabryka Dywanów wspierała polskich artystów plastyków zajmujących się tkaniną dekoracyjną. W 1974 przy wsparciu dyrekcji fabryki "Grupa Tkacka 10 x TAK" (założona w 1972 pod kierunkiem Ewy Paradowskiej-Werszler we Wrocławiu) zorganizowała w Kowarach sympozjum z warsztatami, które zapoczątkowało coroczne plenery tkackie w Kowarach.
Po przemianach ustrojowych w Polsce na przełomie lat 80. i 90. XX wieku przedsiębiorstwo państwowe Fabryka Dywanów „Kowary” zostało przekształcone w jednoosobową spółkę skarbu państwa jako Fabryka Dywanów „Kowary” S.A. Okres restrukturyzacji firmy w latach 90. powodował znaczne problemy ekonomiczne, który wymusiły znaczną redukcję kosztów, w tym redukcję zatrudnienia.
Fabryka została zamknięta w 2009. Dywany z Kowar trafiały na rynek zarówno krajowy, jak i międzynarodowy, głównie brytyjski. Do końca lat osiemdziesiątych poważnym odbiorcą zagranicznym produktów z kowarskiej fabryki był m.in. ZSRR.
W Kowarach utkano dywan, który od 1969 zdobił Salę Kolumnową Pałacu Prezydenckiego w Warszawie. Ma 180 metrów kwadratowych, jest utkany z wełny. Ze względów estetycznych 19 stycznia 2009 zastąpiono go nowym wyprodukowanym w Białymstoku. Obecnie ze względu na wartość historyczną kowarski dywan z pałacu eksponowany jest w salach Muzeum Włókiennictwa w Łodzi.
24 czerwca 2018, w jednej z części Fabryki Dywanów, otwarto Muzeum Sentymentów, którego tematem przewodnim stała się właśnie fabryka i kowarski dywan.
Na ścianie fabryki znajduje się zabytkowa mozaika przedstawiająca dywan w stylu izmirskim.

</doc>
<doc id="1685937" url="https://pl.wikipedia.org/wiki?curid=1685937" title="Literacka Nagroda Warmii i Mazur">
Literacka Nagroda Warmii i Mazur

Literacka Nagroda Warmii i Mazur „Wawrzyn” – nagroda przyznawana corocznie od 2005 przez Kapitułę działającą przy Wojewódzkiej Bibliotece Publicznej w Olsztynie. Zainicjowana została przez Zarząd Polskiego Towarzystwa Czytelniczego działającego przy WBP w Olsztynie. Do konkursu zgłaszane są książki biograficznie, tematycznie lub twórczo związane z regionem. Prawo zgłoszenia mają dziennikarze, wydawcy, księgarze, bibliotekarze, instytucje kultury i czytelnicy. Laureata wyłania kapituła nagrody, powołana przez organizatora imprezy. Dodatkowo przyznawany jest też "Wawrzyn Czytelników". Jej laureat wyłaniany jest głosami telewidzów olsztyńskiego oddziału TVP, słuchaczy Radia Olsztyn oraz czytelników Gazety Olsztyńskiej. Patronat Honorowy nad nagrodą sprawuje Marszałek Województwa Warmińsko-Mazurskiego.

</doc>
<doc id="1685941" url="https://pl.wikipedia.org/wiki?curid=1685941" title="Kotlarze">
Kotlarze



</doc>
<doc id="1685952" url="https://pl.wikipedia.org/wiki?curid=1685952" title="Monte Cavallo di Pontebba">
Monte Cavallo di Pontebba

Monte Cavallo di Pontebba (niem. "Rosskofel") – szczyt w Alpach Karnickich. Leży we Włoszech, w prowincji Udine, blisko granicy z Austrią (Karyntia). Najszybsza droga na szczyt prowadzi z doliny Winkel, na północ od masywu. Można tam dotrzeć drogą przez przełęcz Nassfeld/Passo Pramolo. Po włoskiej stronie znajduje się schronisko. Można też wejść od północy, od strony austriackiej z ośrodka narciarskiego Nassfeld. Trzecią opcją jest wejście od południa z Val Pontebbana przez schronisko Caserute (1425 m).

</doc>
<doc id="1685953" url="https://pl.wikipedia.org/wiki?curid=1685953" title="Artaszes Minasian">
Artaszes Minasian



</doc>
<doc id="1685954" url="https://pl.wikipedia.org/wiki?curid=1685954" title="Vigen Mirumian">
Vigen Mirumian



</doc>
<doc id="1685955" url="https://pl.wikipedia.org/wiki?curid=1685955" title="Lunatic Soul">
Lunatic Soul

Lunatic Soul – side-project polskiego wokalisty i multiinstrumentalisty, lidera progresywno-rockowej grupy Riverside – Mariusza Dudy.
Powstał w 2008 roku w Warszawie. Duda do współpracy zaprosił wówczas multiinstrumentalistę Macieja Szelenbauma, z którym skomponował pierwsze utwory już w 2001 roku (np. „Summerland”")".
Debiutancki album projektu pt. "Lunatic Soul" ukazał się 13 października 2008 roku. Płyta została wydana w Polsce przez firmę Mystic Production, natomiast na świecie debiut ukazał się nakładem Snapper Music. Nagrania dotarły do 23 miejsca zestawienia OLiS. Wydawnictwo zostało wybrane przez słuchaczy audycji Noc Muzycznych Pejzaży w Trójce najlepszym albumem roku. Na albumie nie znalazła się żadna partia gitary elektrycznej. Gościnnie na albumie wystąpił ówczesny perkusista UnSun i Indukti Wawrzyniec Dramowicz oraz klawiszowiec macierzystej grupy Dudy - Riverside, Michał Łapaj.
Drugi album studyjny projektu pt. "Lunatic Soul II" ukazał się 25 października 2010 roku nakładem wytwórni muzycznych Mystic Production i Kscope Music. W nagraniach ponownie wzięli udział Szelenbaum i Dramowicz. Album zadebiutował na 13. miejscu listy OLiS w Polsce. Pochodząca z wydawnictwa piosenka „Wanderings” cieszyła się pewną popularnością w Polsce. Utwór dotarł do 28. miejsca Listy Przebojów Programu Trzeciego Polskiego Radia. Sam lider ocenia wydawnictwo jako lepsze od poprzedniego.
10 października 2011 roku nakładem Kscope Music ukazała się trzecia produkcja Lunatic Soul zatytułowana "Impressions". Dzieło było w całości instrumentalne, a sam Duda nazwał płytę rodzajem soundtracku do nieistniejącego filmu.
Czwarty album zatytułowany "Walking on a Flashlight Beam" ukazał się 13 października 2014 za sprawą Mystic Production w Polsce oraz brytyjskiej wytwórni Kscope na całym świecie. Płyta pod względem muzycznym wyraźnie odcina się od poprzedniczek. Tym razem Duda podziękował Maciejowi Szelenbaumowi za współpracę i sam skomponował i nagrał 9 utworów o mniej etnicznym, jak do tej pory było, a bardziej elektronicznym zabarwieniu (np. singlowy „The Fear Within”).

</doc>
<doc id="1685956" url="https://pl.wikipedia.org/wiki?curid=1685956" title="Osada (osiedle)">
Osada (osiedle)



</doc>
<doc id="1685958" url="https://pl.wikipedia.org/wiki?curid=1685958" title="Gabriel Sargissian">
Gabriel Sargissian



</doc>
<doc id="1685960" url="https://pl.wikipedia.org/wiki?curid=1685960" title="Rafael Waganian">
Rafael Waganian



</doc>
<doc id="1685963" url="https://pl.wikipedia.org/wiki?curid=1685963" title="Karen Movsziszian">
Karen Movsziszian



</doc>
<doc id="1685966" url="https://pl.wikipedia.org/wiki?curid=1685966" title="Creta di Timau">
Creta di Timau

Creta di Timau (niem. "Hocheck") – szczyt w Alpach Karnickich. Leży we Włoszech, w prowincji Udine. 
Na wschód od szczytu znajduje się jezioro Avostanis. Niedaleko jeziora znajduje się schronisko Ricovero Casera Pramosio Alta (1940 m), jeszcze niżej znajduje się inne schronisko Rifugio Casera Promosio (1521 m), do którego można dotrzeć samochodem. Od strony austriackiej na szczyt nie prowadzi żadna oznakowana droga.

</doc>
<doc id="1685968" url="https://pl.wikipedia.org/wiki?curid=1685968" title="Ochrona przed spamem">
Ochrona przed spamem

Aby chronić się przed spamem, zarówno użytkownicy, jak i administratorzy serwerów pocztowych używają rozmaitych technik "antyspamowych". Różnią się one kosztami instalacji, wielkością obciążenia procesora oraz skutecznością wykrywania spamu.
Metody stosowane na serwerach pocztowych.
Do metod pozwalających administratorom na zminimalizowanie ilości spamu dostarczanego do serwerów i skrzynek pocztowych zaliczyć należy odrzucanie mejli pochodzących z podejrzanych źródeł oraz automatyczną analizę zawartości wiadomości pod kątem obecności spamu. Podejścia te nazywane są często blokowaniem i filtrowaniem i najczęściej są one łączone. Znaczna liczba systemów filtrujących posiada także zaawansowane techniki uczące się, które mają większą skuteczność niż metody posługujące się stałym zestawem reguł.
Blokowanie spamu przez administratorów serwerów oznacza podejmowanie decyzji o tym co może być spamem lub nie
za użytkownika, co może oznaczać odcięcie użytkownika od pewnych pożądanych przesyłek. Dlatego często blokowanie
ogranicza się do kontroli samego połączenia i przebiegu wymiany komunikatów protokołu sieciowego SMTP, zaś moduły stosujące klasyfikowanie treści są używane jedynie do oznaczenia wiadomości jako potencjalnie niepożądanej, pozostawiając użytkownikowi możliwość zapoznania się z nią i wyłowienia przypadków błędnej kwalifikacji treści wiadomości, "false positives".
Przekazywanie poczty i uwierzytelnianie.
Jednym z pierwszych sposobów ograniczenia rozpowszechniania się spamu było wprowadzenie przez administratorów serwerów poczty ograniczeń w przekazywaniu poczty, "relay limiting". Wcześniej, w trybie domyślnym, serwery pocztowe przyjmowały pocztę od dowolnego nadawcy i przekazywały ją do dowolnego odbiorcy, co stanowiło tzw. open relay.
W związku z wykorzystywaniem tej właściwości przez nadawców spamu wprowadzono ograniczenie na przyjmowanie poczty:
Przyjmowanie poczty od zaufanych nadawców może być realizowane poprzez wprowadzenie procesu uwierzytelniania wiążącego się na przykład z podaniem hasła lub przez uznanie pewnego zakresu adresów IP jako zaufanego. Proces autoryzacji użytkownika wysyłającego pocztę został określony w w roku 1999.
Przyjmowanie poczty tylko dla określonego kręgu odbiorców realizowane jest wprowadzenie list prawidłowych odbiorów, przez wskazanie nazw domen internetowych lub wszystkich adresów pocztowych, dla których przyjmowana jest poczta.
Rozróżnienie obu tych funkcji serwerów pocztowych znalazło odzwierciedlenie w standardach internetowych poprzez wprowadzenie w roku 1998 dodatkowego mechanizmu wprowadzenia poczty, "mail submission", w .
Wyzwanie/Odpowiedź.
Wyzwanie/odpowiedź, "challenge/response", to rodzaj filtru, który automatycznie generuje odpowiedź z wyzwaniem do nadawcy e-maila. W odpowiedzi nadawca jest proszony o wykonanie określonej czynności, aby potwierdzić wysłanie oryginalnej wiadomości, inaczej nie będzie ona dostarczona. Filtr stosowany jest wyłącznie do "wyzwań" nieznanych serwerów. Raz zaakceptowany nadawca nie przechodzi więcej prób i trafia na tzw. białą listę. Zawiera ona adresy zaufanych nadawców.
Suma kontrolna.
Filtr, opierający się na sprawdzaniu sumy kontrolnej, wykorzystuje fakt, że wiadomości zawierające spam wysyłane są w ogromnej ilości i są niemal identyczne. Jego działanie polega na wycięciu wszystkich różnic między wiadomościami i redukowanie pozostałości do sumy kontrolnej, która jest następnie sprawdzana w bazie danych zawierającej sumy kontrolne wiadomości, oznaczonych przez użytkowników jako spam.
Pochodzenie.
Niektóre z serwerów pocztowych filtrują wiadomości na podstawie kraju, z którego owe wiadomości pochodzą. Blokują one połączenia z nadawcami z krajów, które są odpowiedzialne za dużą ilość spamu. Technika ta bazuje najczęściej na podstawie kraju pochodzenia określonego przez adres IP nadawcy.
Czarna lista DNS.
Czarne listy tworzone przy pomocy DNS są używane do heurystycznego filtrowania i blokowania spamu. Lista taka zawiera adresy IP nadawców spamu, na podstawie której serwery dokonują
blokady pochodzących od nich wiadomości.
Sprawdzanie zgodności ze standardami.
Wymagania wymuszane przez stosowany w Internecie protokół do przesyłania poczty SMTP mogą zostać użyte do blokowania maili pochodzących ze źródeł niezgodnych ze standardami RFC. Wielu spamerów używa źle napisanego oprogramowania lub takiego, które nie może być zgodne ze standardami, ponieważ nie ma legalnej kontroli nad komputerem wysyłającym spam, dlatego możliwe jest
skutecznie zablokowanie niepożądanych wiadomości poprzez ustawienie ograniczeń przez administratora.
Spam może być ograniczony również przez bardzo proste sprawdzenie przestrzegania przez nadawcę standardów adresowania.
Greylisting.
Mechanizm greylistingu odrzuca maile od nierozpoznanych nadawców, aby następnie zaakceptować je po ponownym wysłaniu ich przez serwer pocztowy nadawcy. W ten sposób wykrywa się serwery rozsyłające spam, które na ogół nie wysyłają wiadomości ponownie. Jest to metoda skuteczna przeciw serwerom działającym tymczasowo w celu uniemożliwienia ich identyfikacji i umieszczenia w DNSBL.
Greeting delay.
Greeting delay to technika polegająca na opóźnieniu pojawienia się powitalnego komunikatu, "banner", wysyłanego przez serwer SMTP do klienta. Klient ten jest zmuszony do czekania, aż do otrzymania komunikatu i dopiero wtedy zaczyna przesyłanie danych. Wiele aplikacji rozsyłających spam nie czeka na powitalny banner i wysyła dane tuż po uzyskaniu połączenia TCP, dlatego łatwo je wykryć i przerwać połączenie.
Analiza zawartości.
Analiza zawartości wiadomości opiera się na wyszukiwaniu słów kluczowych w temacie i treści maila.Słowa te są umieszczane wcześniej przez administratora w specjalnej liście, którą później wykorzystuje filtr. Filtr ten sprawdza także poprawność nagłówków mejli, w których są umieszczone informacje dotyczące wiadomości, często zmieniane przez spamerów. Główną jego wadą jest czasochłonność, która jest spowodowana koniecznością porównywaniu każdego słowa z listą, która może być bardzo długa. Bardzo często też klasyfikuje on maile niebędące spamem jako niepożądane wiadomości, jeżeli zawierają one słowo-klucz. Możliwe jest też zaimplementowanie mechanizmu porównującego odnośniki znajdujące się w treści maila z adresami URL, zaliczonymi do listy stron, reklamujących się za pomocą spamu. Jest to bardzo skuteczny sposób walki ze spamem.
Statystyczna analiza zawartości.
Statystyczna analiza zawartości to narzędzie wykorzystujące do działania naiwny klasyfikator Bayesa, który ma za zadanie przewidzenie czy dana wiadomość to spam. Wykorzystywany jest tu mechanizm uczenia maszynowego, który sprawia, że po pewnym czasie oznaczania przez użytkownika maili jako spam i nie-spam, filtr wykorzystuje te informacje przy analizie kolejnych wiadomości. Mechanizm ten jest bardzo skuteczny i szybko reaguje na zmiany w zawartości spamu bez interwencji administratora. Sprawdzeniu podlega też nagłówek maila, co dodatkowo poprawia jego skuteczność.
Analiza statystyczna dokonywana jest typowo na podstawie pojedynczych słów, dlatego spamerzy próbują ominąć ją za pomocą wypełnienia wiadomości losowo generowanymi poprawnymi słowami. Jednak zastosowanie analizy zestawień dwóch lub więcej słów uniemożliwia przejście przez filtr takich wiadomości. Przed rozpoczęciem analizy wszelkie znaki specjalne oraz niepotrzebne spacje zostają usunięte, aby zapobiec maskowaniu słów kluczowych.
Filtrowanie hybrydowe.
Filtrowanie hybrydowe polega na wykorzystywaniu różnych testów, za które przyznawane są punkty, w przypadku gdy wiadomość według danego testu rozpoznawana jest jako spam. Jeżeli suma punktów jest większa niż określona wielkość, wtedy mail jest oznaczany jako spam. Filtry mają funkcję białej listy. Użytkownik może dopisać do niej adresy, z których korespondencja nie ma podlegać filtracji. Aby nie blokowano treści, które chce otrzymywać, a zarazem mogły być spamem, gdyby nie znał nadawcy.

</doc>
<doc id="1685969" url="https://pl.wikipedia.org/wiki?curid=1685969" title="Gartnerkofel">
Gartnerkofel

Gartnerkofel – szczyt w Alpach Karnickich. Leży w południowej Austrii, w Karyntii, blisko granicy z Włochami. Leży blisko Creta di Aip (Trogkofel) oraz Monte Cavallo di Pontebba (Rosskofel). Ze szczytu widać między innymi Alpy Gailtalskie oraz Wysokie Taury z Grossglocknerem.

</doc>
<doc id="1685970" url="https://pl.wikipedia.org/wiki?curid=1685970" title="Fala 49">
Fala 49

Fala 49 – audycja propagandowa Polskiego Radia, kierowana przez Leona Rawskiego prowadzona przez aktora Stefana Martykę i dziennikarkę propagandową „Trybuny Ludu” Wandę Odolską. Audycja pojawiała się nieregularnie na falach radiowych w roku 1949. Zwykle przerywała inne programy – z reguły muzyczne. Jej zapowiedź stylizowana była na komunikat wojskowy: „Tu Fala 49, tu Fala 49. Włączamy się”. Podobnie było z zakończeniem. Audycja miała charakter polityczny i propagandowy. Piętnowano w niej m.in. imperializm amerykański.

</doc>
<doc id="1685975" url="https://pl.wikipedia.org/wiki?curid=1685975" title="Aerozyna 50">
Aerozyna 50



</doc>
<doc id="1685976" url="https://pl.wikipedia.org/wiki?curid=1685976" title="Aleksander Stefanowicz">
Aleksander Stefanowicz

Aleksander Stefanowicz (ur. 20 grudnia 1900 w Polewiczach k. Borysowa, zm. 2 marca 1985 w Toronto) – uczestnik wojny polsko-bolszewickiej i II wojny światowej, oficer saperów, piechoty i broni pancernych Wojska Polskiego II Rzeczypospolitej i Polskich Sił Zbrojnych, w 1964 roku mianowany przez władze emigracyjne pułkownikiem broni pancernych.
Życiorys.
Do wojska wstąpił ochotniczo w sierpniu 1919. Otrzymał przydział do pułku jazdy tatarskiej. Walczył na froncie sowieckim. Ukończył Szkołę Podchorążych Inżynierii i Saperów. 3 maja 1922 roku został zweryfikowany w stopniu podporucznika ze starszeństwem z dniem 1 marca 1921 roku i 113. lokatą w korpusie oficerów inżynierii i saperów, a jego oddziałem macierzystym był 4 pułku saperów w Sandomierzu. 18 maja 1923 roku Prezydent RP zatwierdził sprostowanie jego starszeństwa w stopniu podporucznika z dniem 1 listopada 1920 roku oraz awansował go na porucznika ze starszeństwem z dniem 1 listopada 1920 roku i 27. lokatą w korpusie oficerów inżynierii i saperów.
Następnie został przeniesiony do korpusu oficerów piechoty. Ukończył kurs dla oficerów broni pancernej w Łodzi i trafił do 1 pułku czołgów. Odbył kurs oficerów technicznych w Szkole Czołgów w Wersalu. W latach 1925–1931 był instruktorem w Centralnej Szkole Czołgów i Samochodów. Z dniem 1 lipca 1932 został powołany ze stanu nieczynnego i przeniesiony do Centrum Wyszkolenia Broni Pancernych w Modlinie. Od 1934 służył w Oddziale II Sztabu Generalnego. 27 czerwca 1935 został awansowany na kapitana ze starszeństwem z dniem 1 stycznia 1935 i 52. lokatą w korpusie oficerów piechoty. Od marca 1937 do czerwca 1939 był pomocnikiem attaché wojskowego przy Poselstwie Polskim w Lizbonie. Był odpowiedzialny za analizowanie działań wojsk pancernych na frontach hiszpańskiej wojny domowej.
Po powrocie do Polski przygotowywał się do wyjazdu na placówkę wywiadowczą do ZSRR. Plany te pokrzyżował wybuch wojny. 18 września przekroczył wraz z innymi oficerami II Oddziału Sztabu Naczelnego Wodza granicę z Rumunią. Przedostał się do Francji, gdzie został skierowany do 10 Brygady Kawalerii Pancernej. Został adiutantem generała Stanisława Maczka. Po upadku Francji przedostał się przez Hiszpanię do Wielkiej Brytanii.
Od września 1941 był w dowództwie 16 Brygady Pancernej. W czerwcu 1942 objął stanowisko zastępcy dowódcy 66 batalionu czołgów, przemianowanego wkrótce na 1 pułk pancerny. 1 stycznia 1943 otrzymał awans na majora. 5 listopada został dowódcą 1 pułku pancernego. Pułk w składzie 1 Dywizji Pancernej pod koniec lipca 1944 został wysłany na front w Normandii. 9 sierpnia Stefanowicz odznaczył się poprowadzeniem szarży na wzgórze 111 (okolice wsi Estrées-la-Campagne), za co został później mu nadany Order Virtuti Militari (nr 10348). 18 sierpnia gen. Maczek wyznaczył go na dowódcę grupy bojowej, która wzięła udział w zaciętej bitwie o Maczugę. 7 września otrzymał promocję na podpułkownika. Następnie dowodził swym pułkiem w Belgii, Holandii i północnych Niemczech. Po zakończeniu wojny kierował nim w ramach okupacji Niemiec. W maju 1947 roku wstąpił do Polskiego Korpusu Przysposobienia i Rozmieszczenia. 10 czerwca 1947 roku dowodzony przez niego pułk został rozwiązany, a on sam objął dowództwo 510 oddziału PKPR.
W lutym 1949 odszedł z PKPR i wyjechał do Kanady. Zamieszkał w Toronto, gdzie pracował w domu towarowym. Decyzją Naczelnego Wodza Władysława Andersa 1 stycznia 1964 został awansowany na pułkownika. W latach 70. publikował artykuły o walkach 1 Dywizji Pancernej w wydawanym w Londynie „Przeglądzie Kawalerii i Broni Pancernej”. Zmarł 3 marca 1985. Był kawalerem, nie pozostawił potomstwa. Urna z jego prochami została zatopiona w Oceanie Atlantyckim koło Halifaksu.

</doc>
<doc id="1685979" url="https://pl.wikipedia.org/wiki?curid=1685979" title="Rue Mouffetard">
Rue Mouffetard

Rue Mouffetard – ulica w Paryżu położona w granicach 5. dzielnicy.
Ulica oraz jej okolice należą do najstarszych miejsc w Paryżu. Obecnie na terenie ulicy znajdują się liczne kawiarnie, restauracje, a także otwarty regularnie targ.
Historia.
Historia ulicy sięga epoki rzymskiej. Wówczas Rue Mouffetard była częścią drogi prowadzącej wzdłuż południowego brzegu Sekwany ("Rive Gauche"), która następnie ciągnęła się aż do granic Włoch.
W średniowieczu na ulicy wybudowany został kościół, a od 1792 roku stała się ona główną arterią miasta.
W obecnym stanie ulica przetrwała praktycznie niezmieniona do dnia dzisiejszego, dzięki leżącemu obok wzgórzu "Sainte-Genevieve", które uniemożliwiło ewentualne zmiany związane z przebudową Paryża dokonaną przez Georges'a Haussmanna.

</doc>
<doc id="1685989" url="https://pl.wikipedia.org/wiki?curid=1685989" title="Volvo S90">
Volvo S90



</doc>
<doc id="1685991" url="https://pl.wikipedia.org/wiki?curid=1685991" title="Szlak Familijny przez Park Leśny Zdroje">
Szlak Familijny przez Park Leśny Zdroje

Szlak Familijny przez Park Leśny Zdroje – żółty znakowany szlak turystyczny, w Szczecinie Zdrojach. Krótki szlak spacerowy, o długości 2,5 km, wokół Jeziora Szmaragdowego, jednego z najatrakcyjniejszych zakątków Szczecina i Szczecińskiego Parku Krajobrazowego „Puszcza Bukowa”. Na trasie punkty widokowe, schrony z okresu II wojny światowej, na "Polanie Widok" miejsce na ognisko.
Przebieg szlaku.
Przebieg szlaku zweryfikowany według danych z roku 2007.

</doc>
<doc id="1685992" url="https://pl.wikipedia.org/wiki?curid=1685992" title="Volvo V90">
Volvo V90



</doc>
<doc id="1685993" url="https://pl.wikipedia.org/wiki?curid=1685993" title="Post Regiment (album)">
Post Regiment (album)

Post Regiment – debiutancki album zespołu Post Regiment wydany w 1992 przez wytwórnię QQRYQ. Materiał nagrano 1–18 grudnia 1991 w „Studio Izabelin” oraz 20–23 sierpnia 1992 w studiu „Złota Skała”. Reedycja albumu ukazała się w 2000 roku nakładem wytwórni Nikt Nic Nie Wie.
Lista utworów.
Muzyka: Post Regiment. Teksty: Post Regiment, Amoniak, Rafał Krzyżewski i Anatol Stern.

</doc>
<doc id="1685994" url="https://pl.wikipedia.org/wiki?curid=1685994" title="KK Politechnika Poznańska">
KK Politechnika Poznańska



</doc>
<doc id="1685995" url="https://pl.wikipedia.org/wiki?curid=1685995" title="Bourbeuse">
Bourbeuse

Bourbeuse – rzeka we Francji o długości 39,8 kilometra, dopływ rzeki Allaine. Wpada częściowo także do Rodanu, Doubs oraz Saony.
Źródło rzeki znajduje się w rzece Madeleine. Rzeka przepływa przez departament Territoire-de-Belfort.
Wpada do Allaine w pobliżu kanału Rodan – Ren w okolicy miasta Bourogne

</doc>
<doc id="1685997" url="https://pl.wikipedia.org/wiki?curid=1685997" title="Czarzły">
Czarzły

Czarzły – drugi album zespołu Post Regiment, został wydany w 1996 przez wytwórnię QQRYQ. Materiał nagrano w maju 1996 w studiu Winnicjusza Chrósta w Sulejówku. Muzyka: Post Regiment. Teksty: Post Regiment, Amoniak, Maria Pawlikowska-Jasnorzewska, Dariusz "Tolek" Gracki", Rafał "Krzyżak" Krzyżewski, Anatol Stern oraz zespół Tragiedia.

</doc>
<doc id="1685999" url="https://pl.wikipedia.org/wiki?curid=1685999" title="The Real Group">
The Real Group

The Real Group – szwedzki zespół a capella, składający się z pięciorga członków: sopran Emma Nilsdotter, alt Katarina Henryson, tenor Anders Edenroth, baryton Morten Vinther Sørensen i bas Anders Jalkéus. Margareta Bengtson była sopranistką zespołu od jego utworzenia, ale odeszła pod koniec roku 2006, by pracować nad albumami solowymi. Przez pewien czas zastępowała ją Johanna Nyström, aż grupa znalazła nową sopranistkę Emmę Nilsdotter w 2008. Johanna Nyström zastępowała też zarówno Margaretę Bengtson, jak i Katarinę Henryson, gdy te były na urlopach macierzyńskich lub z innych powodów nieobecne.
Członkowie grupy komponują lub aranżują większość z wykonywanych przez siebie utworów. Większość piosenek jest śpiewana w języku angielskim, niektóre również w szwedzkim.
Historia.
Założenie.
The Real Group została założona w roku 1984, gdy jej pierwotni członkowie studiowali w szwedzkiej Królewskiej Akademii Muzycznej.
Występy.
The Real Group występowała na ponad 2000 koncertów na świecie. 22 grudnia 1993, by uczcić 50 urodziny królowej Sylwii, The Real Group wykonało wspólnie z byłą członkinią ABBy, Anni-Frid Lyngstad, przebój "Dancing Queen" w aranżacji a capella, która później została wydana na albumie "Varför får man inte bara vara som man är" a w 2002 występowali na ceremonii otwierającej MŚ w Piłce Nożnej w Seulu, na żywo dla sześćdziesięciotysięcznej publiczności.

</doc>
<doc id="1686000" url="https://pl.wikipedia.org/wiki?curid=1686000" title="Tragiedia wg Post Regiment">
Tragiedia wg Post Regiment

Tragiedia wg Post Regiment – trzeci album zespołu Post Regiment zawierający kompozycje zespołu „Tragiedia”. Wydany w 1997 przez wytwórnie QQRYQ oraz Skuld Releases (w Niemczech). Materiał nagrano w 1997 w warszawskim studiu „Manta”. Reedycja albumu została wydana w roku 2009 nakładem wydawnictwa Nikt Nic Nie Wie. Muzyka: Tragiedia, TwgPR. Teksty: „Amoniak” i Rafał „Krzyżak” Krzyżewski.

</doc>
<doc id="1686003" url="https://pl.wikipedia.org/wiki?curid=1686003" title="Death Before Metal">
Death Before Metal

Death Before Metal – czwarty album zespołu Post Regiment, wydany w 2007 przez wytwórnię Pasażer. Płyta zawiera materiał nagrany w Studio Izabelin w 1988, materiał ze studia "Oko" z 1990 oraz nagrania z koncertu, który odbył się w 1988 w warszawskim klubie "Barciuch".
"Death Before Metal" wydano w dwóch wersjach: na płycie gramofonowej (19 utworów) i kompaktowej (33 utwory).

</doc>
<doc id="1686005" url="https://pl.wikipedia.org/wiki?curid=1686005" title="Marta Cywińska">
Marta Cywińska

Marta Ewa Cywińska (ur. 22 lutego 1968 w Białymstoku) – polska romanistka, doktor nauk humanistycznych, poetka, prozaiczka, felietonistka, dziennikarka, krytyczka literacka i życia społecznego, tłumaczka literatury francuskojęzycznej oraz współczesnej poezji włoskiej, nauczycielka akademicka, działaczka społeczna.
Życiorys.
W 1992 uzyskała tytuł magistra filologii romańskiej na Wydziale Humanistycznym Uniwersytetu Marii Curie-Skłodowskiej w Lublinie, a w 2003 tytuł doktora nauk humanistycznych w zakresie filologii polskiej.
Jej zainteresowania naukowe skupiają się wokół komparatystyki literackiej, antropologii kultury, współczesnej filozofii francuskiej i rumuńskiej, neosurrealizmu, związków literatury z psychologią głębi, symboli w kulturze europejskiej, dziejów literatury oraz obyczajowości kresowej i międzywojennej, historii edukacji patriotycznej, retoryki, literatury francuskiej i frankofońskiej XX wieku, translatoryki, historii oświaty, tanatologii, relacji mistrz-uczeń oraz mechanizmów i skutków gender. Ma w swoim dorobku pond 100 artykułów naukowych w czasopismach polskich o zasięgu krajowym, w recenzowanych materiałach konferencyjnych (również w języku francuskim) oraz ponad 200 publikacji o charakterze popularyzatorskim (m.in. dotyczącym muzyki folkowej oraz obyczajowości okresu międzywojennego).
Autorka około dwudziestu zbiorów poezji (m.in. "Płanetnicy", "Pieśni", "Książka dla Stefanka"), prozy ("Collage", "Skrzydła nad Transylwanią", "Zraniona kobiecość"), prac naukowych ("Manufaktura snów". "Rozważania o polskiej poezji nadrealistycznej") oraz eseistyki naukowej ("Bulimia emocjonalna", "Noce z jednorożcem"), autorka komentarzy poetyckich do albumu fotografii Marka Waśkiela "Podlasie. Opowieści z przydroża" oraz "Bedekera białostockiego". Pisze i publikuje przede wszystkim w języku francuskim (m.in. we Francji, Belgii, Szwajcarii, Kanadzie, Rumunii). Jej francuskojęzyczna twórczość znana jest też w krajach afrykańskich, które inspirują ją do pogłębiania tak zwanego doświadczenia pustyni. W jej twórczości literackiej można znaleźć liczne inspiracje muzyczne. Marta Cywińska często nawiązuje także do malarstwa, filozofii, symboliki w kulturze europejskiej oraz do jej związków z cywilizacją łacińską.
Jest autorką trzech wystaw-rekwizytorni do jej wierszy o tematyce bretońskiej oraz inspirowanych pieśniami truwerów: "Moja Bretania" (1991), "Finistère – koniec świata" (1994), "Powrót do Bretanii" (1996).
W 2005 uzyskała uprawnienia tłumacza przysięgłego języka francuskiego (aktualnie jednak nie posiada uprawnień do wykonywania tego zawodu). W latach 2005–2007 była koordynatorem projektu translatorskiego, skupiającego pisarzy i poetów dwujęzycznych z Francji, Hiszpanii, Wenezueli oraz Argentyny. Uhonorowano ją tytułem Ambasadora Poetyckiego prestiżowego kwartalnika francuskiego Art et Poésie de Touraine. Jest również Ambasadorem Poetyckim Movimento Poetas del Mundo w Polsce oraz członkiem różnych stowarzyszeń (m.in. Stowarzyszenia Historycznego im. Danuty Siedzikówny „Inki”), towarzystw (m.in. Polskiego Towarzystwa Heraldycznego) komitetów o charakterze międzynarodowym (m.in. Analele Universităţii din Oradea Fascicula Limba şi Literatura Română).
W 2005 roku w Hiszpanii ukazał się trójpłytowy album Serenada w przekładzie na język polski i wykonaniu Marty Cywińskiej, recytującej poemat Patricka Cintasa. W 2005, również w Hiszpanii ukazał się jej francuskojęzyczny zbiór poezji w wydaniu dwujęzycznym (w tłumaczeniu na język hiszpański), zatytułowany "Astrolabe", inspirowany bogactwem kulturowym Algierii. W 2008 ukazała się jej kolejna książka w języku francuskim – "Première nudité" z ilustracjami Valérie Constantin oraz płyta pod tym samym tytułem (francuskojęzyczne wiersze recytowane przez autorkę przy dźwiękach muzyki Jacka Yantchenkoffa). Kontynuację neosurrealistycznego cyklu o kobiecości stanowi "Deuxième nudité" (2013). Wraz z artystą plastykiem Jackiem Schmidtem współautorka działań artystyczno-literackich „Tabliczki Poezji” i „Tabliczki Dobra” pod hasłem „Przywróćmy godność kulturze wysokiej”. Twórczyni "Atelier wychowania" służącego utrwalaniu "wartościowych wzorców wychowawczych, mądrości oraz miłości w kształtowaniu młodego pokolenia".
Została nauczycielką akademicką w Zakładzie Historii Wychowania, a następnie w Zakładzie Filozofii na Wydziale Nauk Społecznych SGGW. Na tym wydziale została prodziekanem ds. studiów niestacjonarnych i rozwoju. Została członkinią Rady Nadzorczej Fundacji „Warto Wiedzieć” oraz Rady Ekspertów Instytutu im. Romana Rybarskiego. Jest autorką nowoczesnej koncepcji wychowania narodowego, wychowania estetycznego inspirowanego okresem międzywojennym oraz wychowania poetyckiego.
Po 1989 działała w ramach Młodzieży Wszechpolskiej. Została stałym współpracownikiem portalu Myśl24.pl, Prawy.pl, wrealu24.pl, miesięcznika „Moja Rodzina”, kwartalnika „Myśl.pl”, tygodnika Polska Niepodległa, Najwyższy Czas!, W Sieci Historii oraz Idziemy. Rozpoczęła współpracę z Ruchem Narodowym. 8 czerwca 2013 uczestniczyła w obradach Kongresu Ruchu Narodowego, będąc prelegentką w panelu dyskusyjnym o polityce prorodzinnej wraz z Anną Holocher i Marią Łopuszańską-Piasecką. W kwietniu 2014 została przedstawiona oficjalnie jako kandydatka z listy Ruchu Narodowego w wyborach do Parlamentu Europejskiego w 2014 (otrzymała pierwsze miejsce w okręgu kujawsko-pomorskim). W wyborach nie uzyskała mandatu posła, zdobywając 1678 głosów (RN nie osiągnął progu wyborczego).

</doc>
<doc id="1686010" url="https://pl.wikipedia.org/wiki?curid=1686010" title="Słoneczny nurek">
Słoneczny nurek

Słoneczny nurek (tytuł oryg. "Sundiver") – powieść science fiction amerykańskiego pisarza Davida Brina, pierwsza część cyklu "Wspomaganie". Powieść ukazała się w 1980 r., polskie wydanie wydał Zysk i S-ka w 1995 r.
Podsumowanie fabuły.
"Makakai,jesteś gotowa?". Tymi słowami David Brin zaprasza nas do wykreowanego Świata Wspomaganych. Na wstępie poznajemy głównego bohatera Jacoba Demwę. Jacob pracuje w Centrum Wspomagania na Ziemi. Nasz główny bohater znalazł tu miejsce nie tylko do pracy, ale miejsce gdzie mógłby się otrząsnąć po tragicznych wydarzeniach związanych z ratowaniem szczytowego osiągnięcia ludzkości, czyli kosmicznej windy w Ekwadorze, która umożliwiała szybki i tani transport towarów z Ziemi na orbitę okołoziemską. Misja dla Jacoba skończyła się utratą ukochanej. Centrum wspomagania zajmuje się udoskonaleniem inteligencji w rasach, którymi ludzkość się opiekuje. Delfiny są taka rasą, a Makakai to ich najdoskonalszy przedstawiciel. Jackob usiłuje zwiększyć inteligencję u delfinów, ale nie kosztem ich unikalnego talentu w dziedzinie poezji i muzyki ("To są LUDZIE,ludzie,którzy mają przepiękny sen. Przykroimy ich na inżynierów, a stracimy rasę poetów!").
W Centrum Wspomagania Jacob dostaje zaproszenie od swojego przyjaciela Fagina, pochodzącego z rasy pozaziemskiej Kanten, na spotkanie w tajemniczej sprawie w Pozaziemskim Rezerwacie Baja. Mimo iż Jacob Demwa nie otrząsnął się jeszcze po tragedii, wiedziony wrodzoną ciekawością przyjmuje zaproszenie. W drodze na spotkanie z Faginem Jacob Demwa napotyka niepokornego dziennikarza La Roque. To kolejna ważna postać, która odegra znaczącą rolę na końcu książki. Razem udają się do Rezerwatu Baja. Przed spotkaniem Jacob Demwa poznaje Kullę (rasa Pring). Na spotkaniu, w którym uczestniczy Bubbakub (rasa Pila, która wspomogła rasę Kulli, Dyrektor Filii Biblioteki, pracownik Instytutu Bibliotecznego), doktor Kepler (twórca projektu "Słoneczny nurek") oraz doktor Martine (konsultant w sprawach psychologicznych), główny bohater zaznajamia się z celem spotkania, czyli zbadaniem tajemniczych istot na Słońcu ("Panie Demwa, wygląda na to,że na Słońcu straszy"). Okazuje się, że we wcześniejszych badaniach Słońca zaobserwowano istoty magnetożerne kształtem przypominające toroidy oraz drugi rodzaj istot, które w odróżnieniu od toroidów kształtem przypominają "duchy" (nazwano je pasterzami toroidów). Postanowiono dogłębniej zbadać sprawę. Jackob Demwa po zaznajomieniu się z sensacyjnymi informacjami wyraża zgodę na uczestnictwo w misji.
Uczestnicy spotkania lecą najpierw na Merkurego. Stamtąd ma być prowadzona misja. Na Merkurym poznajemy ostatnich bohaterów, czyli Helene DaSilva (z którą później Jacob nawiąże romans) oraz doktora Jeffa (Szympans). Postanowiono, iż na słońce najpierw poleci statek jednoosobowy. Niestety, pierwsza próba by dowiedzieć się czegoś więcej na temat toroidów i "duchów" w Słońcu kończy się katastrofą. Jeff ginie w swoim małym heliostatku. Okazuje się, że mogło dojść do sabotażu misji. O celowe uszkodzenie statku Jeffa oskarżony zostaje La Roque, który ostatni był widziany przy statku. Oskarżenia te spowodowały, że niesforny dziennikarz postanowił uciec ze stacji. Jacobowi udaje się powstrzymać La Roquea, w wyniku czego ostatecznie uciekinier trafia do aresztu. W sprawie La Roquea zostało wysłane zapytanie, czy jest w rejestrze "nadzorowanych". Z Ziemi przychodzi potwierdzenie, że nim jest. To ostatecznie pogrąża dziennikarza. Katastrofa pierwszego statku spowodowała, że postanowiono wykorzystać większy, który może pomieścić liczniejszą załogę.
Akcja przenosi się na ten heliostatek, czyli "Słonecznego Nurka". W pierwszej misji nawiązano kontakt z inną odmianą "duchów", które potrafią zmieniać kształty (nazwano je Solariowcami). Kontakt nawiązał tylko Bubbakub dzięki swoim urządzeniom. Wszystkie urządzenia pochodzenia ziemskiego okazały się nieskuteczne. Okazuje się, że istoty te są wrogo nastawione do innych ras. Przyznały się do zniszczenia statku Jeffa z wykorzystaniem do tego celu La Roqua (wpłynęły na jego umysł, by dokonał sabotażu statku Jeffa). Bubbakub stwierdził, że możliwość wpływania na umysły z tak dużej odległości, jaką wykazują te stworzenia, zmuszają go do użycia tajemniczego urządzenia, czyli "Pamiątki po Letanich". Bubbakub nie chce wyjaśnić dokładnie do czego służy te urządzenie. Zapewnia tylko, że jest potężne i ochroni Ziemię przed złymi Solariowcami. W międzyczasie z niewiadomych przyczyn Jacob Demwa usiłował wypić jedzenie dla Bubbakuba, które jest śmiertelne dla ludzi. Udało się załodze go powstrzymać, ale Jacob mdleje. Podejrzenia o kolejną próbę zamachu padają na Solariowców. Jacob Demwa po odzyskaniu przytomności dowiaduje się, że Bubbakub użył "Pamiątki po Letanich", w wyniku czego Solariowcy oraz pasterze i toroidy uciekły. Ponadto Bubbakub odmawia dalszego uczestniczenia w misji, co tym samym kończy pierwszą misję Słonecznego Nurka.
Po powrocie na Merkurego Jacob zaczyna analizować fakty, które zaistniały do tej pory i w wyniku swoich przemyśleń odkrywa, że jest prowadzona jakaś intryga przez Bubbakuba. Na spotkaniu, które zaaranżował Jacob wraz z pozostałymi uczestnikami pierwszej misji na Słońce oraz La Roquem, nasz bohater brawurowo wykazał, że La Roque nie zamordował Jeffa, a za wszystko odpowiedzialny jest sam Bubbakub. Miał on sabotować misję misję badania Słońca, doprowadził do uszkodzenia statku Jeffa, doprowadzając do katastrofy, zmienił dane dotyczące statusu nadzorowanego La Roquea, by go pogrążyć, oraz wraz z Kullą wykreował przedstawienie z użyciem "Pamiątki po Letanich", w którym odegnał Solariowców tak, by zakończyć misję "Słonecznego Nurka". Pil Bubbakub zostaje aresztowany. Uznano natomiast, iż Kulla działał pod przymusem Bubbakuba, dlatego też oczyszczono go z zarzutów. Demwa wykrył jeszcze pomniejszą intrygę, czyli misję La Roquea, którego zadaniem było wykraść technologię umożliwiająca dostęp do kosmosu dla nadzorowanych. Po burzliwych wydarzeniach na Merkurym postanowiono wznowić misję "Słonecznego Nurka".
Podczas drugiego lotu, już bez Bubbakuba udało się ponownie nawiązać kontakt z Solariowcami, którzy jeszcze raz zażądali, by zostawić ich w spokoju. Znów akcja nabiera tempa, gdyż Jacob odkrył iż Kulla odpowiedzialny jest za wykreowanie mówiących Solriowców dzięki swoim oczom, które działają jak lasery. Po prostu je wyświetlał. Dochodzi do ostatecznego starcia między Kullą a Jacobem. Niestety, nie udało się powstrzymać Kulli przed uszkodzeniem statku, który zaczyna zagłębiać się w gorętsze warstwy Słońca. Walka Heleny Da Silvy (dowódca statku) i pomoc pasterzy wraz z toroidami w celu uratowania "Słonecznego Nurka" nie przynosi pozytywnego skutku. Ostatecznie Demwa wraz z La Roquem pokonują Kullę. Kulla ginie. Helen Da Silva wpada na śmiały pomysł jak wydostać się ze Słońca. "Słonecznemu Nurkowi" udaje się wydostać ze Słońca wraz z całą zamrożoną załogą.
Nagrody i nominacje.
Powieść zajęła trzecie miejsce w głosowaniu na nagrodę Locusa w 1981 roku w kategorii debiut powieściowy.

</doc>
<doc id="1686014" url="https://pl.wikipedia.org/wiki?curid=1686014" title="Henryk Bukowiecki">
Henryk Bukowiecki

Henryk Antoni Bukowiecki (ur. 17 stycznia 1903 w Warszawie, zm. 27 lutego 1986 tamże) – polski botanik, farmaceuta, historyk botaniki i farmacji, profesor Uniwersytetu Warszawskiego i Akademii Medycznej w Warszawie.
Życiorys.
Po ukończeniu Szkoły Handlowej Zgromadzenia Kupców m.st. Warszawy studiował na Wydziale Matematyczno-Przyrodniczym Uniwersytetu Warszawskiego. Od 1925 młodszy i starszy asystent, a od 1933 adiunkt w Zakładzie Farmakognozji i Botaniki Lekarskiej UW. W 1939 uzyskał stopień doktora (za pracę "Helleborus purpurascens W. et K., studium farmakognostyczne").
W czasie II wojny światowej wykładał botanikę farmaceutyczną na tajnych kompletach, pracując jednocześnie w aptekach warszawskich. Po upadku powstania warszawskiego prowadził Składnicę Sanitarną w Milanówku, obsługującą 14 szpitali ewakuowanych z Warszawy. Następnie do 1945 pracował w Częstochowie jako zastępca kierownika szpitalnej apteki i wykładowca na kursach uniwersyteckich. 
Po wojnie współorganizował warszawski Wydział Farmaceutyczny. Od 1946 był kierownikiem Zakładu Botaniki Farmaceutycznej UW. Habilitował się w 1945 na podstawie rozprawy "O nostrzyku polskim, Melilotus polonicus (L.) Desr.", od 1947 profesor nadzwyczajny UW.
Od powstania Akademii Medycznej w 1950 związał się z tamtejszą Katedrą Botaniki Farmaceutycznej, w okresie 1957–1960 prodziekan Wydziału Farmaceutycznego. W latach 1947–1966 związany także z Wydziałem Weterynarii Szkoły Głównej Gospodarstwa Wiejskiego, gdzie prowadził zajęcia z botaniki. Od 1964 profesor zwyczajny. Zamiłowany dydaktyk, zajmował się cytologią eksperymentalną, histochemią, anatomią roślin, fizjologią, ekologią, fitochemią, systematyką i taksonomią numeryczną oraz kulturą in vitro tkanek roślin leczniczych. Był autorem pionierskich prac z tych dziedzin w Polsce. Autor ok. 300 publikacji, m.in. w "Acta Poloniae Pharmaceutica", "Farmacji Polskiej", "Kwartalniku Historii Nauki i Techniki", "Studiach i Materiałach z Dziejów Nauki Polskiej".
Od 1973 przewodniczący Zespołu Historii Botaniki przy Instytucie Historii Nauki, Oświaty i Techniki Polskiej Akademii Nauk, zajmował się historią botaniki i farmacji. Inicjator nadania salom wykładowym w budynku przy ul. Banacha 1 imion Bronisława Koskowskiego i Bolesława Olszewskiego. 
Był sekretarzem generalnym Polskiego Towarzystwa Farmaceutycznego i przewodniczącym jego Oddziału Warszawskiego, członkiem zarządu Polskiego Towarzystwa Botanicznego, członkiem Komisji Nazewnictwa Roślin Uprawianych przy Ogrodzie Botanicznym UW, członkiem zwyczajnym Towarzystwa Naukowego Warszawskiego (od 1983), członkiem honorowym Rumuńskiego Towarzystwa Nauk Medycznych. Pełnił funkcję prezesa zarządu, a następnie przewodniczącego rady nadzorczej Spółdzielni Mieszkaniowej Profesorów UW. Mieszkał w Warszawie na Sewerynowie.
Odznaczony m.in. Krzyżem Kawalerskim Orderu Odrodzenia Polski i Medalem Komisji Edukacji Narodowej. Pochowany na cmentarzu Powązkowskim w Warszawie (kwatera 134, rz. 2, m. 2).

</doc>
<doc id="1686018" url="https://pl.wikipedia.org/wiki?curid=1686018" title="Wiąd rdzenia">
Wiąd rdzenia

Wiąd rdzenia () – najczęstsza postać kiły trzeciorzędowej lub kiły układu nerwowego. W jego przebiegu dochodzi do zwyrodnienia sznurów tylnych i korzeni tylnych rdzenia kręgowego.
Objawy.
Objawy wiądu rdzenia obejmują:
Leczenie.
Leczenie penicyliną, dawniej salwarsanem. Choroba może powstać mimo wcześniejszego rzekomego wyleczenia kiły. Zmiany nie ulegają cofnięciu mimo leczenia.

</doc>
<doc id="1686019" url="https://pl.wikipedia.org/wiki?curid=1686019" title="Klizma">
Klizma



</doc>
<doc id="1686021" url="https://pl.wikipedia.org/wiki?curid=1686021" title="Pietro Grocco">
Pietro Grocco

Pietro Grocco (ur. 27 czerwca 1856 w Albonese, zm. 12 lutego 1916 w Courmayeur) – włoski lekarz. Na jego cześć nazwano m.in. objaw Grocco i trójkąt Grocco-Rauchfussa.

</doc>
<doc id="1686022" url="https://pl.wikipedia.org/wiki?curid=1686022" title="Donatyści">
Donatyści



</doc>
<doc id="1686023" url="https://pl.wikipedia.org/wiki?curid=1686023" title="Karl Rauchfuss">
Karl Rauchfuss

Karl Andrejewicz Rauchfuss (ros. Карл Андреевич Раухфус, ur. 27 listopada/9 grudnia 1835 w Petersburgu, zm. 14 listopada 1915 w Sankt Petersburgu) – rosyjski lekarz, pediatra i laryngolog. Był twórcą Towarzystwa Pediatrów w Sankt Petersburgu i honorowym członkiem Deutsche Gesellschaft für Kinderheilkunde und Jugendmedizin.

</doc>
<doc id="1686024" url="https://pl.wikipedia.org/wiki?curid=1686024" title="Klasyfikacja hawajska">
Klasyfikacja hawajska



</doc>
<doc id="1686025" url="https://pl.wikipedia.org/wiki?curid=1686025" title="Tarcie osierdziowe">
Tarcie osierdziowe

Tarcie osierdziowe – objaw osłuchowy zapalenia osierdzia. Powstaje na skutek pocierania o siebie blaszek zmienionego zapalnie osierdzia. Ulega wzmocnieniu po mocnym przyciśnięciu lejka stetoskopu do klatki piersiowej, charakteryzuje się też niestałością – pojawia się i znika.

</doc>
<doc id="1686027" url="https://pl.wikipedia.org/wiki?curid=1686027" title="Zapalenie wsierdzia Libmana-Sacksa">
Zapalenie wsierdzia Libmana-Sacksa

Zapalenie wsierdzia Libmana-Sacksa (ang. Libman-Sacks endocarditis) – postać nieinfekcyjnego zapalenia wsierdzia, obserwowana w przebiegu tocznia rumieniowatego układowego (SLE).
Jednostkę chorobową opisali jako pierwsi Emanuel Libman i Benjamin Sacks z nowojorskiego Mount Sinai Hospital w 1924.

</doc>
<doc id="1686028" url="https://pl.wikipedia.org/wiki?curid=1686028" title="Świsty">
Świsty

Świsty – nieprawidłowe szmery oddechowe; są to dźwięczne szmery wysłuchiwane nad płucami, mające ciągły charakter i wysoką lub niską częstotliwość. Świsty o niskiej częstotliwości określa się jako furczenia. Ponadto, świsty dzieli się na świsty wdechowe i wydechowe.

</doc>
<doc id="1686029" url="https://pl.wikipedia.org/wiki?curid=1686029" title="Furczenia">
Furczenia



</doc>
<doc id="1686030" url="https://pl.wikipedia.org/wiki?curid=1686030" title="Rzężenia">
Rzężenia

Rzężenia – nieprawidłowe szmery oddechowe; są to niedźwięczne, krótkie szmery wysłuchiwane nad płucami, mające nieciągły charakter (są przerywane) i różną częstotliwość. Rzężenia o wyższej częstotliwości określa się jako rzężenia drobnobańkowe lub trzeszczenia, rzężenia o niższej częstotliwości określane są jako grubobańkowe.

</doc>
<doc id="1686031" url="https://pl.wikipedia.org/wiki?curid=1686031" title="Meralgia z parestezjami">
Meralgia z parestezjami

Meralgia z parestezjami (choroba/zespół Bernhardta(-Rotha), łac. meralgia paresthetica) – zaburzenie czucia w obrębie bocznej powierzchni uda, powstałe na skutek ucisku nerwu skórnego bocznego uda. Zaburzeniom czucia towarzyszą pieczenie i ból. Nasilenie objawów może zmieniać się w zależności od pozycji ciała. Dolegliwości bólowe zwykle ustępują po miejscowym leczeniu zachowawczym (niesteroidowe leki przeciwzapalne).
Zespół objawów opisali jako pierwsi Władimir Roth w 1895 i Martin Bernhardt w 1878.

</doc>
<doc id="1686032" url="https://pl.wikipedia.org/wiki?curid=1686032" title="Choroba Bernhardta">
Choroba Bernhardta



</doc>
<doc id="1686033" url="https://pl.wikipedia.org/wiki?curid=1686033" title="Meralgia paraesthetica">
Meralgia paraesthetica



</doc>
<doc id="1686034" url="https://pl.wikipedia.org/wiki?curid=1686034" title="Zespół Bernhardta-Rotha">
Zespół Bernhardta-Rotha



</doc>
<doc id="1686035" url="https://pl.wikipedia.org/wiki?curid=1686035" title="Lebrija">
Lebrija



</doc>
<doc id="1686036" url="https://pl.wikipedia.org/wiki?curid=1686036" title="Lebrija (Hiszpania)">
Lebrija (Hiszpania)

Lebrija – miasto w Hiszpanii, w prowincji Sewilla, we wspólnocie autonomicznej Andaluzja.

</doc>
<doc id="1686037" url="https://pl.wikipedia.org/wiki?curid=1686037" title="Enchondromatoza">
Enchondromatoza



</doc>
<doc id="1686041" url="https://pl.wikipedia.org/wiki?curid=1686041" title="Kiaran z Saigir">
Kiaran z Saigir

Kiaran z Saigir, również Kieran (ur. na Cape Clear, zm. ok. 530 w Saigir) – irlandzki biskup i opat, jeden z dwunastu apostołów Irlandii, święty Kościoła katolickiego.
Był pierwszym biskupem diecezji Ossory i założycielem klasztoru w Saigir, dzis. Seir-Kieran. Współpracował ze św. Patrykiem.
Jest patronem diecezji Ossory.
Jego wspomnienie liturgiczne obchodzone jest 5 marca.

</doc>
<doc id="1686046" url="https://pl.wikipedia.org/wiki?curid=1686046" title="Monte Cavallino">
Monte Cavallino



</doc>
<doc id="1686047" url="https://pl.wikipedia.org/wiki?curid=1686047" title="Raudenspitze">
Raudenspitze



</doc>
<doc id="1686048" url="https://pl.wikipedia.org/wiki?curid=1686048" title="Monte Bivera">
Monte Bivera



</doc>
<doc id="1686049" url="https://pl.wikipedia.org/wiki?curid=1686049" title="Trogkofel">
Trogkofel



</doc>
<doc id="1686050" url="https://pl.wikipedia.org/wiki?curid=1686050" title="Grossglockner">
Grossglockner



</doc>
<doc id="1686055" url="https://pl.wikipedia.org/wiki?curid=1686055" title="Grosser Rettenstein">
Grosser Rettenstein



</doc>
<doc id="1686056" url="https://pl.wikipedia.org/wiki?curid=1686056" title="Grosser Galtenberg">
Grosser Galtenberg



</doc>
<doc id="1686063" url="https://pl.wikipedia.org/wiki?curid=1686063" title="Monte Lovello">
Monte Lovello



</doc>
<doc id="1686064" url="https://pl.wikipedia.org/wiki?curid=1686064" title="Kuruman (miasto)">
Kuruman (miasto)

Kuruman – miasto, zamieszkane przez 13 057 ludzi (2011), w Republice Południowej Afryki, w Prowincji Przylądkowej Północnej.
Miasto powstało w 1821 roku, jako stacja misyjna. Położone jest nad okresową rzeką Kuruman.

</doc>
<doc id="1686065" url="https://pl.wikipedia.org/wiki?curid=1686065" title="Kuruman">
Kuruman



</doc>
<doc id="1686068" url="https://pl.wikipedia.org/wiki?curid=1686068" title="Hoher Riffler">
Hoher Riffler



</doc>
<doc id="1686070" url="https://pl.wikipedia.org/wiki?curid=1686070" title="Grand Prix Węgier 2009">
Grand Prix Węgier 2009

Wyniki Grand Prix Węgier, dziesiątej rundy Mistrzostw Świata Formuły 1 w sezonie 2009.
Uwagi.
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="1686072" url="https://pl.wikipedia.org/wiki?curid=1686072" title="Königstuhl">
Königstuhl

Niemcy.
2 wzgórza:

</doc>
<doc id="1686075" url="https://pl.wikipedia.org/wiki?curid=1686075" title="Grand Prix Europy 2009">
Grand Prix Europy 2009

Wyniki Grand Prix Europy, jedenastej rundy Mistrzostw Świata Formuły 1 w sezonie 2009. Wyścig został rozegrany na ulicznym torze w Walencji.
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="1686078" url="https://pl.wikipedia.org/wiki?curid=1686078" title="Grand Prix Belgii 2009">
Grand Prix Belgii 2009

Wyniki Grand Prix Belgii, dwunastej rundy Mistrzostw Świata Formuły 1 w sezonie 2009.
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="1686079" url="https://pl.wikipedia.org/wiki?curid=1686079" title="KwaDukuza">
KwaDukuza

KwaDukuza (1873-2006 jako Stanger) – miasto w prowincji KwaZulu-Natal Republiki Południowej Afryki, zamieszkane przez 231 187 ludzi (2011).
Miasto jest historyczną stolicą Zulusów, tutaj zginął także Zulus Czaka, który założył je w 1820 roku, jako KwaDukuza. Po śmierci Czaki w 1828 roku miasto zostało zburzone, ale już w 1873 roku odbudowano je, nazywając Stanger, na cześć Williama Stangera, gubernatora Natalu. W 1949 miasto stało się siedzibą gminy. Żyje tutaj liczna społeczność hinduska, są to potomkowie robotników sprowadzonych z Indii.

</doc>
<doc id="1686080" url="https://pl.wikipedia.org/wiki?curid=1686080" title="Wirgiliusz z Arles">
Wirgiliusz z Arles

Wirgiliusz z Arles (ur. ok. 550 w południowej Galii, zm. ok. 610-618) – biskup Arles, cysterski zakonnik (OCist.) i opat, wikariusz papieski, święty Kościoła katolickiego.
Był zakonnikiem w cysterskim klasztorze Lérins na wyspie św. Honoraty (Wyspy Leryńskie), a następnie został opatem klasztoru św. Symforiana w Autun. W 588 roku został podniesiony do godności biskupa i wikariusza Burgundii i Austrazji.
Na polecenie papieża Grzegorza Wielkiego udał się do Canterbury, gdzie w 596 miał dokonać święceń biskupich Augustyna z Canterbury. W roku 595 otrzymał uprawnienia wikariusza papieskiego.
Zmarł ok. 618 roku.
Jego wspomnienie liturgiczne w nowym Martyrologium obchodzone jest 5 marca. W Arles wspominano go 7 i 10 października.

</doc>
<doc id="1686081" url="https://pl.wikipedia.org/wiki?curid=1686081" title="Grand Prix Włoch 2009">
Grand Prix Włoch 2009

Wyniki Grand Prix Włoch, trzynastej rundy Mistrzostw Świata Formuły 1 w sezonie 2009. Wyścig rozgrywany jest w Monzy pod Mediolanem.
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="1686083" url="https://pl.wikipedia.org/wiki?curid=1686083" title="Bojownik batalion">
Bojownik batalion



</doc>
<doc id="1686086" url="https://pl.wikipedia.org/wiki?curid=1686086" title="Philomachus">
Philomachus



</doc>
<doc id="1686088" url="https://pl.wikipedia.org/wiki?curid=1686088" title="Grand Prix Singapuru 2009">
Grand Prix Singapuru 2009

Grand Prix Singapuru 2009 – czternasta runda Mistrzostw Świata Formuły 1 w sezonie 2009.
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="1686090" url="https://pl.wikipedia.org/wiki?curid=1686090" title="Męczennicy chełmscy i podlascy">
Męczennicy chełmscy i podlascy

Męczennicy chełmscy i podlascy – wspólne określenie świętych męczenników prawosławnych, kanonizowanych 7 i 8 czerwca 2003 przez Polski Autokefaliczny Kościół Prawosławny. Wszyscy oni ponieśli śmierć w czasie II wojny światowej.
Pierwsza grupa męczenników.
Pierwsza grupa męczenników, kanonizowana 7 i 8 czerwca, obejmuje postaci związane z historyczną ziemią chełmską. Do grona męczenników pierwotnie zaliczone zostały z imienia następujące osoby:
Ponadto uchwała Świętego Soboru PAKP uwzględnia te osoby, które również poniosły śmierć w podobnych okolicznościach, jednak informacje o ich losie nie przetrwały.
Druga grupa męczenników.
29 października 2019 Sobór Biskupów Polskiego Autokefalicznego Kościoła Prawosławnego oficjalnie dołączył do grupy męczenników chełmskich i podlaskich trzydziestu furmanów zamordowanych 31 stycznia 1946 w lesie koło miejscowości Puchały Stare przez oddział Romualda Rajsa „Burego”. Do grona tego zaliczeni zostali Wasyl Bilewski, Aleksander Bondaruk, Michał Bondaruk, Łukasz Chwaszczewski, Aleksander Dmitruk, Grzegorz Dmitruk, Aleksy Golonko, Wasyl Grygoruk, Grzegorz Grygoruk, Jan Jakimiuk, Teodor Jakimiuk, Michał Jakuć, Jan Juszczuk, Aleksander Juziuczuk, Piotr Kendyś, Włodzimierz Kot, Michał Laszkiewicz, Grzegorz Ławrynowicz, Jan Ławrynowicz, Teodor Łukaszuk, Aleksander Maksymiuk, Nikifor Nazaruk, Michał Niczyporuk, Grzegorz Pietruczuk, Wasyl Sawczuk, Teodor Siemieniuk, Mikołaj Szadejko, Włodzimierz Szewczuk, Nikifor Tadeuszuk, Jan Tarasiuk. Wspomnienie liturgiczne tej grupy męczenników ustalono na ostatnią sobotę miesiąca lipca (dzień święta Zaleszańskiej Ikony Matki Bożej).
17 marca 2020 r. Sobór Biskupów PAKP zaliczył do grona męczenników podlaskich ofiary pacyfikacji wsi w regionie hajnowskim również przeprowadzonych przez oddział Romualda Rajsa: Annę Antoniuk, Helenę Antoniuk, Jana Antoniuka (s. Eugeniusza), Jana Antoniuka (s. Józefa), Katarzynę Antoniuk, Krystynę Antoniuk, Ksenię Antoniuk, Michała Antoniuka (s. Adama), Michała Antoniuka (s. Jakuba), Nadzieję Antoniuk, Pawła Filipczuka, Bazylego Kłoczko, Mikołaja Kotermana, Eugenię Kołos, Marię Kołos, Nadzieję Kołos, Pawła Kołosa, Zofię Kołos, Antoninę Nikołajską, Marię Olszewską, Daniela Olszewskiego, Juliannę Paszkowską, Stefanidę Paszkowską, Grzegorza Paszkowskiego, Jana Paszkowskiego, Marię Pietruczuk, Jana Sielewczonuka, Dionizego Szeszko, Jana Szeszko (s. Onufrego), Jana Szeszko (s. Prokopiusza).
Kanonizacja 79 męczenników ze wsi Puchały Stare, Szpaki, Wólka Wygonowska, Zaleszany i Zanie miała miejsce 25 lipca 2020 r. w monasterze św. Katarzyny w Zaleszanach.
Wspomnienie liturgiczne.
Wspomnienie męczenników obchodzone jest w pierwszą niedzielę czerwca oraz ostatnią niedzielę lipca (grupa furmanów), a także lokalnie w dniu 2 lutego w cerkwi św. Symeona Słupnika w Brańsku.

</doc>
<doc id="1686091" url="https://pl.wikipedia.org/wiki?curid=1686091" title="Grand Prix Japonii 2009">
Grand Prix Japonii 2009

Wyniki Grand Prix Japonii, piętnastej rundy Mistrzostw Świata Formuły 1 w sezonie 2009. 
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="1686094" url="https://pl.wikipedia.org/wiki?curid=1686094" title="Monte Sernio">
Monte Sernio

Monte Sernio – szczyt w Alpach Karnickich. Leży w północnych Włoszech, w prowincji Udine. Jest to zdecydowanie najwyższy szczyt w swojej okolicy, w pobliżu drugim co do wysokości szczytem jest Creta Grauzaria, który osiąga wysokość "tylko" 2065 m. Szczyt można zdobyć od wschodu drogą ze schroniska Rifugio Grauzaria lub od zachodu, ze schroniska Rifugio Monte Sernio. Dzięki temu, że szczyt ten dość znacznie góruje nad pobliskimi szczytami, oferuje on piękne widoki między innymi na:
Monte Peralba i Hohe Warte w Alpach Karnickich, Alpy Julijskie, Dolomity oraz Wysokie Taury.

</doc>
<doc id="1686095" url="https://pl.wikipedia.org/wiki?curid=1686095" title="Grand Prix Brazylii 2009">
Grand Prix Brazylii 2009

Wyniki Grand Prix Brazylii, szesnastej rundy Mistrzostw Świata Formuły 1 w sezonie 2009.
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="1686099" url="https://pl.wikipedia.org/wiki?curid=1686099" title="Ratemia squamulata">
Ratemia squamulata

Ratemia squamulata – gatunek wszy z rodziny Ratemiidae, pasożytujący na ośle domowym ("Equus asinus"). Powoduje wszawicę. Samica wielkości 6,1 mm.
Wszy te mają ciało silnie spłaszczone grzbietowo-brzusznie. Przednia para nóg jest wyraźnie mniejsza i słabsza, zakończona słabym pazurem. Środkowa i tylna para nóg tej samej wielkości. Samica składa jaja zwane gnidami, które są mocowane specjalnym "cementem" u nasady włosa nosiciela. Rozwój osobniczy po wykluciu się z jaja trwa około 14 dni i występują w nim 3 stadia larwalne; larwy od osobników dorosłych różnią się tylko wielkością.
Wesz ta pasożytuje na skórze. Żywi się krwią, którą ssie 2–3 razy dziennie. Występuje na terenie Afryki – w Kenii oraz w Ugandzie.

</doc>
<doc id="1686101" url="https://pl.wikipedia.org/wiki?curid=1686101" title="Haematopinus squamulatus">
Haematopinus squamulatus



</doc>
<doc id="1686102" url="https://pl.wikipedia.org/wiki?curid=1686102" title="Śmierć człowieka pracy">
Śmierć człowieka pracy

Śmierć człowieka pracy (oryg. "Workingman’s Death") – film dokumentalny z 2005 roku w reżyserii Michaela Glawoggera. Film opowiada o przemianach pracy fizycznej w epoce globalizacji. Muzykę do filmu skomponował John Zorn. Polska premiera miała miejsce 17 listopada 2006.
Na film składa się pięć epizodów, które pokazują:
Film był wielokrotnie nagradzany, m.in. zdobył w 2005 roku Europejską Nagrodę Filmową w kategorii „najlepszy film dokumentalny”.

</doc>
<doc id="1686104" url="https://pl.wikipedia.org/wiki?curid=1686104" title="Grand Prix Abu Zabi 2009">
Grand Prix Abu Zabi 2009

Grand Prix Abu Zabi 2009 – ostatnia runda Mistrzostw Świata Formuły 1 w sezonie 2009.
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="1686108" url="https://pl.wikipedia.org/wiki?curid=1686108" title="Campanile di Val Montanaia">
Campanile di Val Montanaia

Campanile di Val Montanaia – szczyt w Alpach Karnickich. Leży w północnych Włoszech, w prowincji Pordenone, dolinie Val Cimoliana. Szczyt ma strzelisty kształt, często porównywany jest do wieży lub dzwonnicy (ma 300 m wysokości od postawy). 19 września 1926 r. na szczycie zamontowano dzwon z brązu, na którym wygrawerowano napis "Audentis resonant per me loca muta triumpho".

</doc>
<doc id="1686110" url="https://pl.wikipedia.org/wiki?curid=1686110" title="Aleksander Czamer">
Aleksander Czamer

Aleksander Czamer (właśc. Alexander Chalmers, ur. 1645, zm. 9 marca 1703) – szkocki kupiec, ok. 1672 uzyskał obywatelstwo miasta Starej Warszawy, a w 1673, po odkupieniu kramu w Rynku Starego Miasta, tytuł kupca królewskiego. Stał na czele kolonii szkockiej w Warszawie. 
Życiorys.
Tak jak inni Szkoci osiedlający się w mieście był katolikiem, co umożliwiło mu przyjęcie do prawa miejskiego.
W latach 1691, 1694, 1696 oraz 1702–1703 burmistrz Starej Warszawy. Jeszcze jako zastępca burmistrza okazywał niechęć straganom zgromadzenia ojców Dominikanów wystawianym na terenach miejskich bez opłat. Spór doprowadził do rozruchów przy kościele św. Jacka w na Nowym Mieście w listopadzie 1697 z ofiarą śmiertelną i długich niesnasek z władzami kościelnymi. Zajmował również stanowiska wójta (1701), ławnika (1703) oraz prowizora Szpitala św. Ducha. 
Właściciel kamienicy Falkiewiczowskiej oraz kamienicy Szewców przy ulicy Wąski Dunaj 10, narożnik Szerokiego Dunaju, gdzie w 2008 odsłonięto tablicę upamiętniającą Czamera.
Zmarł w 1703 roku. Został pochowany w kolegiacie św. Jana.

</doc>
<doc id="1686116" url="https://pl.wikipedia.org/wiki?curid=1686116" title="Pedionomus">
Pedionomus



</doc>
<doc id="1686121" url="https://pl.wikipedia.org/wiki?curid=1686121" title="Monte Zermula">
Monte Zermula

Monte Zermula – szczyt w Alpach Karnickich. Leży w północnych Włoszech, w prowincji Udine. Południowe zbocza opadają do Canale d'Incarojo niedaleko miejscowości Paularo. Północna część opada do Cjadin dai Clapons. Po tej właśnie stronie wytyczono drogi na szczyt, z Via Ferrata Monte Zermula na czele. Po zachodniej i wschodniej stronie znajdują się bardzo łatwe drogi, odpowiednie nawet dla dzieci.

</doc>
<doc id="1686122" url="https://pl.wikipedia.org/wiki?curid=1686122" title="Ihor Mosora">
Ihor Mosora

Ihor Iwanowycz Mosora, ukr. Ігор Іванович Мосора, ros. Игорь Иванович Мосора, "Igor Iwanowicz Mosora" (ur. 8 października 1959 w Rohatynie, w obwodzie iwanofrankowskim) – ukraiński piłkarz, grający na pozycji napastnika lub pomocnika.
Kariera piłkarska.
Kariera klubowa.
Rozpoczął karierę piłkarską w 1978 w drużynie Karpaty Lwów. Kiedy w 1982 odbyła się fuzja Karpat z klubem SKA Lwów przeniósł się do Nistru Kiszyniów. Razem z innymi byłymi karpatowcami Hryhorijem Batyczem, Jurijem Dubrownym, Wasylem Szczerbejem i Wiktorem Kopyłem pomógł klubowi zdobyć awans do Wyższej Ligi ZSRR. Potem został zaproszony do SKA Odessa, ale wkrótce odszedł z klubu. W 1984 został piłkarzem Prykarpattia Iwano-Frankiwsk. Następnie występował w Podilla Chmielnicki, dopóki nie zakończył kariery piłkarskiej w 1987 roku.

</doc>
<doc id="1686130" url="https://pl.wikipedia.org/wiki?curid=1686130" title="Żdenijewo">
Żdenijewo

Żdenijewo (ukr. "Жденієво", węg. "Szarvasháza", ros. "Ждениево", słow. "Žďeňovo/Ždeňová") - osiedle typu miejskiego w rejonie wołowieckim obwodu zakarpackiego w zachodniej Ukrainie (na Zakarpaciu).
Żdenijewo leży nad potokiem Żdenijówka, na południowym stoku Wschodnich Bieszczadów, w obniżeniu między tym grzbietem a pasmem Połoniny Borżawy. Miasteczko znajduje się około 26 do stacji kolejowej Wołowiec na głównej zakarpackiej linii kolejowej z Mukaczewa do Stryja oraz około 15 km do drogi krajowej z Czopu do Kijowa.
Historia.
Osiedle typu miejskiego od 1981.
W 1989 liczyło 1393 mieszkańców.
W 2013 liczyło 1098 mieszkańców.

</doc>
<doc id="1686131" url="https://pl.wikipedia.org/wiki?curid=1686131" title="Thandwe">
Thandwe

 
Thandwè (birm. သံတွဲမြို့ //; ) — miasto w stanie Arakan w najbardziej na zachód wysuniętej części Mjanmy. 
Thandwè jest bardzo starym miastem, a w pewnym okresie było stolicą Arakanu. Obecnie stanowi centrum administracyjne dystryktu Thandwè o powierzchni 9 801 km2. Thandwè położone jest nad rzeką Thandwè, na wyżynnym terenie u stóp Gór Arakańskich. Według szacunków z 2012 r. w mieście zamieszkuje 61 261 osób.
W mieście znajduje się międzynarodowy port lotniczy obsługujący między innymi ruch turystyczny na pobliską plażę Ngapali. 
Klimat.
Thandwè położone jest w strefie klimatu tropikalnego monsunowego (według klasyfikacji klimatu Köppena - "Am"). W ciągu całego roku panują w nim wysokie temperatury. Pora sucha trwa od listopada do kwietnia, a pora wilgotna od maja do października. Od czerwca do sierpnia miasto nawiedzają ulewne deszcze, a w czerwcu, lipcu i sierpniu miesięczna wielkość oparów przekracza 1200 mm.

</doc>
<doc id="1686132" url="https://pl.wikipedia.org/wiki?curid=1686132" title="Monte Tinisa">
Monte Tinisa

Monte Tinisa – szczyt w Alpach Karnickich. Leży w północnych Włoszech, w prowincji Udine. U stóp szczytu leżą miasta Ampezzo i Sauris. Szczyt można osiągnąć drogą ze schroniska Rifugio Tita Piaz, do którego można dojść z Ampezzo.

</doc>
<doc id="1686135" url="https://pl.wikipedia.org/wiki?curid=1686135" title="Huang Xiaoxiao">
Huang Xiaoxiao

Huang Xiaoxiao (; ur. 3 marca 1983 w Qingdao) – chińska lekkoatletka, specjalizująca się w biegu na 400 metrów przez płotki.
Osiągnięcia.
W 2004 Xiaoxiao reprezentowała Chiny na igrzyskach olimpijskich w Atenach, gdzie jednak odpadła w półfinale.

</doc>
<doc id="1686138" url="https://pl.wikipedia.org/wiki?curid=1686138" title="Fanion">
Fanion

Fanion - francuski niszczyciel z okresu I wojny światowej. Jednostka typu "Branlebas". Okręt wyposażony w dwa kotły parowe opalane węglem. Niszczyciel przetrwał wojnę. Został skreślony z listy floty 27 maja 1921 roku.

</doc>
<doc id="1686142" url="https://pl.wikipedia.org/wiki?curid=1686142" title="Sape">
Sape

Sape - francuski niszczyciel z okresu I wojny światowej. Jednostka typu "Branlebas". Okręt wyposażony w dwa kotły parowe opalane węglem. Niszczyciel przetrwał wojnę. Został skreślony z listy floty 3 maja 1926 roku.

</doc>
<doc id="1686144" url="https://pl.wikipedia.org/wiki?curid=1686144" title="Paweł Szwajko">
Paweł Szwajko

Paweł Szwajko (ur. 4 kwietnia 1893 w Zabłotcach, zm. 28 sierpnia 1943 w Grabowcu) – kapłan prawosławny, jeden z męczenników chełmskich i podlaskich z tytułem kapłana męczennika.
Życiorys.
Syn Konrada i Ewy. W 1918 r. ukończył seminarium duchowne w Jekaterynosławiu, po czym ożenił się z Joanną Łotocką, ekonomistką pochodzącą ze wsi Gaje Lewiatyńskie. 12 września 1924 r. otrzymał święcenia kapłańskie i odbył staż kapłański w soborze św. Marii Magdaleny w Warszawie. Następnie pełnił funkcje proboszcza w Potoku Górnym, po czym został przeniesiony na Łemkowszczyznę – do Świątkowej Wielkiej i Desznicy, gdzie prowadził działalność misyjną.
W czasie akcji rewindykacyjnej cerkwi w 1938 r. na Chełmszczyźnie został przeniesiony do cerkwi w Siedliskach, by podtrzymywać ducha prawosławnych w regionie. Podczas II wojny światowej służył w cerkwiach w Obszy i Śniatyczach. W tej ostatniej miejscowości został pobity przez nieznanych sprawców.
W 1943 r. objął parafię w Grabowcu. W nocy z 28 na 29 sierpnia tego samego roku został razem z żoną zamordowany przez kompanię Armii Krajowej dowodzoną przez Józefa Śmiecha ps. „Ciąg”, która w tej samej wsi zabiła również trzech ukraińskich wachmanów SS oraz ukraińskiego sołtysa. Według zeznań świadków sprawcy zadali mu kilkadziesiąt ciosów tępymi i ostrymi narzędziami, po czym dobili z broni palnej, zaś na piersi wycięli krzyż prawosławny.
20 marca 2003 r. uchwałą Świętego Soboru Biskupów PAKP ks. Paweł Szwajko i matuszka Joanna Szwajko zostali zaliczeni do grona świętych i włączeni do Soboru Świętych Męczenników Ziemi Chełmskiej i Podlaskiej. W dniach 7–8 czerwca 2003 r. w Chełmie odbyły się uroczystości kanonizacyjne.

</doc>
<doc id="1686149" url="https://pl.wikipedia.org/wiki?curid=1686149" title="Gabion (1907)">
Gabion (1907)

Gabion - francuski niszczyciel z okresu I wojny światowej. Jednostka typu "Branlebas". Okręt wyposażony w dwa kotły parowe opalane węglem. Niszczyciel przetrwał wojnę. Został skreślony z listy floty 14 maja 1921 roku.

</doc>
<doc id="1686151" url="https://pl.wikipedia.org/wiki?curid=1686151" title="Grzywno">
Grzywno

Grzywno – osiedle włocławskie, znajdujące się na obszarze dzielnic Wschód Mieszkaniowy i Wschód Leśny.
Dawna nieoficjalna nazwa, funkcjonująca do połowy lat dwudziestych XX w.: Kozłowo. Nazwa ta była również używana przez Igora Newerlego w książce "Pamiątka z Celulozy". 
W okresie międzywojennym była to dzielnica ludzi ubogich, „dzielnica nędzy i marginesu społecznego”. Przy al. Chopina 2/4 miasto wybudowało baraki robotnicze dla bezdomnych. Parafia św. Jana w ramach pomocy potrzebującym prowadziła na Grzywnie ochronkę. Przed wojną Grzywno liczyło około 6 tys. mieszkańców.
1 grudnia 1939 r. hitlerowscy okupanci przystąpili do likwidacji Grzywna, wielu mieszkańców rozstrzelano (m.in. w lesie pod Pińczatą), ponad 1000 osób wywieziono do Generalnego Gubernatorstwa. Zabudowania spalono.

</doc>
<doc id="1686158" url="https://pl.wikipedia.org/wiki?curid=1686158" title="Thanlyin">
Thanlyin

Thanlyin (birm. // lub //; daw. ) – miasto w Mjanmie, w prowincji Rangun.
Według danych szacunkowych na rok 2009 liczy 75 573 mieszkańców.

</doc>
<doc id="1686159" url="https://pl.wikipedia.org/wiki?curid=1686159" title="Rakutówka (Włocławek)">
Rakutówka (Włocławek)

Rakutówka – część miasta Włocławek

</doc>
<doc id="1686163" url="https://pl.wikipedia.org/wiki?curid=1686163" title="Stanger">
Stanger



</doc>
<doc id="1686167" url="https://pl.wikipedia.org/wiki?curid=1686167" title="Lapancsa">
Lapancsa



</doc>
<doc id="1686170" url="https://pl.wikipedia.org/wiki?curid=1686170" title="Branlebas (1907)">
Branlebas (1907)

Branlebas – francuski niszczyciel z okresu I wojny światowej. Jednostka typu "Branlebas". Okręt wyposażony w dwa kotły parowe opalane węglem. 23 sierpnia 1915 roku razem z bliźniaczym kontrtorpedowcem "Oriflamme" zatopił u wybrzeży Flandrii niemiecki torpedowiec "A 15". 30 września 1915 roku zatonął na minie w pobliżu Nieuwpoort.

</doc>
<doc id="1686172" url="https://pl.wikipedia.org/wiki?curid=1686172" title="Joanna Szwajko">
Joanna Szwajko

Joanna Szwajko, z domu Łotocka (ur. 1899 w , zm. 28 sierpnia 1943 w Grabowcu) – święta męczennica prawosławna, jedna z męczenników chełmskich i podlaskich. Żona ks. Pawła Szwajki.
Życiorys.
Była z wykształcenia ekonomistką, jednak nie pracowała w zawodzie. W 1923 r. wyszła za mąż za Pawła Szwajkę, który w roku następnym przyjął święcenia kapłańskie. Jako matuszka towarzyszyła mężowi w jego pracy duszpasterskiej: kolejno w Potoku Górnym, Świątkowej Wielkiej, Desznicy, Siedliskach, Obszy, Śniatyczach i Grabowcu. Razem z nim została 28 sierpnia 1943 r. zamordowana przez polski oddział partyzancki Józefa Śmiecha ps. „Ciąg”. Według relacji świadków przed śmiercią była torturowana i gwałcona, zmarła z upływu krwi.
Kanonizowana przez Polski Autokefaliczny Kościół Prawosławny 7–8 czerwca 2003 r. w Chełmie.

</doc>
<doc id="1686174" url="https://pl.wikipedia.org/wiki?curid=1686174" title="Kanbe">
Kanbe

 
Kanbe – miasto w Mjanmie, w prowincji Rangun. Według danych szacunkowych na rok 2009 liczy 63 274 mieszkańców..

</doc>
<doc id="1686176" url="https://pl.wikipedia.org/wiki?curid=1686176" title="Osternig">
Osternig

Osternig (niem. "Oisternig", słoweń. "Ojstrnik") – szczyt w Alpach Karnickich. 
Leży na granicy między Austrią (Karyntia) a Włochami (prowincja Udine), niedaleko granicy Słowenii. Osternig to ostatni wysoki szczyt Alp Karnickich na wschodzie. Szczyt jest bardzo popularny z powodu łatwego wejścia i pięknych widoków z wierzchołka.

</doc>
<doc id="1686179" url="https://pl.wikipedia.org/wiki?curid=1686179" title="Fanfare (1907)">
Fanfare (1907)

Fanfare - francuski niszczyciel z okresu I wojny światowej. Jednostka typu "Branlebas". Okręt wyposażony w dwa kotły parowe opalane węglem. Okręt przetrwał wojnę. Został skreślony z listy floty 28 września 1925 roku.

</doc>
<doc id="1686185" url="https://pl.wikipedia.org/wiki?curid=1686185" title="Wasyl Szczerbej">
Wasyl Szczerbej

Wasyl Mychajłowycz Szczerbej, ukr. Василь Михайлович Щербей, ros. Василий Михайлович Щербей, "Wasilij Mychajłowicz Szczerbiej" (ur. 14 sierpnia 1955 w miasteczku Żdenijewo, w obwodzie zakarpackim, Ukraińska SRR, zm. 3 sierpnia 1985 tamże) – ukraiński piłkarz, grający na pozycji obrońcy.
Kariera piłkarska.
Kariera klubowa.
Rozpoczął karierę piłkarską w miejscowej amatorskiej drużynie "Ełektron Żdenijewo", był jednym z jej pierwszych piłkarzy. Odbywając służbę wojskową reprezentował wojskową drużynę ZSRR w rozgrywkach piłkarskich układu Warszawskiego. Po zakończeniu służby wojskowej został zaproszony do Howerła Użhorod, skąd w 1978 przeszedł do Karpat Lwów. Kiedy w 1982 odbyła się fuzja Karpat z klubem SKA Lwów podał się do Nistru Kiszyniów. Razem z innymi byłymi karpatowcami Hryhorijem Batyczem, Jurijem Dubrownym, Ihorem Mosorą i Wiktorem Kopyłem pomógł klubowi zdobyć awans do Wyższej Ligi ZSRR. W 1984 powrócił do SKA Karpaty Lwów, ale po zakończeniu sezonu odszedł z klubu. Następnie występował w mało znanych drużynach, dopóki nie zakończył karierę piłkarską. Zmarł w 1985 roku.

</doc>
<doc id="1686189" url="https://pl.wikipedia.org/wiki?curid=1686189" title="Enrico Canfari">
Enrico Canfari

Enrico Canfari (ur. 16 kwietnia 1877 w Genui, zm. 22 października 1915 w Monte San Michele) – włoski piłkarz i działacz piłkarski. Drugi w historii prezes Juventusu.
Podobnie jak jego brat Eugenio Canfari Był jedną z trzynastu osób-założycieli Juventusu. W latach 1900–1901 reprezentował barwy turyńskiego klubu. W roku 1903 i 1904 grał dla mediolańskiej drużyny AC Milan.

</doc>
<doc id="1686190" url="https://pl.wikipedia.org/wiki?curid=1686190" title="Myawadi">
Myawadi

 
Myawadi (ang. "Myawaddy") – miasto w południowo-wschodniej Mjanmie, w stanie Karen, przy granicy z Tajlandią. Oddzielone od tajskiego miasta Mae Sot graniczną rzeką Moei. Jest to jedno z najważniejszych przejść granicznych między Mjanmą a Tajlandią.

</doc>
<doc id="1686191" url="https://pl.wikipedia.org/wiki?curid=1686191" title="Zaszków (województwo dolnośląskie)">
Zaszków (województwo dolnośląskie)

Zaszków (niem. "Zeiskekrug Gastätte") – osada w woj. dolnośląskim, w pow. głogowskim, w gminie Kotla.
W latach 1975–1998 miejscowość należała administracyjnie do województwa legnickiego.

</doc>
<doc id="1686202" url="https://pl.wikipedia.org/wiki?curid=1686202" title="Falam">
Falam

Falam – miasto w Mjanmie, w stanie Czin. Według danych szacunkowych na rok 2009 liczy 5 837 mieszkańców..

</doc>
<doc id="1686206" url="https://pl.wikipedia.org/wiki?curid=1686206" title="Bawlakè">
Bawlakè

Bawlakè – miasto we wschodniej Mjanmie, w stanie Kaja. Główną religią ludności jest buddyzm.

</doc>
<doc id="1686214" url="https://pl.wikipedia.org/wiki?curid=1686214" title="Pomnik „Pogromcom hitleryzmu” w Wieluniu">
Pomnik „Pogromcom hitleryzmu” w Wieluniu

Pomnik Pogromcom hitleryzmu (pierwotna nazwa – Braterstwa Broni) – usunięty z przestrzeni publicznej w 2019 roku, pomnik zlokalizowany pierwotnie w Parku Miejskim im. Żwirki i Wigury, przy pl. Kazimierza Wielkiego w Wieluniu. W roku 2019 przeniesiony do miejscowości Młynisko, na teren należący do prywatnego właściciela.
Monument upamiętniał żołnierzy Armii Czerwonej i Ludowego Wojska Polskiego, którego autorką była rzeźbiarka Jadwiga Janus. 

</doc>
<doc id="1686216" url="https://pl.wikipedia.org/wiki?curid=1686216" title="Elisabeth Demleitner">
Elisabeth Demleitner

Elisabeth Demleitner (ur. 23 września 1952 w Kochel am See) – niemiecka saneczkarka reprezentująca RFN, brązowa medalistka igrzysk olimpijskich, wielokrotna medalistka mistrzostw świata i Europy.
Na igrzyskach startowała trzykrotnie, zajmując trzecie miejsce na igrzyskach w Innsbrucku w 1976 roku. Była też czwarta podczas igrzysk w Sapporo w 1972 roku i rozgrywanych osiem lat później igrzysk w Lake Placid. Na mistrzostwach świata wywalczyła cztery medale. Mistrzynią świata została w roku 1971. W latach 1974 i 1979 zdobywała srebro, a 1970 roku była trzecia. Na swoim koncie ma również trzy medale mistrzostw Europy: w latach 1977 i 1978 zdobywała tytuł mistrzyni, a 1972 roku była druga.

</doc>
<doc id="1686222" url="https://pl.wikipedia.org/wiki?curid=1686222" title="Raut (szczyt)">
Raut (szczyt)

Raut – szczyt w Alpach Karnickich. Leży w północnych Włoszech, w prowincji Udine. Leży na południowy wschód od Cima dei Preti, najwyższego szczytu Południowych Alp Karnickich, części Alp Karnickich, do których oba szczyty należą.

</doc>
<doc id="1686231" url="https://pl.wikipedia.org/wiki?curid=1686231" title="Mbambao Mtsanga">
Mbambao Mtsanga

 
Mbambao Mtsanga – miasto na Komorach, na wyspie Anjouan. Według danych szacunkowych na rok 2009 liczy 6 220 mieszkańców.

</doc>
<doc id="1686234" url="https://pl.wikipedia.org/wiki?curid=1686234" title="Chandra (Komory)">
Chandra (Komory)

Chandra – miasto na Komorach, na wyspie Anjouan. Według danych szacunkowych na rok 2009 liczy 6 179 mieszkańców.

</doc>
<doc id="1686235" url="https://pl.wikipedia.org/wiki?curid=1686235" title="Barbara Piecha">
Barbara Piecha

Barbara Piecha (ur. 4 marca 1949 w Katowicach) – polska saneczkarka, mistrzyni świata, dwukrotna olimpijka.
Na igrzyskach startowała dwukrotnie. W 1972 zajęła 9. miejsce, cztery lata później była 13. Największe sukcesy święciła na mistrzostwach świata. W 1970, na torze w Königssee, jako druga Polka zdobyła złoty medal. Rok później, w 1971, zdobyła brąz przegrywając tylko z reprezentantką RFN Elisabeth Demleitner i Włoszką Eriką Lechner. W tym samym roku wywalczyła również brązowy medal na mistrzostwach Europy.
W 1976 wyszła za mąż za saneczkarza Ryszarda Gawiora.

</doc>
<doc id="1686236" url="https://pl.wikipedia.org/wiki?curid=1686236" title="Gabino Arregui">
Gabino Arregui

Gabino Arregui (ur. 7 listopada 1914 w Bolívar, zm. 19 maja 1991) – argentyński piłkarz grający na pozycji napastnika.
Kariera sportowa.
Arregui karierę piłkarską rozpoczął w 1934 roku w klubie Gimnasia y Esgrima La Plata. Razem z reprezentacją Argentyny wygrał turniej Copa Juan Mignaburu 1940 po zwycięstwie Argentyny nad Urugwajem 5:0. Na początku 1941 roku wygrał razem z reprezentacją turniej Copa Presidente de Argentina – Arregui zagrał w obu meczach z Chile, w każdym z nich strzelając po jednej bramce.
Jako piłkarz klubu Gimnasia y Esgrima wziął udział w turnieju Copa América 1941, gdzie Argentyna zdobyła mistrzostwo Ameryki Południowej. Arregui zagrał tylko w jednym meczu – z Peru. W klubie Gimnasia y Esgrima grał do końca swej kariery w 1946 roku, dwukrotnie grając w drugiej lidze – w 1944 (mistrz drugiej ligi) i 1946. Łącznie rozegrał w klubie 288 meczów i zdobył 75 bramek. W reprezentacji Argentyny Arregui rozegrał 7 meczów i zdobył 2 bramki.

</doc>
<doc id="1686240" url="https://pl.wikipedia.org/wiki?curid=1686240" title="Nioumachoua">
Nioumachoua

Nioumachoua – miasto na Komorach, na wyspie Mohéli. Według danych szacunkowych na rok 2009 liczy 3 783 mieszkańców.

</doc>
<doc id="1686243" url="https://pl.wikipedia.org/wiki?curid=1686243" title="Djoiezi">
Djoiezi

Djoiezi – miasto na Komorach, na wyspie Mohéli. Według danych szacunkowych na rok 2009 liczy 3165 mieszkańców.

</doc>
<doc id="1686246" url="https://pl.wikipedia.org/wiki?curid=1686246" title="Wanani">
Wanani

Wanani – miasto na Komorach, na wyspie Mohéli. Według danych szacunkowych na rok 2009 liczy 2 610 mieszkańców.

</doc>
<doc id="1686251" url="https://pl.wikipedia.org/wiki?curid=1686251" title="Cerkiew Świętej Trójcy w Święcianach">
Cerkiew Świętej Trójcy w Święcianach

Cerkiew Świętej Trójcy – prawosławna cerkiew w Święcianach, wzniesiona w 1898. Świątynia parafialna, w dekanacie wisagińskim eparchii wileńskiej i litewskiej Rosyjskiego Kościoła Prawosławnego.
Historia.
Parafia prawosławna w Święcianach istnieje od 1842, jednak należąca do niej wolnostojąca cerkiew została wzniesiona dopiero w 1898 za pieniądze przekazane przez władze carskie oraz ze składek parafian. W 1928 przeszła kapitalny remont. Po II wojnie światowej w Święcianach pozostało tylko 158 prawosławnych, jednak w 1947 władze radzieckie zgodziły się na dalsze działanie parafii.
Cerkiew wpisano do rejestru zabytków 11 września 2007 r. pod nr 31430.
Architektura.
Cerkiew reprezentuje styl bizantyjsko-rosyjski, w rozplanowaniu przypomina wileńską cerkiew Znamieńską. Wejście do niej prowadzi przez ganek z ozdobnym baldachimem zwieńczonym kopułą z ażurowym krzyżem. Nad przedsionkiem znajduje się dzwonnica, również zakończona szeroką kopułą. Dalsze cztery kopuły położone są ponad nawą cerkwi, z rzędami półkolistych, ozdobnie obramowanych okien w bębnach. Cała cerkiew malowana jest w białe i niebieskie pasy. 
Wyposażenie wnętrza pochodzi z I połowy XX wieku.

</doc>
<doc id="1686253" url="https://pl.wikipedia.org/wiki?curid=1686253" title="Iconi">
Iconi

Iconi (albo Ikoni) – miasto na Komorach, na wyspie Wielki Komor. Według danych szacunkowych na rok 2009 liczy 8 250 mieszkańców.

</doc>
<doc id="1686255" url="https://pl.wikipedia.org/wiki?curid=1686255" title="Giacomo Bulgarelli">
Giacomo Bulgarelli

Giacomo Bulgarelli (ur. 24 października 1940 w Medicinie, zm. 12 lutego 2009 w Bolonii) - włoski piłkarz, pomocnik. Długoletni zawodnik Bologna FC.
Bologna FC była jego jedynym klubem. W Serie A rozegrał ok. 400 spotkań w latach 1958–1975. W 1964 zdobył scudetto, dwa razy sięgał po Puchar Włoch. W reprezentacji Włoch zagrał 29 razy i zdobył 7 bramek. Debiutował 7 czerwca 1962 w meczu ze Szwajcarią (podczas MŚ), ostatni raz zagrał w 1969 roku. Dwukrotnie grał na (Mistrzostwach Świata w Piłce Nożnej 1962, Mistrzostwach Świata w Piłce Nożnej 1966). W 1966 roku odniósł kontuzję w spotkaniu z Koreą Północną - nie można było wówczas dokonywać zmian - a Italia przegrała 0:1 co do dziś jest jedną z większych sensacji MŚ. W 1968 roku znajdował się w kadrze na zwycięskie dla Italii ME 68. Brał udział w IO 60.

</doc>
<doc id="1686256" url="https://pl.wikipedia.org/wiki?curid=1686256" title="Maria Romanowa (1890–1958)">
Maria Romanowa (1890–1958)

Maria Pawłowna Romanowa (ur. 18 kwietnia 1890 w Sankt Petersburgu, zm. 13 grudnia 1958 w Konstancji) – wielka księżna Imperium Rosyjskiego, księżna Szwecji.
Życiorys.
Wielka księżna rosyjska i księżna Szwecji.
Maria Pawłowna była jedyną córką wielkiego księcia Pawła Aleksandrowicza (1860–1919), najmłodszego syna cara Aleksandra II, i ks. Aleksandry Greckiej (1870–1891). Matka zmarła wkrótce po narodzeniu syna Dymitra, ojciec, wygnany z dworu carskiego, wraz z kochanką (późniejszą żoną) Olgą Paley osiedlił się w Boulogne-sur-Seine koło Paryża, i dzieci oddano pod opiekę bezdzietnej wielkoksiążęcej pary Sergiusza Aleksandrowicza, gubernatora Moskwy, i Elżbiety Heskiej, siostry carycy Aleksandry. Nauki Maria Pawłowna pobierała w domu swych zastępczych rodziców. W 1905 Siergiej Aleksandrowicz padł ofiarą zamachu Iwana Kalajewa – członka Organizacji Bojowej eserowców, a Elżbieta usunęła się do założonego przez siebie klasztoru w Moskwie. Maria i Dymitr przenieśli się do odziedziczonego po Sergiuszu Pałacu Marmurowego w Petersburgu.
W roku 1908, działając według tradycji dawnych „mariażów politycznych”, wydano Marię za mąż za szwedzkiego księcia krwi Wilhelma z dynastii Bernadotte, oficera marynarki szwedzkiej, drugiego syna króla Gustawa V. Ślub miał miejsce 3 maja w Carskim Siole, po czym para przeniosła się do Szwecji, gdzie jako rezydencję otrzymała stary i niewygodny zamek Tullgarn koło Södertälje. Wkrótce Maria, która otrzymała pokaźny posag, wybudowała dużą nowoczesną willę „Oakhill” w sztokholmskiej dzielnicy Djurgården (dziś: ambasada Włoch), gdzie w 1909 urodził się jedyny syn Lennart.
Małżeństwo już w zaraniu było niezbyt szczęśliwe. Na dworze sztokholmskim panowała sztywna i surowa etykieta, królowa Wiktoria Badeńska od początku stworzyła dysonans między młodymi małżonkami, nakazawszy Marię tytułować „Jej Cesarską Wysokością”, podczas gdy Wilhelm pozostał „Jego Królewską Wysokością”, co go drażniło; Maria posiadała pokaźne zasoby finansowe, a Wilhelm niewielkie. Poza tym, lub przede wszystkim, para była, przy całym swym braku doświadczenia w tej sferze (Wilhelm przez parę miesięcy żony nawet nie dotknął), seksualnie niedobrana. Lennart wyraził się wręcz „"ojciec był złym kochankiem"”, co musiał usłyszeć od matki. Jako marynarz, Wilhelm często wyruszał na różne rejsy i ćwiczenia, a Maria przebywała najchętniej w towarzystwie młodych i przystojnych oficerów kawalerii. W 1911 Wilhelm i Maria zostali wysłani jako przedstawiciele dworu szwedzkiego na koronację króla Syjamu Ramy VI do Bangkoku, gdzie Maria miała romans z francuskim Burbonem Orleańskim, najmłodszym synem hrabiego Paryża księciem Ferdynandem de Montpensier (1884–1924) i chyba nawet z samym królem Syjamu, gdyż później wspomniała „"zaloty były burzliwe, ale nie chciałam zostać jego dwunastą żoną"„.
W 1913 królowa Wiktoria Badeńska nakazała Marii przyłączyć się do niej na Capri, gdzie odbywała „terapię” pod opieką nieco demonicznego lekarza Axela Munthego, który wobec Marii zachował się w sposób fizycznie bardzo nachalny (najprawdopodobniej wykorzystał ją seksualnie), tak że księżna w popłochu opuściła Capri. Powiedziała później: „"nie było możliwe pozostać w rodzinie, która miała takiego lekarza domowego"„. W tym samym roku Maria opuściła Szwecję i Wilhelma i powróciła do Petersburga, w 1914 nastąpił rozwód. Syna Lennarta oddano pod opiekę babki Wiktorii Badeńskiej i odebrano Marii prawo widywania się z nim. Przez wszystkie lata do 1945 spotkała się z Lennartem zaledwie parę razy.
Pierwsza wojna światowa i rewolucja w Rosji.
Wkrótce po rozwodzie Marii z Wilhelmem wybuchła I wojna światowa. W 1914 ojcu Pawłowi Aleksandrowiczowi i jego drugiej rodzinie zezwolono na powrót do Rosji (zamordowali go bolszewicy w 1919). Cały okres wojny Maria Pawłowna spędziła na froncie jako pielęgniarka Czerwonego Krzyża. Pracowała najpierw nad granicą Prus Wschodnich, potem w okolicach Pskowa. W roku 1916, po zabójstwie Rasputina, powróciła do Carskiego Sioła, gdzie zastała ją rewolucja. W roku 1917 w Pawłowsku wyszła ponownie za mąż za księcia Siergieja Michajłowicza Putiatina (1893–1966), syna administratora pałaców cesarskich, i miała z nim urodzonego w 1918 syna Romana, który zmarł w pierwszym roku życia. Władze reżymów i Kierenskiego i Lenina pozostawiły ją początkowo w spokoju, ale latem 1918, po zwycięstwie bolszewików, sytuacja zaczęła być groźna – była kuzynką zamordowanego właśnie cara – a więc Maria wysłała poprzez ambasadę szwedzką w Petersburgu swe klejnoty do Sztokholmu, zostawiła syna pod opieką teściów Putiatinów i udała się wraz z mężem (oboje w przebraniu) na okupowaną przez Niemców Ukrainę, skąd przez Odessę udało im się przedostać do Bukaresztu, gdzie jakiś czas pozostali jako goście króla Ferdynanda I. Wkrótce dołączyli się do nich teściowie z synkiem Marii, który zapadł na infekcję dróg oddechowych i zmarł.
Na emigracji.
Z dworu bukareszteńskiego Putiatinowie udali się do Paryża, wówczas największego centrum białej emigracji rosyjskiej. Pieniądze ze sprzedaży klejnotów wystarczyły na otwarcie atelier krawieckiego w stolicy Francji, firmy „Kitmir”, która początkowo szła bardzo dobrze, produkując haftowane tekstylia, które były wówczas w modzie i które promowała przyjaciółka Marii, Coco Chanel. Putiatin podjął pracę jako urzędnik bankowy, ale małżeństwo wkrótce (1923) się rozpadło ze względu na „różnice w podstawowym stosunku do życia”. Wkrótce firma Kitmir także upadła, gdyż haftowane tekstylia wyszły z mody, ale Maria dawała sobie nieźle radę – zajęła się teraz fotografią artystyczną, malarstwem i pisaniem wspomnień, jej dwa tomy wspomnień przyniosły jej niezłe dochody. Oprócz tego dostawała niekiedy dotacje od byłego teścia Gustawa V, który zachował dla niej przyjazne uczucia, wyrobił dla niej obywatelstwo szwedzkie i tzw. paszport gabinetowy, przysługujący tylko członkom rodziny królewskiej (przedtem, jako bezpaństwowiec, podróżowała z paszportem nansenowskim grubości 60 stron i potrzebowała masę wiz). Zapraszana przez różnych arystokratów i nowobogackich milionerów, jeździła od zamku do zamku we Francji, Szwecji, Niemczech i Hiszpanii, wszędzie fetowana, biegle mówiąca po rosyjsku, szwedzku, francusku, angielsku i hiszpańsku. Około roku 1930 przeniosła się do USA, gdzie utrzymywała się z fotografii i artykułów w czasopismach oraz z prelekcji na tematy rosyjskie, dobrze wówczas płatnych. Nigdy nie starała się o obywatelstwo amerykańskie, gdyż USA uznały reżim sowiecki, który wymordował większość jej krewnych. Załamana psychicznie po śmierci brata Dymitra Pawłowicza (1941), przeniosła się do Buenos Aires, gdzie żyła z dziennikarstwa oraz ze sporządzania rysunków do filmów animowanych.
Ostatnie lata.
Po zakończeniu II wojny światowej Maria Pawłowna, teraz już jedna z ostatnich Romanowych posiadających prawo do tytułu wielkoksiążęcego (potomkowie dalszych generacji mieli tytuł „księcia krwi cesarskiej”) powróciła do Europy i kontynuowała swe przedwojenne życie, jeżdżąc od zamku do zamku z olbrzymim bagażem, zawierającym masę książek, utensylia fotograficzne i maszynę do szycia.
Wszelkie kłopoty finansowe skończyły się po 1950, gdyż zmarły w tym roku król Gustaw V zapisał jej w swym testamencie pokaźną sumę pieniędzy, tak że mogła żyć z odsetek od kapitału. Wkrótce przeniosła się do syna Lennarta do Mainau, ale współżycie z jego rodziną nie układało się najlepiej, "„przybierała wielkoksiążęce tony, strofowała dzieci, zachowywała się jak pani domu”", tak że Lennart załatwił jej komfortowe mieszkanie w domu dla seniorów w pobliskiej Konstancji. Od 1955 cierpiąca na ciężką sklerozę, zmarła w 1958 w szpitalu w Konstancji na zapalenie płuc.
Wypełniając jej ostatnie życzenie, Lennart Bernadotte sprowadził z Davos szczątki jej ukochanego brata Dymitra i pochował oboje rodzeństwa w krypcie kościółka zamkowego w Mainau.

</doc>
<doc id="1686259" url="https://pl.wikipedia.org/wiki?curid=1686259" title="Białykamień (gmina)">
Białykamień (gmina)

Białykamień (1941–44 "Biały Kamień") – dawna gmina wiejska w powiecie złoczowskim województwa tarnopolskiego II Rzeczypospolitej. Siedzibą gminy był Białykamień.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Bełzec, Białykamień, Bużek, Czeremosznia, Sobolówka obecnie Rozważ i Usznia.
Po II wojnie światowej obszar gminy został odłączony od Polski i włączony do Ukraińskiej SRR.

</doc>
<doc id="1686260" url="https://pl.wikipedia.org/wiki?curid=1686260" title="Six Feet Under (ścieżka dźwiękowa)">
Six Feet Under (ścieżka dźwiękowa)

Six Feet Under – ścieżka dźwiękowa do serialu "Sześć stóp pod ziemią" wydany w 2002 roku przez Universal Music.

</doc>
<doc id="1686261" url="https://pl.wikipedia.org/wiki?curid=1686261" title="Monte Amariana">
Monte Amariana

Monte Amariana – szczyt w Alpach Karnickich. Leży w północnych Włoszech, w prowincji Udine. Kiedyś górę tę uważano za wygasły wulkan. U stóp góry leży miejscowość Tolmezzo.

</doc>
<doc id="1686264" url="https://pl.wikipedia.org/wiki?curid=1686264" title="Folwarki (gmina)">
Folwarki (gmina)

Folwarki – dawna gmina wiejska w powiecie złoczowskim województwa tarnopolskiego II Rzeczypospolitej. Siedzibą gminy były Folwarki.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Bieniów, Folwarki, Jelechowice, Strutyn, Zarzecze, Zazule i Woroniaki.
Po II wojnie światowej obszar gminy został odłączony od Polski i włączony do Ukraińskiej SRR.

</doc>
<doc id="1686268" url="https://pl.wikipedia.org/wiki?curid=1686268" title="Gołogóry (gmina)">
Gołogóry (gmina)

Gołogóry – dawna gmina wiejska w powiecie złoczowskim województwa tarnopolskiego II Rzeczypospolitej. Siedzibą gminy były Gołogóry.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Gołogórki, Gołogóry, Kondratów, Majdan Gołogórski, Mitulin, Nowosiółki, Olszanica, Ścianka, Trędowacz i Zaszków.
Po wybuchu II wojny światowej okupowana przez ZSRR. W 1941 roku przejęta przez władze hitlerowskie, którzy właczyli ją do powiatu złoczowskiego w dystrykcie Galicja w Generalnym Gubernatorstwie. Tam gmina Gołogóry uległa zmianom granic, kiedy przyłączono do niej Lipowce i Łonie, należące przed wojną do gminy Przemyślany w powiecie przemyślańskim.
Po II wojnie światowej obszar gminy został odłączony od Polski i włączony do Ukraińskiej SRR w ZSRR.

</doc>
<doc id="1686271" url="https://pl.wikipedia.org/wiki?curid=1686271" title="Kołtów">
Kołtów

Kołtów (, "Kotłiw") – wieś w rejonie złoczowskim obwodu lwowskiego. Miejscowość liczy 427 mieszkańców.
Położenie.
Według "Słownika geograficznego Królestwa Polskiego i innych krajów słowiańskich" Kołtów to: "wieś w powiecie złoczowskim, położona 16 km na północny wschód od sądu powiatowego w Złoczowie i południowy wschód od urzędu pocztowego w Sassowie".
Historia.
Wieś założona w 1477.
W II Rzeczypospolitej miejscowość była siedzibą gminy wiejskiej Kołtów w powiecie złoczowskim województwa tarnopolskiego.

</doc>
<doc id="1686272" url="https://pl.wikipedia.org/wiki?curid=1686272" title="Kołtów (gmina)">
Kołtów (gmina)

Kołtów – dawna gmina wiejska w powiecie złoczowskim województwa tarnopolskiego II Rzeczypospolitej. Siedzibą gminy był Kołtów.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Chmielowa, Kołtów, Kruhów, Opaki, Ruda Kołtowska i Werchobuż.
Pod okupacją niemiecką zniesiona i przekształcona w gminę Sasów.

</doc>
<doc id="1686273" url="https://pl.wikipedia.org/wiki?curid=1686273" title="Abdul Kadir">
Abdul Kadir

Abdul Kadir Arsala (ar. الحاج عبد القادر, ur. 1951 w Dżalalabadzie, zm. 6 lipca 2002 w Kabulu) – afgański polityk, dawny lider Sojuszu Północnego, również były wiceprezydent tego kraju.
Był bratem Abdula Haqa, lidera Pasztunów, oraz gubernatorem prowincji Nangarhar. Po inwazji amerykańskiej na Afganistan zyskał sobie szacunek i przychylność miejscowej ludności. Oskarżany o znaczące powiązania ze stronami zaangażowanymi w wojnę afgańską, oraz handlarzami makiem lekarskim. Wraz z dwoma innymi liderami, Hazratem Alim Mohammedem Zamanem i Hadżim, stworzył Wschodnią Szurę. Dziennik Asia Times pisał, że Kadir był głównym kontrolerem wzrostu eksportu i heroiny, oraz że miał powiązania z CIA. Nominowany przez afgańskiego prezydenta trzecim wiceprzewodniczącym rządu i Ministrem Robót Publicznych. Jako prominentny członek rządu przejściowego, zyskał sobie poparcie Stanów Zjednoczonych. 6 lipca 2002 roku, Kadir i jego zięć zostali zabici z pistoletu typu gunmen. Ich zaskoczenie było zupełne. W 2004 roku jeden ze sprawców został skazany na karę śmierci, a dwie pozostałe osoby na kary wieloletniego więzienia.
Jeden z jego synów, Abdul Zahir Kadir jest wojskowym w rządzie Hamida Karzaja. Drugi, Hadżi Mohammed Zaher został zastrzelony w Kabulu w 2002 roku.

</doc>
<doc id="1686276" url="https://pl.wikipedia.org/wiki?curid=1686276" title="Csetnek">
Csetnek



</doc>
<doc id="1686278" url="https://pl.wikipedia.org/wiki?curid=1686278" title="Krasne (gmina w powiecie złoczowskim)">
Krasne (gmina w powiecie złoczowskim)

Krasne – dawna gmina wiejska w powiecie złoczowskim województwa tarnopolskiego II Rzeczypospolitej. Siedzibą gminy było Krasne.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Bałuczyn, Bezbrudy, Krasne, Kutkorz, Olszanka Mała, Ostrów, Rusiłów, Skniłów, Stronibaby, Uciszków oraz Bortków i Firlejówka (część).
Po II wojnie światowej obszar gminy został włączony do Ukraińskiej SRR.

</doc>
<doc id="1686281" url="https://pl.wikipedia.org/wiki?curid=1686281" title="Štítnik (wieś)">
Štítnik (wieś)

Štítnik (węg. "Csetnek") – słowacka wieś (obec) w powiecie Rożniawa, w kraju koszyckim. Miejscowość położona jest w dolinie rzeki Štítnik, u wschodnich podnóży szczytów Trojštít (672 m) i Klen (600 m) na Pogórzu Rewuckim ("Revucká vrchovina"). Najstarsza wzmianka o miejscowości pochodzi z roku 1243.

</doc>
<doc id="1686283" url="https://pl.wikipedia.org/wiki?curid=1686283" title="Štítnik">
Štítnik



</doc>
<doc id="1686285" url="https://pl.wikipedia.org/wiki?curid=1686285" title="Ożydów">
Ożydów

Ożydów (ukr. Ожидів) – wieś w rejonie buskim obwodu lwowskiego, założona w 1432. W II Rzeczypospolitej miejscowość była siedzibą gminy wiejskiej Ożydów w powiecie złoczowskim województwa tarnopolskiego. Miejscowość liczy 2100 mieszkańców.
Znajduje się tu stacja kolejowa Ożydów-Olesko, położona na linii Lwów – Zdołbunów.
Położenie i historia.
Na podstawie Słownika geograficznego Królestwa Polskiego i innych krajów słowiańskich Ożydów to: „wieś w powiecie złoczowskim, położona 20 km na północny-zachód od sądu powiatowego Złoczowie, 7 km na zachód od sądu powiatowego w Olesku i 67 km na wschód od Lwowa”.
W lipcu 2007 w Ożydowie miała miejsce katastrofa pociągu, przewożącego żółty fosfor. Według miejscowych mieszkańców, od tej pory we wsi notowano się podwyższoną zachorowalność na choroby nowotworowe.

</doc>
<doc id="1686286" url="https://pl.wikipedia.org/wiki?curid=1686286" title="Ożydów (gmina)">
Ożydów (gmina)

Ożydów – dawna gmina wiejska w powiecie złoczowskim województwa tarnopolskiego II Rzeczypospolitej. Siedzibą gminy był Ożydów.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Chwatów, Czyszki, Juśkowice, Kąty, Podlesie, Ożydów i Zakomarze.
Pod okupacją część gminy Ożydów włączono do nowej gminy Olesko.
Po II wojnie światowej obszar gminy został odłączony od Polski i włączony do Ukraińskiej SRR.

</doc>
<doc id="1686287" url="https://pl.wikipedia.org/wiki?curid=1686287" title="Niebieski karzeł">
Niebieski karzeł



</doc>
<doc id="1686290" url="https://pl.wikipedia.org/wiki?curid=1686290" title="Płuhów">
Płuhów

Płuhów (ukr. Плугів) – wieś w obwodzie lwowskim, w rejonie złoczowskim na Ukrainie, założona w 1469. Miejscowość liczy 809 mieszkańców.
Znajduje się tu przystanek kolejowy Płuhów, położony na linii Tarnopol – Lwów.
Położenie.
Na podstawie "Słownika geograficznego Królestwa Polskiego i innych krajów słowiańskich" Płuhów to "wieś w powiecie złoczowskim, położona 11 km na południowy wschód od sądu powiatowego w Złoczowie".
Historia.
W II Rzeczypospolitej miejscowość była siedzibą gminy wiejskiej Płuhów w powiecie złoczowskim województwa tarnopolskiego. 
Podczas okupacji niemieckiej od października 1941 roku do 22 lipca 1943 roku w Płuhowie funkcjonował obóz pracy dla Żydów, których wykorzystywano przy robotach drogowych. W ramach likwidacji obozu Niemcy przenieśli około 600 więźniów do Jaktorowa i tam zabili.

</doc>
<doc id="1686291" url="https://pl.wikipedia.org/wiki?curid=1686291" title="Płuhów (gmina)">
Płuhów (gmina)

Płuhów – dawna gmina wiejska w powiecie złoczowskim województwa tarnopolskiego II Rzeczypospolitej. Siedzibą gminy był Płuhów.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Bronisławówka, Krasnosielce, Łuka, Płuhów, Podlipce, Ryków, Trościaniec Mały i Zarwanica.
Po II wojnie światowej obszar gminy został odłączony od Polski i włączony do Ukraińskiej SRR.

</doc>
<doc id="1686293" url="https://pl.wikipedia.org/wiki?curid=1686293" title="Vrtača (szczyt)">
Vrtača (szczyt)

Vrtača (niem. "Wertatscha") – szczyt w paśmie Karawanki w Alpach Wschodnich, na granicy między Słowenią a Austrią. To drugi pod względem wysokości szczyt Karawanków. Szczyt ten leży w centrum grupy, gdzie góry mają najbardziej "alpejski" wygląd. Pobliskie szczyty to Hochstuhl, Zelenjak i Selenitza.

</doc>
<doc id="1686297" url="https://pl.wikipedia.org/wiki?curid=1686297" title="Podhorce (gmina)">
Podhorce (gmina)

Podhorce – dawna gmina wiejska w powiecie złoczowskim województwa tarnopolskiego II Rzeczypospolitej. Siedzibą gminy były Podhorce.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Hucisko Oleskie, Huta Werchobuzka, Pobocz, Podhorce i Zahorce.
Pod okupacją niemiecką zniesiona i przekształcona w gminy Olesko i Sasów.

</doc>
<doc id="1686300" url="https://pl.wikipedia.org/wiki?curid=1686300" title="Remizowce">
Remizowce

Remizowce (ukr. Ремезівці) – wieś w rejonie złoczowskim obwodu lwowskiego, założona w 1469 r. W II Rzeczypospolitej miejscowość była siedzibą wiejskiej gminy Remizowce w powiecie złoczowskim województwa tarnopolskiego. Miejscowość liczy 1098 mieszkańców.
Położenie.
Na podstawie Słownika geograficznego Królestwa Polskiego i innych krajów słowiańskich Remizowce to: „wieś w powiecie złoczowskim, położona 10 km na południe od sądu powiatowego, stacji kolejowej i urzędu poczty i telegrafu w Złoczowie”.

</doc>
<doc id="1686301" url="https://pl.wikipedia.org/wiki?curid=1686301" title="Remizowce (gmina)">
Remizowce (gmina)

Remizowce – dawna gmina wiejska w powiecie złoczowskim województwa tarnopolskiego II Rzeczypospolitej. Siedzibą gminy były Remizowce.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Czyżów, Koropiec, Kropiwna, Remizowce, Snowicz, Szpikłosy, Uhorce, Wicyń i Żuków.
Po II wojnie światowej obszar gminy został odłączony od Polski i włączony do Ukraińskiej SRR.

</doc>
<doc id="1686306" url="https://pl.wikipedia.org/wiki?curid=1686306" title="Fahrenholzia">
Fahrenholzia

Fahrenholzia – rodzaj wszy należący do rodziny Polyplacidae, pasożytujących na gryzoniach i powodujących chorobę zwaną wszawicą.
Gatunki należące do tego rodzaju nie posiadają oczu. Antena składa się z 5 segmentów bez wyraźnego dymorfizmu płciowego. Przednia para nóg jest wyraźnie mniejsza i słabsza, zakończona słabym pazurem. Środkowa i tylna para nóg wyraźnie większa od przedniej pary.
Fahrenholzia stanowią rodzaj składający się obecnie z 12 gatunków:

</doc>
<doc id="1686307" url="https://pl.wikipedia.org/wiki?curid=1686307" title="Skwarzawa">
Skwarzawa

Skwarzawa (ukr. Скваря́ва) – wieś w rejonie złoczowskim obwodu lwowskiego.
Położenie.
Na podstawie "Słownika geograficznego Królestwa Polskiego i innych krajów słowiańskich" (XIX w.) Skwarzawa to: "wieś w powiecie złoczowskim położona 15 km na północny-zachód od sądu powiatowego, stacji kolejowej i urzędu poczty i telegrafu w Złoczowie".
Historia.
Wieś założona w 1441 roku. W dniu 8 października 1673 roku pod Skwarzawą król Michał Korybut Wiśniowiecki lustrował przez 5 godzin zgromadzone tutaj przed wyprawą chocimską doborowe wojsko pod naczelnym dowództwem Jana Sobieskiego, składające się z 11 regimentów piechoty, 160 chorągwi i 50 dział. W XIX wieku Skwarzawa należała do rodziny Mrozowickich herbu Prus III. W 1848 roku patronką tytularną cerkwi grekokatolickiej pw. Św. Jerzego w Skwarzawie była Antonina Mrozowicka.
W II Rzeczypospolitej miejscowość była siedzibą gminy wiejskiej Skwarzawa w powiecie złoczowskim województwa tarnopolskiego. Miejscowość liczy 1081 mieszkańców.
Znajduje się tu przystanek kolejowy Skwarzawa, położony na linii Tarnopol - Lwów.

</doc>
<doc id="1686308" url="https://pl.wikipedia.org/wiki?curid=1686308" title="Skwarzawa (gmina)">
Skwarzawa (gmina)

Skwarzawa – dawna gmina wiejska w powiecie złoczowskim województwa tarnopolskiego II Rzeczypospolitej. Siedzibą gminy była Skwarzawa.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Ostrowczyk, Pietrycze i Skwarzawa oraz Bortków (część) i Firlejówka (część).
Po II wojnie światowej obszar gminy został odłączony od Polski i włączony do Ukraińskiej SRR.

</doc>
<doc id="1686310" url="https://pl.wikipedia.org/wiki?curid=1686310" title="Londyńskie Oko">
Londyńskie Oko



</doc>
<doc id="1686312" url="https://pl.wikipedia.org/wiki?curid=1686312" title="Katakumby (film 2007)">
Katakumby (film 2007)

Katakumby (tytuł oryg. "Catacombs") – amerykański film fabularny z roku 2007, inspirowany faktami; hybryda gatunków horror oraz thriller. W rolach głównych wystąpiły Shannyn Sossamon oraz piosenkarka Pink.
Fabuła.
Z Baltimore do Paryża przylatuje główna bohaterka filmu, Victoria. Dziewczyna została zaproszona do stolicy Francji przez swoją siostrę, Carolyn, która tamże zamieszkuje. Rozrywkowa Carolyn nie ma jednak w planach oprowadzać siostrę po mieście, chce ją bowiem zaprowadzić na nielegalną imprezę, odbywającą się w podziemnych katakumbach. Plan wprowadza w życie, wbrew początkowej niechęci Victorii.
Na miejscu dochodzi do tragedii – Carolyn zostaje zamordowana przez psychopatę skrywającego twarz za kozią maską, jej siostra zaś mdleje i odzyskuje przytomność, gdy w katakumbach nie pozostaje już nikt. Victoria, zagubiona w niezmierzonych labiryntach, usiłuje odnaleźć wyjście na powierzchnię ziemi. Okazuje się jednak, że ktoś nie chce pozwolić jej odejść.
Plan zdjęciowy.
Film kręcono od 7 marca 2005 roku w Paryżu we Francji oraz w rumuńskich miejscowościach Danube Delta i Bukareszt.
Wersja polska.
Wersja polska: na zlecenie SPI International Polska – Studio Sonoria
Tekst: Piotr Banaszek
Czytał: Piotr Borowiec

</doc>
<doc id="1686313" url="https://pl.wikipedia.org/wiki?curid=1686313" title="Andrea Belvedere">
Andrea Belvedere

Andrea Belvedere, zw. Abate Andrea (ur. w 1642 w Neapolu, zm. 26 czerwca 1732 tamże) – włoski malarz martwych natur. Prawdopodobnie studiował u Giovana Battisty Ruoppolo. Inspirowali go też Juan de Arellano, Franz Werner Tamm i Karel van Vogelaer. W jego obszernych kompozycjach elementy roślinne przeplatają się z ruinami, hermami i wazami na tle jezior i wodospadów. 

</doc>
<doc id="1686314" url="https://pl.wikipedia.org/wiki?curid=1686314" title="Jean-Jacques Pierre">
Jean-Jacques Pierre

Jean-Jacques Pierre (ur. 23 stycznia 1981 w Léogâne) – haitański trener piłkarski i piłkarz występujący na pozycji obrońcy. Obecnie jest selekcjonerem Haiti.
Kariera klubowa.
Pierre karierę rozpoczynał w 1999 w klubie AS Cavaly. W jego pierwszej drużynie spędził trzy lata. W 2002 przeszedł do argentyńskiego Arsenalu Sarandí, występującego w drugiej lidze. Na koniec sezonu 2002/2003 awansował z klubem na pierwszy poziom. Wówczas jednak Pierre odszedł do drugoligowego Deportivo Morón z Buenos Aires. Tam spędził kolejne dwa sezony. W 2004 podpisał kontrakt z urugwajskim CA Peñarolem. W tym klubie również grał przez dwa sezony.
W lipcu 2005 za milion euro trafił do francuskiego FC Nantes, występującego w Ligue 1. W tych rozgrywkach zadebiutował 10 września 2005 w wygranym 1:0 meczu z Troyes AC. W 2007 roku spadł z klubem do Ligue 2. Po roku powrócił z zespołem do ekstraklasy. W 2009 roku ponownie spadł z Nantes do Ligue 2.
W 2012 roku trafił do Panioniosu, a następnie do SM Caen. Wiosną 2015 grał w Angers SCO, a latem 2015 przeszedł do Paris FC.
W sezonie 2017/2018 zakończył karierę, występując w US Granville, który grał w niższej lidze francuskiej.
Kariera reprezentacyjna.
W 2001 Pierre zadebiutował w reprezentacji Haiti. W 2007 był uczestnikiem Złotego Pucharu CONCACAF, który zakończył z Haiti na fazie grupowej.

</doc>
<doc id="1686317" url="https://pl.wikipedia.org/wiki?curid=1686317" title="Sokołówka (gmina w województwie tarnopolskim)">
Sokołówka (gmina w województwie tarnopolskim)

Sokołówka – dawna gmina wiejska w powiecie złoczowskim województwa tarnopolskiego II Rzeczypospolitej. Siedzibą gminy była Sokołówka.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Bołożynów, Przewłoczna i Sokołówka.
Po II wojnie światowej obszar gminy został odłączony od Polski i włączony do Ukraińskiej SRR.

</doc>
<doc id="1686319" url="https://pl.wikipedia.org/wiki?curid=1686319" title="Złoczów (gmina)">
Złoczów (gmina)

Złoczów – dawna gmina wiejska w powiecie złoczowskim województwa tarnopolskiego II Rzeczypospolitej. Siedzibą gminy było miasto Złoczów, które stanowiło odrębną gminę miejską.
Gminę utworzono 1 sierpnia 1934 r. w ramach reformy na podstawie ustawy scaleniowej z dotychczasowych gmin wiejskich: Boniszyn, Chilczyce, Horodyłów, Jasionowce, Kniaże, Lackie Małe, Lackie Wielkie, Poczapy, Zalesie i Żulice.
Po II wojnie światowej obszar gminy został odłączony od Polski i włączony do Ukraińskiej SRR.

</doc>
<doc id="1686323" url="https://pl.wikipedia.org/wiki?curid=1686323" title="Hrodna">
Hrodna



</doc>
<doc id="1686326" url="https://pl.wikipedia.org/wiki?curid=1686326" title="Batalion Nachtigall">
Batalion Nachtigall



</doc>
<doc id="1686334" url="https://pl.wikipedia.org/wiki?curid=1686334" title="Hochobir">
Hochobir

Hochobir (słow. "Ojstrc") to szczyt w paśmie Karawanki w Alpach. Leży w Austrii, w Karyntii. Znajduje się pomiędzy doliną Drawy na północy, a granicą ze Słowenią na południu. Należy do masywu nazywanego "Obir", którego jest najwyższym szczytem, stąd też jego nazwa. W 1891 r. zbudowano na szczycie obserwatorium metrologiczne " Hannwarte", jedno z pierwszych w Alpach, zostało ono jednak zniszczone podczas drugiej wojny światowej.

</doc>
<doc id="1686340" url="https://pl.wikipedia.org/wiki?curid=1686340" title="Rzeka podziemna">
Rzeka podziemna

Rzeka podziemna jest rzeką płynącą pod powierzchnią ziemi. Może być pochodzenia naturalnego bądź skutkiem celowej działalności człowieka. W warunkach naturalnych rzeki podziemne płyną w grotach i pieczarach wymytych przez wodę w zboczach górskich zbudowanych z wapieni. Rzeką podziemną pochodzenia antropogenicznego jest ciek wodny który w górnym biegu płynął na powierzchni, a który poprzez wybudowany przepust wpływa do podziemnego kanału (rozwiązanie stosowane w miastach).
"Antropogeniczne:"
"Naturalne":

</doc>
<doc id="1686341" url="https://pl.wikipedia.org/wiki?curid=1686341" title="Dimitri Payet">
Dimitri Payet

Dimitri Payet (ur. 29 marca 1987 w Saint-Pierre) – francuski piłkarz występujący na pozycji pomocnika we francuskim klubie Olympique Marsylia.
Kariera klubowa.
Payet karierę rozpoczynał jako junior w klubie JS Saint-Pierroise z Reunionu. W 1999 roku trafił do juniorskiej ekipy Le Havre AC. Spędził w niej 4 lata, a potem powrócił do ojczyzny. Przez kolejne dwa lata reprezentował tam barwy klubu SS Excelsior. W 2005 roku podpisał kontrakt z francuskim FC Nantes, grającym w Ligue 1. W tych rozgrywkach zadebiutował 17 grudnia 2005 w zremisowanym 0:0 pojedynku z Girondins Bordeaux. 21 stycznia 2006 w wygranym 4:1 pojedynku z FC Metz strzelił pierwszego gola w trakcie gry w Ligue 1. W 2007 roku spadł z klubem do Ligue 2. Wówczas odszedł z Nantes.
W lipcu 2007 za 4 miliony euro trafił do pierwszoligowego AS Saint-Étienne. Pierwszy ligowy mecz zaliczył tam 4 sierpnia 2007 przeciwko AS Monaco (1:1).1 lipca podpisał kontrakt z francuskim Olympique Marsylia.
Latem 2015 roku podpisał kontrakt z West Hamem. 29 stycznia 2017 powrócił do Olympique Marsylia za kwotę 29,3 milionów euro. 
Kariera reprezentacyjna.
Payet był reprezentantem Francji U-21. W kadrze młodzieżowej zagrał 12 razy i zdobył 4 bramki.
9 października 2010 zadebiutował w dorosłej reprezentacji w wygranym 2:0 meczu eliminacji do Euro 2012 z Rumunią. Wystąpił także kilka dni później w meczu przeciw reprezentacji Luksemburga. W obu tych meczach zaliczył po asyście przy golach Yoanna Gourcuffa.
Strzelił gola ustalając tym samym rezultat na 2:1 w 89. minucie meczu otwarcia Euro 2016 rozegranego 10 czerwca 2016 pomiędzy Francją a Rumunią.

</doc>
<doc id="1686342" url="https://pl.wikipedia.org/wiki?curid=1686342" title="Hainschturm">
Hainschturm

Hainschturm (słoweń. "Kladivo"/"Hajnžturm") – szczyt w paśmie Karawanki w Alpach, na granicy między Słowenią a Austrią.

</doc>
<doc id="1686348" url="https://pl.wikipedia.org/wiki?curid=1686348" title="Wysszij diwizion (1999)">
Wysszij diwizion (1999)

Rozgrywki rosyjskiej pierwszej ligi w sezonie 1999 były ósmymi w historii rosyjskiej pierwszej ligi. Rozpoczęły się 3 kwietnia 1999 roku, zakończyły się natomiast 8 listopada 1999 roku. W rozgrywkach wzięło udział szesnaście drużyn, w tym dwie, które awansowały z Pierwszej Dywizji – Saturn Ramienskoje i Lokomotiw Niżny Nowogród. Mistrzowski tytuł po raz czwarty z rzędu wywalczyła drużyna Spartaka Moskwa. Królem strzelców ligi został Giorgi Demetradze z Ałaniji Władykaukaz, który zdobył 21 goli.
Najlepsi strzelcy.
"źródło: rsssf.com "
Nagrody.
2 grudnia 1999 Rosyjski Związek Piłki Nożnej wybrał listę 33 najlepszych piłkarzy ligi za sezon 1999:

</doc>
<doc id="1686349" url="https://pl.wikipedia.org/wiki?curid=1686349" title="Mistrzostwa Europy U-19 w Piłce Nożnej Kobiet 2009">
Mistrzostwa Europy U-19 w Piłce Nożnej Kobiet 2009

Mistrzostwa Europy U-19 w piłce nożnej kobiet 2009 – dwunasta edycja piłkarskich Mistrzostw Europy kobiet do lat 19. Zawody odbyły się w dniach 13-25 lipca 2009 roku na Białorusi.

</doc>
<doc id="1686350" url="https://pl.wikipedia.org/wiki?curid=1686350" title="Edward Klimczak">
Edward Klimczak

Edward Stanisław Klimczak (ur. 5 kwietnia 1944 w Kielcach, zm. 15 kwietnia 2011 w Berlinie) – wykładowca uniwersytecki, emigracyjny działacz polityczny, tłumacz.
Życiorys.
W 1966 r. ukończył zaocznie Studium Turystyki w Wyższej Szkole Ekonomicznej w Katowicach, w 1967 r. – filologię rosyjską na UJ w Krakowie, w 1971 r. – filologię angielską na Uniwersytecie Łódzkim. W latach 1967-73 pracownik naukowy Uniwersytetu Łódzkiego, gdzie wykłada literaturę rosyjską i gramatykę, a po ukończeniu fil. angielskiej również język angielski. Członek PZPR. Od 1973 r. w Niemczech; wykładowca na Uniwersytecie Saary w Saarbrücken oraz nauczyciel języka angielskiego i rosyjskiego w gimnazjum im. Carla Boscha w Ludwigshafen am Rhein nad Renem. Od 1976 r. wykładowca jęz. rosyjskiego na Freie Universität (FU) w Berlinie Zachodnim. W latach 1994/95 i od 2004 r. do września 2009 r. również wykładowca jęz. polskiego i literatury.
Po 14 grudnia 1981 r. tworzy w Berlinie Zachodnim Komitet Obrony Solidarności. Przy wydatnej pomocy trockistów z Freie Universität organizuje demonstracje i protesty przeciwko dyktaturze wojskowej w Polsce. Pomaga polskim uchodźcom, m.in. prowadzi bezpłatne kursy niemieckiego dla Polaków na FU. Już w styczniu 1982 r. wraz z działaczami trockistowskimi rozpoczyna wydawanie dwutygodnika „Biuletyn KOS”, przemianowanego w 1983 r. na „Pogląd” i finansowanego przez USA. Komitet Obrony Solidarności przekształca się w "Towarzystwo Solidarność”. Jako przewodniczący "Tow. Solidarność” utrzymuje bliskie kontakty z emigracyjnym rządem polskim w Londynie. W 1983 mianowany przez prezydenta Raczyńskiego członkiem Rady Narodowej w Londynie (m.in. organizuje spotkania członków rządu emigracyjnego w Berlinie Zachodnim). Współpracuje z francuskim związkiem zawodowym Force Ouvrière, który opiekował się więzionym w Polsce w 1982 r. Edmundem Bałuką, legendarnym przywódcą strajków w Szczecinie w 1970 r. i zaangażowanym trockistą.
W latach 1983-1990 współdziała z podziemnymi strukturami niezależnych wydawnictw w Polsce tzw. drugiego obiegu, szczególnie ze strukturami „Solidarności Walczącej". Do 1990 r. wydaje około 170 numerów pisma i ponad 20 pozycji książkowych. Szereg wydań „Poglądu” pod bliźniaczym tytułem „Meinung” ukazało się również w języku niemieckim. Ostatnie numery „Poglądu” po Okrągłym Stole wydaje bez sukcesu w Warszawie.
Podczas „kontraktowych” wyborów do Sejmu w czerwcu 1989 r. oraz wyborów prezydenckich w grudniu 1990 r. E. Klimczak jest „solidarnościowym” kierownikiem okręgu wyborczego w Berlinie Zachodnim. Od początku lat 90. symbolicznie współpracuje z JOW, tj. ruchem Jednomandatowych Okręgów Wyborczych i moderatorem JOW-u prof. Jerzym Przystawą z Wrocławia.
Dnia 11 grudnia 2009 r. odznaczony przez Prezydenta RP Lecha Kaczyńskiego Krzyżem Oficerskim Orderu Zasługi Rzeczypospolitej Polskiej, za wybitne zasługi w działalności na rzecz wspierania przemian demokratycznych w Polsce, za niesienie pomocy humanitarnej w czasie stanu wojennego oraz za działalność społeczną.
Za działalność wydawniczą i organizatorską otrzymał medal Solidarności "Zasłużony w Walce o Niepodległość Polski i Prawa Człowieka"

</doc>
<doc id="1686353" url="https://pl.wikipedia.org/wiki?curid=1686353" title="Lew Korobczuk">
Lew Korobczuk

Lew Korobczuk (ur. 1919 w guberni jarosławskiej, zm. 10 marca 1944 w Łaskowie) – kapłan prawosławny, jeden z męczenników chełmskich i podlaskich.
Życiorys.
Urodził się w rodzinie kapłana prawosławnego, Gabriela Korobczuka, który był m.in. proboszczem parafii w Kulnie i w parafii w Bończy. Ukończył Szkołę Dyrygentów i Psalmistów Cerkiewnych w monasterze św. Onufrego w Jabłecznej, a po uzyskaniu dyplomu służył jako psalmista w cerkwi w Werbkowicach. Ożenił się z Wierą (nazwisko panieńskie nieznane), z którą miał syna Aleksandra i córkę Raisę. W 1942 otrzymał święcenia kapłańskie.
Posługę duszpasterską niósł początkowo w Chełmie, a następnie objął parafię św. Stefana w Łaskowie. 10 marca 1944 padł ofiarą zbrodni na ukraińskiej ludności cywilnej dokonanej przez oddział AK pod dowództwem Stefana Kwaśniewskiego i batalion Batalionów Chłopskich Stanisława Basaja ps. „Ryś”. Razem z grupą ok. 20 parafian ukrywał się w podziemnym schronie, z którego został wyciągnięty i po torturach zabity, razem z innymi znajdującymi się w kryjówce. Został kilkakrotnie postrzelony, następnie napastnicy ucięli mu głowę i poranili całe ciało nożem.
Jego ciało zidentyfikowała następnego dnia ocalała z masakry siostra, która razem z kilkoma mężczyznami pochowała je na cmentarzu w Łaskowie.
Kanonizowany przez Polski Autokefaliczny Kościół Prawosławny 20 marca 2003.

</doc>
<doc id="1686361" url="https://pl.wikipedia.org/wiki?curid=1686361" title="Košuta">
Košuta

Košuta (niem. "Koschuta") to masyw w paśmie Karawanki w Alpach, na granicy między Słowenią a Austrią. Najwyższym szczytem masywu jest Košutnikov Turm (niem. "Koschutnikturm") - 2136 m. Masyw ten jest szeroki na ok. 14 km i posiada 9 szczytów osiągających ponad 2000 m wysokości.
W skład masywu wchodzą szczyty:
Schroniska:

</doc>
<doc id="1686362" url="https://pl.wikipedia.org/wiki?curid=1686362" title="Konon z Magydas">
Konon z Magydas

Konon z Magydas, Konon ogrodnik (; ur. w Nazarecie, zm. ok. 250 w Pamfilii) – święty katolicki i prawosławny, męczennik wczesnochrześcijański.
Żywot świętego.
Przypisuje mu się przynależność do rodziny Jezusa Chrystusa. Według wiarygodnej "Passio" miał być ogrodnikiem, eremitą, który utrzymywał kawałek pola. Poniósł męczeńską śmierć w Magydas (Pamfilia) w czasie prześladowań chrześcijan za panowania cesarza Trajana Decjusza. Imię Konona znajduje się na Porta San Sebastiano w Rzymie.
Kult.
Kult świętego rozwinął się w Syrii. Na wschodzie był jednak Konon mylony z imiennikiem z Izaurii. Wspominano go 2 lub 3 lipca.
Wspomnienie liturgiczne w "Martyrologium Romanum" umieszczono pod dniem 26 lutego.
Cerkiew prawosławna wspomina męczennika Konona 5/18 marca, tj. 18 marca według kalendarza gregoriańskiego.
W ikonografii święty męczennik Konon jest starszym, siwobrodym mężczyzną w jasnej koszuli sięgającej kolan. Prawą dłoń ma modlitewnie uniesioną do góry, w lewej trzyma małe drzewko lub roślinę.
O pomoc modlą się do niego osoby zagrożone ospą lub chore na tę chorobę.

</doc>
<doc id="1686364" url="https://pl.wikipedia.org/wiki?curid=1686364" title="Gloria victis">
Gloria victis



</doc>
<doc id="1686365" url="https://pl.wikipedia.org/wiki?curid=1686365" title="Katedra św. Jana i św. Donata w Miśni">
Katedra św. Jana i św. Donata w Miśni

Katedra Świętych Jana i Donata w Miśni (niem. "Dom St. Johannis und St. Donatus zu Meißen") – historyczna katedra założonej w 968 przez cesarza Ottona I diecezji miśnieńskiej. Od 1581 kościół luterański, obecnie jest świątynią kazalną biskupa Ewangelicko-Luterańskiego Kościoła Krajowego Saksonii. Obecny gotycki kościół wzniesiony na miejscu dawnej katedry romańskiej zachował cenny wystrój gotycki (m.in. zespół rzeźb gotyckich, witraże) i renesansowy (ołtarz z malowidłami Cranachów). Wraz z zamkiem Albrechta ("Albrechtsburg") i zabudową dawnej kapituły katedralnej stanowi zespół zabytkowy wzgórza katedralnego, które tworzy malowniczą dominantę położonej nad Łabą Miśni. 
Historia.
W 967 r. papież Jan XIII erygował na synodzie w Rawennie diecezję Miśni chcąc schrystianizować Serbów łużyckich. Biskupstwo podporządkowane zostało metropolii w Magdeburgu. 
Pierwsza świątynia na miśnieńskim wzgórzu powstała rok później z woli cesarza Ottona I. Budowę kościoła gotyckiego rozpoczęto między rokiem 1240 a 1260. Dwadzieścia lat później ukończono budowę kaplicy św. Marii Magdaleny, a w 1291 r. – oktagonalnej kaplicy św. Jana. W 1315 r. rozpoczęto budowę dwóch wież, które w 1413 r. zostały zniszczone przez uderzenie pioruna. Budowy 81-metrowych wież neogotyckich podjęto się dopiero w latach 1903-1909. 
W 1425 r. Fryderyk IV, margrabia miśnieński i elektor saski zdecydował, że katedralna Kaplica Książęca zostanie miejscem pochówku dynastii Wettynów. Do dziś podziwiać można wykonany w brązie grobowiec księcia Fryderyka. W 1534 roku w katedrze pochowano Barbarę Jagiellonkę, córkę króla Polski Kazimierza Jagiellończyka.
W 1559 r. książę-elektor August Wettyn zsekularyzował biskupstwo miśnieńskie. W 1581 roku swój urząd złożył ostatni biskup rzymskokatolicki, a katedra przeszła we władanie ewangelików. Wciąż można w niej oglądać wiele pamiątek z czasów Reformacji, m.in. dzieła Łukasza Cranacha starszego - ołtarz oraz portrety ks. Marcina Lutra i Filipa Melanchtona.
Rzymskokatolicka diecezja została reaktywowana w 1921 r. przez papieża Benedykta XV. Nową stolicą biskupstwa został Budziszyn, będący po Reformacji siedzibą adminstratury apostolskiej dla pozostałych przy katolicyzmie ziem, głównie górnołużyckich. Obecnie do tradycji diecezji Miśni nawiązuje erygowane w 1979 r. biskupstwo drezdeńsko-miśnieńskie. Rolę rzymskokatolickiej świątyni katedralnej pełni od tego czasu dawny kościół dworski pw. Św. Trójcy w Dreźnie, konkatedrą jest budziszyńska katedra pw. Św. Piotra.
Architektura.
Katedra w Miśni zbudowana jest z kamienia. Jest to trójnawowa świątynia halowa z transeptem i dwuprzęsłowym, poligonalnie zamkniętym chórem wschodnim z prezbiterium. Korpus nawowy (liczący siedem przęseł) zamknięty jest dwuwieżowym masywem zachodnim do którego przylega jednonawowa poligonalnie zamknięta kaplica Książęca mieszcząca mauzoleum Wettynów. Przy narożach transeptu i prezbiterium wznoszą się dwie wieże wschodnie z kaplicami w przyziemiach. Do naroża transeptu i nawy południowej przylega ośmioboczna kaplica Św. Jana Chrzciciela. Od strony południowej do świątyni przylegają zabudowania dawnego monasterium kanonickiego skupione wokół czworobocznego wirydarza, który otoczony jest krużgankiem. We wschodniej części zabudowań znajduje się gotycka kaplica Wszystkich Świętych. 
W obecnej postaci katedra jest gotycka. Najstarszą częścią jest nakryte sklepieniem krzyżowo-żebrowym i sześciodzielnym prezbiterium oraz skrzyżowanie naw (ok. 1270 r.). Z XIV wieku pochodzi korpus nawowy, nakryty sklepieniem krzyżowo-żebrowym wspartym na służkach przylegających do filarów wiązkowych oraz murów obwodowych. Późny gotyk (ok. 1420 r.) reprezentuje kaplica Książęca, która nakryta jest sklepieniem będącym kombinacją form charakterystycznych dla sklepienia sieciowego, gwiaździstego, krzywobieżnego i zwierciadlanego. 
Na zewnątrz mury są oszkarpowane (z wyjątkiem przyziemi wież zachodnich i elewacji transeptu), przypory kaplicy Książęcej zwieńczone są pinaklami. Architektura katedry charakteryzuje się przezroczystością konstrukcji, przez co powierzchnia okien wypełnia większą przestrzeń ścian poszczególnych przęseł. Wyjątek stanowią elewacje transeptu, przyziemia wież oraz kaplicy Wszystkich Świętych, gdzie elewacje są surowsze, a okna mniejsze. W elewacjach korpusu nawowego, prezbiterium i kaplicy Książęcej (prócz ściany zachodniej, gdzie znajduje się rozeta) powyżej całkowicie zamurowanej strefy cokołu, okna zajmują całą szerokość przęsła.
Portal południowy.
Na wysokości piątego (licząc od zachodu) przęsła, od strony południowej usytuowane jest jedno z dwóch wejść prowadzących z zewnątrz bezpośrednio do wnętrza kościoła. Zdobi go ostrołukowy portal z profilowanymi ościeżami i archiwoltami, jednakże niemalże całkowicie bez dekoracji rzeźbiarskiej. Wewnętrzną archiwoltę zdobi ażurowy motyw stylizowanego pięcioliścia. Natomiast wieńcząca portal wimperga oraz flankujące ją dolne partie przypór zdobią pełnoplastyczne posągi Madonny z Dzieciątkiem, świętych Jana Ewangelisty, Agnieszki i Katarzyny oraz Barbary, Małgorzaty i Donatusa. Nieznany twórca tych rzeźb zachował balans między stylizacją, idealizacją i realizmem, uwzględnił fizjonomię i psychologię na twarzach postaci. Datowane na ok. 1270 r. figury stoją na ozdobnych konsolach, powyżej postaci ośmioboczne baldachimy w formie stylizowanych wieżyczek.
Portal zachodni.
Wykonany około połowy XIV w. portal zachodni, znajduje od lat 40. XV w. wewnątrz kaplicy Książęcej. Na wysokim kamiennym cokole umieszczono profilowane ościeża bezpośrednio przechodzące w archiwolta. Ponad nimi na niskich konsolach spoczywają figurki apostołów oraz grupy "Deesis" w najwyższej partii. Wszystkie postaci umieszczone są pod smukłymi, wieżowymi baldachimami na których stoją figurki aniołów. Pod archiwoltami znajduje się tympanon z płaskorzeźbami umieszczonymi w polu podzielonym na dwie strefy, które tworzą trzy sceny będące cyklem Radości Marii - Boże Narodzenie i Pokłon Trzech Króli (u dołu) oraz Koronację Marii (u góry).
Wystrój wnętrza.
Dzięki zastosowaniu układu halowego wnętrze charakteryzuje się specyficzną głębią przestrzeni. Jednolita forma filarów wiązkowych potęguje iluzję głębi przestrzeni, która jest najbardziej wyraźna na osi, od strony zachodniej. Na nasadach arkad i sklepień służki i wiązki filarów ozdobione są kapitelami z motywami zoomorficznymi, fitomorficznymi oraz antropomorficznymi. 
Posągi fundatorów i patronów katedry.
Po obu stronach, w ostatnim przęśle chóru wschodniego stoją naprzeciwko siebie dwie pary kamiennych, polichromowanych i pełnoplastycznych figur naturalnej wielkości; przy ścianie północnej postaci cesarza Ottona I i jego drugiej żony Adelajdy Burgundzkiej, zaś przy południowej święci Jan Ewangelista i Donatus, biskup z Arezzo. Para cesarska stworzyła podwaliny dla podporządkowanej archidiecezji magdeburskiej diecezji Miśni oraz ufundowała pierwotny kościół. Para cesarska odziana jest w koronacyjne stroje (tunika, płaszcz z ozdobnymi broszami), na ich skroniach spoczywają korony. Ponadto Otton I dzierży berło i jabłko. Upozowanie postaci zdradza syntezę narracji z reprezentacyjnością; między nimi zachodzi pewien dialog, nie rezygnując relacji z widzem, chcąc pokazać autorytet cesarza. Naprzeciwko nich usytuowani święci patroni utrzymują jedynie kontakt z widzem. Święty Jan w sposób ostentacyjny prezentuje otwartą księgę z treścią prologu napisanej przez niego Ewangelii, zaś ubrany w strój pontyfikalny biskup z Arezzo wykonuje gest błogosławieństwa. Hierarcha powołując się na treści Ewangelii legitymizuje swoją władzę, władzę apostolską, pochodzącą bezpośrednio od Boga. Figury te powstały około 1255-60 i wiążą się z wyrażeniem pamięci o dobroczyńcach i kultu patronów, tym samym tworzą zapoczątkowaną w katedrze naumburskiej tradycją kommemoracji poprzez umieszczenie w prestiżowym miejscu (tj. w chórze, gdzie zazwyczaj umieszczano figury apostołów) rzeźbionych wizerunków fundatorów i opiekunów świątyni. Bezpośredni związek z Naumburgiem widoczny jest w stylu miśnieńskich posągów, co więcej badacze przypuszczają o bezpośrednim związku tych dzieł z Mistrzem Naumburskim, znanym z dekoracji zachodniego chóru i przylegającej do niego przegrody chórowej w tamtejszej katedrze. Związek z Naumburgiem uwydatnia również styl baldachimów umieszczonych ponad głowami rzeźb fundatorów i patronów katedry miśnieńskiej oraz podobne w formie baldachimy kamiennych stalli w prezbiterium. 
Posągi w kaplicy Św. Jana Chrzciciela.
Wewnątrz oktogonalnej kaplicy Św. Jana Chrzciciela umieszczone są pełnoplastyczne, kamienne posągi Marii z Dzieciątkiem, Jana Chrzciciela i nieznanego z imienia diakona, który kołysze kadzielnicą. Wszakże są niemal w całości pozbawione polichromii, ich styl zdradza autorstwo twórcy figur w prezbiterium.
Witraże.
Zespół gotyckich witraży pochodzących z różnych okien chóru został zmontowany w górnych partiach okna wschodniego. Datowane na ok. 1270 r. witraże przedstawiają m.in. starotestamentowych proroków (Mojżesz, Eliasz, Zachariasz, Malachiasz), sędziów (Gedeon) i królów Izraela (Dawid), wybrane wątki z Pasji i Triumfu Chrystusa (m.in. Wjazd do Jerozolimy, Ostatnia Wieczerza, Biczowanie, Ukrzyżowanie, Zmartwychwstanie).
Ołtarze.
Najcenniejszymi pamiątkami w katedrze z okresu reformacji są trzy szafiaste retabula ołtarzowe, dzieła Lucasa Cranacha Starszego i jego warsztatu. Umieszczony wewnątrz absydy w prezbiterium tryptyk z początku XVI w. przedstawia Pokłon Trzech Króli (pośrodku) oraz świętych Filipa i Jakuba Młodszego oraz Jakuba Starszego i Bartłomieja. Pierwotnie był przeznaczony do kaplicy Książęcej w zachodniej części katedry. Ołtarz główny usytuowany jest przed przegrodą chórową (z zachowanymi gotyckimi kapitelami kolumn), ma formie pentaptyku (dwie pary skrzydeł, w tym para nieruchomych). Poszczególne kwatery są malowane techniką olejną. W środkowej części ołtarza Grupa Ukrzyżowania oraz hołd Nechusztana przez Izraelitów. Awersy bocznych skrzydeł zawierają po trzy kwatery, które ilustrują epizody z legendy o Krzyżu Św. Na rewersach pojedyncze kwatery z przedstawieniami "Vir Dolorum" i "Mater Dolorosa". Na awersach skrzydeł nieruchomych symbole Czterech Ewangelistów. Na predelli przedstawienie Mszy św. Grzegorza. Fundatorem datowanego na rok 1526 ołtarza był Johann von Eisenberg. W kaplicy księcia Jerzego znajduje się tryptyk ufundowany przez tegoż władcę i jego małżonkę, Barbarę, których wizerunki uwiecznił Lucas Cranach Starszy (co poświadcza jego sygnatura) na skrzydłach bocznych w asyście świętych Jakuba Starszego i Piotra oraz Pawła i Andrzeja. Pośrodku wizerunki Chrystusa Boleściwego w asyście Marii i św. Jana Ewangelisty. Ponad nimi liczne nagie anioły, część z nich trzyma "Arma Christi".

</doc>
<doc id="1686369" url="https://pl.wikipedia.org/wiki?curid=1686369" title="Urząd Rady Ministrów">
Urząd Rady Ministrów

Urząd Rady Ministrów (URM) – urząd państwowy istniejący w czasach PRL, a także do 1996 w Rzeczypospolitej Polskiej, obsługujący działalność Rady Ministrów.
W wyniku tzw. reformy centrum (1995–1997) Urząd Rady Ministrów został przekształcony w Kancelarię Prezesa Rady Ministrów.
Funkcję szefa URM sprawowali kolejno:

</doc>
<doc id="1686371" url="https://pl.wikipedia.org/wiki?curid=1686371" title="Szymon Sędrowski">
Szymon Sędrowski

Szymon Sędrowski (ur. 2 czerwca 1977 w Puławach) – polski aktor.
Życiorys.
W 2000 roku ukończył studia na Wydziale Aktorskim PWSFTviT w Łodzi. Do roku 2010 był zatrudniony w Teatrze im. Juliusza Osterwy w Lublinie. Od sezonu 2010/2011 związany jest z Teatrem Miejskim w Gdyni im. Witolda Gombrowicza.

</doc>
<doc id="1686372" url="https://pl.wikipedia.org/wiki?curid=1686372" title="Alfredo Dick">
Alfredo Dick

Alfredo Dick (ur. 12 kwietnia 1865 w Yverdon-les-Bains, zm. 19 sierpnia 1909 w Turynie) - włoski biznesmen i działacz piłkarski pochodzenia szwajcarskiego. Założyciel dwóch największych turyńskich klubów - AC Torino oraz Juventusu.
Wraz z Eugenio Canfarim i Enrico Canfarim był jedną z grupy trzynastu osób, które w 1897 roku założyły drużynę Juventus F.C. W latach 1905-1906 pełnił funkcję prezesa "Starej Damy". Posadę przejął po nim Carlo Vittorio Varetti. W roku 1906 ufundował drugi co do wielkości klub w Turynie, Torino Calcio 1906.

</doc>
<doc id="1686373" url="https://pl.wikipedia.org/wiki?curid=1686373" title="Maria Łukasz Wiechowicz">
Maria Łukasz Wiechowicz

Bolesław Maria Łukasz Wiechowicz (ur. 18 listopada 1869, zm. 26 kwietnia 1924 w Cegłowie) – kapłan mariawicki, animator mariawityzmu na wschodnim Mazowszu i Podlasiu.
Pracował jako kapelan szpitalny w Warszawie. W 1897 roku przystąpił do tajnego Zgromadzenia Kapłanów Mariawitów. Był pierwszym kapłanem mariawickim w archidiecezji warszawskiej. 
W latach 1897-1903 sprawował opiekę duchowną nad okręgiem warszawskim Zgromadzenia Kapłanów Mariawitów. Od 1902 roku działał jako duszpasterz w parafii rzymskokatolickiej św. Jana Chrzciciela w Cegłowie.
W 1905 roku wspólnie z większością swoich parafian wystąpił z Kościoła katolickiego. Założyciel i wieloletni proboszcz parafii mariawickiej św. Jana Chrzciciela w Cegłowie. 

</doc>
<doc id="1686376" url="https://pl.wikipedia.org/wiki?curid=1686376" title="Philip Guston">
Philip Guston

Philip Guston (ur. 27 czerwca 1913 w Montrealu, zm. 7 czerwca 1980 w Woodstock w stanie Nowy Jork) – amerykański malarz i ilustrator, przedstawiciel ekspresjonizmu abstrakcyjnego pochodzenia żydowskiego.
Życiorys.
Pochodził z rosyjskiej, żydowskiej rodziny pochodzącej z Odessy. Guston zaczął malować w wieku 14 lat, a od 1927 roku uczęszczał do szkoły w Los Angeles, gdzie wraz z nim nauki pobierali Jackson Pollock i Willem de Kooning.
Pierwotnie malował obrazy o tematyce społecznej, malował sceny przedstawiające okrucieństwo wojny i z życia codziennego Amerykanów. Swój styl wzorował na Piere della Francesca, De Chirico oraz na malarzach socrealizmu. Po II wojnie światowej malował obrazy reprezentujące ekspresjonizm abstrakcyjny.

</doc>
<doc id="1686377" url="https://pl.wikipedia.org/wiki?curid=1686377" title="Orlando Pereira Pires">
Orlando Pereira Pires

Orlando, właśc. Orlando Pereira Pires (ur. 21 kwietnia 1895 w Campinas) - piłkarz brazylijski grający na pozycji środkowego obrońcy.
Orlando karierę piłkarską rozpoczął w 1912 roku w klubie Mackenzie São Paulo, w którym grał do 1914 roku. W 1915 przeszedł do lokalnego rywala Paulistano, w którym grał do końca kariery, którą zakończył w 1922 roku. Największymi sukcesami w karierze klubowej Orlando było pięciokrotne zdobycie mistrzostwa Stanu São Paulo - Campeonato Paulista w 1916, 1917, 1918, 1919, 1921,z Paulistano.
Jako piłkarz Paulistano wziął udział w turnieju Copa América 1916, czyli pierwszych w dziejach oficjalnych mistrzostwach kontynentalnych. Brazylia zajęła trzecie miejsce, a Orlando zagrał we wszystkich trzech meczach - z Chile, Argentyną i Urugwajem. Były to jego jedyne występy w reprezentacji Brazylii.

</doc>
<doc id="1686381" url="https://pl.wikipedia.org/wiki?curid=1686381" title="Emil Nitz">
Emil Nitz

Emil Nitz (ur. 29 maja 1888 w Gross-Mantel, zm. 30 sierpnia 1952) – zbrodniarz nazistowski, esesman, członek załogi niemieckiego obozu koncentracyjnego Neuengamme.
W latach 1941–1945 pełnił służbę w kompleksie obozowym Neuengamme. Początkowo, do 1943, należał do sztabu komendantury obozu głównego. Następnie przeniesiono go na stanowisko komendanta podobozu "Bostel". Wielokrotnie znęcał się wówczas nad więźniami chorymi i niezdolnymi do pracy. Raz miało to miejsce ze skutkiem śmiertelnym. Oprócz tego brał udział w powieszeniu łotewskiej lekarki-więźniarki, która zaprotestowała przeciw warunkom panującym w podobozie "Bostel".
Emil Nitz został skazany 10 kwietnia 1951 na karę śmierci przez wschodnioniemiecki sąd w Berlinie. Wyrok wykonano przez zgilotynowanie w 1952.

</doc>
<doc id="1686383" url="https://pl.wikipedia.org/wiki?curid=1686383" title="Begunjščica">
Begunjščica

Begunjščica – szczyt w paśmie Karawanki w Alpach. Leży w północnej Słowenii blisko granicy z Austrią. Na zachód od szczytu leżą Triglav, Hochstuhl, Vrtača i Košuta, na wschodzie Alpy Kamnickie, a na południe Kotlina Lublańska, gdzie leży stolica Słowenii.

</doc>
<doc id="1686384" url="https://pl.wikipedia.org/wiki?curid=1686384" title="Katedra miśnieńska">
Katedra miśnieńska



</doc>
<doc id="1686387" url="https://pl.wikipedia.org/wiki?curid=1686387" title="Serafin Żyrowicki">
Serafin Żyrowicki

Serafin Żyrowicki, właśc. Roman Szachmuć (ur. 15 lipca 1901 w Podlesiu, zm. 1946 w obwodzie gorkowskim ZSRR) – święty prawosławny.
Pochodził z wielodzietnej rodziny chłopskiej. Jako czternastolatek stracił ojca. W 1916, po ukończeniu Szkoły Ludowej, wstąpił do monasteru Świętego Ducha w Mińsku, który jednak wkrótce opuścił, by pomóc matce w utrzymaniu rodziny. Służył następnie jako psalmista w Wieliaticzach (pow. piński), po czym w 1922 ponownie wstąpił do monasteru w Żyrowicach. W tym samym roku lub wiosną roku następnego złożył śluby zakonne i przyjął imię Serafin. W 1926 otrzymał święcenia diakońskie, w 1935 – kapłańskie, po czym został skierowany do parafii w Kuraszewie. Prowadził w niej czynną działalność przeciw neounii, organizował bractwo cerkiewne oraz pielgrzymki do znanych monasterów prawosławnych. Przez ludność wsi uważany był za jasnowidza i uzdrowiciela. Pracę w Kuraszewie prowadził do grudnia 1937 lub marca 1938, kiedy wrócił do Żyrowic. W 1939 otrzymał godność ihumena, wkrótce później archimandryty.
W 1941 razem z ihumenem Grzegorzem (Kudarenką) udał się w podróż duszpasterską na Wschodnią Białoruś, gdzie w miarę możliwości starali się zakładać nowe parafie i monastery. Serafin gromadził również dokumenty i materiały dotyczące prześladowań Cerkwi prawosławnej przed II wojną światową.
6 września 1944 został aresztowany razem z o. Grzegorzem (Kudarenką) w Grodnie i po wstępnym przesłuchaniu przewieziony do więzienia w Mińsku. Oskarżono ich o współpracę z Sicherheitsdienst, pobyt w więzieniu wywołał u niego chorobę serca. Dziesięciomiesięczne śledztwo nie przyniosło żadnych dowodów winy, mimo tego 7 lipca 1945 został skazany na pięć lat łagru w obwodzie gorkowskim. W rok później zmarł w obozie. 22 kwietnia 1994 został całkowicie zrehabilitowany.
Kanonizacja.
28 października 1999 roku Święty Synod Białoruskiego Kościoła Prawosławnego z błogosławieństwem Patriarchy Moskwy i wszechrusi Aleksego II archimandryta Serafin (Szachmuć) został zaliczony do grona 23 miestnocztimych Nowomęczenników ziemi Białoruskiej, a dniem jego pamięci wyznaczono 15/28 października (zależnie od używanego kalendarza).
W roku następnym został ogłoszony świętym także przez Sobór Archijerejski Rosyjskiego Kościoła Prawosławnego.

</doc>
<doc id="1686389" url="https://pl.wikipedia.org/wiki?curid=1686389" title="Pociąg do nieba">
Pociąg do nieba

Pociąg do nieba – instalacja znajdująca się we Wrocławiu na placu Strzegomskim, odsłonięta w październiku 2010 roku. Do jej zbudowania użyto prawdziwego zabytkowego parowozu Ty2-1035.
Historia.
Pomysł na „Pociąg do nieba” pojawił się w 1994 roku. Do stworzenia instalacji wykorzystano parowóz Ty2-1035 pozyskany od PKP we Wrocławiu, a który wcześniej przechowywany był na bocznicy Muzeum Przemysłu i Kolejnictwa na Śląsku w Jaworzynie Śląskiej, sponsorem instalacji była firma Archicom. Dzieło autorstwa Andrzeja Jarodzkiego zostało odsłonięte w październiku 2010 roku.
Architektura.
Instalacja składa się z parowozu Ty2-1035 oraz fragmentu torów, mierzy 21 m wysokości, a jej masa wynosi 82 t, co czyni ją największą rzeźbą miejską w Polsce.
Inskrypcje na podkładach rzeźby.
Rzeźba posiada 32 metalowe podkłady kolejowe z których niektóre posiadają inskrypcje:
Przed pomnikiem stoi dwujęzyczna tablica – pociąg do nieba – train to heaven – oraz logami Archicomu (firmy wspierającej i wykonującej projekt) i Wrocław – miasto spotkań, podpisem autora – Andrzej Jarodzki – oraz rokiem powstania: 2010.

</doc>
<doc id="1686391" url="https://pl.wikipedia.org/wiki?curid=1686391" title="Natan Meisler">
Natan Meisler

Natan Meisler – polski reżyser oraz aktor teatralny żydowskiego pochodzenia, w latach 1948-1953 aktor Teatru Żydowskiego w Łodzi, w latach 1953-1955 Dolnośkąskiego Teatru Żydowskiego we Wrocławiu oraz w latach 1955-1957 Teatru Żydowskiego w Warszawie. Do II wojny światowej był aktorem Teatru Żydowskiego we Lwowie.
W 1953 został odznaczony Złotym Krzyżem Zasługi. W 1957 wyemigrował do Stanów Zjednoczonych.

</doc>
<doc id="1686393" url="https://pl.wikipedia.org/wiki?curid=1686393" title="Obdurodon dicksoni">
Obdurodon dicksoni

Obdurodon dicksoni – wymarły gatunek dziobaka z rodzaju obdurodon (Obdurodon). Żył w dolnym i późnym miocenie na terenie Australii. Został odkryty w 1984 roku przez Michael Archer, F.A. Jenkins, S.J. Hand, P. Murray i H. Godthelp w Riversleigh (północno-zachodni stan Queensland).

</doc>
<doc id="1686394" url="https://pl.wikipedia.org/wiki?curid=1686394" title="Obdurodon insignis">
Obdurodon insignis

Obdurodon insignis – wymarły gatunek dziobaka z rodzaju obdurodon (Obdurodon). Żył w oligocenie na terenie Australii. Został odkryty w 1975 roku przez Mike O. Woodburne i Dick H. Tedford w Etudunna Formation na pustyni Tirari (Australia Południowa).

</doc>
<doc id="1686395" url="https://pl.wikipedia.org/wiki?curid=1686395" title="Port morski Sierosław">
Port morski Sierosław

Port morski Sierosław – mały port morski nad cieśniną Dziwną na wyspie Wolin, w woj. zachodniopomorskim, gminie Wolin, w miejscowości Sierosław. 
Położony jest we wschodniej części wyspy Wolin, na wschodnim brzegu cieśniny Dziwny na wysokości Wyspy Chrząszczewskiej.
Port Sierosław tworzy jeden mały basen portowy z nabrzeżem. W południowej części znajduje się wyciąg łodziowy.
W granicach administracyjnych portu znajduje się akwatorium o powierzchni 5100 m². W 2002 roku port miał nabrzeża o łącznej długości 100,90 m oraz umocnienie brzegowe o łącznej długości 33,55 m.
Administratorem portu jest Urząd Morski w Szczecinie. Port nie posiada bosmanatu.
Dyrektor urzędu morskiego nie określił infrastruktury zapewniającej dostęp do tego portu.
Port morski w Sierosławiu został ustanowiony przez Ministra Żeglugi w 1966 roku. 

</doc>
<doc id="1686396" url="https://pl.wikipedia.org/wiki?curid=1686396" title="Fatuma Roba">
Fatuma Roba

Fatuma Roba (ur. 18 grudnia 1973) – etiopska lekkoatletka, maratonka. Mistrzyni olimpijska z Atlanty.
Przed olimpijskim złotem nie miała większych sukcesów na arenie międzynarodowej, wywalczyła m.in. srebrny medal w drużynie podczas mistrzostw świata w biegach przełajowych (Antwerpia 1991) oraz brąz mistrzostw Afryki (bieg na 10 000 metrów, Durban 1993). W 1996 podczas igrzysk olimpijskich w Atlancie wyprzedziła drugą na mecie Rosjankę Jegorową o 2 minuty. W latach 1997-1999 triumfowała w maratonie bostońskim.

</doc>
<doc id="1686398" url="https://pl.wikipedia.org/wiki?curid=1686398" title="Obdurodon">
Obdurodon

Obdurodon – wymarły rodzaj prassaka z rodziny dziobakowatych. 
Występowanie.
Gatunki z rodzaju "Obdurodon" żyły w miocenie i oligocenie na terenie dzisiejszej Australii.
Etymologia.
"Obdurodon": „wytrzymać”; "odous", οδοντος "odontos" „ząb”. 

</doc>
<doc id="1686399" url="https://pl.wikipedia.org/wiki?curid=1686399" title="Selenitza">
Selenitza

Selenitza (słow. "Palec") to szczyt w paśmie Karawanki w Alpach, na granicy między Słowenią a Austrią. Na zachód od szczytu leżą inne szczyty pasma: Vrtača, Zelenjak, Orlice i dalej Hochstuhl. Od północnej strony (austriackiej) szczyt opada stromymi 500-metrowymi ścianami.

</doc>
<doc id="1686400" url="https://pl.wikipedia.org/wiki?curid=1686400" title="USS Cabot (CVL-28)">
USS Cabot (CVL-28)

USS Cabot (CVL-28) – lekki lotniskowiec floty amerykańskiej z czasów II wojny światowej należący do typu "Independence". Na początku lat 70. XX wieku sprzedany do Hiszpanii, gdzie służył pod nazwą Dédalo (R-01) do końca lat 80.
Historia.
„Cabot” pierwotnie był budowany jako lekki krążownik typu "Cleveland" pod nazwą USS „Wilmington” (CL-79), jednak 2 czerwca 1942 roku w związku z decyzją o ukończeniu jako lekki lotniskowiec typu "Independence" zmieniono jego oznaczenie na CV-28, a 23 czerwca 1942 nazwę na „Cabot”. Okręt został wybudowany w stoczni New York Shipbuilding w Camden. 15 lipca przeklasyfikowany na CVL-28 wszedł do służby 24 lipca 1943 roku. Pierwszym dowódcą lotniskowca został komandor M.F. Shoeffel. 
II wojna światowa.
8 listopada okręt wyruszył na Pacyfik, przybywając do Pearl Harbor 2 grudnia. 15 stycznia 1944 roku na atolu Majuro lotniskowiec dołączył do "Task Force 58". Od 4 lutego do 4 marca 1944 roku samoloty „Cabota” brały udział w atakach na Roi, Namur i Truk przygotowując grunt pod amerykańską inwazję na Wyspy Marshalla. Następnie lotniskowiec na krótko powrócił do Pearl Harbor na krótki remont, aby znowu w marcu 1944 roku wziąć udział w akcjach przeciwko japońskim instalacjom na wyspach Palau, Yap, Ulithi i Woleai. W dniach 22 - 25 kwietnia „Cabot” wspierał lądowanie sił inwazyjnych na Hollandii a następnie atakował cele na Satawan, Ponape i ponownie na Truk. 6 czerwca „Cabot” pojawił się ponownie na Majuro przygotowując się do inwazji na Mariany. W dniach 19 - 20 czerwca samoloty z lotniskowca będąc w składzie "Task Force 58.3" brały udział w bitwie na Morzu Filipińskim. Do 9 sierpnia samoloty z „Cabota” atakowały cele - wyspy: Iwo Jima, Pagan, Rota, Guam i ponownie na Yap i Ulithi. 6 października okręt wziął udział w rajdzie na Okinawę. W dniach 12 i 13 października osłaniał odwrót na Karoliny uszkodzonych w pobliżu Formozy krążowników USS „Canberra” (CA-70) i USS „Houston” (CL-81) a 25 i 26 października wziął udział w bitwie morskiej o Leyte. 
Po bitwie „Cabot” pozostał w rejonie Luzonu wspierając wojska na Filipinach. 25 listopada lotniskowiec musiał bronić się przed atakującymi japońskimi samolotami kamikaze. Dwa z nich przebiły się przez obronę, pierwszy uderzył w krawędź pokładu lotniczego, a drugi eksplodował przy bakburcie. Okręt po ataku miał 62 zabitych i rannych marynarzy. Pomimo ataku załoga dość szybko poradziła sobie z uszkodzeniami, nie dopuszczając do powstania realnego zagrożenia dla bezpieczeństwa okrętu. Trzy dni później jednostka zawinęła na Ulithi, gdzie przeprowadzono remont. 
11 grudnia 1944 roku okręt powrócił do akcji. Brał udział w atakach na Luzon, Formozę, Indochiny, Hongkong i Wyspy Riukiu. Od 10 lutego do 1 marca 1945 roku jednostka brał udział w atakach na Bonin i macierzyste Wyspy Japońskie, wspierając lądowanie Marines na Iwo Jimie, a następnie atakował cele na Okinawie i Kiusiu. Po atakach okręt udał się do San Francisco dla dokonania remontu, który trwał do czerwca. Podczas powrotu na Pacyfik, w drodze na Eniwetok, samoloty okrętu zaatakowały 1 sierpnia japoński garnizon na Wake. Koniec wojny zastał lotniskowiec w bazie na Eniwetok podczas szkolenia. 21 sierpnia lotniskowiec dołączył do "Task Group 38.3", wraz z którym brał udział w lądowaniu sił okupacyjnych w rejonie Morza Żółtego. 9 listopada wraz z zaokrętowanymi żołnierzami z Guam, okręt powrócił do San Diego, z którego wyruszył na wschodnie wybrzeże Stanów Zjednoczonych do Filadelfii. 
Za swoją służbę podczas II wojny światowej okręt otrzymał dziewięć odznaczeń Battle Star.
Okres powojenny.
11 lutego 1947 roku okręt został wycofany z aktywnej służby. Ponownie wcielony do służby 27 października 1948 roku, pełnił rolę okrętu szkoleniowego dla rezerw lotnictwa US Navy operując po Morzu Karaibskim z bazy w Pensacola, a następnie z Quonset Point. Pomiędzy 9 stycznia a 26 marca 1952 roku okręt odbył rejs na wodach wokół Europy. 21 stycznia 1955 roku ponownie został wycofany ze służby i przeklasyfikowany 15 maja 1959 roku na pomocniczy transportowiec lotniczy ("auxiliary aircraft transport") (AVT-3). W latach 1965-1967 został poddany gruntownej przebudowie, która miała go przygotować do służby w Marynarce Wojennej Hiszpanii. 
W marynarce Hiszpanii.
30 sierpnia 1967 roku okręt został wypożyczony Hiszpanii na okres pięciu lat i otrzymał nazwę „Dédalo”, po pierwszym hiszpańskim okręcie lotniczym. Otrzymał znak burtowy PA01, zmieniony w 1980 roku na R01, zgodny ze standardem NATO. Stał się okrętem flagowym marynarki hiszpańskiej. 1 sierpnia 1972 roku okręt został definitywnie skreślony z listy okrętów Floty Rezerwowej US Navy, a 5 grudnia tego samego roku podpisano umowę sprzedaży lotniskowca Hiszpanii. W 1973 roku prowadzono na nim próby z brytyjskimi samolotami pionowego startu i lądowania Harrier, które były udane, po czym Hiszpania w 1976 roku zakupiła amerykańską wersję AV-8B Harrier II, nazwaną Matador.
Na okręcie stacjonowały 4 grupy lotnicze: pierwsza, w sile 8 samolotów Matador, druga - składająca się z 4 helikopterów Sea King, trzecia - z 4 helikopterów do prowadzenia walki elektronicznej Agusta-Bell AB-212, czwarta - z 4 helikopterów do zadań specjalnych (m.in. AH-1G do wsparcia desantu).
W 1969 i 1970 roku „Dédalo” z okrętami eskorty został użyty do demonstracji roszczeń hiszpańskich w stosunku do brytyjskiego Gibraltaru, kotwicząc w Zatoce Algeciras, co spotykało się z podobną odpowiedzią ze strony wysyłanych tam brytyjskich lotniskowców. Lotniskowiec pozostawał w służbie, dopóki w 1987 roku nie zastąpił go nowy lotniskowiec „Principe de Asturias”. 5 sierpnia 1989 skreślony z listy okrętów Armada Española i przekazany do USA celem utworzenia okrętu-muzeum.
Nie doszło jednak do zachowania okrętu i ostatecznie został 9 sierpnia 1998 złomowany w Brownsville.

</doc>
<doc id="1686401" url="https://pl.wikipedia.org/wiki?curid=1686401" title="Eugenia Salvi">
Eugenia Salvi

Eugenia Salvi (ur. 22 czerwca 1960) – włoska łuczniczka, pięciokrotna medalistka mistrzostw świata. Startuje w konkurencji łuków bloczkowych.
Największym jej osiągnięciem jest mistrzostwo świata w 2007 roku w Lipsku, gdzie zdobyła złoto indywidualnie i srebro drużynowo w konkurencji łuków bloczkowych. W 2007 roku zdobyła również mistrzostwo świata w hali w Izmirze. Dwukrotna brązowa medalistka halowych mistrzostw świata drużynowo (2007, 2009).

</doc>
<doc id="1686403" url="https://pl.wikipedia.org/wiki?curid=1686403" title="Opactwo św. Wincentego na Ołbinie">
Opactwo św. Wincentego na Ołbinie

Opactwo św. Wincentego na Ołbinie – dawne opactwo benedyktynów, a następnie norbertanów, znajdujące się na terenie dawnej wsi Ołbin, leżącej obecnie w granicach Wrocławia. Klasztor został ufundowany w latach 30. XII w., a zburzony w 1529. Fragmenty detali architektonicznych pochodzących z opactwa zostały wykorzystane w innych budynkach.
Architektura.
Wygląd opactwa na Ołbinie jest znany z opisów. Ponad 30 lat po jego zburzeniu w 1562 powstał plan Wrocławia Barthela Weihnera, na którym znalazło się jego rysunkowe przedstawienie. Zabudowania opactwa wybudowano na wzniesieniu między rozlewiskami Odry. Były one połączone groblą z drogą do Milicza. Kościół opacki był trójnawową bazyliką o długości nawy bocznej ok. 55 m. Miał co najmniej 6 przęseł. Zabudowania klasztorne znajdowały się na południe od kościoła, a na południe od nich wzniesiono kolejny całkowicie zabudowany dziedziniec. Na wschód od klasztoru usytuowane były cztery dziedzińce z zabudowaniami gospodarczymi. Na północny zachód od kościoła klasztornego wznosił się kościół św. Michała. W sumie opactwo ołbińskie obejmowało 3 kościoły, 48 sklepionych budynków i 7 dziedzińców.
Historia.
Opactwo ufundował w latach 30. XII w. możnowładca Piotr Włostowic. Pierwsza wzmianka pisemna pochodzi z 1139, gdy opat Radulf otrzymał od biskupa wrocławskiego położony w niedalekiej odległości od klasztoru kościół św. Michała. W 1145 fundator ofiarował opactwu relikwie św. Wincentego otrzymane od króla niemieckiego Konrada III. Wkrótce książę Bolesław IV Kędzierzawy nadał zakonnikom kaplicę św. Marcina we Wrocławiu i kaplicę św. Benedykta w Legnicy wraz z uposażeniem, targ i karczmę we Wrocławiu oraz targ w Kostomłotach. Donacja miała stanowić wynagrodzenie dla Piotra Włostowica, który opowiedział się po stronie młodszych braci przeciw Władysławowi Wygnańcowi i z woli seniora stracił dobra. W 1149 został konsekrowany kościół klasztorny pw. Najświętszej Marii Panny i św. Wincentego. Wezwanie maryjne wkrótce zanikło. W drugiej połowie XII w. na północ od kościoła powstał klasztor. Przebudowano również lub wzniesiono od podstaw kościół św. Michała. Pod koniec życia Bolesław Kędzierzawy nadał zakonnikom kościół w Bytomiu. Książę chciał zapewne w ten sposób odbudować dobre stosunki z możnymi.
W 1193 z powodu rozluźnienia dyscypliny zakonnej benedyktyni zostali usunięci z Ołbina, a na ich miejsce sprowadzono norbertanów. Cztery lata później zmianę gospodarzy opactwa zatwierdził papież. Norbertanie wznieśli zabudowania klasztorne na południe od kościoła opackiego. Najpierw wybudowano wschodnie skrzydło z kapitularzem-kaplicą pw. Trójcy Świętej. Następnie po wyburzeniu starego klasztoru pod koniec XIII w. powstały krużganek wraz ze skrzydłami południowym i zachodnim. Przebudowywano także kościół opacki. W 1319 r. poświęcono nowy chór, powstawały nowe kaplice, w latach 70. XIII w. ufundowano nagrobek tumbowy Piotra Włostowica i jego żony Marii. W XV w. opactwo ucierpiało podczas wojen husyckich i wojen o koronę czeską.
W obliczu groźby najazdu tureckiego 14 października 1529 rozpoczęła się pospieszna rozbiórka opactwa. Obawiano się, że zabudowania klasztorne mogą stać się punktem oparcia dla najeźdźców. Zakonnikom przekazano klasztor pofranciszkański przy kościele św. Jakuba we Wrocławiu. Prace wyburzeniowe trwały 4 tygodnie. Materiał uzyskany z rozbiórki posłużył m.in. do wybrukowania Nowego Targu we Wrocławiu i budowy domu Heinricha Rybischa. Fragmenty rzeźbiarskie w 1529 wmurowano w fasadę szpitala Wszystkich Świętych i wieżę Bramy Mikołajskiej. W 1546 portal z opactwa umieszczono w południowej elewacji katedry św. Marii Magdaleny we Wrocławiu, gdzie znajduje się do dziś.
W latach 1799-1800 rozebrano szpital Wszystkich Świętych. Większość detali z opactwa ołbińskiego została zabezpieczona. Jedynie tympanon fundacyjny został wmurowany w budynki magazynów w pobliżu Arsenału Miejskiego. Strona z przedstawieniami została zwrócona do ściany, a na odwrocie umieszczono napis: "Konige: Preus: Proviant Haus". Tympanon został odkryty w 1962 podczas rozbiórki magazynów. Zabytki ołbińskie znajduje się obecnie w Muzeum Narodowym we Wrocławiu i Muzeum Architektury we Wrocławiu. Pochodzą one z dwóch faz. Do pierwszej, benedyktyńskiej (2-3 ćwierć XII w.), należy 5 głowic kolumn, 2 popiersia świętych i tympanon fundacyjny z przedstawieniem Jaksy, jego żony Agaty oraz Bolesława Kędzierzawego z synem Leszkiem. Do drugiej, norbertańskiej (koniec XII w.) zaliczają się portal wmurowany w elewację katedry św. Marii Magdaleny, znajdujące się w zbiorach muzealnych 2 archiwolty z tego portalu oraz tympanon przedstawiający na awersie "Zdjęcie z krzyża", a na rewersie "Zaśnięcie Marii". Do tej fazy należą zapewne również kwatery z przedstawieniami głowy biskupa i "Zwiastowania".

</doc>
<doc id="1686404" url="https://pl.wikipedia.org/wiki?curid=1686404" title="Hugoberg">
Hugoberg



</doc>
<doc id="1686405" url="https://pl.wikipedia.org/wiki?curid=1686405" title="Reprezentacja Kornwalii w piłce nożnej mężczyzn">
Reprezentacja Kornwalii w piłce nożnej mężczyzn

Reprezentacja Kornwalii w piłce nożnej - zespół piłkarski, reprezentujący angielską krainę geograficzno-historyczną - Kornwalię. Drużyna nie należy do FIFA ani UEFA.

</doc>
<doc id="1686407" url="https://pl.wikipedia.org/wiki?curid=1686407" title="Capture the Flag">
Capture the Flag



</doc>
<doc id="1686410" url="https://pl.wikipedia.org/wiki?curid=1686410" title="Strona maszynopisu">
Strona maszynopisu



</doc>
<doc id="1686418" url="https://pl.wikipedia.org/wiki?curid=1686418" title="Paraskiewa (Matijeszyna)">
Paraskiewa (Matijeszyna)

Paraskiewa Matijeszyna (ur. 28 października 1888 w Piesczanym, pow. Kamieniec Podolski, zm. 4 grudnia 1953 w Briłowie) – mniszka, święta prawosławna. 
Życiorys.
Urodziła się w rodzinie chłopskiej. Jako dziecko straciła matkę i młodszą siostrę. Będąc młodą dziewczyną postanowiła wstąpić do monasteru, jednak jej ojciec i babka nie zgadzali się na to ze względu na trudną sytuację rodziny. Mając 19 lat została nowicjuszką w klasztorze Przemienienia Pańskiego w Teolinie, po czym w 1912 przeniosła się do monasteru Opieki Matki Bożej w Turkowicach, do którego przypadkowo trafiła jadąc z wizytą do rodziny. 
W 1914 klasztor został ewakuowany w obawie przed zbliżającym się frontem, a Paraskiewa znalazła się razem z innymi zakonnicami w monasterze Świętych Marty i Marii w Moskwie, a następnie w Dmitrowie pod Moskwą. Po zakończeniu wojny otrzymała polecenie pozostania na miejscu i nadzorowania wysyłki ocalałego mienia klasztornego z powrotem do Turkowic, jednak władze polskie przeznaczyły budynek poklasztorny na dom sierot. W związku z tym Paraskiewa wstąpiła do wspólnoty monastycznej w Dmitrowie i podjęła tam pracę nauczycielki języka starocerkiewnosłowiańskiego. 7 maja 1921 złożyła śluby wieczyste, a 10 grudnia 1921 została diakonisą, nadal pracując z dziećmi i młodzieżą. 
W 1924 była po raz pierwszy przesłuchiwana przez OGPU i wezwana do porzucenia pracy z młodzieżą, czego nie uczyniła. 27 maja 1931 została aresztowana i oskarżona o prowadzenie agitacji antyradzieckiej, do czego się nie przyznała, i skazana na 5 lat zesłania do Kazachstanu. Trafiła do Ałma-Aty, następnie na wieś i ponownie do Ałma-Aty i Barabińska. Po zakończeniu kary, poważnie chora, osiedliła się w Astrachaniu, po czym wróciła do Dmitrowa.
Po 1939 zachorowała na ropień płuc, jej stan został uznany za beznadziejny, wyzdrowiała jednak, według własnych wspomnień – po widzeniu świętych apostołów Piotra i Pawła. Cieszyła się wielkim autorytetem wśród lokalnej społeczności. Z czasem coraz bardziej zapadała na zdrowiu – chorowała na czyraki, zapalenie stawów, chorobę wrzodową, wreszcie została sparaliżowana. Zmarła w 1953 w opinii świętości i została pochowana w Dmitrowie. 
27 grudnia 2000 została kanonizowana przez Rosyjski Kościół Prawosławny z tytułem świętej mniszki wyznawczyni. W 2001 jej relikwie zostały przeniesione do cerkwi św. Dymitra z Tesalonik w monasterze żeńskim w Dedieniewie k. Dmitrowa. 

</doc>
<doc id="1686425" url="https://pl.wikipedia.org/wiki?curid=1686425" title="Marinho Chagas">
Marinho Chagas

Marinho Chagas, właśc. Francisco das Chagas Marinho (ur. 8 lutego 1952 w Natal, zm. 31 maja 2014 w João Pessoa) – brazylijski piłkarz. Podczas kariery występował na pozycji lewego obrońcy.
Kariera klubowa.
Karierę piłkarską Marinho Chagas rozpoczął w 1968 roku w klubie Riachuelo. Lata 1969–1970 spędził w klubie ABC Natal. Następny sezon spędził w klubie Náutico Capibaribe, z którym zdobył mistrzostwo Stanu Rio Grande do Norte - Campeonato Potiguar w 1971 roku. W latach 1972–1976 grał w Botafogo. W roku 1977 przeszedł do lokalnego rywala Fluminense FC. W 1978 roku wyjechał do USA i przez następne 2 lata grał w New York Cosmos i Fort Lauderdale Strikers. Po powrocie do Brazylii grał w São Paulo FC, z którym zdobył mistrzostwo Stanu São Paulo - Campeonato Paulista w 1981. W São Paulo FC grał do 1983, po czym przeszedł do Bangu AC. Rok 1984 spędził w Fortaleza EC, a 1985 w América Natal oraz w amerykańskim Los Angeles Heat 1986–1987 roku. Marinho Chagas karierę zakończył w niemieckim Harlekin Augsburg.
Kariera reprezentacyjna.
W reprezentacji Brazylii Marinho Chagas zadebiutował 25 czerwca 1973 w przegranym 0-1 meczu przeciwko reprezentacją Szwecji rozegranym w Sztokholmie. W 1974 pojechał z reprezentacją na Mistrzostwa Świata rozgrywanych na stadionach RFN. Na mistrzostwach zagrał we wszystkich 7 meczach "canarinhos", w tym meczu o 3. miejsce przeciwko reprezentacji Polski. W 1976 z reprezentacją Brazylii zdobył Puchary Roca, Rio Branco i Oswaldo Cruz. Ostatnim jego występem w reprezentacji był rozegrany 26 czerwca 1977 mecz przeciwko reprezentacji Jugosławii. Łącznie w reprezentacji Marinho Chagas rozegrał 27 spotkania i strzelił 4 bramki.

</doc>
<doc id="1686426" url="https://pl.wikipedia.org/wiki?curid=1686426" title="Traktat Claytona-Bulwera">
Traktat Claytona-Bulwera

Traktat Claytona-Bulwera - porozumienie pomiędzy Stanami Zjednoczonymi i Wielką Brytanią, zawarte w 1850 roku, gwarantujące neutralność projektowanego kanału międzyoceanicznego. Stronę amerykańską reprezentował John M. Clayton, a brytyjską Henry Bulwer. W 1901 został zastąpiony nowym traktatem amerykańsko-brytyjskim, który przyznał Stanom Zjednoczonym wyłączne prawo do budowy Kanału Panamskiego.

</doc>
<doc id="1686428" url="https://pl.wikipedia.org/wiki?curid=1686428" title="Easter Eggs">
Easter Eggs



</doc>
<doc id="1686431" url="https://pl.wikipedia.org/wiki?curid=1686431" title="Player versus Player">
Player versus Player



</doc>
<doc id="1686432" url="https://pl.wikipedia.org/wiki?curid=1686432" title="Evilution">
Evilution

Evilution – piąty album studyjny zespołu Chainsaw. Zawiera dziesięć utworów. Album trwa 42 minuty i 46 sekund. Najdłuższym utworem zawartym na płycie jest "Dragon's Den", natomiast najkrótszym "Evilution".

</doc>
<doc id="1686433" url="https://pl.wikipedia.org/wiki?curid=1686433" title="Geißberg">
Geißberg

Geißberg (słoweń. "Kozjak" lub "Kosiak") – szczyt w paśmie Karawanki w Alpach, na granicy między Słowenią a Austrią. Dawniej szczyt nosił nazwę "Ovčji Vrh", jednak obecnie nazwy Kozjak/Kosiak/Geißberg są częściej używane (poprzednio odnosiły się do mało ważnego wierzchołka od północnej strony szczytu. Szczyt można zdobyć łatwą drogą od strony południowej przez schronisko Klagenfurter Hütte, od północnej strony szczyt opada stromą ścianą.

</doc>
<doc id="1686435" url="https://pl.wikipedia.org/wiki?curid=1686435" title="PvE">
PvE



</doc>
<doc id="1686436" url="https://pl.wikipedia.org/wiki?curid=1686436" title="MTM-1">
MTM-1

Metoda MTM-1 jest metodą podstawową analizy ruchów elementarnych, która powstała jako pierwsza z metod MTM. Celem zastosowania tej metody jest modelowanie każdego manualnego przebiegu pracy za pomocą koniecznych ruchów podstawowych. Każdemu ruchowi podstawowemu przyporządkowana jest, w zależności od wielkości wpływających, wartość czasu normatywnego. MTM-1 jest systemem stosowanym w produkcji masowej i wielkoseryjnej, w pracach typowo rutynowych, gdzie o oszczędności czasowej decydują już ułamki sekund. Metoda MTM-1 należy do systemu bloków procesowych MTM.
Wykorzystanie tej metody analizy ruchów elementarnych wspiera zastosowanie zasady ekonomiki ruchów elementarnych.

</doc>
<doc id="1686438" url="https://pl.wikipedia.org/wiki?curid=1686438" title="Gdzie diabeł mówi dobranoc">
Gdzie diabeł mówi dobranoc

Gdzie diabeł mówi dobranoc (oryg. "Picket Fences") – amerykański serial telewizyjny opowiadający o rodzinie mieszkającej w fikcyjnym miasteczku Rome w stanie Wisconsin. W Polsce serial był pokazywany w stacjach TVP2, TV 4 (Polska) i Tele 5.

</doc>
<doc id="1686439" url="https://pl.wikipedia.org/wiki?curid=1686439" title="Alcira">
Alcira

Alzira (także Alcira) – miasto we wschodniej Hiszpanii nad rzeką Júcar, leży w prowincji Walencja; ok. 95 000 mieszkańców.
Miasto znane jest z uprawy drzew pomarańczowych. Jest tam również rozwinięty przemysł spożywczy oraz meblarski.

</doc>
<doc id="1686440" url="https://pl.wikipedia.org/wiki?curid=1686440" title="Michele Frangilli">
Michele Frangilli

Michele Frangilli (ur. 1 maja 1976 w Gallarate) – włoski łucznik, drużynowy mistrz olimpijski, sześciokrotny medalista mistrzostw świata, dziewięciokrotny halowy medalista mistrzostw świata, dwukrotny mistrz Europy. Startuje w konkurencji łuków klasycznych.
Największym jego osiągnięciem jest złoty medal olimpijski drużynowo podczas igrzysk olimpijskich w Londynie. Wcześniej zdobył srebrny medal olimpijski drużynowo w Atlancie i brązowy również drużynowo w Sydney oraz mistrzostwo świata w 2003 roku w Nowym Jorku, gdzie zdobył złoto indywidualnie. W 2001 roku został mistrzem świata w hali we Florencji, a dwa lata później halowym wicemistrzem w Nîmes. 

</doc>
<doc id="1686442" url="https://pl.wikipedia.org/wiki?curid=1686442" title="Życie biurowe">
Życie biurowe

Życie biurowe (ang. "Office Space") – to amerykańska komedia z 1999 roku w reżyserii Mike’a Judge’a. Film przedstawia w krzywym zwierciadle obraz życia zawodowego w typowej softwarowej firmie lat 90 i koncentruje się na garstce osób, znudzonych i mających dosyć ich obecnej pracy. , ale nawiązywał on także do motywów oscylujących wokół pracy biurowej generalnie. Film był kręcony w Dallas i Austin w Teksasie.
"Życie biurowe" bazuje na serii bajek animowanych "Milton" autorstwa Mike’a Judge’a. Jest to druga wycieczka Judge’a w kierunku pełnometrażowej produkcji motion picture. Kampania promocyjna była często kojarzona z serią "Beavis i Butt-head", zwracała ona bardziej uwagę i oczekiwania odbiorców w kierunku humoru z wcześniejszych animowanych produkcji niż na relatywnie powściągliwy, ironiczny klimat samego filmu.
Choć nie okazał się on bardzo dochodowym, to stał się klasykiem i sprzedawał się dobrze na kasetach video i DVD, a kilka dialogów z filmu stało się bardzo popularnych i weszło na stałe w codzienne słownictwo od momentu jego wydania.
Opis fabuły.
Akcja filmu zaczyna się w Dallas w roku 1999. Peter Gibbons jest niezadowolonym programistą pracującym dla Initechu, przedsiębiorstwa nękanego nadmierną ilością personelu kierowniczego. Peter spędza swoje dnie „wpatrując się w biurko” zamiast zajmować się programowaniem bankowego software’u na spodziewane problemy ze zmianą daty na rok 2000. Jego współpracownicy to Samir Nagheenanajar, którego nazwiska nikt nie potrafi poprawnie wymówić, Michael Bolton, nie znoszący faktu, iż dzieli swoje nazwisko ze słynnym, znienawidzonym przez siebie piosenkarzem, oraz Milton Waddams, potulny i ogarnięty obsesją pracownik sortujący dane, który ciągle mamrota do siebie (ale w szczególności do jego kolegów z pracy, pożyczających jego ulubiony czerwony zszywacz Swingline). Cała czwórka jest ciągle upominana przez zarząd, zwłaszcza przez bezdusznego wiceszefa Billa Lumbergha. Personel jest poruszony przybyciem dwóch konsultantów, którzy mają za zadanie pomóc w redukcji wydatków, głównie przez zwolnienia pracowników.
Peter jest przygnębiony, znudzony, pomiatany przez szefa w pracy i obawia się, że może znaleźć się na liście pracowników do zwolnienia. Idzie na hipnoterapię, zachęcony przez jego dziewczynę Anne. Otyły hipnoterapeuta dr Swanson umiera nagle na atak serca, nim jest w stanie wyprowadzić Petera ze stanu kompletnej relaksacji. Nowo narodzony i w połowie – zahipnotyzowany Peter budzi się następnego dnia i ignoruje telefony od Anne (która go opuszcza) i Lumbergha (który oczekiwał, że Peter przyjdzie do pracy w weekend). Peter oświadcza, że zwyczajnie tam więcej nie pójdzie, spełniając swój sen o „nic nierobieniu”, i umawia się z Joanną, kelnerką, która dzieli z nim odrazę w stosunku do idiotycznego kierownictwa i która tak jak on kocha telewizyjny program „Kung Fu”.
Peter zaczyna pozbywać się przedmiotów w pracy, które uosabiają jego przygnębienie. Po usunięciu transparentów motywacyjnych, ściany jego kabiny, która blokuje mu widok, zaparkowaniu na miejscu Lumbergha, zniszczeniu drukarki podatnej na błędy, oraz pomimo niskiej frekwencji, lenistwa i niesubordynacji w pracy, zostaje awansowany przez konsultantów, podczas gdy Michael i Samir zostają zwolnieni. Aby zemścić się na Initechu, trzej przyjaciele decydują się na wprowadzenie do systemu wirusa, zaprojektowanego do transferu określonych ilości pieniędzy na ich konto bankowe. Pomyłka w obliczeniach powoduje, iż w kilka dni znika 305,326.13 dolarów, co jest stratą o wiele bardziej rzucającą się w oczy dla Initechu. Z powodu wyrzutów sumienia i po kłótni z Joanną, Peter pisze list, w którym bierze całą winę na siebie za przestępstwo, wsuwając go nocą pod drzwi biura Lumbergha w kopercie wraz z pieniędzmi (w formie anonimowego czeku podróżniczego).
Oczekuje, że zostanie aresztowany następnego ranka, ale problem rozwiązuje się sam. Po zabraniu zszywacza Miltonowi przez Lumbergha, ten ciągle ignorowany, przeniesiony przez szefa do piwnicy pełnej karaluchów, nie otrzymawszy wynagrodzenia (choć został on zwolniony wiele lat wcześniej, ale nikt mu o tym nie powiedział, przez co przychodził do pracy, dostając zapłatę przez błąd w systemie) w końcu się załamuje i podpala cały budynek Initechu, ostrzegając kilkakrotnie, że mógłby to zrobić w trakcie filmu. Peter wreszcie znajduje zajęcie, które lubi: pracę na budowie wraz z jego sąsiadem, sprzątając gruz spalonych budynków. Samir i Michael dostają pozycje w Introde, konkurencyjnym przedsiębiorstwie. Podczas zbierania zgliszczy, Peter znajduje zszywacz Miltona i zatrzymuje go mówiąc, że „może znać kogoś, kto byłby nim zainteresowany”.
W międzyczasie Milton wybrał się do kurortu w Meksyku, żyjąc w luksusie po znalezieniu 300 000 dolarów w biurze Lumbergha, przed tym jak je podpalił.
Produkcja.
Film, kręcony przede wszystkim w Irving w Teksasie, bazuje na serii czterech animowanych produkcji o osobliwym pracowniku biurowym Miltonie, stworzonym przez Mike’a Judge’a. Zostały one pokazane w Liquid Television, Night After Night z Allanem Haveyem, a później także w Saturday Night Live. Inspiracją dla filmu była praca dorywcza Judge’a, polegająca na układaniu w porządku alfabetycznym poleceń zakupów oraz druga trzymiesięczna w roli inżyniera w Bay Area w latach 80, "w samym sercu Doliny Krzemowej, w okresie pokolenia Yuppie", prace te określał on jako "okropne". Sceneria filmu odzwierciedla powszechny trend, który Judge zaobserwował w Stanach Zjednoczonych. "Wydaje się, iż każde miasto ma identyczne parki biurowe z identycznymi, przylegającymi do nich sieciami restauracji"– powiedział w wywiadzie. Pamięta "iż było wiele osób, które chciały aby tłem dla filmu było Wallstreet, albo żeby był on podobny do produkcji Brazil, ale ja chciałem mniej efektownej, swego rodzaju szarej rzeczywistości zawodowej, w jakiej się znalazłem".
Judge sprzedał film wytwórni 20th Century Fox, bazując na jego scenariuszu, który uwzględniał obsadę Jennifer Aniston, Rona Livingstona, oraz Davida Hermana. Początkowo studio chciało nakręcić film o samym Miltonie, ale Judge nie był tym zainteresowany, opowiadając się bardziej za produkcją skupiającą się na szerszej obsadzie. Wytwórnia sugerowała też, aby zrobić film wzorowany na "Car Wash", tylko ze scenerią biurową. Sam Judge przeszedł relatywnie bezproblemowo z animacji do produkcji motion picture. Pomagał mu w tym główny operator zdjęć, który nauczył go podstaw o obiektywach oraz ustawieniach kamery. Sam Judge mówił, iż "ma świetną ekipę, i dobrze jest się czymś zajmować, bez udawania, że jest się ekspertem". Pracownicy wykonawczy studia nie byli jednak zadowoleni ze zdjęć. Autor filmu pamięta, iż mówili mu: "Więcej energii, więcej energii! Musimy ponownie kręcić, zawodzisz, zawodzisz!". Dodatkowo Fox nie był zadowolony z gangsterskiej muzyki rap w filmie, ale została ona ostatecznie zaakceptowana. Autorowi nie podobało się zakończenie i uważał, iż całkowita zmiana w trzecim akcie była niezbędna.
Judge nie był także zadowolony z plakatu, jakie studio stworzyło dla filmu. Mówił, że ludzie reagowali na niego w stylu "Co to jest, duży ptak?, mumia? pszczelarz?". "Do tego dochodził slogan „Praca jest do bani?” Wyglądało to jak reklama Office Depot. Po prostu jej nie znosiłem. Także zwiastunów, a już w szczególności reklamy telewizyjnej". Szef Fox Filmed Entertainment Tom Rothman przyznał, że kampania marketingowa się nie powiodła i dodał, że "Życie biurowe nie jest jak American Pie. Nie zawiera on rodzaju żartów pokazywanych w 15-sekundowych reklamówkach telewizyjnych, gdzie ktoś obrywa patelnią po głowie. Jest ambitny, a taki film nie jest łatwo sprzedać".
Odbiór.
Życie biurowe zostało wydane 19 lutego 1999 w 1740 kinach, zarabiając 4,2 miliona dolarów w pierwszym weekendzie otwarcia. W Ameryce Północnej film zarobił 10,8 milonów dolarów, do pozwoliło zaledwie na zwrot kosztów jego produkcji. W poniedziałek po pierwszym weekendzie emisji, do Judge’a zadzwonił agent Jima Carreya. Komikowi film się bardzo spodobał i chciał się spotkać z jego autorem. Chris Rock także zadzwonił dwa tygodnie później.
Film otrzymał od mieszanych, po pozytywne recenzje z ocenami 79% od Rotten Tomatoes i 68% od Metacritic. Na łamach New York Timesa Stephen Holden napisał w recenzji filmu, że "charakteryzuje się on luźno zebranymi skeczami, złożonymi w narracyjną całość, która nie nabiera rozpędu". Robert Ebert dał filmowi 3 z 4 gwiazdek i napisał, że Judge "traktuje charaktery jak postacie z kreskówki. To działa. Niuanse w zachowaniu nie są konieczne, gdyż w świecie otoczonym kabiną, każda cecha osobowości jest wyolbrzymiona, a uwięzieni w niej toczą się naprzód niczym w grotesce".
Wpływ.
Życie biurowe stało się klasykiem, sprzedając się dobrze na DVD. W roku 2003 zostało sprzedanych na kasetach VHS i DVD 2,6 miliona kopii. W tym samym roku był to jeden z 20 najlepiej sprzedających filmów na DVD wytwórni Fox obok "Sposobu na blondynkę".Comedy Central pokazało "Życie biurowe" 5 sierpnia 2001 roku, oglądalność sięgnęła 1,4 miliona widzów. Do 2003 roku stacja wyświetlała film 33 razy. Pomogło to rozwinąć swego rodzaju aurę kultu, a Ron Livingston wspomina, że podchodziło do niego wielu studentów i pracowników biurowych mówiąc "dzięki tobie odszedłem z pracy. To jest swego rodzaju ciężar, który trzeba znieść" – dodawał.
Ludzie prosili także Stephena Roota o podpisanie ich zszywaczy. Rodzaj Red Swingline pokazany początkowo w filmie nie był dostępny w sprzedaży do kwietnia 2002 roku, kiedy to firma wypuściła go na rynek w odpowiedzi na liczne prośby fanów filmu.
Entertainment Weekly umieściło film na 5 pozycji 25 najlepszych komedii ostatnich 25 lat, choć wcześniej dostał on tam słabe recenzje.
W serii "Family Guy" została sparodiowana scena, kiedy to Michael i Samir niszczą drukarkę w epizodzie "I Dream of Jesus". Brian i Stewie kradną ulubione nagranie Petera "Surfin’ Bird" autorstwa grupy The Trashmen i niszczą je w podobny sposób, przy tej samej muzyce jaka towarzyszy zdarzeniu w filmie.
W serii krótkich filmów Reeboka "Office Linebacker" pojawia się scena gdzie Terry Tate strofuje pracownika z powodu złych raportów TPS.
8 lutego 2009 na zjeździe obsady filmu w Austin obchodzono 10 rocznicę powstania filmu, w czego skład wchodziło między innymi zniszczenie drukarki na chodniku.
Nagrody i nominacje.
Nagroda Satelita 2005

</doc>
<doc id="1686447" url="https://pl.wikipedia.org/wiki?curid=1686447" title="Alcofer">
Alcofer

Alcofer – stop metali zawierający żelazo, glin i kobalt. Nazwa pochodzi od pierwszych sylab tych pierwiastków w nazewnictwie łacińskim ("aluminium" – glin, "cobaltum" – kobalt, "ferrum" – żelazo).
Stopy żelaza o zawartości 12–14% glinu 1–3% kobaltu wykazują bardzo dobre własności magnetostrykcyjne i znajdują zastosowanie w produkcji przetworników elektroakustycznych w technice ultradźwiękowej.

</doc>
<doc id="1686452" url="https://pl.wikipedia.org/wiki?curid=1686452" title="Zimbabwe Rodezja">
Zimbabwe Rodezja

Zimbabwe Rodezja (oficjalnie Republika Zimbabwe Rodezji) była nieuznawanym na arenie międzynarodowej państwem istniejącym przez sześć miesięcy (od 1 czerwca do 12 grudnia) 1979 r. Była ona spadkobiercą Rodezji a następnie powróciła pod władzę Wielkiej Brytanii jako Rodezja Południowa.
Historia.
Uzyskanie w latach 1974–1975 niepodległości przez kolonie portugalskie doprowadziło do utraty przez Rodezję ważnych sojuszników, którzy wspierali istnienie rasistowskiego rządu Smitha w tym kraju i przyczyniło się do zwiększenia aktywności organizacji narodowo-wyzwoleńczych czarnej ludności.
W 1977 r. rząd Rodezji ugiął się pod naciskami USA i Wielkiej Brytanii i podjął z czarną ludnością negocjacje w sprawie zakończenia konfliktu wewnętrznego. Negocjacje zakończono w 1978 r. tworząc rząd tymczasowy złożony z białych i czarnych oraz znosząc rasistowskie ustawodawstwo. W 1979 r. przyjęto nową konstytucję, przeprowadzono wybory parlamentarne zakończone zwycięstwem Zjednoczonej Afrykańskiej Rady Narodowej z Ablem Muzorewą na czele i powołano nowy rząd, który w czerwcu 1979 r. proklamował państwo Zimbabwe-Rodezja. Nazwa kraju była kompromisem między obiema stronami konfliktu, gdyż czarni politycy dążyli do tego, by kraj ten nazwać Zimbabwe na cześć Wielkiego Zimbabwe leżącego ongiś na terytorium Rodezji, zaś Rodezja była nazwą nadaną na cześć twórcy kolonii – Cecila Rhodesa.
Kompromisu nie uznał Patriotyczny Front Zimbabwe, co doprowadziło do wielostronnej konferencji w Londynie i mediacji brytyjskiej, po której 11 grudnia 1979 roku uchwalono kolejne poprawki do konstytucji. Na ich mocy państwo stało się ponownie brytyjską kolonią. Zmieniono także nazwę państwa na Rodezja Południowa. Następnego dnia baron Soames przybył do Salisbury, aby objąć przywrócony urząd gubernatora Rodezji Południowej.
W roku 1980 ponownie przeprowadzono wybory parlamentarne. Powstały po wyborach rząd koalicyjny ZANU, PF/ZAPU i reprezentującego białych Frontu Zimbabwe w kwietniu 1980 r. proklamował niepodległość Zimbabwe, które weszło w skład Wspólnoty Narodów.
Ustrój polityczny.
W ciągu swego krótkiego żywota Zimbabwe Rodezja miała tylko jeden rząd, na czele którego stał biskup Abel Muzorewa, oraz jednego prezydenta – Josiaha Ziona Gumedego. Zachowano konstytucję Rodezji wprowadzając jedynie drobne poprawki (zlikwidowano przepisy o rasistowskim charakterze państwa, zwiększono liczbę senatorów z 23 na 40 oraz posłów na Izbę Zgromadzeń z 66 na 100). Prezydenta wybierały obie izby parlamentu obradując wspólnie.

</doc>
<doc id="1686460" url="https://pl.wikipedia.org/wiki?curid=1686460" title="Anatolij Saułewycz">
Anatolij Saułewycz

Anatolij Wołodymyrowycz Saułewycz, ukr. Анатолій Володимирович Саулевич, ros. Анатолий Владимирович Саулевич, "Anatolij Władimirowicz Saulewicz" (ur. 26 marca 1959 w Kijowie, zm. 13 listopada 2021) – ukraiński piłkarz, grający na pozycji lewego obrońcy i pomocnika, juniorski reprezentant Związku Radzieckiego.
Kariera piłkarska.
Kariera klubowa.
Wychowanek Internatu Sportowego w Kijowie. W 1976 podczas przygotowań do Spartakiady w składzie reprezentacji Ukraińskiej SRR został zauważony przez trenerów Karpat Lwów. Zgodził się na przejście do Lwowa, chociaż później zapraszali do Dynama Kijów. Najpierw występował w drużynie rezerwowej, a 6 czerwca 1978 debiutował w podstawowej jedenastce Karpat Lwów w spotkaniu przeciwko drużyny Kuzbass Kemerowo. Kiedy w 1982 odbyła się fuzja Karpat z klubem SKA Lwów został piłkarzem SKA Karpaty Lwów. Od 1986 bronił barw klubów Nywa Tarnopol i Podillia Chmielnicki. W 1989 powrócił do odrodzonego klubu Karpaty Lwów. Następnie występował w Zaria Bielce. W 1992 przeszedł do Hałyczyny Drohobycz, w której zakończył karierę piłkarską.
Kariera reprezentacyjna.
W 1976 zdobył Mistrzostwo Europy z radziecką reprezentacją U-18 na Węgrzech, a w 1977 w Belgii brązowy medal. Potem przez włączenie do reprezentacji jedynego piłkarza z Moskwy (Aleksiej Iljin) nie pojechał w 1977 na Młodzieżowe Mistrzostwo Świata do Tunezji, gdzie reprezentacja ZSRR zdobyła złoty medal.

</doc>
<doc id="1686462" url="https://pl.wikipedia.org/wiki?curid=1686462" title="Federacyjny Klub Parlamentarny na rzecz AWS">
Federacyjny Klub Parlamentarny na rzecz AWS

Federacyjny Klub Parlamentarny na rzecz Akcji Wyborczej Solidarność – klub poselski istniejący w Sejmie II kadencji. Powstał w połowie maja 1996, jako Federacyjny Klub Parlamentarny BBWR i KPN (kiedy to liczył 21 posłów). Skupiał posłów wybranych z list Konfederacji Polski Niepodległej (po rozłamie w tej partii i utworzeniu ugrupowania Konfederacja Polski Niepodległej – Obóz Patriotyczny) oraz Bezpartyjnego Bloku Wspierania Reform. Przewodniczącymi zostali Janina Kraus oraz Andrzej Gąsienica-Makowski. 22 kwietnia 1997 doszło do przekształcenia FKP BBWR i KPN w FKP na rzecz AWS. Nie znaleźli się w nim przedstawiciele BBWR (którzy w większości powołali koło i partię Blok dla Polski, m.in. Andrzej Gąsienica-Makowski), za to w jego skład weszli członkowie stowarzyszenia Nowa Polska (jeden z nich wybrany został z listy KPN, a pozostali z list BBWR – ci współtworzyli w 1994 Partię Republikanie, a w 1996 z niej odeszli, tworząc NP, która przed wejściem w skład FKP na rzecz AWS posiadała własne koło). Federacyjny Klub Parlamentarny na rzecz AWS początkowo liczył 16 posłów, a po śmierci Tadeusza Kowalczyka 19 lipca ich liczba zmalała do 15. Klub funkcjonował do końca kadencji (19 października 1997). Zarówno członkowie KPN-OP, jak i Nowej Polski, kandydowali w wyborach parlamentarnych w 1997 z list Akcji Wyborczej Solidarność.

</doc>
<doc id="1686463" url="https://pl.wikipedia.org/wiki?curid=1686463" title="Jean Cayrol">
Jean Cayrol

Jean Cayrol, właśc. Jean-Raphaël-Marie-Noël Cayrol (ur. 6 czerwca 1911 w Bordeaux, zm. 10 lutego 2005 tamże) – francuski poeta, prozaik i scenarzysta, członek Académie Goncourt.
Był synem lekarza. Studiował prawo, ale nie udało mu się ukończyć studiów. Po studiach całkowicie poświęcił się literaturze.
W 1941 r., podczas niemieckiej inwazji na Francję, dołączył do ruchu oporu, lecz został wydany i aresztowany. Został deportowany do obozu koncentracyjnego Mauthausen-Gusen (KL). Pobyt w obozie koncentracyjnym mocno wpłynął na całokształt jego twórczości.
Jest zaliczany do nurtu nowej powieści. Centrum twórczości Cayrola stanowi postać Łazarza. Otrzymał Nagrodę Renaudot za książkę "Je vivrai l'amour des autres". Napisał scenariusz do filmu „Noc i mgła” w reżyserii Alana Resnaisa. Tworzył powieści, wiersze, eseje oraz scenariusze.
Po wojnie pracował dla Éditions du Seuil.
W Polsce wydano powieści: "Obce ciała " (tytuł oryg. "Les Corps étrangers"), "Przeprowadzka" (tytuł oryg. "Déménagement") oraz "Słyszę go jeszcze" (tytuł oryg. "Je l'entends encore").

</doc>
<doc id="1686464" url="https://pl.wikipedia.org/wiki?curid=1686464" title="Lista konfiguracji elektronowych pierwiastków chemicznych">
Lista konfiguracji elektronowych pierwiastków chemicznych

Konfiguracje elektronowe pierwiastków chemicznych.
Konfiguracje elektronowe atomów obojętnych w stanie podstawowym. Rozpisane systemem podpowłokowym z wyszczególnieniem liczby elektronów w każdej powłoce. Nieregularności w zapełnianiu powłok niektórych pierwiastków grup pobocznych, lantanowców i aktynowców spowodowana jest promocją elektronową.
Bibliografia.
Powyższe dane są zgodne z wszystkimi podanymi źródłami z wyjątkiem wyszczególnionych przypadków 
NIST Physics Laboratory.
Adres strony jest zamieszczony również w "CRC Handbook" jako źródło działu 1, poddziału "Electron Configuration of Neutral Atoms in the Ground State."

</doc>
<doc id="1686465" url="https://pl.wikipedia.org/wiki?curid=1686465" title="Bitwa nad rzeką Himerą">
Bitwa nad rzeką Himerą

Bitwa nad rzeką Himerą – starcie zbrojne, które miało miejsce w roku 406 p.n.e. w trakcie wojny Syrakuz z Kartaginą. 
W trakcie oblężenia Akragas przez Kartagińczyków, Grecy sycylijscy zebrali armię liczącą 30 000 piechoty, 5 000 jazdy i 30 trójrzędowców z Syrakuz, Messeny, Kamaryny i Geli, którą skierowali do wsparcia obrońców Akragas. Dowódcą wojsk wybrano Syrakuzańczyka Dafnajosa, który skierował się ku miastu. Do spotkania z Kartagińczykami a w rezultacie bitwy doszło po drodze nad rzeką Himerą (obecnie Salso). Kartagińczycy pod wodzą Himilkona dysponowali tu siłami ponad 40 000 żołnierzy. W wynikłej walce Himilkon stracił 7 000 ludzi, a reszta Kartagińczyków w popłochu wycofała się do ufortyfikowanego obozu pod Akragas. Syrakuzańczycy nie wykorzystali jednak tego zwycięstwa i nie zdecydowali się na decydujący atak, który mógł zniszczyć armię kartagińską. 

</doc>
<doc id="1686466" url="https://pl.wikipedia.org/wiki?curid=1686466" title="LED art">
LED art

LED art jest formą sztuki światła, skonstruowanej z emitujących światło diod elektroluminescencyjnych (ang. light-emitting diodes). Wielu artystów używających LED określanych jest guerilla artist, aranżujących tymczasowo przestrzeń publiczną. LED stało się częścią powszechnie znanego street artu. Zastosowanie znalazło również w rzeźbie, instalacji, pracach interaktywnych, jak i również w komercyjnej reklamie.
LED rzutki.
Przez przyczepienie do baterii zasilającej diody magnesu można stworzyć tzw. LED rzutki (ang. LED throwies). Dzięki temu świecące obiekty przyczepiają się do wszystkich metalowych elementów. Artyści używają ich do nie-destruktywnych akcji w publicznej przestrzeni. Rzucają je na pomniki, rzeźby, czy na inne elementy infrastruktury miejskiej, tworząc napisy, symbole, czy po prostu układy światełek w celu urozmaicenia szarej metalowej części miast.
LED akcja.
Na początku 2007 roku w Bostonie w USA zanotowano podejrzenie podłożenia bomby. Był to element kampanii reklamowej stworzonej przez artystów guerilla. Agencja pracująca dla Turner Broadcasting System Inc. promowała Aqua Teen Hunger Force, jedną z sieciówek telewizyjnych show. Agencja zatrudniła dwóch artystów Petera Berdovsky’ego i Seana Stevensa, którzy wyświetlili na wielkich diodowych ekranach ustawionych w mieście, postacie 2D stylizowane na wzór grafiki gier Atari zwane (ang. Mooninites). Postacie z księżyca ogłaszają zamknięcie wszystkich głównych dróg i autostrad w celu przeprowadzenia dochodzenia. Miasto zostało częściowo sparaliżowane, ludzie wpadali w panikę. Mimo że, cała akcja była zaledwie kolejnym trikiem reklamowym, zresztą powszechnie stosowanym w przeszłości, szczególnie w Stanach, lokalne władze oraz społeczności nie kryły oburzenia.
Po tygodniu od umieszczenia reklam sam burmistrz miasta zgłosił pozew do sądu. Agencja usunęła reklamy i przeprosiła za nieporozumienie. W ramach rekompensaty agencja zapłaciła milion dolarów policji (koszty śledztwa) i kolejny milion dla państwowego centrum rehabilitacji.

</doc>
<doc id="1686478" url="https://pl.wikipedia.org/wiki?curid=1686478" title="Demonstracje w Gruzji (2009)">
Demonstracje w Gruzji (2009)

Demonstracje w Gruzji w 2009 roku – seria zapoczątkowanych 9 kwietnia 2009 masowych demonstracji, wieców i akcji protestacyjnych, pod przewodnictwem opozycyjnych partii politycznych przeciw rządom prezydenta Micheila Saakaszwilego.
Opozycja zarzucała prezydentowi prowadzenie nieudolnej polityki wewnętrznej, prześladowanie przeciwników politycznych i ograniczanie wolności mediów, a także obarczała go winą za porażkę w wojnie w Osetii Południowej. Głównym postulatem demonstrantów była rezygnacja prezydenta i przeprowadzenie nowych wyborów. W kwietniowych demonstracjach uczestniczyło po kilkadziesiąt tysięcy osób. Demonstranci protestowali pod najważniejszymi budynkami w stolicy i blokowali główne ulice Tbilisi. W maju 2009 doszło do pierwszych starć protestujących z policją oraz odbyły się pierwsze rozmowy opozycji z prezydentem.
Geneza.
27 marca 2009 dwanaście opozycyjnych partii politycznych opublikowało "Manifest Jedności", w którym porozumiały się w sprawie zorganizowania wspólnej demonstracji, wzywającej prezydenta Saakaszwilego do ustąpienia z urzędu. Sygnatariuszami manifestu były: Sojusz Wolności (grupujący Ruch Wolności, Partię Kobiet na rzecz Sprawiedliwości i Równości, Związek Gruzińskich Tradycjonalistów i Partię Przyszłości), Konserwatywna Partia Gruzji, Demokratyczny Ruch-Zjednoczona Gruzja na czele z Nino Burdżanadze,
Droga Gruzji na czele z Salome Zurabiszwili, Partia Industrialna, Ruch na rzecz Zjednoczonej Gruzji na czele z Iraklim Okruaszwili, Partia Ludowa oraz Sojusz dla Gruzji (grupujący Partię Nowej Prawicy na czele z Dawitem Gamkrelidze, Partię Republikańską na czele z Dawitem Usupaszwili oraz Iraklego Ałasanię). Dokument podpisał również były kandydat opozycji w wyborach przydydenckich, Lewan Gaczecziładze.
Opozycja wyznaczyła termin manifestacji na dzień 9 kwietnia 2009, co było symboliczną datą, z powodu przypadającej 20. rocznicy stłumienia przez Armię Czerwoną proniepodległościowego wystąpienia w Tbilisi w 1989. W wyniku działań wojska zginęło wówczas 20 osób.
Siły opozycyjne domagały się ustąpienia z urzędu przez prezydenta Micheila Saakaszwilego. Głównym zarzutem, skierowanym pod jego adresem było sprzeniewierzenie się ideałom rewolucji róż i nieodpowiednie działanie w czasie wojny w Osetii Południowej w sierpniu 2008, która rezultacie doprowadziła do całkowitej utraty kontroli nad zbuntowanymi regionami Osetii Południowej i Abchazji oraz ogłoszenia przez nie niepodległości, uznanej przez Rosję. Opozycja zarzucała prezydentowi również prześladowania przeciwników politycznych, kontrolowanie mediów oraz nieradzenie sobie z przeprowadzaniem koniecznych reform, odbudową kraju po wojnie oraz walką z biedą i korupcją. Saakaszwilego, który został po raz drugi wybrany prezydentem w styczniu 2008, popierała jednakże większość społeczeństwa. Według jednego z sondaży z marca 2009, za jego odejściem było 28% respondentów, podczas gdy poparcie dla jego osoby wyrażało 51% badanych.
8 kwietnia 2009 proopozycyjna stacja telewizyjna "Maestro TV" nadała krótki materiał, informujący społeczeństwo o organizacji demonstracji. Miała się ona rozpocząć w trzech miejscach stolicy, na Skwerze Avlabari, przy Państwowym Uniwersytecie Tbilisi oraz przy siedzibie państwowej telewizji. Wszystkie trzy grupy miały następnie połączyć się pod budynkiem Parlamentu Gruzji przy Alei Rustawelego.
Jeszcze przed samą demonstracją, rankiem 9 kwietnia 2009, doszło do niepokojącego incydentu. Demokratyczny Ruch-Zjednoczona Gruzja ogłosił, że 60 jego działaczy zostało aresztowanych w nocy przez policję, czemu służby państwowe stanowczo zaprzeczyły.
Przebieg demonstracji.
Kwiecień.
9 kwietnia 2009 uczestnicy demonstracji, zgodnie z planem, zgromadzili się przed budynkiem parlamentu, domagając się ustąpienia prezydenta. Dali mu na to czas do godziny 11.00 dnia następnego. W proteście wzięło udział, wedle różnych szacunków od 60 do 120 tysięcy osób. Część protestantów pozostała pod parlamentem przez noc, a w nocy zablokowała główną ulicę Tbilisi, Aleję Rustawelego.
Kolejnego dnia, 10 kwietnia 2009, w demonstracjach wzięło udział około 20 tysięcy uczestników. Demonstranci spod parlamentu przemaszerowali pod budynek urzędu prezydenta i państwowej telewizji. Opozycja ogłosiła początek "akcji obywatelskiego nieposłuszeństwa", która miała polegać m.in. na blokadzie dróg. Zapowiedziano, że ulice prowadzące do urzędu prezydenta będą blokowane codziennie w godzinach od 15.00 do 21.00. Część demonstrantów przyniosła pod jego siedzibę marchew i kapustę, co jak wyjaśniali miało być "króliczym jedzeniem" dla "tchórzliwego" szefa państwa. Prezydent Saakaszwili, w odpowiedzi na protesty oznajmił, że jest gotowy do dialogu z opozycją na temat "wzmocnienia instytucji demokratycznych". Odrzucił jednak żądania swojej rezygnacji. Stwierdził, że "słuchał już różnych ultimatów w każdym miesiącu ostatnich pięciu lat, a jego kadencja upłynie dopiero w 2013".
W trzecim dniu protestu, 11 kwietnia 2009, opozycja kontynuowała swoje działania. Demonstranci zablokowali drogi, prowadzące do urzędu prezydenta i telewizji państwowej oraz ponownie zorganizowali wiec przed parlamentem.
13 kwietnia 2009 w protestach wzięło udział ponownie 20 tysięcy osób. Zablokowali oni Aleję Rustawelego i spod parlamentu przemaszerowali pod siedzibę prezydenta. Opozycja utworzyła tam "miasteczko namiotowe". W rozstawionych namiotach, nazywanych celami, działacze opozycyjni protestowali przeciw represyjnej polityce rządu. Opozycja wyraziła gotowość do rozmów z prezydentem, podkreślając jednocześnie że jedynym sposobem rozwiązania konfliktu są nowe wybory prezydenckie.
Demonstracje, z różnych natężeniem, były kontynuowane przez cały kwiecień. W nocy 24 kwietnia 2009 przed jedną z restauracji, w której przebywał prezydent Saakaszwili, doszło do starcia manifestantów z policją.
Maj.
4 maja 2009 przywódcy opozycji zapowiedzieli intensyfikację protestów i zablokowanie w dniu następnym trzech głównych dróg prowadzących do Tbilisi. Do blokady dróg jednak nie doszło, gdyż 5 maja 2009 w bazie wojskowej w Muchrowani, położonej niedaleko na zachód od stolicy, doszło do buntu gruzińskich oddziałów wojskowych. Po kilku godzinach zbuntowane jednostki zostały spacyfikowane przez wojsko, jednakże opozycja odwołała swój protest. Część działaczy opozycyjnych zarzuciła rządowi mistyfikację buntu w celu odwrócenia uwagi od sytuacji w kraju i wprowadzenia stanu wyjątkowego. Prezydent natomiast, za wywołanie buntu oskarżył odpowiedzialnością Rosję, z czego jednak po kilku dniach się wycofał.
6 maja 2009 w Tbilisi doszło do pierwszych aktów przemocy od czasu rozpoczęcia protestów. Kilkudziesięciu demonstrantów wdało się w walki z policją przed budynkiem jej głównej siedziby. W wyniku starcia, rannych zostało 22 cywilów i 6 policjantów. Protestanci próbowali dostać się do środka budynku, gdyż domagali się uwolnienia trojga współtowarzyszy, uwięzionych pod zarzutem pobicia funkcjonariuszy policji.
W maju obie strony podjęły po raz pierwszy próbę rozwiązania konfliktu na drodze porozumienia. 11 maja 2009 odbyły się pierwsze rozmowy prezydenta Saakaszwilego z opozycją. Opozycję reprezentował Irakli Ałasania, Lewan Gaczecziładze, Salome Zurabiszwili oraz Kaka Szartawa. Rozmowy nie zakończyły się jednak żadnym przełomem. Opozycja oświadczyła, że jej poglądy i punkt widzenia są zupełnie odmienne od prezydenckich, dodając że nie zamierza rezygnować z dalszych protestów. Obie strony przyznały jednakże, że rozmowy są "krokiem naprzód" i zapowiedziały kontynuowanie dialogu.
26 maja 2009 ponad 50 tysięcy osób zebrało się na manifestacji zorganizowanej przez opozycję na stołecznym stadionie sportowym Dinamo Tbilisi w Dzień Święta Niepodległości. Zebrani odśpiewali hymn narodowy, wysłuchali przemówień liderów opozycji i specjalnego koncertu. Nino Burdżanadze stwierdziła, że opozycja "nie posunie się ani o krok do tyłu", a "wszystkim czego żąda jest rezygnacja prezydenta". Po koncercie tłum ruszył pod Kościół św. Trójcy, a następnie pod budynek parlamentu, by kontynuować protest. Część demonstrantów udała się na dworzec kolejowy, gdzie przez 3 godziny blokowała ruch pociągów. Z powodu demonstracji władze odwołały coroczną zwyczajową paradę wojskową ulicami miasta.
W maju 2009 miejscowy oddział Human Rights Watch przesłał list do gruzińskiego ministra spraw wewnętrznych i ministra sprawiedliwości, w którym wyraził zaniepokojenie przypadkami brutalnych pobić uczestników demonstracji. Opierając się na zeznaniach świadków i materiale filmowym, HRW stwierdzało, że ataki odbywały się według jednego schematu. Do demonstrantów, powracających zazwyczaj z miejsca protestów, podjeżdżał nieoznakowany samochód, z którego wysiadali zamaskowani napastnicy, którzy następnie bili swoje ofiary kijami i policyjnymi pałkami. W odpowiedzi rząd stwierdził, że wszczął i będzie prowadził dochodzenie w każdych z takich spraw oddzielnie. Natomiast przewodniczący parlamentarnej Komisji Spraw Zagranicznych, stwierdził, że liczba aktów przemocy zmniejszyła się dzięki zwiększeniu patroli policyjnych w miejscach demonstracji.
W nocy 28 maja 2009 w Gruzji po raz drugi doszło wybuchu aktów przemocy. W wyniku bójek demonstrantów ze służbami bezpieczeństwa przed budynkiem parlamentu obrażenia odniosło ośmiu policjantów i kilkunastu protestujących. Opozycja zarzuciła funkcjonariuszom policji ubranym po cywilnemu wtargnięcie na demonstrację i pobicie jej uczestników. Wcześniej w tym samym dniu, po raz pierwszy na temat protestów wypowiedział się Gruziński Kościół Prawosławny. Wezwał on rząd do rozpisania wcześniejszych wyborów lub podjęcia negocjacji z opozycją.
Czerwiec.
12 czerwca 2009 demonstranci obrzucili kamieniami i butelkami przewodniczącego parlamentu Dawita Bakradze. 15 czerwca 2009 zamaskowani funkcjonariusze służb bezpieczeństwa brutalnie rozpędzili pokojową demonstrację przed budynkiem policji. Protestujący domagali się uwolnienia sześciu zatrzymanych działaczy opozycji. Policja pobiła kilkudziesięciu uczestników protestu oraz zarekwirowała materiały nagraniowe reporterom. Ministerstwo Spraw Wewnętrznych w wygłoszonym oświadczeniu oznajmiło, że protestujący utrudniali ruch uliczny oraz nie chcieli odblokować wejścia do siedziby policji. Według MSW zatrzymanych zostało 39 osób. Tego samego dnia uzbrojeni w noże mężczyźni zniszczyli namioty opozycji przed budynkiem parlamentu.

</doc>
<doc id="1686481" url="https://pl.wikipedia.org/wiki?curid=1686481" title="Robert Alda">
Robert Alda

Robert Alda, właśc. Alphonso Giuseppe Giovanni Roberto D’Abruzzo (ur. 26 lutego 1914 w Nowym Jorku, zm. 3 maja 1986 w Los Angeles) – amerykański aktor, piosenkarz i tancerz pochodzenia włoskiego. Laureat Tony Award za rolę Skya Mastersona w broadwayowskiej komedii muzycznej "Faceci i laleczki" (1951).
Życie osobiste.
Urodził się jako Alphonso Giuseppe Giovanni Roberto d’Abruzzo w Nowym Jorku, jako syn Alphonso d’Abruzzo, fryzjera i Frances Tumillo. Po ukończeniu studiów w New York University Architectural School, Alda został zatrudniony jako kreślarz architektoniczny w Nowym Jorku w latach 1928-1931. Ponieważ posiadał doskonały talent wokalny, przykuwał uwagę na scenie, koncertując w pokazach burleski, takich jak "Charlie Ahearn and His Millionaires" (1933). Kontynuując tę ​​formę teatru popularnego, pojawił się również w wielu letnich przedstawieniach plenerowych w latach 1935-1940 w Catskills. Wśród nich znalazło się wiele słynnych sztuk tego okresu: "Golden Boy", "Of Mice and Men", "Three Men on a Horse", "Waiting for Lefty", "Room Service" i "Tobacco Road". Opracował pseudonim sceniczny, używając pierwszych dwóch liter Alphonso i d'Abruzzo jako swojego nazwiska i anglicyzując Roberto jako swoje imię. W burlesce Alda grał prostego człowieka i wokalistę z Budem Abbottem i Lou Costello, Ragsem Raglandem i Philem Silversem. Najwyraźniej był wystarczająco wszechstronny, jak donosił nekrolog „New York Timesa” (5 maja 1986), aby „przedstawiać pijaków, włóczęgów i nieletnich” w swoim okresie wodewilowym.
W 1932 r. poślubił Joan Browne, z którą 14 lat później się rozwiódł. Z tego związku miał syna Alana Aldę. Jego drugą żoną był Flora Martino, mieli syna Antony’ego Aldę. Obaj synowie Roberta Aldy zostali aktorami.

</doc>
<doc id="1686482" url="https://pl.wikipedia.org/wiki?curid=1686482" title="Kałamaszka">
Kałamaszka

Kałamaszka (białor. каламажка) – niewielki pojazd konny, czterokołowy wąski, otwarty wózek o prostej skrzyniowej konstrukcji. 
A. Brückner i Z. Gloger wywodzą jego nazwę od rusińskiego zdrobniałego określenia "kolimaga" oznaczającego w XV wieku duży wóz towarowy z ochronną budą. Kałamaszka (nazywana też taradajką) była mniejszym od bryczki pojazdem najczęściej jednokonnym, pozbawionym resorowania oraz budy chroniącej pasażerów przed deszczem; wewnątrz zazwyczaj wyłożona była łubem (łykiem). Drewniane koła osadzano na początkowo drewnianej osi smarowanej mazią dla zmniejszenia oporów ciernych.
W XVII wieku kałamaszka pojawiła się na Białorusi, a w XVIII upowszechniła się na Ukrainie i Litwie. W XVIII wieku dotarła również do Polski, gdzie stała się pojazdem popularnym wśród ubogiej szlachty. Z użycia wyszła na przełomie XIX/XX wieku.
Pojazd ten często występował w polskiej literaturze XIX-wiecznej, m.in. u Adama Mickiewicza:

</doc>
<doc id="1686484" url="https://pl.wikipedia.org/wiki?curid=1686484" title="Zofingen">
Zofingen

Zofingen (gsw. "Zofige"; fr. "Zofingue") – miasto i gmina (niem. "Einwohnergemeinde") w Szwajcarii, w kantonie Argowia, siedziba administracyjna okręgu Zofingen. Liczy 12 104 mieszkańców (31 grudnia 2020). Leży nad rzeką Wigger. 
Miejscowość założona została w 1201 roku.

</doc>
<doc id="1686485" url="https://pl.wikipedia.org/wiki?curid=1686485" title="Jôf di Montasio">
Jôf di Montasio

Jôf di Montasio (słoweń. "Špik nad Policami", niem. "Bramkofel") – szczyt w Alpach Julijskich, w Alpach Wschodnich. Leży w północnych Włoszech, w prowincji Udine, tuż przy granicy z Austrią i Słowenią. Friulska nazwa szczytu "Jôf dal Montâs" jest też czasem nazywana w Słowenii jako "Montaž" i w Austrii jako "Montasch".

</doc>
<doc id="1686491" url="https://pl.wikipedia.org/wiki?curid=1686491" title="Dragan Primorac">
Dragan Primorac

Dragan Primorac (ur. 7 czerwca 1965 w Banja Luce) – chorwacki lekarz, genetyk i pediatra, minister nauki, edukacji i sportu w latach 2003–2009. Kandydat w wyborach prezydenckich w 2009.
Życiorys.
Wykształcenie.
W latach 1986–1991 studiował medycynę na Uniwersytecie w Zagrzebiu. Od 1998 do 1992 brał udział na tej samej uczelni w akademickim programie z dziedziny pediatrii. W 1997 uzyskał doktorat na Uniwersytecie w Zagrzebiu.
Działalność zawodowa.
Specjalista w zakresie pediatri oraz medycyny sądowej. W latach 1991–1996 pracował w centrum medycznym na University of Connecticut w Farmington w USA. Odbył również szkolenia w laboratorium medycyny sądowej policji w Meriden (1994), w instytucie patologii (AFIP) w Rockville (1997), w centrum badań genetycznych w Denver (1997) oraz w szpitalu dziecięcym przy Allegheny College w Meadville (1998).
W latach 1994–2003 był dyrektorem założonego przez siebie laboratorium genetyki klinicznej i sądowej oraz oddziału patologii i medycyny sądowej przy szpitalu klinicznym w Splicie. W 2000 przewodniczył europejskiej grupie zajmującej się zatwierdzaniem nowych procedur i technologii w genetyce sądowej. Od stycznia do listopada 2003 pełnił funkcję dyrektora polikliniki w Zagrzebiu.
Zajął się również działalnością akademicką. Od 1998 do 2001 był asystentem w szkole medycznej Uniwersytetu w Splicie. W 2003 został tam asystentem profesora. W latach 2003–2006 był asystentem profesora, a w został 2006 profesorem w szkole medycznej Uniwersytetu w Osijeku. Udzielał wykładów na Uniwersytecie w Zagrzebiu oraz na Uniwersytecie w Weronie.
Uzyskiwał członkostwo w różnych organizacjach medycznych, m.in. w chorwackim towarzystwie genetyki człowieka (1997), amerykańskiej akademii medycyny sądowej (1998), amerykańskim towarzystwie genetyki człowieka (1998). Powoływany w skład instytucji publicznych, takich jak rządowy komitet do spraw osób zaginionych (1999), komitetu do spraw technologii przy resorcie nauki i technologii (2001), komitet do spraw biochemii przy ministerstwie zdrowia (2002). Autor licznych publikacji o tematyce medycznej.
Działalność polityczna.
23 grudnia 2003 Dragan Primorac objął stanowisko ministra nauki, edukacji i sportu w rządzie Iva Sanadera. 12 stycznia 2008 zachował tę funkcję w drugim gabinecie tego samego premiera. W międzyczasie we wrześniu 2007 wstąpił do Chorwackiej Wspólnoty Demokratycznej (HDZ). W wyborach parlamentarnych w tym samym roku został wybrany do na posła do Zgromadzenia Chorwackiego VI kadencji w okręgu obejmującym chorwacką diasporę, jednak mandatu nie objął w związku z pozostaniem na urzędzie ministra. Z rządu odszedł 6 lipca 2009. Zrezygnował wówczas z prawa objęcia mandatu poselskiego.
W listopadzie 2009 ogłosił swój start w wyborach prezydenckich w następnym miesiącu jako kandydat niezależny. W pierwszej turze głosowania zajął 6. miejsce wśród 12 kandydatów, zdobywając 5,93% głosów.
Życie prywatne.
Dragan Primorac jest żonaty, ma dwoje dzieci.

</doc>
<doc id="1686493" url="https://pl.wikipedia.org/wiki?curid=1686493" title="Mangart">
Mangart

Mangart – szczyt w Alpach Julijskich, w Alpach Wschodnich. Leży na granicy między Włochami, a Słowenią. Mangart wznosi się ok. 2000 m ponad dolinę Koritnicy po stronie słoweńskiej, po stronie włoskiej jego zbocza opadają do doliny jezior laghi di Fusine.

</doc>
<doc id="1686494" url="https://pl.wikipedia.org/wiki?curid=1686494" title="Wysszij diwizion (1998)">
Wysszij diwizion (1998)

Rozgrywki rosyjskiej pierwszej ligi w sezonie 1998 były siódmymi w historii rosyjskiej pierwszej ligi. Rozpoczęły się 28 marca 1998 roku, zakończyły się natomiast 30 października 1998 roku. W rozgrywkach po raz pierwszy wzięło udział szesnaście drużyn (liga została zredukowana z osiemnastu zespołów), w tym jedna, która awansowała z Pierwszej Dywizji – Urałan Elista. Mistrzowski tytuł po raz trzeci z rzędu wywalczyła drużyna Spartaka Moskwa. Królem strzelców ligi został Oleg Wierietiennikow z Rotoru Wołgograd, który zdobył 22 gole.
Najlepsi strzelcy.
"źródło: rsssf.com "
Nagrody.
33 najlepszych piłkarzy ligi za sezon 1998:

</doc>
<doc id="1686497" url="https://pl.wikipedia.org/wiki?curid=1686497" title="Antony Alda">
Antony Alda

Antony Alda, właściwie Antonio Joseph D’Abruzzo (ur. 9 grudnia 1956 w St. Julien, zm. 3 lipca 2009 w Los Angeles) – amerykański aktor, także reżyser i scenarzysta, najlepiej znany z roli Giovanniego „Johnny’ego” Corelli z opery mydlanej "Dni naszego życia" ("Days of our Lives").
Życiorys.
Urodził się w Saint-Julien we Francji jako syn Flory Marino i Roberta Aldy, amerykańskiego aktora filmowego i piosenkarza. Jego przyrodnim bratem był Alan Alda, aktor znany m.in. z sitcomu "M*A*S*H". Swoje wakacje spędzał na Broadwayu. Uczęszczał do Notre-Dame International High School w Rzymie. Ukończył Juilliard School w Nowym Jorku.
W 1968 wystąpił gościnnie na szklanym ekranie w serialach: "Daniel Boone" jako Rudi z Patricią Blair i "Disneyland" jako Gus. Dwa lata potem wystąpił jako Gino w telewizyjnej komedii romantycznej NBC "Trzy monety w fontannie" ("Three Coins in the Fountain", 1970) z Yvonne Craig. Znalazł się w obsadzie dramatu "Swój chłopak" ("Homeboy", 1988) u boku Mickeya Rourke i Christophera Walkena oraz komediodramatu Jonathana Demme "Melvin i Howard" ("Melvin and Howard", 1980), który zdobył Oscara za najlepszy scenariusz oryginalny, z Jasonem Robardsem i Mary Steenburgen. Pojawił się w ponad dwustu epizodycznych rolach telewizyjnych, w tym w operze mydlanej CBS "Knots Landing" (1985) jako Rick Elliot.
Był dwukrotnie żonaty. W latach 1975-1977 miał żonę Leslie Clark. W latach 1981-1992 był żonaty z aktorką Lori Carrell, z którą miał dwóch synów: Iana i Zana.
Zmarł 3 lipca 2009 w Los Angeles w wieku 52 lat. Przyczyną śmierci była marskość wątroby.

</doc>
<doc id="1686498" url="https://pl.wikipedia.org/wiki?curid=1686498" title="Geolog Tiumeń">
Geolog Tiumeń



</doc>
<doc id="1686499" url="https://pl.wikipedia.org/wiki?curid=1686499" title="Ladybrand">
Ladybrand

Ladybrand – miasto, zamieszkane przez 4218 ludzi (2011), w Republice Południowej Afryki, w prowincji Wolne Państwo.
Ladybrand jest miastem o charakterze rolniczym, leży 18 km od Maseru, stolicy Lesotho. Zostało założone w roku 1867 przez Voortrekkerów.

</doc>
<doc id="1686500" url="https://pl.wikipedia.org/wiki?curid=1686500" title="Charles Pathé">
Charles Pathé

Charles Morand Pathé (ur. 26 grudnia 1863 w Chevry-Cossigny, zm. 25 grudnia 1957 w Monte Carlo) – francuski przemysłowiec filmowy. Pionier przemysłu filmowego.
W 1896 r. założył wraz z bratem Émile’em przedsiębiorstwo Pathé-Frères, produkujące i sprzedające gramofony i cylindry gramofonowe. W 1897 w Vincennes założył wytwórnię filmową, która została później przekształcona w koncern filmowy. Przedsiębiorstwo produkowało fonografy i cylindry do nich, oraz kinematografy i sprzęt filmowy, ponadto od połączenia w 1900 z Manufacture Française d’Appareils de Précision zajmowało się produkcją krótkometrażowych filmów. Pathé rozszerzając działalność założyli oddziały produkujące sprzęt m.in. w Nowym Jorku i Moskwie (1904), a od 1909 ośrodki produkcji filmowej – w Rzymie i Moskwie (1909), w Jersey City w USA (1910), a następnie w Holandii i w Belgii. Reżyserami filmów produkowanych przez Pathé byli m.in.: Ferdinand Zecca, Louis Joseph Gasnier, Albert Capellani, Paul Gugenheim.
W 1909 r. Pathé wyprodukował swój pierwszy film długometrażowy, ekranizację powieści Victora Hugo, "Les Misérables". Od tego samego roku wydawał cotygodniową kronikę filmową "Pathé Journal", która była emitowana do 1956 r. W 1929 roku wycofał się z branży filmowej.
Nazwa patefon pochodzi od nazwiska braci Pathé, którzy wynaleźli to urządzenie i produkowali je w latach 1905–1920.

</doc>
<doc id="1686502" url="https://pl.wikipedia.org/wiki?curid=1686502" title="Liu Yinghui">
Liu Yinghui

Liu Yinghui (; ur. 29 czerwca 1978) − chińska lekkoatletka, młociarka.
Osiągnięcia.
W 2004 reprezentowała Chiny na igrzyskach olimpijskich w Atenach, gdzie zajęła 14. miejsce w eliminacjach, nie kwalifikując się do finału (do awansu zabrakło jej 15 centymetrów).

</doc>
<doc id="1686503" url="https://pl.wikipedia.org/wiki?curid=1686503" title="Yinghui Liu">
Yinghui Liu



</doc>
<doc id="1686504" url="https://pl.wikipedia.org/wiki?curid=1686504" title="Daniele da Volterra">
Daniele da Volterra

Daniele Ricciarelli, znany jako Daniele da Volterra (ur. ok. 1509 r., zm. 4 kwietnia 1566) – włoski malarz i rzeźbiarz manierystyczny. Był uczniem Michała Anioła. Do historii przeszedł pod przezwiskiem "Majtkarza" (Il Braghettone), który zyskał po zamalowaniu nagości na fresku Sąd Ostateczny.
Życiorys.
Daniele da Volterra urodził się w miejscowości Volterra w Toskanii. Początkowo jego nauczycielami malarstwa byli Baldassare Peruzzi i Perino del Vaga, w późniejszych latach zaprzyjaźnił się i został uczniem Michała Anioła. Korzystał również z jego szkiców, na podstawie których namalował m.in. serię fresków w Trinita dei Monti w Rzymie, w tym swoje najbardziej znane dzieło – "Zdjęcie z krzyża".
Złą sławę zyskał Daniele da Volterra po zamalowaniu nagości na "Sądzie Ostatecznym" Michała Anioła (na miesiąc przed śmiercią autora). Było to konsekwencją postanowień soboru trydenckiego, na którym akty uznano za skandaliczne. 
Daniele da Volterra zmarł w Rzymie w 1566 r.

</doc>
<doc id="1686505" url="https://pl.wikipedia.org/wiki?curid=1686505" title="Xiaoxiao Huang">
Xiaoxiao Huang



</doc>
<doc id="1686506" url="https://pl.wikipedia.org/wiki?curid=1686506" title="El pueblo unido jamás será vencido">
El pueblo unido jamás será vencido

El pueblo unido jamás será vencido – chilijska pieśń z muzyką Sergio Ortegi Alvarado i tekstem grupy Quilapayún. Powstała i została pierwszy raz nagrana w czerwcu 1973, jednak sławę międzynarodową zyskała po puczu w Chile 11 września 1973, kiedy stała się nieformalnym hymnem przeciwników Augusto Pinocheta.
Treść.
Pieśń wyrażała poglądy zwolenników prezydenta Chile Salvadora Allende i Rządu Jedności Ludowej. Natychmiast po pierwszym nagraniu zyskała ogromną popularność, była wykonywana przez artystów związanych z nurtem Nowej Pieśni Chilijskiej, popierających rząd. Sławę międzynarodową przyniosło jej wykonanie grupy Inti-Illimani. Utwór stał się jednym z symboli ruchu oporu przeciwko Pinochetowi. Przejęły go również inne ruchy lewicowe na świecie, wykonując pieśń w wersji niezmienionej lub wprowadzając niewielkie modyfikacje nawiązujące do ich sytuacji. Wariacje na jej motywach skomponował Fryderyk Rzewski.

</doc>
<doc id="1686508" url="https://pl.wikipedia.org/wiki?curid=1686508" title="Nocnice">
Nocnice



</doc>
<doc id="1686513" url="https://pl.wikipedia.org/wiki?curid=1686513" title="Hardware Abstraction Layer">
Hardware Abstraction Layer



</doc>
<doc id="1686517" url="https://pl.wikipedia.org/wiki?curid=1686517" title="Jôf Fuart">
Jôf Fuart

Jôf Fuart (niem. "Wischberg", słoweń. "Viš") – szczyt w Alpach Julijskich, w Alpach Wschodnich. Leży we Włoszech, blisko granicy ze Słowenią. Szczyt sąsiaduje z Jôf di Montasio i Kanin. Niedaleko leżą też między innymi Mangart i Triglav. Najbliżej położone miejscowości to Tarvisio we Włoszech i Villach w Austrii.

</doc>
<doc id="1686518" url="https://pl.wikipedia.org/wiki?curid=1686518" title="Ołeh Rodin">
Ołeh Rodin

Ołeh Dmytrowycz Rodin, ukr. Олег Дмитрович Родін, ros. Олег Дмитриевич Родин, "Oleg Dmitrijewicz Rodin" (ur. 6 kwietnia 1956 w Moskwie, Rosyjska FSRR) – ukraiński piłkarz pochodzenia rosyjskiego, grający na pozycji prawego obrońcy i pomocnika, reprezentant Związku Radzieckiego, trener piłkarski.
Kariera piłkarska.
Kariera klubowa.
W 1973 z rodziną przeniósł się do Lwowa. W 1974 został zaproszony do Karpat Lwów. Najpierw występował w drużynie rezerwowej, a w 1976 debiutował w podstawowej jedenastce Karpat Lwów w spotkaniu przeciwko drużyny Dynamo Kijów. Kiedy przyszedł czas służyć w wojsku, przeszedł w 1983 do Dinama Moskwa. Już wtedy był kontuzjowany. W Moskwie zrobili trzy operacje na kolanie, potem we Lwowie czwartą. Rozegrał jeszcze w 1983 jeden mecz w składzie SKA Karpaty Lwów i ukończył karierę piłkarską.
Kariera reprezentacyjna.
W 1979 debiutował w olimpijskiej radzieckiej reprezentacji. Jednak przez infekcję stopy nie pojechał na turniej finałowy do Moskwy. Łącznie rozegrał 5 gier. Również 21 listopada 1979 jako jeden z nielicznych piłkarzy z Pierwszej Ligi ZSRR zadebiutował w reprezentacji ZSRR w spotkaniu towarzyskim z RFN przegranym 1:3. Łącznie zaliczył 4 gry reprezentacyjne.
Kariera trenerska.
Po zakończeniu kariery piłkarskiej rozpoczął pracę trenerską. Na początku trenował Spartak Sambor. Następnie od 1988 pracował w Szkole Kultury Fizycznej we Lwowie, trenując młode talenty. W 2008 w Polsce ponownie zrobiono operację na kolano, jednak przez zaniesioną infekcję była powtórna operacja już w Moskwie.

</doc>
<doc id="1686519" url="https://pl.wikipedia.org/wiki?curid=1686519" title="Hardware abstraction layer">
Hardware abstraction layer



</doc>
<doc id="1686523" url="https://pl.wikipedia.org/wiki?curid=1686523" title="Anton Eberl">
Anton Eberl

Anton Franz Josef Eberl (ur. 13 czerwca 1765 w Wiedniu, zm. 11 marca 1807 tamże) – austriacki pianista i kompozytor doby klasycyzmu.
Życiorys.
Urodził się 13 czerwca 1765 r. jako syn Josefa, urzędnika administracji cesarskiej. Brał udział w wielu wiedeńskich koncertach publicznych jako solista. Również odbywał liczne podróże koncertowe. Ponieważ jego rodzina przyjaźniła się z Mozartami, od dzieciństwa znał Wolfganga Amadeusa Mozarta, który był jego przyjacielem. Po śmierci Mozarta Eberl skomponował na jego cześć kantatę pt. "Bei Mozarts Grabe". Trochę później skomponował kilka cyklów wariacji, "Trio fortepianowe c-moll" i "Sonata fortepianowa c-moll", które początkowo były przypisywane Mozartowi i pod jego nazwiskiem po raz pierwszy wydane. W 1796 r. Anton Eberl wyjechał do Petersburga. Był tam popularnym nauczycielem muzyki. Dla dworu carskiego komponował symfonie, koncerty fortepianowe i muzykę kameralną. W roku 1800 powrócił do ojczyzny.
Twórczość.
W swoim czasie Anton Eberl był, obok Ludwiga van Beethovena najbardziej znanym wiedeńskim kompozytorem. Przez im współczesnych jego utwory były wyżej cenione niż Beethovena. Początkowa twórczość Eberla wykazuje podobieństwo ze stylem mozartowskim. Późniejsze utwory niejednokrotnie cechuje podobieństwo z muzyką Beethovena. Indywidualny styl tego kompozytora to unikanie schematów formalnych. Przykładowo w "Koncercie na dwa fortepiany" op. 45 w drugiej części wprowadził marsz, a rondo poprzedził wstępem. Unikał również stereotypów harmonicznych. Śmiałe zestawienia tonacji i głęboka wyrazowość wolniejszych części jego dzieł, zbliżała je do epoki romantyzmu. Wczesna muzyka teatralna i kompozycje rosyjskie Eberla nie zachowały się do dzisiejszych czasów.

</doc>
<doc id="1686524" url="https://pl.wikipedia.org/wiki?curid=1686524" title="Koenigstuhl">
Koenigstuhl



</doc>
<doc id="1686525" url="https://pl.wikipedia.org/wiki?curid=1686525" title="Giorgio Ferrini">
Giorgio Ferrini

Giorgio Ferrini (ur. 18 sierpnia 1939 w Trieście, zm. 8 listopada 1976 w Turynie) – włoski piłkarz, pomocnik, długoletni zawodnik Torino FC.
W 1955 trafił do Torino. W sezonie 1958/1959 był wypożyczony do Varese. W latach 1959–1975 był piłkarzem pierwszego składu Torino, w tym czasie rozegrał w Serie A 405 spotkań. Dwa razy sięgał po Puchar Włoch. W reprezentacji Włoch zagrał 7 razy. Debiutował 13 maja 1962 w meczu z Belgią, ostatni raz zagrał w 1968 roku. Grał na Mistrzostwach Świata 1962. W 1968 znajdował się wśród triumfatorów Mistrzostw Europy. Brał udział w Igrzyskach Olimpijskich w 1960 roku.

</doc>
<doc id="1686527" url="https://pl.wikipedia.org/wiki?curid=1686527" title="Temat dnia">
Temat dnia



</doc>
<doc id="1686528" url="https://pl.wikipedia.org/wiki?curid=1686528" title="Prestreljenik">
Prestreljenik

Prestreljenik (wł. "Monte Forato") – szczyt w Alpach Julijskich, w Alpach Wschodnich. Leży na granicy między Włochami, a Słowenią. Szczyt można zdobyć od strony słoweńskiej drogą ze schroniska "Dom P. Skalarja", lub ze strony włoskiej drogą ze schroniska "Rifugio C. Gillberti". Blisko na zachód leży Kanin.

</doc>
<doc id="1686533" url="https://pl.wikipedia.org/wiki?curid=1686533" title="Kanjavec">
Kanjavec

Kanjavec (wł. "Cima degli Agnelli") – szczyt w Alpach Julijskich, w Alpach Wschodnich. Leży w północno-zachodniej Słowenii.

</doc>
<doc id="1686536" url="https://pl.wikipedia.org/wiki?curid=1686536" title="Kwas antymonawy">
Kwas antymonawy

Kwas antymonawy, , wodorotlenek antymonu(III), – hipotetyczny nieorganiczny związek chemiczny, w którym antymon występuje na III stopniu utlenienia. Istnienie tego związku nawet w roztworze jest wątpliwe. Znane są jedynie jego sole (antymoniny). Próby otrzymania m.in. poprzez zakwaszenie roztworów antymoninów prowadzą jedynie do powstania białego, bezpostaciowego osadu uwodnionego tritlenku diantymonu o różnej zawartości wody (), który stopniowo ulega dehydratacji do bezwodnej postaci krystalicznej ().

</doc>
<doc id="1686537" url="https://pl.wikipedia.org/wiki?curid=1686537" title="Fokas (męczennik)">
Fokas (męczennik)

Święty Fokas (ur. ?, zm. w II wieku) – święty katolicki i greckokatolicki, męczennik.
Był ogrodnikiem i zginął męczeńską śmiercią z ręki ugoszczonych przez siebie przybyszów.
Jest patronem Francavilla Angitola i miejscowości San Foca (Melendugno), rolników, ogrodników i żeglarzy. Jego atrybutem jest palma, a w Kościele katolickim wspomnienie liturgiczne obchodzone jest 5 marca i 22 września.

</doc>
<doc id="1686542" url="https://pl.wikipedia.org/wiki?curid=1686542" title="Auto de fe">
Auto de fe



</doc>
<doc id="1686543" url="https://pl.wikipedia.org/wiki?curid=1686543" title="Sławomir Elsner">
Sławomir Elsner

Sławomir Elsner (ur. 1976 w Wodzisławiu Śląskim) – polski malarz, fotograf. Mieszka i tworzy w Berlinie.
Edukacja.
W latach 1995–2002 studiował w . 
Twórczość.
Rysunek, malarstwo, fotografia - zazwyczaj tworzone w seriach.
W swoich pracach inspiruje się w fotografiami (własnymi, prasowymi lub wojskowymi) oraz estetyką przestrzeni publicznej. W rysunkowych pejzażach eksponuje ludzką skłonność do estetyzacji (poprzez media i sztukę) rzeczywistości codziennych i sensacyjnych wydarzeń. Jego obrazy reinterpretują prozaiczne sytuacje z codziennego życia do kreowania ich nowych znaczeń.
Linki zewnętrzne.
Sławomir Elsner na stronie Galerii Raster

</doc>
<doc id="1686544" url="https://pl.wikipedia.org/wiki?curid=1686544" title="Ruciane-Nida Zachód">
Ruciane-Nida Zachód

Ruciane-Nida Zachód – przystanek osobowy w Rucianem-Nidzie, w dzielnicy Nida, w województwie warmińsko-mazurskim, w Polsce.
W roku 2017 przystanek obsługiwał 20–49 pasażerów na dobę.
W lutym 2007 zawieszono ruch pociągów na tej trasie. W czerwcu 2008 ruch pociągów został przywrócony.
W rozkładzie jazdy pociągów 2019/2020, od lipca 2020 roku założono postoje pociągów PKP Intercity SA w relacjach docelowych do stacji: Białystok, Gdynia Główna i Szczecin Główny. 

</doc>
<doc id="1686546" url="https://pl.wikipedia.org/wiki?curid=1686546" title="Montaž">
Montaž



</doc>
<doc id="1686549" url="https://pl.wikipedia.org/wiki?curid=1686549" title="Casemiro Amaral">
Casemiro Amaral

Casemiro do Amaral (ur. 14 września 1892 w Lizbonie, zm. 8 października 1939 w São Paulo) – brazylijski piłkarz pochodzenia portugalskiego grający na pozycji bramkarza.
Urodzony w Lizbonie Casemiro karierę rozpoczął w 1911 roku w klubie America Rio de Janeiro. Rok 1912 spędził w klubie Germania São Paulo, z którego przeszedł do lokalnego rywala Corinthians Paulista, z którym zdobył mistrzostwo Stanu São Paulo - Campeonato Paulista w 1912 roku. Następnym etapem jego kariery była gra w klubie Mackenzie w latach 1915-1917. W 1918 powrócił do Corinthians Paulista, gdzie skończył swoją karierę w 1920 roku.
Jako piłkarz Americano wziął udział w turnieju Copa América 1916, czyli pierwszych w dziejach oficjalnych mistrzostwach kontynentalnych. Brazylia zajęła trzecie miejsce, a Casimiro zagrał we dwóch meczach - z Argentyną (jego debiut w reprezentacji) i Urugwajem. Następnym roku ponownie uczestniczył w Copa América 1917, gdzie zagrał we wszystkich trzech meczach z Argentyną, Chile i Urugwajem a Brazylia ponownie zajęła trzecie miejsce. W reprezentacji rozegrał 6 meczach.

</doc>
<doc id="1686550" url="https://pl.wikipedia.org/wiki?curid=1686550" title="Limanowa (stacja kolejowa)">
Limanowa (stacja kolejowa)

Limanowa – stacja kolejowa w Limanowej, w województwie małopolskim w Polsce; leży na Turystycznym Szlaku Kolejowym Przez Karpaty.

</doc>
<doc id="1686552" url="https://pl.wikipedia.org/wiki?curid=1686552" title="Roan (zespół muzyczny)">
Roan (zespół muzyczny)

Roan – polski zespół rockowy, założony w 1991 roku w Solcu Kujawskim. 
Zadebiutował w 1991 roku w Jarocinie. W roku 1996 nagrał swój największy przebój, „Ten zimowy czas”, zaśpiewany wspólnie z Fiolką Najdenowicz, De Su, Andrzejem Piasecznym, Andrzejem Krzywym z De Mono i Nazarem.
Zespół wystąpił na Sopot Hit Festiwal 2009 w ćwierćfinale koncertu "Polski Hit Lata 2009", gdzie wykonał utwór „Podnieś głowę”. 
Zespół angażuje się w projekty charytatywne; w latach 2008–2009 zespół zagrał 14 koncertów, niosąc pomoc dla dzieci oraz serię koncertów pod hasłem „Narkotyki na śmietniki”, w ramach przeciwdziałania narkomanii.

</doc>
<doc id="1686555" url="https://pl.wikipedia.org/wiki?curid=1686555" title="Niemcy na Zimowych Igrzyskach Olimpijskich 2006">
Niemcy na Zimowych Igrzyskach Olimpijskich 2006

Niemcy na Zimowych Igrzyskach Olimpijskich 2006 reprezentowało 162 zawodników. Był to piętnasty start Niemiec na zimowych igrzyskach olimpijskich.
Wyniki reprezentantów Niemiec.
Biathlon.
Mężczyźni
Kobiety
Biegi narciarskie.
Mężczyźni
Kobiety
Bobsleje.
Mężczyźni
Kobiety
Curling.
Mężczyźni
Hokej na lodzie.
Mężczyźni
Kobiety
Kombinacja norweska.
Mężczyźni
Łyżwiarstwo figurowe.
Mężczyźni
Pary 
Łyżwiarstwo szybkie.
Mężczyźni
Kobiety
Narciarstwo alpejskie.
Kobiety
Mężczyźni
Narciarstwo dowolne.
Mężczyźni
Saneczkarstwo.
Mężczyźni
Kobiety
Short track.
Mężczyźni
Kobiety
Skeleton.
Mężczyźni
Kobiety 
Skoki narciarskie.
Mężczyźni
Snowboard.
Mężczyźni
Kobiety

</doc>
<doc id="1686559" url="https://pl.wikipedia.org/wiki?curid=1686559" title="Ottaviano I Ubaldini">
Ottaviano I Ubaldini



</doc>
<doc id="1686560" url="https://pl.wikipedia.org/wiki?curid=1686560" title="Życie Robotnicze">
Życie Robotnicze

Życie Robotnicze – było pismem radomskich struktur Polskiej Partii Socjalistycznej. Był to już drugi oficjalny organ prasowy radomskiej PPS. W roku 1922 ukazało się bowiem kilkanaście numerów "Radomianina", nawiązującego do periodyku socjalistycznego, wydawanego pod tym samym tytułem na przełomie XIX i XX wieku.
Pierwszy numer "Życia Robotniczego" ukazał się 26 sierpnia 1923 r. Pismo było tygodnikiem, wydawanym w formacie 31x45 cm, objętość wynosiła od 4 do 6 kolumn. Nakład początkowo wynosił 1000 egz. (1923 r.), w latach 1924-30 oscylował w granicach 1900-2300 egz., zaś w latach 1930-33, kiedy to tygodnik dotknęły trudności finansowe spadł do około 1500 egzemplarzy. Jedynie w okresach przedwyborczych nakład pisma wzrastał nawet do 3600 sztuk.
Dominującym tematem "Życia Robotniczego" była problematyka polityczno-społeczna, oprócz niej pismo zajmowało się również zagadnieniami ekonomicznymi i kulturalno-oświatowymi. Pierwsze strony tygodnika przeznaczone były na artykuły publicystyczne, zaś ostatnie kolumny zajmowały stałe działy i rubryki (m.in. "Ruch robotniczy w Radomiu", "Kronika miejska" czy też "Skrzynka do listów"). "Życie Robotnicze" zamieszczało także przedruki artykułów z innych krajowych pism lewicowych. "Życie Robotnicze" było adresowane głównie do inteligencji zawodowej i klasy robotniczej. Cieszyło się dużym powodzeniem, ze względu na szybkie reagowanie na potrzeby czytelników. Położenie dużego nacisku na najbardziej palące problemy miejscowego społeczeństwa oraz ścisłe powiązanie tematyki pisma z życiem publicznym Radomia i okolic, przyczyniało się do dużej czytelności pisma. 
Pierwszym, a zarazem najdłużej piastującym stanowisko, redaktorem naczelnym "Życia Robotniczego" był Józef Grzecznarowski, późniejszy prezydent Radomia. ostatnim redaktorem był natomiast Kazimierz Jaworski. Ostatni numer tygodnika ukazał się 30 października 1936 r., po tej dacie pismo ukazywało się do roku 1939 jako mutacja warszawskiego "Robotnika", pod tytułem "Życie Robotnicze Radomia i Okolicy".
Pismo o tym samym tytule wydawano ponownie od 1 kwietnia 1945 r. do października 1946 r. jako organ Miejskiego i Powiatowego Komitetu PPS. Redaktorem naczelnym był Tadeusz Bilewicz, a następnie Tadeusz Jakubowicz. Od stycznia 1946 r. pismo miało podtytuł "Organ Wojewódzkiego Komitetu PPS w Kielcach". 

</doc>
<doc id="1686561" url="https://pl.wikipedia.org/wiki?curid=1686561" title="Łososina Górna (przystanek kolejowy)">
Łososina Górna (przystanek kolejowy)

Łososina Górna – przystanek osobowy w Limanowej, w dzielnicy Łososina Górna, w województwie małopolskim w Polsce; leży na Turystycznym Szlaku Kolejowym Przez Karpaty.

</doc>
<doc id="1686562" url="https://pl.wikipedia.org/wiki?curid=1686562" title="Kanin (szczyt)">
Kanin (szczyt)

Kanin (, ) – szczyt górski w Alpach Julijskich, w Alpach Wschodnich o wysokości 2582 m n.p.m.
Geografia.
Szczyt leży na granicy między Włochami a Słowenią. Po stronie słoweńskiej znajduje się obszar gminy Bovec, a najbliższa miejscowość to Plužna. Po stronie włoskiej znajduje się prowincja Udine. Poniżej szczytu, na wysokości 2293 m n.p.m., znajduje się najwyżej położony ośrodek narciarski w Słowenii. U podnóża góry znajduje się jaskinia Srnica oraz wypływają tam źródła rzek i strumieni Boka, Ročica oraz Gijun. Przepływa tam także rzeka Socza.
Trzy długie grzbiety górskie łączą się na szczycie Visoki Kanin. W najwyższej części tego grzbietu żadne przejście nie jest niższe niż 2000 metrów. Od północnego zachodu znajduje się długa grań Žrd (wł. "Monte Sart"), 2324 m n.p.m., oddzielająca doliny Rezija i Reklanica (wł. "Raccolana"). Na północ od Visoki Kanin znajduje się wysoki płaskowyż, na którym leży lodowiec, płaskowyż wpada do doliny Reklanica, której szczytem jest preve Nevejski (wł. "Sella Nevea") o wysokości 1142 m n.p.m. W kierunku zachodnim wysokie zbocza opadają ku odległej dolinie Rezija. W kierunku południowo-wschodnim grzbiet wkrótce obniża się do szerokiego wysokiego krasowego płaskowyżu, który w końcu spada do doliny rzeki Socza. Tutaj, od rzeki Socza do szczytu Visoki Kanin, różnica wysokości wynosi ponad 2200 metrów.
Budowa.
Górna część góry Kanin zbudowana jest z warstw wapienia o grubości ponad 1000 metrów. Warstwy te osadzały się w płytkich, ciepłych morzach około 200 milionów lat temu. Wapień leży na jeszcze kilka milionów lat starszej bazie dolomitu.
Turystyka.
Na górze można uprawiać narciarstwo, spadochroniarstwo oraz snowboarding. Po obu stronach szczytu działają także koleje linowe. Obie gminy znajdujące się pod górą, korzystają ze swojego położenia, a ich gospodarka bazuje na turystyce.
Dostęp.
Wymieniona jest większość znakowanych szlaków turystycznych:

</doc>
<doc id="1686564" url="https://pl.wikipedia.org/wiki?curid=1686564" title="Luis Arrieta">
Luis Arrieta

Luis Arrieta - piłkarz argentyński, napastnik.
Arrieta karierę piłkarską rozpoczął w 1939 roku w klubie CA Lanús i od razu zdobył 31 bramek, co dało mu trzecie miejsce na liście strzelców ligi argentyńskiej. Jako piłkarz klubu Lanús wziął udział w turnieju Copa América 1941, gdzie Argentyna zdobyła mistrzostwo Ameryki Południowej. Arrieta zagrał tylko w meczu z Chile.
W 1943 roku Arrieta zdobył w lidze argentyńskiej 23 bramki i został królem strzelców. Lanús uplasował się w tym sezonie na 10. miejscu, natomiast wszyscy zawodnicy klubu zdobyli 59 bramek.
Grając do 1944 roku w Lanús Arrieta strzelił dla tego klubu 120 bramek i do dziś jest najlepszym strzelcem w historii klubu. W 1945 roku został piłkarzem klubu Ferro Carril Oeste.
Arrieta w reprezentacji Argentyny rozegrał 9 meczów i zdobył 6 bramek.

</doc>
<doc id="1686570" url="https://pl.wikipedia.org/wiki?curid=1686570" title="Parafia Miłosierdzia Bożego w Chełmku">
Parafia Miłosierdzia Bożego w Chełmku

Parafia Miłosierdzia Bożego w Chełmku – parafia rzymskokatolicka należąca do dekanatu Libiąż archidiecezji krakowskiej. Została utworzona w 1990. Kościół parafialny został wybudowany w latach 1992-1997, poświęcony w 1998. Mieści się przy ulicy Wojska Polskiego.

</doc>
<doc id="1686573" url="https://pl.wikipedia.org/wiki?curid=1686573" title="Mickey Carroll">
Mickey Carroll

Mickey Carroll, właściwie Michael Finocchiaro (ur. 8 lipca 1919 w St. Louis, zm. 7 maja 2009 w Crestwood) – amerykański aktor filmowy. Miał karłowatość, mierzył 140 cm wzrostu.
Życiorys.
Urodził się w St. Louis w stanie Missouri w rodzinie włoskich emigrantów. Jego ojcem chrzestnym był sam Al Capone. W wieku siedmiu lat rozpoczął lekcje tańca w Fox Theater w St Louis. Właśnie tam spotkał Jacka Haleya, który wprowadził go do Hollywood.
Swoją karierę rozpoczął w radiu. Popularność przyniosła mu rola w filmie "Czarnoksiężnik z Oz" (1939), gdzie zagrał Manczkina.
Często wspierał różnego rodzaju akcje charytatywne. W listopadzie 2007 wraz z aktorami odtwórcami ról Manczkinów odsłonili swoją gwiazdę na Alei Gwiazd w Los Angeles.
Zmarł 7 maja 2009, zaledwie w dwa miesiące przed swoimi 90. urodzinami, w czasie snu w domu opieki w Crestwood w stanie Missouri.

</doc>
<doc id="1686574" url="https://pl.wikipedia.org/wiki?curid=1686574" title="Razor">
Razor

Razor – szczyt w Alpach Julijskich, w Alpach Wschodnich. Znajduje się na terenie Triglawskiego Parku Narodowego w Słowenii. Sąsiaduje ze szczytami Prisojnik i Stenar. Dominuje nad dolinami Trenta na południu oraz Krnica na północy.

</doc>
<doc id="1686576" url="https://pl.wikipedia.org/wiki?curid=1686576" title="Parafia św. Barbary w Libiążu">
Parafia św. Barbary w Libiążu

Parafia św. Barbary w Libiążu – rzymskokatolicka parafia należąca do dekanatu Libiąż archidiecezji krakowskiej. Została utworzona w 1985. Kościół parafialny został wybudowany w latach 1983–1999, konsekrowany w 2000.

</doc>
<doc id="1686577" url="https://pl.wikipedia.org/wiki?curid=1686577" title="Francuskie miejscowości zniszczone podczas I wojny światowej">
Francuskie miejscowości zniszczone podczas I wojny światowej

Podczas I wojny światowej, a w szczególności podczas bitwy pod Verdun, dziewięć francuskich miejscowości w departamencie Moza zostało całkowicie zniszczonych w trakcie walk. Po wojnie ustalono, że zniszczone wsie nie zostaną włączone w granice okolicznych miejscowości, a także nie będą odbudowane, jako że zostały ogłoszone „umarłymi za Francję”.
Obecnie spośród dziewięciu zniszczonych wsi trzy zostały odbudowane i ponownie zamieszkane.

</doc>
<doc id="1686584" url="https://pl.wikipedia.org/wiki?curid=1686584" title="Chłopiec z koszem owoców">
Chłopiec z koszem owoców

Chłopiec z koszem owoców – obraz włoskiego malarza barokowego Caravaggia; pierwotnie w kolekcji Giuseppe Cesari, obecnie w Galerii Borghese w Rzymie.
Opis obrazu.
Jest to jedno z najwcześniejszych dzieł artysty, powstałe ok. 1593 roku, na początku jego pobytu w Rzymie. Na płótnie przedstawiony został młody mężczyzna, trzymający przed sobą koszyk wypełniony owocami. Kompozycja oświetlona jest diagonalnie, z niewidocznego źródła – światło koncentruje się na prawej stronie postaci, która została wysunięta nieco do przodu. Obraz jest realistyczny, szczególnie wiernie oddano najdrobniejsze detale zawartości koszyka, stanowiącego samodzielną martwą naturę. Tło jest neutralne, szare, gwałtownie przechodzące do czerni. Asymetryczny cień na ścianie być może został rzucony przez malarza, który stał pomiędzy oknem a modelem.
Interpretacje.
Przedstawienie chłopca jest zmysłowe i wyzywające, odkryte ramię i szyja, odchylona do tyłu głowa i półotwarte usta zawierają wyraźne podteksty erotyczne. Obraz może być interpretowany jako alegoria młodości i natury, jednocześnie obecność dojrzałych owoców kojarzy się z zakazanym owocem z rajskiego drzewa życia.
Obecność młodych i zniewieściałych mężczyzn na wczesnych obrazach artysty stała się źródłem podejrzeń, że Caravaggio był homoseksualistą. Jednak zachowane źródła nie potwierdzają jednoznacznie tej teorii, a podejrzenia zdają się wynikać z niezrozumienia użytej symboliki i celowej prowokacji. Powszechnie przyjmuje się, że do obrazu pozował szesnastoletni Mario Minniti, przyjaciel i współpracownik artysty, ale według części krytyków jest to autoportret. Świadczyć ma o tym podobieństwo do zachowanych podobizn malarza.
Obok tytułowego chłopca integralną częścią dzieła jest wypełniony owocami kosz. Soczyste i dojrzałe owoce ułożone zostały w przemyślany sposób: są tam cztery kiście winogron różniące się kolorami, jabłka, figi i brzoskwinie. Całość uzupełniają zwiędłe i przyschnięte liście. Analizujący obraz profesor Jules Janick był w stanie zidentyfikować wszystkie rośliny, a nawet grzyby powodujące brunatnienie liści. Świadczy to o kunszcie Caravaggia, który realistycznie oddał naturę.
Symbolika tej części obrazu jest jednoznaczna, dojrzałość i piękno sąsiadują z przejawami przemijania i nieuchronnie zbliżającej się śmierci.
W latach 90. XVI w. Caravaggio namalował kilka obrazów o podobnej tematyce, w których obecna jest postać tego samego chłopca i typowe martwe natury. Są to: "Chłopiec obierający owoc", "Chłopiec gryziony przez jaszczurkę", "Chory Bachus", "Bachus" i "Lutnista".

</doc>
<doc id="1686590" url="https://pl.wikipedia.org/wiki?curid=1686590" title="Stosunki konsularne">
Stosunki konsularne

Stosunki konsularne – określane są przez zespół norm prawa międzynarodowego, umownych i zwyczajowych składających się na międzynarodowe prawo konsularne oraz przez normy prawa wewnętrznego.
W przeciwieństwie jednak do prawa dyplomatycznego, w prawie konsularnym znacznie większą rolę odgrywają dwustronne normy umowne. Postanowienia dotyczące nawiązania stosunków konsularnych, funkcji czy przywilejów i immunitetów konsularnych znajdują się zarówno w specjalnych konwencjach konsularnych, jak i porozumieniach oraz traktatach handlowych, żeglugowych czy nawet politycznych.
Konwencje.
Konwencje konsularne dwustronne.
Ich liczba sięga kilku tysięcy. Pierwsze z nich były zawarte już w XII i XIII wieku. Polska związana jest wieloma dwustronnymi konwencjami konsularnymi podpisanymi m.in. z Afganistanem w 1983 roku, Austrią w roku 1974, Belgią w roku 1972, Białorusią w roku 1992, Bułgarią w roku 1972, Finlandią w roku 1971, Francją w roku 1976, Irakiem w roku 1980, Wielką Brytanią w roku 1967.
Konwencje konsularne wielostronne.
Współcześnie obowiązują trzy konwencje wielostronne. Dwie z nich regulują stosunki konsularne państw amerykańskich. Są to konwencja o funkcjach konsularnych podpisana w Caracas w roku 1911 i konwencja hawańska o funkcjonariuszach konsularnych podpisana w roku 1928. Umową o zasięgu powszechnym jest podpisana 24 kwietnia 1963 roku na konferencji w Wiedniu, konwencja o stosunkach konsularnych. Prace nad projektem konwencji prowadzone były przez Komisję Prawa Międzynarodowego od roku 1955. W konferencji wiedeńskiej uczestniczyły 92 państwa w tym także Polska. Konwencja weszła w życie w roku 1967.
Normy regulujące stosunki konsularne.
Zwyczaj międzynarodowy.
W stosunkach konsularnych odgrywa dużą rolę. Konwencje dwustronne zawierają identyczne rozwiązania, mogą być traktowane wręcz jako dowód istnienia powszechnej praktyki przyjętej przez prawo.
Ustawodawstwo.
W granicach dozwolonych prawem międzynarodowym stosunki konsularne regulowane są przez ustawodawstwo wewnętrzne. Każde państwo samo określa pragmatykę służbową urzędników konsularnych, określa ich prawa, obowiązki, wskazuje też zadania jakie powinny wypełniać. Pierwsze akty wewnętrzne regulujące służbę konsularną pojawiły się stosunkowo dawno. Już w roku 1658 ustawę konsularną, obowiązującą jej konsulów w Hiszpanii, Francji i Włoszech wydała Holandia. W trzy lata później uczyniła to Francja. W roku 1792 ustawę o konsulach uchwaliły Stany Zjednoczone. W Polsce obowiązywała ustawa z dnia 11 listopada 1924 roku o organizacji konsulatów i czynnościach konsulów uzupełniona ustawą z dnia 17 czerwca 1959 roku o uregulowaniu czynności niektórych spraw konsularnych, następnie obowiązywała ustawa z dnia 13 lutego 1984 roku o funkcjach konsulów Rzeczypospolitej Polskiej. Obecnie obowiązuje ustawa z dnia 25 czerwca 2015 r. Prawo konsularne.

</doc>
<doc id="1686591" url="https://pl.wikipedia.org/wiki?curid=1686591" title="Bardach">
Bardach

Bardach – polski herb szlachecki, nadany w zaborze austriackim.
Opis herbu.
W polu złotym skos czarny, na którym lufa armaty złota w skos. Na lewo od czoła i na prawo od podstawy po kuli czarnej. Klejnot: Pół konia złotego, wspiętego o grzywie i kopytach czarnych. Labry czarne, podbite złotem.
Najwcześniejsze wzmianki.
Nadany w Galicji w 1890 roku.
Herbowni.
Bardach von Chlumberg

</doc>
<doc id="1686594" url="https://pl.wikipedia.org/wiki?curid=1686594" title="Le Perrier">
Le Perrier



</doc>
<doc id="1686603" url="https://pl.wikipedia.org/wiki?curid=1686603" title="Aneta Grzeszykowska">
Aneta Grzeszykowska

Aneta Grzeszykowska (ur. 1974 w Warszawie) – polska artystka multimedialna. Mieszka i tworzy w Warszawie.
W 1999 ukończyła studia na Wydziale Grafiki ASP w Warszawie. Zajmuje się nowymi mediami, zwłaszcza fotografią. Od 1999 współpracuje z Janem Smagą, a od 2005 realizuje własne projekty.
W głównym polu zainteresowania jej samodzielnej twórczości leżą tożsamość i wizerunek człowieka – zapośredniczone w medium, które z natury rzeczy manipuluje rzeczywistością, a często jest dodatkowo przetworzone. Powtarzającymi się motywami w pracach Grzeszykowskiej są: nieobecność, niewidzialność, znikanie, wymazywanie, wcielanie się w inną postać czy rozczłonkowanie (np. "Striptease", "Untitled Film Stills"). Artystka dotyka egzystencjalno-ontologicznych kwestii przy jednoczesnym eksponowaniu wyrafinowania środków artystycznych. Od 2007 roku tworzy wyolbrzymione, monochromatyczne lalki z wełny i grochu (np. "Chłopiec", "Dziewczynka ze zwierzętami").
Jest laureatką Paszportu Polityki za 2013 rok w kategorii „sztuki wizualne”. Współpracuje z warszawską Galerią Raster.

</doc>
<doc id="1686610" url="https://pl.wikipedia.org/wiki?curid=1686610" title="Meczbol">
Meczbol



</doc>
<doc id="1686612" url="https://pl.wikipedia.org/wiki?curid=1686612" title="Spłaszczarka">
Spłaszczarka

Spłaszczarka (łac. "presso" prasować, tłoczyć) – urządzenie stosowane w procesie rozbiórki samochodów w stacjach demontażu pojazdów do prasowania, spłaszczania karoserii. 
Ze względu na gabaryty karoserii samochodów-wraków, oczyszczonych w procesie demontażu istnieje konieczność jednoczesnego przewozu znacznej ilości do rozdrobnienia w instalacji typu strzępiarka. 

</doc>
<doc id="1686616" url="https://pl.wikipedia.org/wiki?curid=1686616" title="Szlak Sekwoi">
Szlak Sekwoi

Szlak Sekwoi – czarny znakowany szlak turystyczny w województwie zachodniopomorskim, w gminie Stare Czarnowo, na południowym obrzeżu Szczecińskiego Parku Krajobrazowego „Puszcza Bukowa”. Krótki, o długości 1,9 km szlak dojściowy do ogrodu dendrologicznego, rozpoczynający się na przystanku PKS "na żądanie", 0,9 km na zachód od centrum Glinnej, wiedzie na północ, przekracza Leśną Szosę w pobliżu jeziora Dereń i niebieskiego Szlaku im. Stanisława Grońskiego, następnie wschodnią granicą rezerwatu przyrody „Źródliskowa Buczyna” dociera do "węzła szlaków turystycznych", gdzie koniec trasy.
Na miejscu głaz narzutowy z tablicą upamiętniającą "dr. Jerzego Jackowskiego" (zasłużonego leśnika i działacza Ligi Ochrony Przyrody). Głaz ma 4,6 m obwodu i 1,4 m wysokości. Jest to granit ortoklazowy, różowy, gruboziarnisty. Obok dwa inne głazy z granitu różowego gruboziarnistego (obw. 4,2 m, wys. 1,2 m oraz obw. 4,8 m, wys. 0,9 m). Stąd do wejścia do ogrodu dendrologicznego 0,4 km na wschód.
Przebieg szlaku.
Przebieg szlaku zweryfikowany według danych z roku 2007.

</doc>
<doc id="1686623" url="https://pl.wikipedia.org/wiki?curid=1686623" title="Mszana Dolna Marki">
Mszana Dolna Marki

Mszana Dolna Marki – nieczynny od 2006 r. przystanek osobowy w Mszanie Dolnej, w województwie małopolskim w Polsce.

</doc>
<doc id="1686627" url="https://pl.wikipedia.org/wiki?curid=1686627" title="Micro Maniacs">
Micro Maniacs

Micro Maniacs (w Stanach Zjednoczonych pod tytułem "Fox Kids.com Micro Maniacs Racing") – komputerowa gra wyścigowa, stworzona w oparciu o produkcję studia Codemasters – "Micro Machines" i wydana przez THQ. W "Micro Maniacs" gracz nie ściga się przeróżnymi samochodami, tylko laboratoryjnie pomniejszonymi ludźmi o nadprzyrodzonych mocach. Trasami wyścigowymi są między innymi: stoły kuchenne, trawnik, biuro i dziecięcy pokój. W Japonii gra wyszła pod tytułem "Denku Sekka Micro Runner".
Fabuła i rozgrywka.
Głównym bohaterem gry jest tajemniczy doktor Minimizer, którego ani razu nie widać na ekranie. Jest dostępny jego pamiętnik, z którego można dowiedzieć się o przyczynach i skutkach jego eksperymentu. Każda z postaci, którą Minimizer stała się obiektem jego eksperymentu, ma swoją historię i zakończenie, które zostanie odblokowane po wygraniu przez gracza odpowiedniej liczby wyścigów.
Na każdej trasie wyścigowej są do zdobycia tak zwane "power-upy". Są one potrzebne, by postaci kierowanej przez gracza podwyższyła się moc. Każda postać może uzbierać tylko 4 "power-upy" i ma do dyspozycji dwa różne ataki. Wyścigowiec nie może wykorzystywać swojej mocy, jeśli nie zebrał choćby jednego "power-upa". Sama rozgrywka nie różni się zasadniczo od rozgrywki znanej z gier Micro Machines – z tym wyjątkiem, że zamiast małych samochodów, są do dyspozycji pomniejszeni ludzie. W niektórych wyścigach, jednakże, bohaterowie nie ścigają się w biegach, tylko np. na deskorolkach, pszczołach lub skuterach wodnych.

</doc>
<doc id="1686628" url="https://pl.wikipedia.org/wiki?curid=1686628" title="Parafia Miłosierdzia Bożego w Mszanie Dolnej">
Parafia Miłosierdzia Bożego w Mszanie Dolnej

Parafia Miłosierdzia Bożego w Mszanie Dolnej – parafia należąca do dekanatu Mszana Dolna archidiecezji krakowskiej. Została utworzona w 2005. Funkcje kościoła parafialnego pełni kościół pw. Miłosierdzia Bożego, wybudowany w latach 2005–2011. Mieści się on przy placu świętej siostry Faustyny 1.
Historia.
14 czerwca 2002 metropolita krakowski kard. Franciszek Macharski skierował ks. Stanisława Parzygnata to tworzenia nowej parafii i budowy kościoła w Mszanie Dolnej. 19 czerwca 2003, w Uroczystość Najświętszego Ciała i Krwi Pańskiej, na terenie przeznaczonym pod budowę kościoła i plebanii odprawiono pierwszą mszę. 11 października kard. Franciszek Macharski poświęcił krzyż misyjny i plac budowy. 2 sierpnia 2004 wbito pierwszą łopatę i rozpoczęto budowę plebanii z tymczasową kaplicą w przyziemiu. W nocy z 24 na 25 grudnia w kaplicy odprawiono pierwszą Pasterkę. Kaplica została poświęcona przez metropolitę krakowskiego 12 lutego 2005. Dzień później wydano dekret erygowania parafii, a ks. Stanisław Parzygnat otrzymał nominację proboszczowską. 28 lutego Rada Miasta Mszana Dolna nadała kościelnemu placowi imię św. Siostry Faustyny. 30 czerwca rozpoczęto budowę kościoła. 10 maja 2006 do parafii przywieziono trzy dzwony. 14 września 2009, w Święto Podwyższenia Krzyża Pańskiego, na wieży kościoła zamontowano krzyż. 9 października 2010 dzwony, zamontowane w tymczasowej dzwonnicy, przeniesiono na wieżę. W nocy z 24 na 25 grudnia w murach budowanej świątyni odprawiono pierwszą Pasterkę. 1 maja 2011, w dniu beatyfikacji Jana Pawła II, w kościele odprawiono pierwszą mszę odpustową. W dniach od 23 do 29 października w parafii odbyły się pierwsze misje święte prowadzone przez o. Bogdana Waliczka. 30 października 2011 metropolita krakowski kard. Stanisław Dziwisz pobłogosławił kościół pw. Miłosierdzia Bożego. 

</doc>
<doc id="1686629" url="https://pl.wikipedia.org/wiki?curid=1686629" title="Geoffrey Dernis">
Geoffrey Dernis

Geoffrey Dernis (ur. 24 grudnia 1980 w Grande-Synthe) – francuski piłkarz występujący na pozycji pomocnika. Obecnie jest zawodnikiem klubu Stade Brestois 29.
Kariera klubowa.
Dernis zawodową karierę rozpoczynał w 1998 roku w drugoligowym klubie Lille OSC. W 2000 roku awansował z nim do Ligue 1. W tych rozgrywkach zadebiutował 17 lutego 2001 w wygranym 1:0 spotkaniu z En Avant Guingamp. Latem 2001 został wypożyczony na dwa sezony do drugoligowego ES Wasquehal. W 2003 roku powrócił do Lille. 7 lutego 2004 w wygranym 2:0 pojedynku z FC Sochaux-Montbéliard strzelił pierwszego gola w trakcie gry w Ligue 1. W 2005 roku wywalczył z zespołem wicemistrzostwo Francji.
W lipcu 2006 Dernis podpisał kontrakt z innym pierwszoligowcem - AS Saint-Étienne. Pierwszy ligowy mecz zaliczył tam 5 sierpnia 2006 przeciwko FC Sochaux-Montbéliard (1:2). W Saint-Étienne spędził trzy sezony. W tym czasie zagrał tam w 81 ligowych meczach i zdobył w nich 9 bramek.
Latem 2009 roku odszedł do beniaminka Ligue 1 – Montpellier HSC. W jego barwach zadebiutował 8 sierpnia 2009 w zremisowanym 1:1 spotkaniu z Paris Saint-Germain.

</doc>
<doc id="1686630" url="https://pl.wikipedia.org/wiki?curid=1686630" title="Hotel Poznań">
Hotel Poznań



</doc>
<doc id="1686632" url="https://pl.wikipedia.org/wiki?curid=1686632" title="ASOT">
ASOT



</doc>
<doc id="1686635" url="https://pl.wikipedia.org/wiki?curid=1686635" title="Károly Potemkin">
Károly Potemkin

Károly Potemkin (ur. 19 czerwca 1977 w Budapeszcie) – węgierski piłkarz, który występuje na pozycji napastnika. Obecnie gra w klubie piłkarskim NSÍ Runavík z wyspy Eysturoy, mieszczącej się na archipelagu Wysp Owczych, gdzie ma numer dziewiąty na koszulce.
Kariera piłkarska.
Károly Potemkin swą dorosłą karierę piłkarską rozpoczął w roku 1994. Mając siedemnaście lat trafił wtedy do składu Budapesti Vasutas ze stolicy Węgier – Budapesztu, gdzie Potemkin się urodził. Klub ten, zwany wtedy "BVSC Dreher", uczestniczył wtedy w rozgrywkach I ligi węgierskiej, gdzie po sezonie 1994/95 zajął szóste miejsce, spośród szesnastu drużyn biorących udział. Kolejny sezon był dla klubu jeszcze lepszy - zajął wtedy drugie miejsce, tracąc do lidera pięć punktów, a także brał udział w Pucharze Węgier, gdzie w finale przegrał w dwumeczu z Kispest-Honvéd Budapest 1-2, wygrawszy pierwszy mecz 1-0.
Kolejny sezon był dla klubu Potemkina mniej udany – zdobył ponownie szóste miejsce w tabeli, w Pucharze po raz ostatni dotarł do finału, gdzie przegrał jednak w dwumeczu 0-8 z MTK Hungária Budapeszt. Zawodnik ten brał także udział w dwóch meczach kwalifikacyjnych Pucharu UEFA 1996/97. Jego klub po wybranym pierwszym meczu z Barry Town F.C. 3-1 przegrał drugi 1-3 i o awansie Walijczyków zadecydowały rzuty karne.
Od roku 1997 klub Potemkina zwał się "BVSC Zugló", zawodnik jednak nie grał tam do końca sezonu, zdobywając jedynie trzy bramki w trzech pierwszych spotkaniach. W 1998 został wypożyczony do Ferencvárosi TC, gdzie dostał okazję zagrania w pięciu meczach, nie zdobył jednak żadnej bramki, a klub, do którego przeszedł zdobył drugie miejsce w tabeli, osiem miejsc nad BVSC, do którego Potemkin wrócił na kolejny sezon.
Następne sezony nie były najlepsze dla klubu BVSC Zugló, w którym Potemkin grał do roku 2000. Na końcu 1998/99 spadł on do niższej ligi z przedostatniego miejsca w tabeli, by tam pozostać już do końca swego istnienia w roku 2001. Potemkin opuścił go z 61 meczami i 17 bramkami na koncie.
Od sezonu 2000/01 był zawodnikiem FC Tatabánya, który rozgrywał mecze w grupie A I ligi węgierskiej. Swą pierwszą bramkę zdobył w wygranym przez jego zespół 5-2 wyjazdowym meczu z Dunaferr FC 1 października 2000 roku. Jego zespół zaś zdobył pierwsze miejsce w grupie A, ostatecznie jednak, w drugiej fazie zajął ostatnie miejsce w grupie łączonej i spadł do niższej ligi. W kolejnym sezonie - 2001/02 nie udało im się powrócić do ligi wyższej, a Potemkin zdobył swojego drugiego gola, po czym odszedł z klubu z dorobkiem dwudziestu spotkań i dwóch bramek.
Przez chwilę grał potem jeszcze w klubie FC Fót, by następnie do końca roku 2002 wystąpić w dziewiętnastu spotkaniach dla drugoligowego wtedy, Rákospalotai EAC i zdobyć piętnaście bramek. Jeszcze w tym samym sezonie 2002/03 przeniósł się do Haladás Szombathely, również drugoligowego, które jednak awansowało wtedy do ligi pierwszej. Potemkin zdobył wtedy jedną bramkę w sześciu meczach.
Na początku kolejnego sezonu zawodnik ten trafił do BFC Siófok, który zdobył w tamtym sezonie drugie miejsce w pierwszoligowej tabeli. Potemkin zagrał jednak tylko w dwóch spotkaniach i nie zdobył ani jednego gola do końca tego sezonu i na kolejny przeszedł do Békéscsaba 1912 Előre SE z miasta Békéscsaba nad Balatonem. Zespół ten spadł jednak w tamtym sezonie do niższej ligi, a Potemkin zdobył jedną bramkę w ciągu dziesięciu spotkań. Gol ten padł w przegranym przez jego zespół 1-3 meczu przeciwko Zalaegerszegi TE, 14 sierpnia 2004.
W pierwszej połowie następnego sezonu zawodnik ten grał dla Kecskeméti TE, który występował w drugiej lidze węgierskiej. Potemkin wystąpił tam w dziesięciu spotkaniach i zdobył cztery bramki, a następnie przeniósł się do Vecsési FC z tego samego poziomu rozgrywek, by zdobyć w trzynastu spotkaniach cztery bramki. Pierwszy z tych dwu klubów znalazł się wtedy na dziewiątym, a drugi na dwunastym miejscu w tabeli.
Swój ostatni sezon na Węgrzech rozegrał w drugoligowym Dunaújváros FC, gdzie w piętnastu rozegranych meczach zdobył pięć bramek, a jego klub zajął szóste miejsce w tabeli.
Po grze we własnym kraju Potemkin zdecydował się na podjęcie gry za granicą, w farerskim klubie EB/Streymur z miejscowości Streymnes. Klub ten rozgrywał mecze w pierwszej lidze archipelagu. Swój pierwszy występ Potemkin zaliczył w siedemnastej kolejce, 5 sierpnia 2007 w wygranym 2-1 meczu przeciwko VB/Sumba. Wszedł na sześćdziesiąt dwie minuty w pierwszym składzie i został zastąpiony przez Arnbjørna Hansena. Jego klub zajął wtedy drugie miejsce, tracąc do lidera, NSÍ Runavík, siedem punktów. Z uwagi na to, że w poprzednim sezonie zajęli tę samą pozycję dostali prawo do gry w eliminacjach Pucharu UEFA 2007/08. Swój pierwszy mecz na wyjeździe, przeciwko fińskiemu Myllykosken Pallo -47 przegrali 0-1, by remisem 1-1 w drugim spotkaniu przypieczętować swoją porażkę i odpaść z rozgrywek. Jedyną bramkę dla drużyny z Wysp Owczych zdobył Károly Potemkin w 86 minucie spotkania. Zawodnik ten opuścił jednak swą drużynę na koniec sezonu z dwunastoma spotkaniami na koncie - ośmioma ligowymi, dwoma pucharowymi oraz dwoma w eliminacjach do Pucharu UEFA, a także trzema golami - dwoma ligowymi oraz jedną w eliminacjach do Pucharu UEFA.
Kolejnym klubem, dla którego swe mecze rozgrywał Károly Potemkin był B36 Tórshavn ze stolicy Wysp Owczych. Zawodnik ten rozpoczął tam grę wraz z początkiem sezonu 2008, po jego połowie jednak przeniósł się do EB/Streymur, w którym gra to dziś. Dla klubu ze stolicy zdobył dziewięć bramek, z których pięć w Pucharze Wysp Owczych 2008, sprawiło, że stał się najlepszym strzelcem tego turnieju oraz cztery w lidze.
Po przeniesieniu do NSÍ Runavík Potemkin dostał numer dziewiąty na koszulce i zaczął występować w barwach tego klubu od połowy sezonu 2008. Zdobył wtedy pięć bramek ligowych i wystąpił w trzynastu spotnieniach, a jego zespół zajął czwarte miejsce w tabeli. Klub NSÍ Runavík brał także udział w rozgrywkach eliminacji Ligi Mistrzów UEFA 2008/09, gdzie przegrał w pierwszym meczu 0-3 z gruzińskim Dinamo Tbilisi, by w rewanżu wygrać 1-0, co jednak nie zapewniło mu awansu do wyższej klasy rozgrywek. Potemkin zagrał w obu spotkaniach.
Kolejny sezon Potemkin również rozpoczął w NSÍ Runavík, po sześciu meczach jest najlepszym strzelcem na Wyspach Owczych - zdobył osiem bramek. Wystąpił także w jedynym dla swojego klubu spotkaniu w rozgrywkach Pucharu Wysp Owczych 2009, przegranym z HB Tórshavn 1-2.

</doc>
<doc id="1686644" url="https://pl.wikipedia.org/wiki?curid=1686644" title="Kjaring-nur">
Kjaring-nur



</doc>
<doc id="1686649" url="https://pl.wikipedia.org/wiki?curid=1686649" title="Tony Alegbe">
Tony Alegbe

Tony Alegbe, właśc. Anthony Benson Alegbe (ur. 10 października 1981, Nigeria) – nigeryjski piłkarz grający na pozycji środkowego obrońcy lub pomocnika.
Kariera piłkarska.
Kariera klubowa.
Piłkarską karierę rozpoczął w 1999 w klubie Shooting Stars FC. Kolejne sezony występował w klubach Kwara United FC i Enyimba FC. Latem 2001 zmienił klub, gdyż został dostrzeżony przez skautów Metałurha Donieck. Po dwóch sezonach w ukraińskiej Wyższej Lidze przeszedł do innego ukraińskiego klubu Krywbas Krzywy Róg, w którym występował przez następne trzy sezony. Potem zdecydował spróbować w innych mistrzostwach i podpisał kontrakt z azerskim klubem Inter Baku. Jednak przez afrykańską mafię którą zabierała mu wypłatę powrócił do Ukrainy. Zimą 2008 został zaproszony przez byłego trenera Metałurha Wałerija Jaremczenka, który trenował wtedy Karpaty Lwów. Występował głównie w rezerwowej lub drugiej drużynie Karpat, tak jak nie mógł przebić się do podstawowej jedenastki. Po zakończeniu kontraktu próbował znaleźć klub w Rosji. Obecnie jest wolnym agentem i poszukuje klubu.
Kariera reprezentacyjna.
W 2002 roku został powołany do reprezentacji Nigerii, w której rozegrał 4 gry.

</doc>
<doc id="1686653" url="https://pl.wikipedia.org/wiki?curid=1686653" title="MSH2">
MSH2

MSH2 – jeden z sześciu genów związanych z zespołem Lyncha: zespołem dziedzicznej predyspozycji do nowotworów (dziedziczny rak jelita grubego niezwiązany z polipowatością, ang. hereditary non-polyposis colorectal cancer, HNPCC, zespół dziedzicznego niedoboru naprawy niesparowanych zasad, hereditary mismatch repair deficiency syndrome, HMRDS). Produkt białkowy genu bierze udział w mechanizmie naprawy DNA. Mutacje konstytucyjne w jednym z alleli genu MLH1 prowadzą do wyżej wymienionego zespołu predyspozycji do nowotworów.

</doc>
<doc id="1686657" url="https://pl.wikipedia.org/wiki?curid=1686657" title="Jezerska Kočna">
Jezerska Kočna

Jezerska Kočna – szczyt w Alpach Kamnickich, w Słowenii. Sąsiaduje z najwyższym szczytem pasma - Grintovec. Góra ta ma 3 wierzchołki: Jezerska Kocna (2540 m), Kokrska Kocna (2520 m) i Na Krizu (2484 m). Z północnych zboczy szczytu spływa największy wodospad w Słowenii Slap Cedca o wysokości 138 m.

</doc>
<doc id="1686660" url="https://pl.wikipedia.org/wiki?curid=1686660" title="Karoly Potemkin">
Karoly Potemkin



</doc>
<doc id="1686666" url="https://pl.wikipedia.org/wiki?curid=1686666" title="Gyaring Hu">
Gyaring Hu



</doc>
<doc id="1686667" url="https://pl.wikipedia.org/wiki?curid=1686667" title="Parafia Najświętszego Serca Jezusowego w Rzepinie">
Parafia Najświętszego Serca Jezusowego w Rzepinie

Parafia Najświętszego Serca Jezusowego w Rzepinie – rzymskokatolicka parafia, położona w dekanacie Rzepin, diecezji zielonogórsko-gorzowskiej, metropolii szczecińsko-kamieńskiej w Polsce, erygowana 1 marca 1937.

</doc>
<doc id="1686668" url="https://pl.wikipedia.org/wiki?curid=1686668" title="Yohan Hautcœur">
Yohan Hautcœur

Yohan Hautcœur (ur. 30 października 1981 w Nantes) – francuski piłkarz występujący na pozycji pomocnika.
Kariera.
Hautcœur zawodową karierę rozpoczynał w 1999 roku w drugoligowym Le Mans UC 72. W Ligue 2 zadebiutował 5 maja 2000 w wygranym 2:1 meczu z CS Louhans-Cuiseaux. W 2003 roku awansował z klubem do Ligue 1. W tych rozgrywkach zadebiutował 23 sierpnia 2003 w wygranym 1:0 spotkaniu z FC Nantes, a 25 października 2003 w zremisowanym 1:1 pojedynku z SC Bastią zdobył pierwszą bramkę w Ligue 1. W 2004 roku spadł z zespołem do Ligue 2, ale po roku powrócił z nim do Ligue 1. W barwach Le Mans Hautcœur rozegrał 151 spotkań i strzelił 8 goli.
W 2006 roku podpisał kontrakt z innym pierwszoligowcem – AS Saint-Étienne. Pierwszy ligowy mecz rozegrał tam 5 sierpnia 2006 przeciwko FC Sochaux-Montbéliard (1:2). Latem 2007 został wypożyczony do FC Lorient, również grającego w Ligue 1. Po roku powrócił do Saint-Étienne, którego barwy reprezentował do 2011. Następnie występował w Le Mans FC, LB Châteauroux oraz Amiens SC. W 2015 roku zakończył karierę.
W Ligue 1 rozegrał 150 spotkań i zdobył 6 bramek.

</doc>
<doc id="1686671" url="https://pl.wikipedia.org/wiki?curid=1686671" title="Rakas">
Rakas



</doc>
<doc id="1686672" url="https://pl.wikipedia.org/wiki?curid=1686672" title="Yohan Hautcoeur">
Yohan Hautcoeur



</doc>
<doc id="1686674" url="https://pl.wikipedia.org/wiki?curid=1686674" title="Kricztonzaur">
Kricztonzaur



</doc>
<doc id="1686675" url="https://pl.wikipedia.org/wiki?curid=1686675" title="I don't wanna leave">
I don't wanna leave



</doc>
<doc id="1686681" url="https://pl.wikipedia.org/wiki?curid=1686681" title="Biała gorączka">
Biała gorączka



</doc>
<doc id="1686684" url="https://pl.wikipedia.org/wiki?curid=1686684" title="Dolgi Hrbet">
Dolgi Hrbet

Dolgi Hrbet – szczyt w Alpach Kamnickich, w Słowenii. Sąsiaduje z Grintovec i Skuta. Na szczyt można wejść od strony południowej ze schronisk: Pavel Kemperl, Pod Skuto i Cojzova Koca oraz od północy ze schronisk: Ceska Koca i Ledine.

</doc>
<doc id="1686685" url="https://pl.wikipedia.org/wiki?curid=1686685" title="Rakszatal">
Rakszatal



</doc>
<doc id="1686687" url="https://pl.wikipedia.org/wiki?curid=1686687" title="Laang Cuo">
Laang Cuo



</doc>
<doc id="1686689" url="https://pl.wikipedia.org/wiki?curid=1686689" title="Langa Co">
Langa Co



</doc>
<doc id="1686691" url="https://pl.wikipedia.org/wiki?curid=1686691" title="Górnik Zabrze w sezonie 1949/1950">
Górnik Zabrze w sezonie 1949/1950

Sezon 1949/1950 był 2. sezonem w historii klubu i 2. na trzecim poziomie rozgrywek ligowych. Górnik rozpoczął sezon w Klasie A (grupa I) okręgu Śląska Opolskiego i ukończył go na drugim miejscu grupy eliminacyjnej do II ligi sezonu 1951. Pomimo przegranych baraży (drugie miejsce w grupie nie gwarantowało awansu) uzyskał promocję do II Ligi na skutek reorganizacji rozgrywek.
Stadion.
Miejscem rozgrywania spotkań domowych był otwarty w 1934 roku stadion przy obecnej ul. Roosevelta 81 mieszczący ok. 35.000 widzów.

</doc>
<doc id="1686692" url="https://pl.wikipedia.org/wiki?curid=1686692" title="Cmentarz wojenny nr 2 – Ożenna">
Cmentarz wojenny nr 2 – Ożenna

Cmentarz wojenny nr 2 – Ożenna – cmentarz z I wojny światowej zaprojektowany przez Dušana Jurkoviča, 
znajdujący się w miejscowości Ożenna w gminie Krempna w powiecie jasielskim. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. Należy do I Okręgu Cmentarnego Nowy Żmigród.
Opis.
Obiekt znajduje na północnym stoku wzgórza Czeremcha, blisko granicy państwowej ze Słowacją. Ma kształt kwadratu o powierzchni 25 m² i formę kurhanowego kopca. Na jego środku znajduje się kamienny prawosławny krzyż. Zachowała się kamienna płyta z wyrytą inskrypcją. Cmentarz jest oddalony o około 50 m na zachód od cmentarza wojennego nr 1.
Na cmentarzu pochowano 150 żołnierzy rosyjskich w 1 mogile zbiorowej poległych w walkach na bagnety o przełęcz w Ożennej 27 listopada 1914 .

</doc>
<doc id="1686693" url="https://pl.wikipedia.org/wiki?curid=1686693" title="Iteracje">
Iteracje



</doc>
<doc id="1686694" url="https://pl.wikipedia.org/wiki?curid=1686694" title="Lucjan Kudzia">
Lucjan Kudzia

Lucjan Jacenty Kudzia (ur. 1 stycznia 1942 w Zawoi) – polski saneczkarz startujący w jedynkach oraz w dwójkach w parze z Ryszardem Pędrakiem-Janowiczem, oraz Ryszardem Gawiorem, olimpijczyk, mistrz świata.
Na igrzyskach olimpijskich startował trzykrotnie. W 1964 zajął jedenaste miejsce w jedynkach, a w dwójkach zajął piąte miejsce. W 1968 w jedynkach finiszował na trzynastym miejscu, a w dwójkach na dziewiątym. Dokładnie takie same rezultaty osiągnął cztery lata później. Największy sukces odniósł na mistrzostwach świata zdobywając w 1963 złoty medal za start w dwójkach.

</doc>
<doc id="1686695" url="https://pl.wikipedia.org/wiki?curid=1686695" title="Powrócifszy...">
Powrócifszy...

Powrócifszy... – trzeci album studyjny polskiej grupy muzycznej Warszafski Deszcz. Wydawnictwo ukazało się 6 czerwca 2009 roku nakładem wytwórni muzycznej Wielkie Joł. Tytuł albumu nawiązuje do pierwszej płyty zespołu "Nastukafszy...". Podobnie jak na debiutanckim albumie, gościnie pojawił się skład Metropolia. Dodatkowo w trzech utworach udziela się wokalistka o pseudonimie Seta. Produkcji nagrań podjęli się Sir Michu, Kixnare, Luxon, Erio, Tedi Ted, DJ Steez, Matheo oraz O.S.T.R.
Nagrania dotarły do 5. miejsca zestawienia OLiS. W lutym 2010 roku wydawnictwo uzyskało nominację do nagrody polskiego przemysłu fonograficznego Fryderyka w kategorii: album roku hip-hop/R&amp;B. 
Pochodzący z albumu utwór pt. "Tak się robi hip-hop" znalazł się na liście "120 najważniejszych polskich utworów hip-hopowych" według serwisu T-Mobile Music.
Lista utworów.
Opracowano na podstawie materiału źródłowego.

</doc>
<doc id="1686697" url="https://pl.wikipedia.org/wiki?curid=1686697" title="Fahrenholzia pinnata">
Fahrenholzia pinnata

Fahrenholzia pinnata – gatunek wszy z rodziny Polyplacidae, pasożytujący na szczuroskoczku kalifornijskim ("Dipodomys californicus"), szczuroskoczku pustynnym ("D. deserti"), szczuroskoczku płowym ("D. heermanni"), szczuroskoczku zmiennym ("D. merriami"), szczuroskoczku dłutozębnym ("D. microps"), szczuroskoczku białostopym ("D. ordii"), szczuroskoczku kaktusowym ("D. phillipsii)", szczuroskoczku flagoogonowym ("D. spectabilis"), odskoczku ciemnym ("Microdipodops megacephalus"), szczuroskoczniku piaskowym ("Perognathus flavescens"), szczuroskoczniku jedwabistym ("Perognathus flavus"), szczuroskoczniku trawnym ("Perognathus inornatus"), szczuroskoczniku drobnym ("Perognathus longimembris"), szczuroskoczniku samotnym ("Perognathus parvus") i chomikomyszce pędzelkowatej ("Chaetodipus penicillatus"). Powoduje wszawicę.
Samica wielkości 1,1 mm, samiec dużo mniejszy wielkości 0,9 mm. Wszy te mają ciało silnie spłaszczone grzbietowo-brzusznie. Przednia para nóg jest wyraźnie mniejsza i słabsza, zakończona słabym pazurem. Samica składa jaja zwane gnidami, które są mocowane specjalnym „cementem” u nasady włosa nosiciela. Rozwój osobniczy po wykluciu się z jaja około trwa 14 dni i występują w nim 3 stadia larwalne; larwy od osobników dorosłych różnią się tylko wielkością.
Wesz ta pasożytuje na skórze. Żywi się krwią, którą ssie 2–3 razy dziennie. Występuje na terenie Ameryki Północnej.

</doc>
<doc id="1686698" url="https://pl.wikipedia.org/wiki?curid=1686698" title="Radomiak Radom (boks)">
Radomiak Radom (boks)

BKS Radomiak Radom - polski klub bokserski, działający wcześniej jako sekcja Radomiaka. Pierwotnie w klubie boks funkcjonował w latach 1945-1959. W tym czasie Antoni Czortek, walcząc w barwach RKS-u, został mistrzem Polski. W 2009 roku pięściarstwo powróciło do Radomiaka dzięki powołaniu Autonomicznej Sekcji Bokserskiej (obecnie Bokserski Klub Sportowy Radomiak).
Historia.
Lata 1945-1959.
W okresie powojennym pięściarze Radomiaka odnosili największe sukcesy. Boks w RKS-ie rozsławił Antoni Czortek, który zamieszkał w Radomiu w 1947 roku, kiedy niespodziewanie przegrał walkę o mistrzostwo kraju z mało znanym częstochowskim bokserem. "Po tej porażce wstydziłem się wracać do Warszawy. I wtedy przyszła niespodziewana oferta z Radomia". Wówczas Sztobryn, kierownik sekcji boksu, zaproponował mu reprezentowanie radomskiego klubu. W 1949 roku Czortek, broniąc barw "Zielonych", wywalczył mistrzostwo kraju. Po zakończeniu kariery zawodniczej był trenerem m.in. Radomiaka. W drużynie obok niego walczyli m.in.: Jan Sieradzan, bracia Wasikowie, Jan Kotkowski i Marian Przybytniewski.
2009 - reaktywacja, Autonomiczna Sekcja Bokserska.
2 marca 2009 powołano Autonomiczną Sekcję Bokserską Radomiak 1910 SA. Pomysłodawcami reaktywowania sekcji byli bracia Żeromińscy, Krzysztof i Sławomir, wcześniej działający w Hubalu Chlewiska, na bazie którego został odbudowany boks w Radomiaku. Dwa dni później pięciu pięściarzy z ulicy Struga 63 wystartowało w Mistrzostwach Polski rozgrywanych w Pniewach. Dwóch z nich wywalczyło brązowy medal: Tomasz Duda (w kategorii do 48 kg) i Michał Żeromiński (do 60 kg).

</doc>
<doc id="1686702" url="https://pl.wikipedia.org/wiki?curid=1686702" title="Parafia św. Andrzeja Boboli w Bukownie">
Parafia św. Andrzeja Boboli w Bukownie

Parafia św. Andrzeja Boboli w Bukownie – rzymskokatolicka parafia, położona w dekanacie sławkowskim, diecezji sosnowieckiej.
Erygowana w 1938 roku.

</doc>
<doc id="1686704" url="https://pl.wikipedia.org/wiki?curid=1686704" title="Rinka">
Rinka

Rinka – szczyt w Alpach Kamnickich, w Słowenii. Na północ od szczytu płynie rzeka Vellach (słoweń. Bela), dopływ Drawy; na wschodzie znajdują się źródła Savinji; na południu płynie Kamniska Bistrica, a na zachodzie rzeka Rinka. Szczyt ten należy do masywu, do którego należą jeszcze: Kriz (Koroska Rinka) (2433 m), Stajerska Rinka (2374 m) i Mala Rinka (2289 m).

</doc>
<doc id="1686706" url="https://pl.wikipedia.org/wiki?curid=1686706" title="Region Heilbronn-Franken">
Region Heilbronn-Franken

Region Heilbronn-Franken (do 20 maja 2003 "Region Franken") – region w Niemczech, w kraju związkowym Badenia-Wirtembergia, w rejencji Stuttgart. Siedzibą regionu jest miasto Heilbronn.
Podział administracyjny.
W skład regionu Heilbronn-Franken wchodzą:
Miasta na prawach powiatu:
Powiaty ziemskie:

</doc>
<doc id="1686707" url="https://pl.wikipedia.org/wiki?curid=1686707" title="Planjava">
Planjava

Planjava – szczyt w Alpach Kamnickich, w Słowenii. Północna strona szczytu to 1000 m stroma ściana, południowa jest równie imponująca chociaż nie tak stroma i bardziej urozmaicona. Ma tutaj źródła Kamniska Bistrica.

</doc>
<doc id="1686708" url="https://pl.wikipedia.org/wiki?curid=1686708" title="Octacílio Pinheiro Guerra">
Octacílio Pinheiro Guerra

Octacílio, właśc. Octacílio Pinheiro Guerra (ur. 21 listopada 1909 w Porto Alegre - zm. 26 lutego 1967 w Porto Alegre) - piłkarz brazylijski grający na pozycji środkowego obrońcy.
Octacílio karierę piłkarską rozpoczął w 1920 roku w klubie S.C. Rio Grande, w którym grał do 1924 roku. W 1925 przeszedł do Botafogo FR, w którym grał do końca kariery, którą zakończył w 1937 roku. Największymi sukcesami w karierze klubowej Octacílio było pięciokrotne zdobycie mistrzostwa stanu Rio de Janeiro - Campeonato Carioca w 1930, 1932, 1933, 1934, 1935.
W 1934 Octacílio pojechał z reprezentacją Brazylii do Włoch na mistrzostwa świata, jednakże nie zagrał w jedynym, przegranym meczu przeciwko Hiszpanią. Zadebiutował w reprezentacji w meczu przeciwko Chorwacji 8 czerwca 1934 w Zagrzebiu. Był to jedyny jego mecz międzypaństwowy, gdyż pozostałe 10 meczów i 1 strzelona bramka w barwach "canarinhos" w 1934 roku było rozegrane przeciwko drużynom klubowym, bądź też regionom.

</doc>
<doc id="1686709" url="https://pl.wikipedia.org/wiki?curid=1686709" title="Tutusz Ibn Alp Arslan">
Tutusz Ibn Alp Arslan

Tutusz Ibn Alp Arslan (pełne imię: Tadż ad-Daula Abu Sa'id Tutusz Ibn Alp Arslan) (ur. 1066, zm. 26 lutego 1095) – władca z rodu Seldżukidów panujący w Syrii i Palestynie w latach 1079 - 1095.
Był jednym z młodszych synów Alp Arslana. W roku 1078 turkmeński wódz Atsyz Ibn Uwak, rządzący w Palestynie i części Syrii, zwrócił się do sułtana Wielkich Seldżuków Malikszaha (1072 - 1092) o pomoc przeciwko armii fatymidzkiego kalifa Al-Mustansira (1036 - 1094), oblegającej go w Damaszku. Malikszah wysłał armię wraz z Tutuszem w celu podboju Syrii i ten po przybyciu na miejsce w 1079 roku zabił Atsyza i zajął Damaszek dla siebie. Tutuszowi nie udało się jednak zająć Aleppo, którego mieszkańcy zamknęli przed nim bramy, zniechęceni rabunkami jego turkmeńskich wojowników, niedługo potem zapraszając do siebie jako władcę Muslima Ibn Kurajsza (1042 - 1085) z rodu Ukajlidów, który władał już Mosulem. Muslim uzyskał zatwierdzenie swojej władzy jako wasal Malikszaha, który nie chciał zbytniego powiększenia potęgi swego brata. To jednak Muslimowi nie wystarczało i sprzymierzywszy się z Fatymidami oraz wykorzystując fakt, że Tutusz był zajęty walką z Bizantyńczykami, zaatakował on jego posiadłości, w roku 1083 nawet oblegając go w Damaszku. Malikszah zajął jednak większości posiadłości Muslima, tak że ten musiał błagać o litość. Uważając go za już niegroźnego, sułtan przebaczył mu i zwrócił jego terytoria. Muslim zginął w roku 1085 w walce z władcą Sułtanatu Rum Sulajmanem Ibn Kutulmiszem (1077 - 1086) i w roku następnym Tutusz musiał odpierać inwazję tego ostatniego. Jego wódz, Artuk Ibn Ekseb, pokonał jednak i zabił Sulajmana w bitwie nieopodal Aleppo.
Po tych wydarzeniach Malikszah przybył osobiście do Syrii i dokonał jej nowego podziału. Mianował on dowódców swojej armii namiestnikami: Ak Sunkura Aleppo, Jaghiego Sijana Antiochii i Buzana Edessy, rozciągając w ten sposób swoją bezpośrednią kontrolę nad większością prowincji. Tutusz panował w Damaszku, a Jerozolimą jako jego wasal zarządzał Artuk. Przy pomocy owych dowódców Tutusz rozszerzył władzę Seldżuków w Syrii aż do Himsu, jednak nie zajął terytorium władającej w Trypolisie dynastii Banu Ammar, której władca Dżalal al-Mulk Ali doszedł do porozumienia z Ak Sunkurem. Po śmierci Malikszaha w roku 1092 państwo Wielkich Seldżuków pogrążyło się w wojnie domowej, a z uwagi na turecką tradycję zgodnie z którą władzę powinien sprawować najstarszy członek rodu Tutusz uważał swoje roszczenia do tronu za mające silniejsze podstawy niż roszczenia najstarszego syna Malikszaha, Barkijaruka (1092 - 1104). Udało mu się zająć miasta Al-Dżaziry aż do Mosulu i w 1093 został on ogłoszony w Bagdadzie sułtanem. Jednak strach przed władzą Tutusza spowodował, że Ak Sunkur i Buzan zbuntowali się przeciwko niemu i połączyli z armią Barkijaruka dowodzoną przez Kurbughę. Tutusz pokonał ich w bitwie pod Tall as-Sultan na południe od Aleppo w maju 1094 roku i zabił Ak Sunkura i Buzana, Kurbughę zaś wziął do niewoli. W rezultacie tej bitwy udało mu się zająć Aleppo. Zachęcony sukcesem Tutusz dokonał inwazji zachodniego Iranu, docierając aż do Hamadanu i zmuszając słabszego liczebnie Barkijaruka do wycofania się do Isfahanu. Jednak obawiający się powstania suwerennej władzy irańscy emirowie licznie zasilili armię Barkijaruka i ten pokonał Tutusza 26 lutego 1095 roku pod Daszilwą niedaleko Reju. O wyniku bitwy przesądziło przejście na stronę Barkijaruka turkmeńskiej konnicy i beduinów. Według części źródeł Tutusz miał zostać zgładzony przez sługę Ak Sunkura, mszczącego śmierć swego pana. Mimo zwycięstwa Barkijaruk nie był w stanie rozciągnąć swojej faktycznej kontroli na Syrię i pozostawił tam synów Tutusza, z których Ridwan (1095 - 1113) objął władzę w Aleppo, a Dukak (1095 - 1104) w Damaszku.

</doc>
<doc id="1686710" url="https://pl.wikipedia.org/wiki?curid=1686710" title="Osiedle Panorama">
Osiedle Panorama



</doc>
<doc id="1686713" url="https://pl.wikipedia.org/wiki?curid=1686713" title="Ernst Weber">
Ernst Weber

Ernst Weber (ur. 1875 w Berlinie lub Lipsku, zm. 9 stycznia 1925 w Berlinie) – niemiecki lekarz, fizjolog, profesor tytularny.
Życiorys.
Studiował medycynę na Uniwersytecie w Würzburgu. Tytuł doktora medycyny otrzymał w 1899, po czym zajął się pracą naukową. Z początku interesował się zagadnieniami psychiatrycznymi, a od 1906 głównie fizjologią eksperymentalną. Wtedy zaczął pracować w Berliner Physiologische Institut, gdzie współpracował z Maxem Lewandowskym. Od 1913 pracował w Instytucie Fizjologii Pracy u Maxa Rubnera. W 1908 został Privatdozentem, w 1911 profesorem tytularnym na Uniwersytecie Fryderyka Wilhelma w Berlinie. W późniejszym okresie kariery naukowej zajmował się głównie fizjologią układu krążenia. Po I wojnie praktykował jako lekarz chorób serca. Zmarł w wieku 50 lat; wspomnienia poświęcili mu Alfred Kerr, Georg Ludwig Zülzer i Otto Kalischer.

</doc>
<doc id="1686714" url="https://pl.wikipedia.org/wiki?curid=1686714" title="Wysszaja liga (1997)">
Wysszaja liga (1997)

Rozgrywki rosyjskiej pierwszej ligi w sezonie 1997 były szóstymi w historii rosyjskiej pierwszej ligi. Rozpoczęły się 16 marca 1997 roku, zakończyły się natomiast 9 listopada 1997 roku. W rozgrywkach wzięło udział osiemnaście drużyn, w tym trzy, które awansowały z drugiej ligi – FK Tiumeń, Szynnik Jarosław i Fakieł Woroneż. Po zakończeniu sezonu liczba drużyn w lidze została zredukowana z osiemnastu do szesnastu. Mistrzowski tytuł po raz drugi z rzędu wywalczyła drużyna Spartaka Moskwa. Królem strzelców ligi został Oleg Wierietiennikow z Rotoru Wołgograd, który zdobył 22 gole.
Tabela.
Uwaga:
Najlepsi strzelcy.
"źródło: rsssf.com "
Nagrody.
33 najlepszych piłkarzy ligi za sezon 1997:

</doc>
<doc id="1686720" url="https://pl.wikipedia.org/wiki?curid=1686720" title="Narząd Zuckerkandla">
Narząd Zuckerkandla

Narząd Zuckerkandla, ciałka przyzwojowe aortalne, ciała przyzwojowe sympatogenne – drobne skupiska tkanki neuroendokrynnej, leżące na brzuszno-bocznej powierzchni aorty brzusznej, po obu jej stronach, na wysokości odejścia tętnicy krezkowej dolnej (L3). Położone są zaotrzewnowo. Ich funkcją jest produkcja amin katecholowych, w czym przypominają rdzeń nadnerczy. Mają kształt cylindryczny lub wrzecionowaty, pionowo wydłużony. Jako pierwszy opisane przez Emila Zuckerkandla.
Ciała przyzwojowe zanikają, począwszy od okresu pokwitania, zaś po 40. roku życia zanikają całkowicie.

</doc>
<doc id="1686724" url="https://pl.wikipedia.org/wiki?curid=1686724" title="Riccardo Annibaldeschi">
Riccardo Annibaldeschi



</doc>
<doc id="1686729" url="https://pl.wikipedia.org/wiki?curid=1686729" title="Ciałka przyaortalne">
Ciałka przyaortalne



</doc>
<doc id="1686730" url="https://pl.wikipedia.org/wiki?curid=1686730" title="Ojstrica (szczyt)">
Ojstrica (szczyt)

Ojstrica – szczyt w Alpach Kamnickich, w Słowenii. Szczyt słynie ze stromych ścian, z których najbardziej imponująca jest ta północna, wznosząca się 1500 m ponad dolinę Logarską. Najłatwiejsza droga wejściowa prowadzi przez południowo-wschodnie zbocza. Szczyt ten sąsiaduje ze szczytem Planjava.

</doc>
<doc id="1686731" url="https://pl.wikipedia.org/wiki?curid=1686731" title="Gościejów">
Gościejów

Gościejów – potok, prawostronny dopływ Wisły o długości 4,28 km. Cały tok w granicach miasta Wisła.
Spływa ze szczytu Gościejów. Do Wisły uchodzi przed Nową Osadą. W jego dolinie znajdują się zabudowania wiślańskiego przysiółka Gościejów.

</doc>
<doc id="1686734" url="https://pl.wikipedia.org/wiki?curid=1686734" title="Przesunięcie hipsochromowe">
Przesunięcie hipsochromowe



</doc>
<doc id="1686738" url="https://pl.wikipedia.org/wiki?curid=1686738" title="Region Bodensee-Oberschwaben">
Region Bodensee-Oberschwaben

Region Bodensee-Oberschwaben – region w Niemczech, w kraju związkowym Badenia-Wirtembergia, w rejencji Tybinga. Siedzibą regionu jest miasto Ravensburg.
Podział administracyjny.
W skład regionu Bodensee-Oberschwaben wchodzą:
Powiaty ziemskie:

</doc>
<doc id="1686740" url="https://pl.wikipedia.org/wiki?curid=1686740" title="Cmentarz wojenny nr 13 – Cieklin">
Cmentarz wojenny nr 13 – Cieklin

Cmentarz wojenny nr 13 - Cieklin – cmentarz z I wojny światowej znajdujący się w miejscowości Cieklin w gminie Dębowiec, zaprojektowany przez Johanna Jägera. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. Należy do II Okręgu Cmentarnego Jasło.
Opis.
Cmentarz w formie pojedynczej mogiły zbiorowej – kurhanu otoczonego kamiennym murkiem, na którym od strony wschodniej wbudowany dwuramienny krzyż z wnęką na inskrypcję. Ma kształt koła o powierzchni 79 m². Wkomponowany w otaczający krajobraz obiekt znajduje na łące w odległości około 150 m od drogi asfaltowej. Jest zachowany w bardzo dobrym stanie, po renowacji w 1992. 
Na cmentarzu pochowanych jest 103 rosyjskich żołnierzy z III Korpusu Kaukaskiego, poległych 4–5 maja 1915 w czasie bitwy o Cieklin, w której łącznie zginęło około 1000 żołnierzy.
Cmentarz jest obiektem Szlaku Frontu Wschodniego I Wojny Światowej na obszarze województwa podkarpackiego.

</doc>
<doc id="1686742" url="https://pl.wikipedia.org/wiki?curid=1686742" title="Sugath Thilakaratne">
Sugath Thilakaratne

Sugath Thilakaratne (ur. 30 lipca 1973) – reprezentujący Sri Lankę lekkoatleta, sprinter specjalizujący się w biegu na 400 metrów.
Osiągnięcia.
W 2000 reprezentował swój kraj na igrzyskach olimpijskich w Sydney, 34. czas eliminacji nie dał mu jednak awansu do ćwierćfinału.

</doc>
<doc id="1686747" url="https://pl.wikipedia.org/wiki?curid=1686747" title="Pasieczna (rejon nadwórniański)">
Pasieczna (rejon nadwórniański)

Pasieczna (ukr. Пасічна, "Pas'iczna") – wieś w rejonie nadwórniańskim obwodu stanisławowskiego na ukraińskim Pokuciu. Jesienią 1914 roku miejsce kilku starć Brygady Karpackiej.
Wieś prawa wołoskiego, położona była w drugiej połowie XV wieku w ziemi halickiej województwa ruskiego. 4 sierpnia 1944 zdobyta przez wojska radzieckie.

</doc>
<doc id="1686748" url="https://pl.wikipedia.org/wiki?curid=1686748" title="Brana (szczyt)">
Brana (szczyt)

Brana – szczyt w Alpach Kamnickich, w Słowenii. Na wschód od szczytu leży Planjava, a na zachód Turska Gora.

</doc>
<doc id="1686749" url="https://pl.wikipedia.org/wiki?curid=1686749" title="Gmina Pińkowicze">
Gmina Pińkowicze



</doc>
<doc id="1686751" url="https://pl.wikipedia.org/wiki?curid=1686751" title="Wilhelm Adam">
Wilhelm Adam

Wilhelm Adam (ur. 15 września 1877 w Ansbach, zm. 8 kwietnia 1949 w Garmisch-Partenkirchen) – generał pułkownik Wehrmachtu.
W 1897 r. rozpoczął służbę wojskową w armii Królestwa Bawarii. Był oficerem królewskiego batalionu kolejowego. Dwa lata później awansował na porucznika. W latach 1907-1910 był słuchaczem Akademii Wojskowej w Monachium, której organizatorem był Wilhelm von Leeb. Po ukończeniu akademii został oficerem Sztabu Generalnego.
W czasie I wojny światowej dowodził kompanią, a następnie pełnił służbę w sztabie dywizji i armii. Przez całą wojnę służył na froncie zachodnim. Następnie był oficerem łącznikowym rządu bawarskiego.
Od 1921 r. był oficerem Reichswehry. Był m.in. dowódcą batalionu w Pasawie, służył w szkolnictwie i był szefem sztabu 7. Dywizji. 1 kwietnia 1928 objął dowództwo 19 pułku piechoty w Monachium. W 1929 r. został szefem sztabu Dowództwa I Grupy (niem. "Gruppenkommando") w Berlinie. 1 lutego 1930 awansował na generała majora. 1 października 1930 r. został mianowany szefem Urzędu Wojska (niem. "Truppenamt"), będącym zamaskowanym sztabem generalnym. Na tym stanowisku 1 grudnia 1931 r. awansował na generała porucznika. Prowadził współpracę z Armią Czerwoną w zakresie szkolenia wojsk oraz uważał, że należy unikać wojny, dopóki Niemcy nie są do niej należycie przygotowane. 
Krytycznie oceniał Adolfa Hitlera. 1 października 1933 r., osiem miesięcy po objęciu rządów przez Hitlera, został usunięty ze stanowiska szefa Truppenamtu i przeniesiony na stanowisko dowódcy 7 Dywizji i jednocześnie dowódcy VII Okręgu Wojskowego. Podczas nocy długich noży zamierzał wystąpić przeciw SS, ale ostatecznie zachował neutralność. 1 kwietnia 1935 awansował na generała piechoty, a 1 października tego roku został komendantem Akademii Wehrmachtu. Wiosną 1938 r. został przeniesiony na stanowisko dowódcy 2 Grupy Armii w Kassel. Krytykował nierealny projekt rozbudowy fortyfikacji na granicy z Francją. Mimo że przystąpił do jego realizacji, znalazł się w niełasce Hitlera. Jesienią 1938 znalazł się nawet w grupie oficerów spiskujących przeciw Hitlerowi. Ostatecznie postanowił przejść na emeryturę i 31 grudnia 1938 r. został przeniesiony w stan spoczynku. 1 stycznia 1939 awansował na generała pułkownika. Formalnie pozostawał w dyspozycji Wojsk Lądowych (Heer), ale nie otrzymał już żadnego stanowiska.
Po wojnie występował w charakterze świadka przed Międzynarodowym Trybunałem Wojskowym w Norymberdze.
Podczas II wojny światowej zginęło jego dwóch synów.

</doc>
<doc id="1686755" url="https://pl.wikipedia.org/wiki?curid=1686755" title="Region Donau-Iller">
Region Donau-Iller

Region Donau-Iller – region w Niemczech. Region leży w dwóch krajach związkowych: Badenia-Wirtembergia w rejencji Tybinga oraz Bawaria "(Planungsregion)" w rejencji Szwabia. Siedzibą regionu jest miasto Ulm.
Podział administracyjny.
W skład regionu Donau-Iller wchodzą:
Miasta na prawach powiatu:
Powiaty ziemskie:

</doc>
<doc id="1686763" url="https://pl.wikipedia.org/wiki?curid=1686763" title="Turska Gora">
Turska Gora

Turska Gora – szczyt w Alpach Kamnickich, w Słowenii. Pobliskie szczyty to Brana, Skuta i Rinka.

</doc>
<doc id="1686765" url="https://pl.wikipedia.org/wiki?curid=1686765" title="Goffredo di Raynaldo">
Goffredo di Raynaldo



</doc>
<doc id="1686773" url="https://pl.wikipedia.org/wiki?curid=1686773" title="Wend von Wietersheim">
Wend von Wietersheim

Wend von Wietersheim (ur. 18 kwietnia 1900 w Neuland Löwenberg, zm. 19 września 1975 w Bad Honnef) − niemiecki oficer Wehrmachtu w randze Generalleutnanta. Służył w czasie I i II wojny światowej. Za swoją służbę został odznaczony Krzyżem Rycerskim Krzyża Żelaznego z Liśćmi Dębu i Mieczami.
Życie.
Wend von Wietersheim był synem Waltera von Wietersheim (1863-1919), urzędnika państwowego i posiadacza majątku Nowy Ląd (później część Niwnic). Jego starszym bratem był późniejszy starosta lwówecki Mark von Wietersheim (1897–1969).
W I wojnie światowej Wietersheim miał stopień chorążego (Fähnrich). W 1919 r. został awansowany na lejtnanta i przejęty przez Reichswehrę, gdzie służył w różnych regimentach kawalerii.
W 1938 r. przeniósł się do wojsk pancernych, początkowo w sztabie 3 Dywizji Pancernej uczestniczył w kampanii wrześniowej. Awansowany na majora w marcu 1940 w I Dywizji Pancernej dowodził najpierw 1 batalionem motocyklowym (Kradschützen Bataillon 1) w bitwie o Francję. Następnie (w stopniu podpułkownika) dowodził 113 pułkiem grenadierów pancernych (Panzer-Grenadier-Regiment 113) w wojnie niemiecko-radzieckiej. Został odznaczony za walki w rejonie Rżewa. W kwietniu 1942 r. awansowany do stopnia pułkownika. W 1943 r. objął dowództwo 11 Dywizji Pancernej znanej jako "dywizja duchów" ("Gespensterdivision"). Z krótką przerwą spowodowaną raną wojenną, pozostawał dowódcą tej dywizji do końca wojny. W listopadzie 1943 został awansowany na generalmajora. Do maja 1944 r. walczył z 11 Dywizją Pancerna na Ukrainie. a następnie we Francji, gdzie w lipcu 1944 r. Wietersheim dostał awans na generalleutnanta.
5 maja 1945 r. skapitulował w Bawarii przed Amerykanami. Nie został jednak wzięty do niewoli.
Zmarł 19 września 1975 w Bad Honnef.

</doc>
<doc id="1686780" url="https://pl.wikipedia.org/wiki?curid=1686780" title="Dominique Baudis">
Dominique Baudis

Dominique Baudis (ur. 14 kwietnia 1947 w Paryżu, zm. 10 kwietnia 2014 tamże) – francuski dziennikarz i polityk, eurodeputowany i mer Tuluzy.
Życiorys.
Syn polityka Pierre’a Baudisa. Absolwent Instytutu Nauk Politycznych w Paryżu. Pracował jako dziennikarz. Był zagranicznym korespondentem prywatnej telewizji TF1, na przełomie lat 70. i 80. prowadził serwisy informacyjne w tej stacji oraz w publicznym kanale France 3.
W 1983 zastąpił swojego ojca na stanowisku burmistrza Tuluzy. Urząd ten sprawował nieprzerwanie przez 18 lat. Od 1986 do 1988 w administracji terytorialnej pełnił funkcję przewodniczącego rady regionu Midi-Pyrénées. Od 1984 do 1988 i ponownie w latach 1994–1997 sprawował mandat posła do Parlamentu Europejskiego. Zasiadał w grupie Europejskiej Partii Ludowej, pracował m.in. w Komisji Transportu.
W latach 1986–1994 i 1997–2001 zasiadał w Zgromadzeniu Narodowym. W 2000 zainicjował list podpisany ponad 360 parlamentarzystów, opublikowany w konserwatywnym dzienniku „Le Figaro” i nawołujący do współpracy ugrupowań centroprawicowych. Sam należał przez lata do centrowej Unii na rzecz Demokracji Francuskiej, później przystąpił do Unii na rzecz Ruchu Ludowego.
Odszedł z parlamentu w związku z nominacją na urząd przewodniczącego "Conseil supérieur de l'audiovisuel", organu administracji do spraw regulacji rynku audiowizualnego. Na czele tej instytucji stał w okresie od 2001 do 2007. Został następnie przewodniczącym Instytutu Świata Arabskiego w Paryżu. W 2009 został ponownie wybrany do Parlamentu Europejskiego. Z PE odszedł w 2011 w związku z objęciem urzędu ombudsmana ("défenseur des droits"), który sprawował do czasu swojej śmierci.

</doc>
<doc id="1686808" url="https://pl.wikipedia.org/wiki?curid=1686808" title="August Zamoyski (ujednoznacznienie)">
August Zamoyski (ujednoznacznienie)



</doc>
<doc id="1686817" url="https://pl.wikipedia.org/wiki?curid=1686817" title="Śródskórnia">
Śródskórnia



</doc>
<doc id="1686818" url="https://pl.wikipedia.org/wiki?curid=1686818" title="BIG">
BIG



</doc>
<doc id="1686820" url="https://pl.wikipedia.org/wiki?curid=1686820" title="Przemysław Matecki">
Przemysław Matecki

Przemysław Matecki, także Przemek Matecki (ur. 1976, Żagań) – polski malarz współczesny.
Życiorys.
W latach 1997–2002 studiował na Wydziale Artystycznym Uniwersytetu Zielonogórskiego, dyplom otrzymał w pracowni Ryszarda Woźniaka. Od 1995 współtworzy zespół muzyczny Płetwonurki Szczurki. W 2002 założył Pracownię Tfurczości Dojrzałej. Współpracuje z polskimi artystami, m.in. z Tomaszem Ciecierskim, Zbigniewem Rogalskim, Pawłem Althamerem.
Twórczość.
Tworzy obrazy wywodzące się z tradycji Roberta Rauschenberga i stylistyki punk. W gęstą fakturę farb olejnych wkleja elementy zaczerpnięte z kultury masowej: wycinki z gazet przedstawiające modelki czy znalezione na śmietnikach fotografie. Współpracuje z warszawską Galerią Raster, berlińską CarlierGebauer, londyńską Hollybush Gardens.

</doc>
<doc id="1686823" url="https://pl.wikipedia.org/wiki?curid=1686823" title="Jurij Susłoparow">
Jurij Susłoparow

Jurij Wiktorowicz Susłoparow (ros. Юрий Викторович Суслопаров, ukr. Юрій Вікторович Суслопаров, "Jurij Wiktorowicz Susłoparow"; ur. 14 sierpnia 1958 w Charkowie, Ukraińska SRR, zm. 28 maja 2012) – rosyjski piłkarz pochodzenia ukraińskiego, grający na pozycji prawego obrońcy i pomocnika, reprezentant Związku Radzieckiego, trener piłkarski.
Kariera piłkarska.
Kariera klubowa.
Wychowanek Szkoły Piłkarskiej Metalist Charków (od 1969). Pierwszy trener Aleksandr Azarow. Na początku występował na pozycji prawego napastnika, później na pomocnika pomocnika. W 1976 był wniesiony do składu Metalista, jednak z przyjściem nowego trenera nie trafiał do podstawowej jedenastki. Już chciał ukończyć karierę piłkarską, kiedy to zauważyli go skauci Karpat Lwów. W 1977 debiutował w podstawowej jedenastce Karpat Lwów. W 1981 przeszedł do Torpeda Moskwa, a w 1986 do Spartaka Moskwa. W połowie sezonu 1989 planował wyjechać do Anglii, jednak zgodził się dokończyć sezon. Podczas przerwy zimowej otrzymał kontuzje i wyjazd nie doszedł do skutku. W 1992 jeszcze występował w składzie Weresu Równe, łącząc również funkcje trenera, a w następnym 1993 bronił barw amatorskiej drużyny Krasnogwardiejec Moskwa, w której ukończył karierę piłkarską.
Kariera reprezentacyjna.
Był powoływany do młodzieżowej radzieckiej reprezentacji, w której rozegrał 38 gier i zdobył Mistrzostwo Europy w 1980. Również 7 października 1981 zadebiutował w reprezentacji ZSRR w spotkaniu kwalifikacyjnym do Mistrzostw Świata z Turcją wygranym 3:0. Występował w turnieju finałowym Mistrzostw Świata w Hiszpanii w 1982. Łącznie zaliczył 7 gier reprezentacyjnych.
Kariera trenerska.
Jeszcze będąc piłkarzem Weresu Równe, łączył również funkcje trenera (asystenta). Po zakończeniu kariery piłkarskiej rozpoczął pracę trenerską. W 2002 wyjechał do Bangladeszu, gdzie trenował Abahani Krira Chakra, z którym zdobył mistrzostwo.

</doc>
<doc id="1686825" url="https://pl.wikipedia.org/wiki?curid=1686825" title="Ogólnopolskie Pogotowie Dla Ofiar Przemocy w Rodzinie „Niebieska Linia”">
Ogólnopolskie Pogotowie Dla Ofiar Przemocy w Rodzinie „Niebieska Linia”

Ogólnopolskie Pogotowie dla Ofiar Przemocy w Rodzinie „Niebieska Linia” – stowarzyszenie działające w ramach Instytutu Psychologii Zdrowia PTP. 
Historia.
Pogotowie powstało w 1995 roku i działało na zlecenie Państwowej Agencji Rozwiązywania Problemów Alkoholowych. Zajmowało się prowadzeniem ogólnopolskiego darmowego telefonu skierowanego do ofiar i świadków przemocy w rodzinie oraz prowadzeniem konsultacji indywidualnych oraz grupy terapeutycznej dla ofiar przemocy. Pierwszym kierownikiem Pogotowia była Marta Ziemska. 
Rozszerzony skład personalny wykształcił się w ramach dużego projektu ogólnopolskiej kampanii Powstrzymać Przemoc Domową, która rozpoczęła się pod koniec 1997 roku. W skład zespołu wchodzili w tych czasach: Ilona Anczarska, Małgorzata Skorupska, Agnieszka Respondek, Anna M. Nowakowska, Sylwia Kluczyńska, Joanna Cap oraz Marcin Podawca.
Działalność.
„Niebieska Linia” swoje zadania realizuje poprzez:

</doc>
<doc id="1686827" url="https://pl.wikipedia.org/wiki?curid=1686827" title="RFP">
RFP



</doc>
<doc id="1686829" url="https://pl.wikipedia.org/wiki?curid=1686829" title="Autograf De revolutionibus Mikołaja Kopernika">
Autograf De revolutionibus Mikołaja Kopernika

Autograf "De revolutionibus" Mikołaja Kopernika – rękopis sześciu ksiąg "De revolutionibus orbium coelestium" (1543) Mikołaja Kopernika spisany w latach 1520–1541, od 1956 przechowywany w Bibliotece Jagiellońskiej w Krakowie (sygn. 10 000).
Autograf napisał własnoręcznie Mikołaj Kopernik łaciną i greką, używając kursywy humanistycznej. Rękopis liczy 213 papierowych kart formatu 28 × 19 centymetrów, 2 wyklejki i 4 karty ochronne. Oprawa rękopisu pochodzi z początku XVII wieku i złożona jest z tektury sklejonej z makulatury i pergaminowego dokumentu z XVI wieku.
Jest to obiekt unikatowy w skali światowej, wpisany w 1999 roku na listę UNESCO "Pamięć Świata" (ang. "Memory of the World"). Jest to też najcenniejszy i najsławniejszy autograf przechowywany w zbiorach Biblioteki Jagiellońskiej Uniwersytetu Jagiellońskiego, której własność stanowi od 1956.
Tekst autografu, który opublikowany został po raz pierwszy w 1543 w Norymberdze, w pierwszym wydaniu "De revolutionibus orbium coelestium", z historycznego punktu widzenia zrewolucjonizował postrzeganie Wszechświata i był momentem wyjścia dla nowożytnej astronomii i nowożytnej nauki.
Opis rękopisu.
Autograf zawiera tekst sześciu ksiąg autorstwa Mikołaja Kopernika składających się na dzieło "De revolutionibus".
Karta 1 zawiera incipit: "(I)nter multa ac varia litteraturum artiumaque studia", karta 1 verso: "Capitulum primum. Quod mundus sit sphaericus. Principio advertendum nobisest globusm est mundum". 
Karta 212 verso zawiera explicit: "remanebit praepollens latitudo quaesita".
Noty proweniencyjne.
Wyklejka przedniej okładki zawiera ekslibris z herbem rodziny Nostitzów i napisem:
Poniżej ekslibrisu znajduje się zapisek dokonany atramentem na poprzednim, dokonanym ołówkiem, o następującej treści:
Wklejona karta "b" zawiera zapisek przypisywany Jakubowi Christmannowi:
Karta "b" verso zawiera zapisek Jan Amosa Komeńskiego:
Na karcie "c" znajduje się podpis" "Otto F. v. Nostitz mp".
Papier.
Rękopis składa się z czterech rodzajów papieru z charakterystycznymi znakami wodnymi określanymi w literaturze literami: "C", "D", "E", oraz "F". Symboli tych użyli w swoich opisach Ludwik Birkenmajer, a za nim jego syn Aleksander Birkenmajer.
Papiery różnych rodzajów występują w rękopisie w sposób nieregularny.
Papier rodzaju "C".
Papier "C" jest najstarszym użytym w rękopisie. Jego znak wodny przedstawia dość grubego węża, przypominającego postawą i wygięciem konika morskiego, którego pysk wygięty jest poza oś, w stronę marginesu, ogon zaś w przeciwnym kierunku, choć jego koniec jest również skierowany w stronę marginesu. Na głowie węża znajduje się kwiaton z trzema liliami przypominający koronę, a z pyska wystaje język skierowany ku górze i zakończony ostrzem o kształcie grota. Ciało węża podzielone jest linią grzbietową na dwie części, które z kolei podzielone są na segmenty ukośnymi liniami poziomymi opadającymi w dół. W katalogu Briqueta znak najbardziej podobny skatalogowany jest pod nr 10 738.
Jak ustalono, znak ten występował często na papierach z południowej Francji, Hiszpanii i Włoch w XV i XVI wieku. Najbardziej jednak podobne do występujących w rękopisie "De revolutionibus" odkryto na papierze znanym z Middelburga z 1525. Tamże odkryto także nieco wcześniejszy papier, ze znakiem wodnym odznaczającym się analogicznym przedstawieniem języka węża, datowanym na 1520.
Datowanie papieru umożliwia także fakt, że tekst pisany na papierze "C", na karcie 88 verso omawia obserwację astronomiczną dokonaną przez Kopernika 11 marca 1516. Występowanie papieru "C" kończy się na karcie 89.
Papier rodzaju "D".
Papier "D" zawiera znak wodny przedstawiający rękę wychylającą się z krezy o 9 wypustkach, z uniesionymi do góry i rozłożonymi palcami, umieszczoną pod koroną. Papier ten nie jest dobrego gatunku. Analiza znaków wodnych w podobnym papierze dowiodła jego pochodzenia z miejscowości Tulle we Francji, z lat 1523 i 1526. Przypuszczalnie papier ten dotarł do rąk Kopernika przez Holandię, podobną drogą, jak papier "C". W katalogu Briqueta znaki najbardziej podobne skatalogowane są pod nr 10 944 oraz 10 946.
Na papierze "D" Kopernik podał informacje i komentarze z obserwacji astronomicznych z 27 września 1522 (karta 128), 22 lutego 1523 (karta 166) i 12 marca 1529 (karta 173). Przyjmuje się, że papier ten używany był przez Kopernika w latach 1523-1533. Papier "D" występuje pomiędzy kartami 9 i 192.
Papier rodzaju "E".
Papier "E" zawiera znak wodny w kształcie litery P, z umieszczonym nad nią kwiatonem. Znak ten jest prawie identyczny ze znanym z Maastricht z 1540. Papier ten dotarł do Kopernika jednak wcześniej, ponieważ napisał on już listy w sierpniu 1537 i marcu 1539, a obszerne fragmenty rękopisu powstały na tym papierze przed rokiem 1540. Papier "E" występuje pomiędzy kartami 22 i 213. W katalogu Briqueta znak najbardziej podobny skatalogowany jest pod nr 8 698.
Papier rodzaju "F".
Papier "F" zawiera znak wodny podobny do znaku na papierze "D". Jest to ręka z rozprostowanymi palcami z rękawem zakończonym okrągłym wywinięciem, nad którą jest trójlistna koniczyna. Znak ten został zidentyfikowany w pełnej zgodności z innymi znakami na papierach z Osnabrück z 1538 i z Lotaryngii z 1540. Tego samego papieru Kopernik użył w liście do księcia Albrechta pruskiego z 15 czerwca 1541. Karty z papieru "F" zostały zatem użyte w latach 1540 lub 1541.
W katalogu Briqueta znak najbardziej podobny skatalogowany jest pod nr 11 466.
Znak ten występuje tylko raz – na karcie 24, ale papier "F" został użyty trzykrotnie – na karty 24, 25 i 209.
Składki.
Blok papieru, w którym zachowany jest autograf Kopernika, dzieli się na 21 składek, które zostały oznaczone XVI wieku kolejnymi literami alfabetu łacińskiego od "a" do "x". Numeracja kart w poszczególnych składkach została naniesiona prawdopodobnie około 1854 w Bibliotece Nostitzów, z tego samego roku pochodzi bowiem umieszczone pod ekslibrisem zestawienie liczby i kompletności występujących w rękopisie kart.
Oznaczenie składek literami nastąpiło w końcowej fazie redagowania autografu. Aleksander Birkenmajer wyraził pogląd, że "Kopernik przez długie lata pracy nad autografem zupełnie się obywał bez jakiejkolwiek numeracji jego kart, czy zeszytów".
Sygnatury literowe składek, z wyjątkiem litery "a" na karcie 1 zostały naniesione przez Kopernika w roku 1539.
Badacze zwrócili szczególną uwagę na brak pierwszej karty z papieru "D" w składce "a", którą bardzo starannie wycięto – niemal bez widocznego śladu, a jej pozostawiony brzeg został przyklejony do poprzedzającej karty ochronnej.
Aleksander Birkenmajer skłania się do poglądu, że karta, którą umownie nazwał zerową, stanowiła przez jakiś czas kartę tytułową dzieła Kopernika. Przypuszczalnie karta została usunięta podczas oprawiania rękopisu, w 1603, albo 1604 w Heidelbergu.
Nieznana pozostaje treść karty zerowej. Nie wiadomo, czy zawierała tylko tytuł pisany ręką Kopernika, czy być może dedykację lub zapiski o historii autografu, czy jego kolejnych właścicielach. Nie można też wykluczyć, że na karcie zerowej znalazły się jakieś rażące uszkodzenia, plamy, albo budzące wątpliwości notatki. Sama struktura autografu i zmiany, jakie dokonywał w poszczególnych składkach Kopernik, wskazywać mogą na to, że gdyby to sam Kopernik usunął kartę zerową, dokonałby zastąpienia jej inną kartą i poprawy treści na niej zawartych.
Kopernik wprowadzał częste zmiany w budowie składek. Najczęściej wymieniał i przepisywał arkusze, a czasami dodawał dodatkowe karty w obrębie składki. Z tego wynika, że w różnych składkach spotyka się rozmaite rodzaje papieru, pochodzące z różnych okresów jego pozyskania.
Pismo.
Autograf napisany jest ręką Mikołaja Kopernika, kursywą humanistyczną. Na kartach 21, 24, 71, 72, 188 i przypuszczalnie 87 verso i 187 verso znajdują się marginalia i zapiski interlinearne wykonane przez Jerzego Joachima Retyka. Karty 107 verso i 109 zawierają marginalia – dwa wyrazy napisane w XVII wieku, przypisywane Jakubowi Christmannowi.
Jednym z podstawowych dowodów na poparcie tezy, iż jest to autograf odręczny Mikołaja Kopernika stanowi zapisek przypisywany Jakubowi Christmannowi: "Nicolai Copernik [...] opus [...] propria manu exaratum".
Dla potwierdzenia bądź wykluczenia autentyczności pisma Mikołaja Kopernika przeprowadzono badania różnych autografów Kopernika, w tym w szczególności biorąc pod uwagę jako materiał porównawczy, niebudzące wątpliwości co do autentyczności, jak i autorstwa, listy Kopernika.
Do tej ekspertyzy wybrano 6 własnoręcznych listów Mikołaja Kopernika napisanych do Jana Dantyszka, które zachowały się Krakowie i przechowywane są w Muzeum Narodowym w Krakowie. Listy te powstały w ciągu trzech lat – 1536 i 1539, pomiędzy 63 i 66 rokiem życia Kopernika i zawierają jego imienny podpis oraz datę. Podpis i pismo są bez wątpienia oryginalne.
Za materiał porównawczy do "De revolutionibus" uznano też własnoręcznie przez Kopernika sporządzone i podpisane notatki dające próbki jego pisma z lat 1503, 1511, 1512, 1513, 1518, 1521 i 1529. Notatki te, niebudzące żadnych wątpliwości co do autorstwa, ani autentyczności zachowały się w rachunkach kapituły warmińskiej oraz we wpisach lokacyjnych Locationes mansorum desertorum. Ich chronologia uzupełnia chronologię objętą listami Kopernika.
Z zestawienia przykładów pisma Kopernika z lat 1503–1541, czyli napisanego pomiędzy 30 a 68 rokiem życia wynika, że jest to pismo człowieka dojrzałego, o wyrobionych formach, bez większych różnic zależnych od chronologii. Nie ma w tych przykładach niewyrobionego pisma młodzieńczego, ani nawet w czasie późniejszym – pisma starego człowieka.
Birkenmajer podczas badań nad autografem "De revolutionibus" rozpoznał pewne różnice zależne od szybkości, z jaką Kopernik pisał. Przez autograf przewijają się "dwa dukty pisma: pospieszna, choć kształtna i dobrze czytelna kursywa oraz pismo spokojniejsze, bardziej pionowe, które jest typową humanistyczną antykwą".
Najbardziej rzucają się w oczy charakterystyczne kształty liter, ich nachylenie, elementy kursywności, rozmach pisma, kierunek prowadzenia pióra, odstępy linii i marginesów. Analiza wykazała także, że w pewnych okresach i utrwalonych w nich zapisach autografu niektóre cechy utrwaliły się.
Kopernik nie przestrzegał zwyczaju stałej liczby wierszy, jaki stosowali współcześni mu zawodowi kopiści czystopisów. Liczba wierszy na stronie waha się pomiędzy 37 a 43. Blok tekstu ma przeciętnie 19 centymetrów szerokości i 28 centymetrów wysokości.
Tekst autografu zasadniczo napisany jest atramentem w odcieniach od brązowego do pełnej czerni. Czerwony atrament zastosowany został w tabelach wykreślonych na przestrzeni kart 15 verso do 70 verso.
Badający autograf podkreślają, że sposób notacji wskazuje na zamiłowanie piszącego do ładu, czystości i harmonijnego rozkładania kolumn tekstu i towarzyszących mu rysunków. Pomimo tego, że rękopis ma estetyczną formę, odnaleziono także dziwne omyłki. Na przestrzeni kart od 125 do 175 w co najmniej 6 miejscach Kopernik błędnie napisał wyraz "iusta" zamiast "iuxta". Błąd ten określono jako "ciekawy przypadek utrwalania się raz popełnionej pomyłki i nieświadomego powtarzania błędu".
Na czysto i starannie zapisanych kartach występuje wiele plam i kleksów atramentowych rozmaitej wielkości. Z ich rozmieszczenia wywiedziono, że powstały one w okresie późniejszych skreśleń i poprawek dokonywanych w pośpiechu.
Na uwagę zasługują także rysunki wykonane geometryczne, których w całym rękopisie jest 162, rozmieszczonych na 129 stronach. Rysunki również wykonane są ręką Mikołaja Kopernika, o czym świadczy krój liter użytych do ich oznaczania. Rysunki są wykonane starannie, przy użyciu cyrkla i linijki, choć czasem zdarzają się drobne usterki. Kopernik obficie używa też linii w tablicach astronomicznych, które występują na 118 stronach rękopisu.
Konkuzją przeprowadzonych badań było stwierdzenie, że pismo rękopisu "De revolutionibus" jest – z wyjątkiem drobnych zapisków obcych – własnoręcznym autografem Mikołaja Kopernika.
Oprawa.
W czasie pracy nad autografem "De revolutionibus" gromadzone przez Kopernika składki i karty nie posiadały oprawy. Przypuszczalnie – zgodnie ze zwyczajami panującymi w tamtej epoce – Kopernik przechowywał luźne składki swojej pracy w osłonie w postaci worka, koperty lub teczki ze skóry bądź pergaminu. Mogła to też być skrzynka albo pudło. Wskazuje na to znacznie większe przybrudzenie zewnętrznych kart składek, co było efektem oddzielnego ich przechowywania.
Okładka rękopisu składa się z 4 kart ochronnych ("a", "b", "c" oraz "d") i 2 wyklejek. Słuszniej jednak uznaje się, że rękopis posiada wyklejkę i kartę ochronną "a" na początku oraz kartę ochronną "e" i wyklejkę na końcu, bowiem karty "b" i "c" nie są ściśle kartami ochronnymi, ale zastępującymi kartę tytułową.
Karta "a" została wykonana z papieru "A", zaś karty "b", "c" i "e" z papieru "B".
Znak wodny papieru "A" przedstawia dużą literę P, rozdwojoną u dołu, z umieszczoną nad nią rozetą w postaci czteropłatowego kwiatu na pojedynczym pręcie. Pod literą jest słabo widoczny rysunek przedmiotu – trąbki albo szyszki. W katalogu Briqueta znak najbardziej podobny skatalogowany jest pod nr 8833.
Znak wodny papieru "B" przedstawia tarczę herbową przeciętą poziomym pasem, nad którą znajduje się stercząca w górę laska opatrzona trójlistną koniczyną, oplecioną przez węża wystawiającego długi język. W katalogu Briqueta znak najbardziej podobny skatalogowany jest pod nr 1451.
Papiery te pochodzą z lat 1580–1600, z papierni wirtemberskich.
Podczas prac konserwatorskich, po zdjęciu wyklejki okazało się, że okładka wykonana z tektury składającej się z masy pergaminowej pod pergaminową oprawą zewnętrzną zawiera pergaminowy dokument cesarza Maksymiliana II z 1566 oraz korektową odbitkę druku "De inquisitione Hispanica", Heidelberg 1603.
Fakt, że wewnątrz okładki znalazły się karty korektorowe książki wydanej w 1603 roku, dowodzi, że oprawa z pewnością nie była wykonana przed tym rokiem, a jednocześnie jej wykonanie nie mogło być zbyt odległe od przełomu 1603/1604.
Rękopis przed oprawą z 1603/4 nie był zszywany ani obcinany, a obecna oprawa jest jego oprawą pierwszą.
Historia rękopisu.
Zachowana forma autografu "De revolutionibus" stanowi pewien etap prac nad tym dziełem. Jest to etap najbliższy ukończeniu i najbliższy śmierci Mikołaja Kopernika, która nastąpiła 24 maja 1543.
Zachowany egzemplarz autografu "De revolutionibus" z pewnością nie służył do celów wydawniczych ani w Wittenberdze w 1542, ani w Norymberdze w 1543 podczas druku pierwszego wydania, ani też w Bazylei, podczas druku drugiego wydania. Przemawia za tym czystość rękopisu, brak śladów, jakie towarzyszyły ówczesnej pracy drukarskiej, plam, zaznaczeń. Nie tylko wygląd rękopisu świadczy o tym, iż nie był to egzemplarz używany w procesie druku, lecz także zestawienia błędów drukarskich dołączone do wydanych egzemplarzy i powołujące się na konfrontację z rękopisem, które zawierają słowa niewystępujące w oryginalnym autografie.
Okres od śmierci Kopernika do 1600 roku.
Po śmierci Kopernika jego papiery i książki przejął bliski przyjaciel Kopernika Tiedemann Giese – biskup chełmiński, a następnie od 1548 biskup warmiński. Giese zmarł 23 października 1550 i jego biblioteka na mocy testamentu została przekazana kapitule warmińskiej.
Autograf "De revolutionibus" nie trafił jednak do biblioteki kapitulnej, wcześniej bowiem, jeszcze za życia Tiedemanna Giesego autograf trafił do rąk Jerzego Joachima Retyka (używającego też nazwiska von Lauchen). Mogło to mieć miejsce najwcześniej w 1545, a najpóźniej w 1550.
Retyk w rzeczywistości dysponował treścią autografu w postaci jego odpisu już wcześniej, gdy w 1540 wydawał w Gdańsku pierwszą wiadomość o dziele Kopernika zawartą w "Narratio prima". Retyk posługiwał się również kopią autografu "De revolutionibus", gdy w 1542 wydawał w Wittenberdze "De lateribus et angulis triangulorum" stanowiące przez jakiś czas w zamierzeniu Kopernika II księgę jego dzieła.
Moment obdarowania Jerzego Joachima Retyka autografem "De revolutionibus" pozostaje nieznany. Pewne jest jedynie to, że pozostały zbiór kopernikanów będących w dyspozycji Tidemana Giesego trafił do biblioteki kapituły warmińskiej.
Jerzy Joachim Retyk bez wątpienia odegrał główną rolę w rozpowszechnieniu myśli i dzieła Kopernika i to pod jego wpływem Kopernik zgodził się wydać drukiem swój autograf, pomógł w sporządzeniu odpisu, samego autografu za życia jednak Retykowi nie przekazał.
W 1551 Retyk musiał pilnie uchodzić z Lipska i zaniechać dalszej kariery na uniwersytecie i ostatecznie w 1554 znalazł się w Krakowie. Po roku 1569 do Retyka przybył Walentyn Otho, uczeń Jana Praetoriusa i został współpracownikiem Retyka. W tym czasie autograf "De revolutionibus" znajdował się w Krakowie, razem z Retykiem.
Na krótko przed śmiercią Jerzy Joachim Retyk wyjechał z Krakowa do Koszyc, gdzie przebywał w gościnie u wojewody sieradzkiego Albrechta Łaskiego i magnata węgierskiego Jana Rübera.
W związku z pobytem Retyka w Koszycach Walentyn Otho przewiózł mu tam pozostawiony w Krakowie rękopis "De revolutionibus". Nastąpiło to 28 listopada 1574. Kilka dni później, 4 grudnia 1574 Jerzy Joachim Retyk umarł, a Walentyn Otho został jego spadkobiercą i kolejnym właścicielem rękopisu.
Otho niebawem opuścił Koszyce i udał się na poszukiwania nowego zajęcia. Na kalwińskim uniwersytecie w Heidelbergu otrzymał posadę profesora matematyki. Podczas jego pobytu rękopis "De revolutionibus" i inne papiery, które Walentyn Otho pozyskał po Retyku, przechowywane były w nieporządku i butwiały wśród stosów innych książek i papierów. Relację o tym przekazał współpracownik Othona, Bartolomeus Pitiscus w przedmowie do swojego dzieła "Thesaurus Mathematicus".
Lata 1600–1945.
Gdy zmarł Walentyn Otho, jego zbiory przejął profesor orientalista Jakub Christmann, który na karcie "b" zapisał przypisywaną mu notatkę "ad usum studii mathematici procurauit" datowaną na 16 grudnia 1603. Prawdopodobne jest, że Christmann nie włączył rękopisu do biblioteki uniwersyteckiej, ale oddał do osobistego użytku zajmującemu wówczas katedrę matematyki Simonowi Petiscusowi. Petiscus umarł w 1608 i wtedy rękopis najpewniej wrócił do rąk Christmana. Bez wątpienia Christman dysponował manuskryptem w momencie swojej śmierci 16 czerwca 1613, a wdowa, która przejęła dysponowanie rękopisem, sprzedała go 17 stycznia 1614 Janowi Komeńskiemu.
Komeński nabył rękopis przeszło pół roku po swoim wpisie na uniwersytet w Heidelbergu (który nastąpił 19 czerwca 1613). Transakcja kupna została zrealizowana po niewymienionej "godziwej cenie" wypłaconej wdowie po Christmannie. Informację o tym zanotował Komeński na karcie "b" verso rękopisu, podpisując się jako "Johannes Amos Nivanus" (od miejsca swojego urodzenia – Nivic na Morawach). Biografia Komeńskiego jest znana i wiadomo, że przebywał on kilkukrotnie w Polsce (Leszno 1626–1641, Elbląg 1642–1648, ponownie Leszno 1648–1656) nie wiadomo natomiast, czy podczas któregokolwiek pobytu miał ze sobą rękopis "De revolutionibus". Nieznany jest także moment, w którym Komeński utracił autograf Kopernika.
Kolejnym właścicielem autografu "De revolutionibus" był Otto von Nostitz. Autograf jest wzmiankowany w dokumencie inwentaryzacyjnym Biblioteki Nostitzów pod sygnaturą MS e 21 (karta 360 verso) zapisem z 5 października 1667. Jest to data późniejsza od chwili, w której właścicielem został von Nostitz, gdyż tenże nie żył już w momencie dokonania wpisu, natomiast pozostawił swój podpis na karcie ochronnej "c" autografu "De revolutionibus". Rękopis był wtedy przechowywany na zamku w Jaworze.
Autograf wraz z Biblioteką Nostitzów wszedł w okresie późniejszym w skład majątku stworzonej przez nich ordynacji i został przeniesiony do pałacu Nostitzów w Pradze. Autograf pozostawał własnością Nostitzów przez blisko 300 lat i był kilkukrotnie wymieniany w inwentarzach tej biblioteki w XVII i XVIII wieku.
1945 – współczesność.
W 1945 praskie zbiory Nostitzów, a wraz z nimi autograf "De revolutionibus", zostały upaństwowione. 11 lat po tym wydarzeniu, 5 lipca 1956 rząd Czechosłowacji ofiarował bezcenny zabytek w darze narodowi polskiemu. 
25 października 1956 autograf "De revolutionibus" autorstwa Mikołaja Kopernika został przekazany Uniwersytetowi Jagiellońskiemu w Krakowie i od tego momentu przechowywany jest w zbiorach specjalnych Biblioteki Jagiellońskiej.
Owen Gingerich, który badał prawie wszystkie egzemplarze pierwszego i drugiego wydania "De revolutionibus" z 1543 z Norymbergi i z 1566 z Bazylei, a autograf w Krakowie oglądał około 1976 roku, stwierdza w swojej książce, że "ów bezcenny skarb został wypożyczony Polsce przez Czechosłowację, a Polacy po prostu zatrzymali go i złożyli w Bibliotece Jagiellońskiej w "Alma Mater" Kopernika. Ponieważ nie było w zwyczaju, aby jeden kraj komunistyczny zbyt gwałtownie protestował przeciw postępowaniu bratniego narodu, cenny rękopis pozostał w Polsce".
Opinia powyższa nie znajduje jednak potwierdzenia w stanie faktycznym rzeczy i stoi w sprzeczności nawet z ustaleniami w tym zakresie dokonanymi i przekazywanymi przez UNESCO
Przechowywanie autografu w czasach współczesnych.
Autograf "De revolutionibus" przechowywany jest w strzeżonym, ogniotrwałym skarbcu, w specjalnie do tego celu przygotowanym pomieszczeniu Biblioteki Jagiellońskiej, w którym utrzymywana jest stała temperatura i wilgotność.
Ochrona obiektów ze zbiorów specjalnych jest jednym z najważniejszych statutowych zobowiązań Uniwersytetu i Biblioteki Jagiellońskiej. Bezpośredni dostęp do autografu "De revolutionibus" dozwolony jest wyłącznie w celach naukowych i związanych z edycjami. 
Dostęp do tego obiektu jest ściśle strzeżony i ograniczony. Zgodnie z regulaminem dostępu do zbiorów specjalnych, korzystać z nich mogą samodzielni pracownicy naukowi i osoby ze stopniem naukowym doktora, doktoranci, adiunkci i asystenci ze stopniem magistra – po przedłożeniu pisma polecającego od promotora lub opiekuna naukowego, studenci przygotowujący prace magisterskie – po przedłożeniu pisma polecającego od promotora oraz pracownicy instytucji naukowych, kulturalnych lub wydawnictw – po przedłożeniu pisma polecającego lub zaświadczenia informującego o temacie i celu badań. 
Osoby spoza powyższych grup mogą korzystać ze zbiorów specjalnych jedynie za zgodą kierownika oddziału rękopisów.
Ze względu na swoją unikatową wartość i konieczność ochrony przed czynnikami zewnętrznymi autograf "De revolutionibus" na wystawach publicznych okazywany jest sporadycznie. Po raz ostatni miało to miejsce w roku 2012 podczas 6ECM (6 Europejski Kongres Matematyki), a poprzednio w roku 2005 podczas Małopolskich Dni Dziedzictwa Kulturowego. 
Autograf "De revolutionibus" jako jeden z najcenniejszych skarbów podczas ostatniej wystawy eksponowany był tylko chwilowo, po czym – z powodów bezpieczeństwa i względów konserwatorskich – został zastąpiony wydaniem faksymiliów.
Wydania faksymile.
1944 – Monachium.
Faksymile zostało wykonane techniką światłodrukową, jednobarwną. Wydanie to nie oddaje wszystkich szczegółów oryginału i zostało ocenione jako nieprzedstawiające większych walorów estetycznych.
Pełna informacja bibliograficzna o wydaniu: Nikolaus Kopernikus, "Gesamtausgabe, t. 1: Opus de revolutionibus caelestibus manu propria. Faksimile-Wiedergabe", München, Berlin 1944. Wstęp: Fritz Kubach, posłowie: Karl Zeller.
1972 – Kraków.
Tom I wydania "Dzieł wszystkich Mikołaja Kopernika" wydany także w językach obcych (ang. 1972, łac. 1973, franc. 1973, ros. 1973) zawierający obrazy wszystkich stron autografu wydane na papierze offsetowym III klasy. Pozycja jest opatrzona wstępem Jerzego Zatheya. Wydawnictwo zostało zainicjowane z okazji pięćsetnej rocznicy urodzin Mikołaja Kopernika przypadającej w 1973.
1974 – Hildesheim.
Wydanie "De revolutionibus: mit einem Vorwort zur Gesamtausgabe und einem Vorbericht über das Manuskript" – tom pierwszy zawierający faksymile autografu.
1976 – Kraków.
Reprodukcja została wykonana w technice offsetowej, przy zastosowaniu rastra kontaktowego o dużej rozpiętości gęstości optycznych, gwarantujących pełną zgodność tonalną faksymile tła z oryginałem. Użyty raster kontaktowy pozwolił na zachowanie odcieni pisma od brązu do czerni oraz wierne odwzorowanie nawet małych punktów, plamek i zniekształceń.
Druk został wykonany na papierze offsetowym o gramaturze 120 i odcieniach dostosowanych do odcieni czterech rodzajów papieru zastosowanego w rękopisie. Wymiary stron są wierne oryginałowi i przycięte zgodnie z pierwowzorem.
Zgodność reprodukcji z oryginałem jest następująca:
Ta wersja faksymile wygląda tak autentycznie, że niektórzy ludzie podczas jej oglądania uznają ją za oryginał. Owen Gingerich wspomina w swojej książce o pewnym księgarzu z Chicago, który darował faksymile Planetarium Adlera i chciał odliczyć wartość darowizny od podatku. Będąc przekonanym, że darowuje oryginalny autograf Kopernika poprosił Gingericha o jego wycenę.
1996 – elektroniczne Neurosoft.
Wydawnictwo określane jako "cyfrowy reprint" autografu. Wydawnictwo składa się z płyty CD-ROM zawierającej obrazy wszystkich stron manuskryptu. Zawiera także artykuł Mariana Zwiercana pt. "Dzieje autografu De revolutionibus Mikołaja Kopernika".
Autograf "De revolutionibus" w internecie.
Obrazy wszystkich kart autografu Mikołaja Kopernika "De revolutionibus" dostępne są w zbiorach online Biblioteki Jagiellońskiej.
Autograf na liście "Pamięć Świata".
Manuskrypt "De revolutionibus" własnoręcznego autorstwa Mikołaja Kopernika od roku 1999 wpisany jest na listę UNESCO "Pamięć Świata" (ang. "Memory of the World"), jako jeden z dwunastu polskich obiektów znajdujących się na tej liście i trzystu ogólnie na liście tej zapisanych. 
Przy wpisie podkreślono, że "De revolutionibus" "jest jednym z największych osiągnięć pojedynczego człowieka, które ukształtowało nowe czasy i wpłynęło na rozwój cywilizacji i kultury".

</doc>
<doc id="1686830" url="https://pl.wikipedia.org/wiki?curid=1686830" title="Bartek Materka">
Bartek Materka

Bartek Materka (ur. 1973 w Gdańsku) – współczesny malarz polski.
Twórczość.
W 2004 ukończył studia na Wydziale Malarstwa Akademii Sztuk Pięknych w Krakowie w Pracowni Andrzeja Bednarczyka. Tematem obrazów Materki jest dostępna mu rzeczywistość: związki z bliskimi, sytuacje codzienne oraz związane z nimi emocje. Stylistyka jego prac charakteryzuje się niejednorodnością, inspirowana jest przez zagadnienia związane z percepcją wzrokową: zaburzenia nerwowe, technologie optyczne, poligraficzne i cyfrowe wywołujące przekształcenia widzianego obrazu. W pracach odnosi się też do sfery psychologii i socjologii.
W 2009 stworzył plakat na XIII. Wielkanocny Festiwal Ludwiga van Beethovena. W pracy twórczej wykorzystuje także fotografię. Mieszka w Krakowie.

</doc>
<doc id="1686832" url="https://pl.wikipedia.org/wiki?curid=1686832" title="Tomasz Zamoyski (ujednoznacznienie)">
Tomasz Zamoyski (ujednoznacznienie)



</doc>
<doc id="1686833" url="https://pl.wikipedia.org/wiki?curid=1686833" title="Maurycy Klemens Zamoyski">
Maurycy Klemens Zamoyski



</doc>
<doc id="1686834" url="https://pl.wikipedia.org/wiki?curid=1686834" title="Robert Stefanus">
Robert Stefanus



</doc>
<doc id="1686835" url="https://pl.wikipedia.org/wiki?curid=1686835" title="Christoph Samuel Rückert">
Christoph Samuel Rückert

Christoph Samuel Rückert (ur. 1732, zm. 1771) – burmistrz Raciborza w latach 1769–1771.
Christoph Samuel Rückert urodził się w 1732 r. W 1769 r. został burmistrzem Raciborza zastępując na tym stanowisku swojego poprzednika Johanna Sternemanna. Sprawował ten urząd jedynie przez dwa lata, bowiem w 1771 r. zmarł w wieku 39 lat.

</doc>
<doc id="1686836" url="https://pl.wikipedia.org/wiki?curid=1686836" title="Taran i magiczny kocioł">
Taran i magiczny kocioł

Taran i magiczny kocioł () – amerykański film animowany z gatunku dark fantasy z 1985 roku na podstawie książek Lloyda Alexandra ("Kroniki z Prydain") opartych na walijskiej mitologii. Film powstał w studio Walt Disney Pictures.
Otrzymał mieszane recenzje; serwis Rotten Tomatoes przyznał mu wynik 55%.
Film miał w Polsce premierę 17 września 2017 roku na serwisie HBO GO.
Film wydany na VHS i DVD oprócz polskiej wersji w USA, w Wielkiej Brytanii, Francji, Holandii, w Czeskiej Republice, w Niemczech, w Australii, w Norwegii, w Danii.
Opis fabuły.
Główny bohater, chłopiec o imieniu Taran, jest pomocnikiem świniopasa na farmie należącej do czarownika Dallbena. Marzy o zostaniu wielkim wojownikiem. Jednak musi przestać o tym marzyć, gdyż jego świnka Hen Wen, obdarzona zdolnością ukazywania przyszłości podczas patrzenia na swoje odbicie, znalazła się w niebezpieczeństwie. Rogaty Król, przerażający władca w postaci szkieletu, zamierza wykorzystać Hen Wen do znalezienia magicznego czarnego kotła, dzięki któremu mógłby przywrócić do życia swoją armię i użyć ich do podboju świata. Dallben kazał Taranowi strzec Hen Wen, ta jednak zostaje schwytana przez sługów Rogatego Króla. Taran wyrusza do twierdzy Rogatego Króla, by ratować Hen Wen. Wówczas przyłącza się do niego mały włochaty stwór o imieniu Gurgi, który postanawia mu towarzyszyć. Taranowi udaje się wkraść do zamku i uwolnić Hen Wen, ale sam zostaje schwytany i wrzucony do lochu, skąd wkrótce ucieka dzięki pomocy księżniczki Eilonwy, a także znajduje w katakumbach zamku magiczny miecz. Dołącza do nich bard Fflewddur Fflam i razem docierają do Gurgiego. Następnie wszyscy udają się na poszukiwanie magicznego kotła w celu zniszczenia go i powstrzymania Rogatego Króla.
Wersja polska.
Wersja polska: SDI Media Polska
Reżyseria: Katarzyna Kalwat
Dialogi polskie: Alicja Roethel
Zgranie wersji polskiej: Piotr Zygo
Opieka artystyczna: Aleksandra Janikowska
Producent polskiej wersji językowej: Disney Character Voices International
Udział wzięli:
Lektor tytułu: Marek Barbasiewicz

</doc>
<doc id="1686839" url="https://pl.wikipedia.org/wiki?curid=1686839" title="François Lejeune">
François Lejeune



</doc>
<doc id="1686843" url="https://pl.wikipedia.org/wiki?curid=1686843" title="Santiponce">
Santiponce

Santiponce – miasto w Hiszpanii, w prowincji Sewilla, we wspólnocie autonomicznej Andaluzja. Na południu miasta znajduje się osiedle przemysłowe Los Olivos, a na północy osiedle przemysłowe Itálica.

</doc>
<doc id="1686848" url="https://pl.wikipedia.org/wiki?curid=1686848" title="Cenagnatoidy">
Cenagnatoidy

Cenagnatoidy ("Caenagnathoidea") – nadrodzina celurozaurów ("Coelurosauria") należąca do owiraptozozaurów ("Oviraptorosauria").

</doc>
<doc id="1686849" url="https://pl.wikipedia.org/wiki?curid=1686849" title="Caenagnathoidea">
Caenagnathoidea



</doc>
<doc id="1686856" url="https://pl.wikipedia.org/wiki?curid=1686856" title="Przesunięcie batochromowe">
Przesunięcie batochromowe



</doc>
<doc id="1686859" url="https://pl.wikipedia.org/wiki?curid=1686859" title="Phyllis K. Siefker">
Phyllis K. Siefker

Phyllis K. Siefker (ur. 14 września 1941 w Indianapolis, zm. 2 sierpnia 2002 w Kansas City) – amerykańska specjalistka z zakresu komunikacji społecznej.
Córka Arthura i Elizabeth Miller Siefkerów, ukończyła filologię angielską i dziennikarstwo na Indiana University. W 1989 ukończyła studia z dziedziny komunikacji społecznej na The University of Kansas. Członkini Kansas City American Society for Quality i League of Women Voters. W latach 2001 - 2002 piastowała stanowisko dyrektora działu komunikacji społecznej (director of communications) w School of Business. 
W 1997 opublikowała książkę "Santa Claus, Last of the Wild Men", poświęconej kulturowej roli św. Mikołaja. Praca była poprzedzona dwudziestoletnimi badaniami. W niektórych mediach była przedstawiana jako uznana specjalistka w tej tematyce.
W 1969 poślubiła Scotta Nesbitta, z którym rozwiodła się w 1996. Miała dwóch synów Brandta i Kurta.

</doc>
<doc id="1686860" url="https://pl.wikipedia.org/wiki?curid=1686860" title="Stercorariidae">
Stercorariidae



</doc>
<doc id="1686861" url="https://pl.wikipedia.org/wiki?curid=1686861" title="Stercorarius">
Stercorarius



</doc>
<doc id="1686864" url="https://pl.wikipedia.org/wiki?curid=1686864" title="Pamiętnik Cieszyński">
Pamiętnik Cieszyński

Pamiętnik Cieszyński – polskie czasopismo naukowe wydawane przez Oddział Polskiego Towarzystwa Historycznego w Cieszynie od 1961. Drugi tom tego wydawnictwa ukazał się w 1972, a tomy od trzeciego do dwudziestego w latach 1990-2005.
Historia.
25 października 1955 powstał oddział Polskiego Towarzystwa Historycznego w Cieszynie, który rozwinął działalność m.in. na polu wydawniczym.
Pierwszy tom "Pamiętnika Cieszyńskiego" wydano z okazji 1150. rocznicy założenia Cieszyna, którą obchodzono w 1960. "Pamiętnik" oddano do składania 15 listopada 1960, a jego druk ukończono w lipcu 1961. W przedmowie członkowie Komitetu Redakcyjnego wyrażali życzenie, by "nie podzielił losu tak licznych efemeryd, lecz rozpoczął systematyczną pracę nad bogatą i chlubną przeszłością naszego regionu". Publikacja była podzielona na dwie części. W pierwszej ("Artykuły, rozprawy i wspomnienia") znalazły się teksty m.in. nestora cieszyńskich historyków, zmarłego w 1960 Franciszka Popiołka, Józefa Chlebowczyka, Kazimierza Popiołka i Ludwika Brożka, ukrywającego się pod pseudonimem "Jan Kurzelowski". Obok nich ukazały się prace nagrodzone w konkursie Polskiego Towarzystwa Historycznego – historia wsi Kończyce Wielkie autorstwa Edwarda Paska oraz wspomnienia Józefa Marynioka i nauczyciela Rudolfa Zaręby. W drugiej części ("Materiały") zamieszczono przedrukowaną z "Gwiazdki Cieszyńskiej" chronologię dziejów Cieszyna opartą na kronice Alojzego Kaufmanna, spis ludności na Śląsku Cieszyńskim z 1790 wydany przez Andelina Wadowskiego oraz materiały do bibliografii Cieszyna, zestawione przez Ludwika Brożka, tym razem publikującego pod swoim nazwiskiem.
Jednak wydanie "Pamiętnika Cieszyńskiego" nie zapełniło luki w zakresie wydawania regionalnego czasopisma historycznego na Śląsku Cieszyńskim. Przez kilka lat po 1961 nie ukazał się kolejny tom tego wydawnictwa, tymczasem w 1969 do rąk czytelników trafił pierwszy tom "Cieszyńskiego Rocznika Muzealnego". W skład zespołu redakcyjnego weszli Ludwik Brożek, Witold Iwanek i Robert Mrózek. W pierwszym tomie "Cieszyńskiego Rocznika Muzealnego" z autorów "Pamiętnika Cieszyńskiego" swoje teksty opublikowali Brożek i Chlebowczyk. Później wydawnictwo ukazywało się pod skróconym tytułem "Rocznik Cieszyński". Ostatni numer tego czasopisma ukazał się w 1991.
Drugi tom "Pamiętnika Cieszyńskiego" ukazał się w 1972 nakładem Polskiego Towarzystwa Historycznego i Śląskiego Instytutu Naukowego. W skład kolegium redakcyjnego wchodzili Józef Chlebowczyk, Ludwik Brożek i Antoni Zając. Obejmował 18 artykułów, które zostały podzielone na 3 części: "Ziemia cieszyńska w Polsce Ludowej", "Z przeszłości regionu" i "Kronika". Większość artykułów nie została opatrzona aparatem naukowym, co tłumaczono faktem, że adresowane były do szerszego kręgu czytelników.
"Pamiętnik Cieszyński" zaczęto systematycznie publikować, kiedy prezesem cieszyńskiego oddziału PTH został Idzi Panic. Wznowienie "Pamiętnika Cieszyńskiego" pozwoliło na wykrystalizowaniu się grupy badaczy, zajmującej się dziejami Śląska Cieszyńskiego, piszącej głównie na podstawie szczegółowo prowadzonej kwerendy źródeł.
Trzeci tom "Pamiętnika" ukazał się pod redakcją Idziego Panica w 1991 roku i zawierał materiały z konferencji zorganizowanej z okazji setnej rocznicy śmierci Pawła Stalmacha. Obejmował 5 artykułów.
Systematyczna publikacja trwała do roku 2005. Po kilkuletniej przerwie ma się w 2016 roku ukazać XXI tom.

</doc>
<doc id="1686865" url="https://pl.wikipedia.org/wiki?curid=1686865" title="Darlington (Indiana)">
Darlington (Indiana)

Darlington – miasto w Stanach Zjednoczonych, w stanie Indiana, w hrabstwie Montgomery. W 2000 r. miasto to zamieszkiwały 854 osoby.

</doc>
<doc id="1686869" url="https://pl.wikipedia.org/wiki?curid=1686869" title="Darlington (Missouri)">
Darlington (Missouri)

Darlington – wieś w hrabstwie Gentry, w stanie Missouri, w Stanach Zjednoczonych. Według danych z 2010 roku Darlington zamieszkiwało 121 osób.

</doc>
<doc id="1686873" url="https://pl.wikipedia.org/wiki?curid=1686873" title="Wykształcenie podstawowe">
Wykształcenie podstawowe

Wykształcenie podstawowe – wykształcenie, które uzyskuje się po ukończeniu szkoły podstawowej lub podstawowego studium zawodowego.
Do roku szkolnego 2018/19 absolwent sześcioklasowej szkoły podstawowej musiał podjąć naukę w gimnazjum, po którym uzyskał wykształcenie gimnazjalne (obecnie 6-klasowe szkoły i 3-letnie gimnazja już nie funkcjonują wskutek reformy polskiego systemu edukacji z 2017 roku).
Osoba, która ukończyła szkołę podstawową ośmioklasową, może podjąć naukę w szkole ponadpodstawowej (dawniej: ponadgimnazjalnej), po której uzyska wykształcenie średnie branżowe lub wykształcenie średnie.

</doc>
<doc id="1686877" url="https://pl.wikipedia.org/wiki?curid=1686877" title="Kalski Greben">
Kalski Greben

Kalski Greben – szczyt w Alpach Kamnickich, w Słowenii. Otaczają go dolina Kokra na zachodzie, dolina Kamniskiej Bistricy na wschodzie, główne pasmo Alp Kamnickich na północy oraz kotlina Ljubljańska na południu. Sam szczyt leży w drugorzędnym grzbiecie odchodzącym prawie prostopadle od głównego (gdzie leżą między innymi Grintovec i Jezerska Kočna) w kierunku południowym.

</doc>
<doc id="1686879" url="https://pl.wikipedia.org/wiki?curid=1686879" title="Darlington (Karolina Południowa)">
Darlington (Karolina Południowa)

Darlington – miasto w Stanach Zjednoczonych, w stanie Karolina Południowa, w hrabstwie Darlington. W 2000 r. miasto to zamieszkiwało 6 720 osób.

</doc>
<doc id="1686884" url="https://pl.wikipedia.org/wiki?curid=1686884" title="Międzynarodowy Festiwal Kina Autorskiego Quest Europe">
Międzynarodowy Festiwal Kina Autorskiego Quest Europe



</doc>
<doc id="1686888" url="https://pl.wikipedia.org/wiki?curid=1686888" title="Mrzla Gora">
Mrzla Gora

Mrzla Gora – szczyt w Alpach Kamnickich, w Słowenii. Szczyt otaczają trzy doliny: dolina Logarska, Matkov kot i Belska Kočna. Znajduje się w północno-wschodniej części łańcucha. Na szczyt prowadzą trasy zarówno ze strony słoweńskiej, jak i austriackiej. Ze szczytu widać, oprócz panoramy Alp Kamnickich, również Karyntię z doliną Drawy.

</doc>
<doc id="1686890" url="https://pl.wikipedia.org/wiki?curid=1686890" title="Java Web Start">
Java Web Start

Java Web Start – aplikacja umożliwiająca pobieranie programów napisanych w Javie z internetu oraz ich uruchamianie. Umożliwia także uruchamianie aplikacji bezpośrednio przez internet.
Bezpieczeństwo.
Aplikacje uruchamiane poprzez "Java Web Start" działają w piaskownicy. Program może jednak poprosić o pełny dostęp do systemu.

</doc>
<doc id="1686893" url="https://pl.wikipedia.org/wiki?curid=1686893" title="Darlington (Wisconsin)">
Darlington (Wisconsin)

Darlington - miasto w Stanach Zjednoczonych, w stanie Wisconsin, w hrabstwie Lafayette. W 2006 r. miasto to zamieszkiwało 2 339 osób.

</doc>
<doc id="1686897" url="https://pl.wikipedia.org/wiki?curid=1686897" title="Kenji Narisako">
Kenji Narisako

 – japoński lekkoatleta specjalizujący się w biegu na 400 metrów przez płotki.
Osiągnięcia.
W 2008 Narisako reprezentował Japonię na igrzyskach olimpijskich w Pekinie, gdzie jednak nie awansował do finału zarówno w starcie indywidualnym, jak i w sztafecie 4 x 400 metrów.

</doc>
<doc id="1686902" url="https://pl.wikipedia.org/wiki?curid=1686902" title="Storžič">
Storžič

Storžič – szczyt w Alpach Kamnickich, w Słowenii. Na szczyt prowadzi wiele dróg, niezależnie jednak od drogi do pokonania jest około 1000 metrów różnicy wzniesień.

</doc>
<doc id="1686903" url="https://pl.wikipedia.org/wiki?curid=1686903" title="Raduha">
Raduha

Raduha – szczyt w Alpach Kamnickich, w Słowenii. Jest to jeden z najwyższych szczytów wschodniej części Alp Kamnickich. Ze szczytu widoczne są między innymi: Ojstrica, Rinka, Skuta, miejscowość Solcava, Ojstrica i Peca.

</doc>
<doc id="1686906" url="https://pl.wikipedia.org/wiki?curid=1686906" title="Mołotków">
Mołotków

Mołotków (ukr. Молодків, "Mołodkiw") – wieś w rejonie nadwórniańskim na ukraińskim Pokuciu. Miejsce jednej z najbardziej krwawych bitew w dziejach Legionów Polskich, stoczonej 29 października 1914 przez oddziały II Brygady.

</doc>
<doc id="1686907" url="https://pl.wikipedia.org/wiki?curid=1686907" title="Liard (zwierzę)">
Liard (zwierzę)



</doc>
<doc id="1686910" url="https://pl.wikipedia.org/wiki?curid=1686910" title="Črni Vrh (szczyt)">
Črni Vrh (szczyt)

Črni Vrh (niem. "Schwarzkogel") – najwyższy szczyt w paśmie Pohorje, w Słowenii. Ze szczytu można podziwiać panoramę Alp Kamnckich.

</doc>
<doc id="1686911" url="https://pl.wikipedia.org/wiki?curid=1686911" title="Jan Adam Borzęcki">
Jan Adam Borzęcki

Jan Adam Borzęcki (ur. 1952 w Kobylanach k. Opatowa) – poeta, prozaik, krytyk literacki, dziennikarz. Laureat wielu konkursów literackich, w tym czterokrotny zwycięzca Warszawskiej Jesieni Poezji w kategorii eseju i zdobywca pierwszej nagrody w ogólnopolskim konkursie literackim im. Mikołaja Reja w kategorii opowiadania. Uhonorowany brązowym medalem „Zasłużony Kulturze Gloria Artis” (2006) i Złotym Krzyżem Zasługi (2013). Pracuje w redakcji „Tygodnika Nadwiślańskiego” w Tarnobrzegu. Mieszkaniec Sandomierza.

</doc>
<doc id="1686913" url="https://pl.wikipedia.org/wiki?curid=1686913" title="Bukowiec (góra w Górach Suchych)">
Bukowiec (góra w Górach Suchych)



</doc>
<doc id="1686914" url="https://pl.wikipedia.org/wiki?curid=1686914" title="Narodowy Sojusz Demokratyczny">
Narodowy Sojusz Demokratyczny

Narodowy Sojusz Demokratyczny (ang. National Democratic Alliance, NDA, hindi राष्ट्रीय जनतांत्रिक गठबंधन) – centroprawicowa koalicja partii indyjskich utworzona w 1998. Członkami sojuszu są Indyjska Partia Ludowa i regionalne partie prawicowe lub centroprawicowe działające zazwyczaj w jednym stanie.
Historia.
NDA powstał w 1998 z inicjatywy Indyjskiej Partii Ludowej i jednoczył pierwotnie jeszcze 13 partii członkowskich.
W latach poprzedzających wybory parlamentarne w Indiach w 2004 roku, koalicja skupiała 23 partie indyjskie.
W wyborach w 2009 otrzymała 24,63% głosów. W wyborach w 2014 koalicja otrzymała 38,37% głosów i zdobyła w większość w Lok Sabha – 334 mandaty z 543. W izbie wyższej prawicowa koalicja dysponuje 59 z 245 miejsc.
Politycy Narodowego Sojuszu Demokratycznego rządzą także w 12 indyjskich stanach. Najdłużej, bo od 1998 w stanie Gudźarat, którego premierem w latach 2001-2014 był – obecny premier Indii – Narendra Modi.

</doc>
<doc id="1686915" url="https://pl.wikipedia.org/wiki?curid=1686915" title="Qin Wangping">
Qin Wangping

Qin Wangping (; ur. 16 czerwca 1982) – chińska lekkoatletka, sprinterka.

</doc>
<doc id="1686918" url="https://pl.wikipedia.org/wiki?curid=1686918" title="Bukowno (ujednoznacznienie)">
Bukowno (ujednoznacznienie)



</doc>
<doc id="1686919" url="https://pl.wikipedia.org/wiki?curid=1686919" title="Jezerski Vrh">
Jezerski Vrh

Jezerski Vrh – szczyt w pasmie Pohorje, w Słowenii. Ze szczytu widać prawie całe Pohorje i część Karyntii. Na szczycie stoi też pomnik.

</doc>
<doc id="1686920" url="https://pl.wikipedia.org/wiki?curid=1686920" title="Lądowisko Sanok-Szpital">
Lądowisko Sanok-Szpital

Lądowisko Sanok-Szpital – lądowisko sanitarne w Sanoku w województwie podkarpackim, znajdujące się przy Szpitalu Specjalistycznym, przy ul. 800-lecia 26 w dzielnicy Zatorze.
Przeznaczone jest do wykonywania startów i lądowań śmigłowców sanitarnych i ratowniczych w dzień i w nocy o dopuszczalnej masie startowej 5700 kg. 
Zarządzającym lądowiskiem jest Samodzielny Publiczny Zespół Opieki Zdrowotnej w Sanoku.
18 sierpnia 2010 wiceminister zdrowia Marek Haber, poseł do Parlamentu Europejskiego Elżbieta Łukacijewska, wicewojewoda podkarpacki Małgorzata Chomycz-Śmigielska, dyrektor Lotniczego Pogotowia Ratunkowego Robert Gałązkowski i starosta sanocki Wacław Krawczyk dokonali wmurowania aktu erekcyjnego pod lądowisko dla helikopterów sanitarnych przy Szpitalu Specjalistycznym w Sanoku. Budowa zrealizowana została ze środków Unii Europejskiej w ramach zadania inwestycyjnego: „Zwiększenie bezpieczeństwa zdrowotnego w Regionie Bieszczadzkim poprzez rozbudowę Szpitalnego Oddziału Ratunkowego w Sanoku, zakup sprzętu medycznego dla Szpitalnego Oddziału Ratunkowego w Sanoku i budowę lądowiska dla helikopterów sanitarnych wraz z infrastrukturą techniczną”.
Lądowisko zostało oddane do użytku w roku 2011. 30 maja 2011 miało miejsce pierwsze lądowanie helikoptera sanitarnego na lądowisku.

</doc>
<doc id="1686921" url="https://pl.wikipedia.org/wiki?curid=1686921" title="West Bengal">
West Bengal



</doc>
<doc id="1686924" url="https://pl.wikipedia.org/wiki?curid=1686924" title="Rogla">
Rogla

Rogla – szczyt w pasmie Pohorje, w Słowenii. Na zboczach góry znajduje się ośrodek narciarski o tej samej nazwie. Na szczycie znajduje się wieża widokowa o wysokości 30 m, z której przy dobrej pogodzie widoczny jest Triglav. Razem z wieżą szczyt ten jest najwyższym punktem w całym Pohorje (najwyższy naturalny punkt to Črni Vrh - 1543 m).

</doc>
<doc id="1686926" url="https://pl.wikipedia.org/wiki?curid=1686926" title="Nocnica">
Nocnica

Nocnica – postać demoniczna z zakresu demonologii słowiańskiej, wywodząca się z wierzeń przedchrześcijańskich, określana jako pośmiertna forma egzystencji ludzkiej duszy. Wskutek licznych przeobrażeń, jakie zaszły w demonologii ludowej, zazwyczaj utożsamiano ją ze zmorą. Wzmiankę o nocnicach znajdziemy m.in. w trzynastowiecznym "Katalogu magii" Brata Rudolfa, kazaniu polskiego husyty z XV wieku, czy też w "Czarownicy powołanej" z wieku XVII.
Na Śląsku nocnicą nazywano demona płci żeńskiej, duszącego ludzi we śnie – zwłaszcza niemowlęta – i sprowadzającego choroby.
Nazwa ta stosowana jest również w innych regionach jako ogólne określenie demonów nocnych.
Geneza.
Przekonania dotyczące nocnic uległy silnemu zatarciu, dlatego nie można już dzisiaj określić dokładnie, jaki był ich rodowód. W niektórych częściach Śląska Cieszyńskiego „pod nazwę nocnic podciągano wierzenia w demony, które były duszami dziewczyn zmarłych w czasie ogłoszenia (po zapowiedziach, a przed ślubem)”. Nie wiadomo też, jak w mniemaniu ludu wyglądały, czasem opisywano je jako długonogie istoty zamieszkałe w lesie, tańczące w szale albo czeszące się szyszkami. Folklorysta Jan Broda opisywał je jako złośliwe demony płci żeńskiej ubrane w białe płachty i czarne suknie, pojawiające się nocami, głównie na bezdrożach (zwłaszcza w okresie adwentu) i wychodzące ze swych kryjówek na dźwięk kościelnych dzwonów, a także po przywołaniu gwizdem.
Oddziaływanie.
Uważano je za szkodliwe wobec ludzi - miały przychodzić nocą do chałup i nękać małe dzieci, czego skutkiem był ich płacz i brak snu. W kazaniach polskiego husyty czytamy: „odwiedzając położnicę, pytają, co się narodziło, czy chłopiec, czy dziewczyna; a czynią to, aby uchronić dziecko od nocnic, to jest od zmór, które dzieci szczypią i straszą i nie dają im usnąć”. Na Mazowszu i Lubelszczyźnie jeszcze na przełomie XIX i XX wieku mówiono, że płacz dziecka nocą powodowany jest przez nocnice, zwane czasem także noclicami. Bohdan Baranowski podał ponadto, że przypisywano im zwodzenie ludzi, wyprowadzanie ich na bezdroża, na których musieli długo błądzić, uniemożliwiając lub utrudniając im odnalezienie drogi.

</doc>
<doc id="1686931" url="https://pl.wikipedia.org/wiki?curid=1686931" title="Osias Beert">
Osias Beert

Osias Beert (ur. ok. 1580 w Antwerpii, zm. w 1624, tamże) – flamandzki malarz martwych natur.
W 1602 uzyskał tytuł mistrza. Znamy 8 jego sygnowanych obrazów. Malował kwiaty, owoce, zastawione stoły, bukiety w wazonach. Został odkryty dzięki wystawie w Amsterdamie w 1934.

</doc>
<doc id="1686934" url="https://pl.wikipedia.org/wiki?curid=1686934" title="Katarzyna Michalewska">
Katarzyna Michalewska

Katarzyna Michalewska (ur. 24 marca 1964 w Poznaniu) – polska poetka, tłumaczka poezji australijskiej, z wykształcenia psycholog.
Wydała tomiki: "Melanż-er-ja", "Dialog", "Równoważnia", "T/a/o", "Ziemia święta", Na granicy śniegu
Wiersze, przekłady i recenzje publikowała m.in. w „Poezji”, „Nadodrzu”, „Kresach”, „Gazecie Malarzy i Poetów”, „Pro Arte”, „Akancie”, „Protokole Kulturalnym”, „Miasteczku Poznań”, „Opcjach”, „Okolicy Poetów”, „Metaforze”, „Frazie”, "eleWatorze" i „Wyspie”.
Nominowana w konkursie im. J. Bierezina 1995. Wyróżniona w konkursie „Czerwonej Róży” 1980 oraz nagrodzona w konkursie „Jesiennej Chryzantemy” 1988.

</doc>
<doc id="1686935" url="https://pl.wikipedia.org/wiki?curid=1686935" title="Frans Ykens">
Frans Ykens

Frans Ykens (ur. 17 kwietnia 1601 w Antwerpii, zm. przed 1693 w Brukseli) – flamandzki malarz martwych natur.
Był siostrzeńcem i uczniem Osiasa Beerta. Po ukończeniu nauki odbył podróż do Prowansji. W 1630 został mistrzem w Antwerpii, gdzie spędził większą część życia.
Malował girlandy kwiatowe, kwiaty w wazonach i zastawione stoły.
Jego bratanica Catharina Ykens również została malarką.

</doc>
<doc id="1686937" url="https://pl.wikipedia.org/wiki?curid=1686937" title="20 Pułk Artylerii Przeciwpancernej (III RP)">
20 Pułk Artylerii Przeciwpancernej (III RP)

20 Pułk Artylerii Przeciwpancernej (20 pappanc) – oddział artylerii przeciwpancernej ludowego Wojska Polskiego i Sił Zbrojnych RP w latach 1967-2001.
W 1951 w garnizonie Pleszew sformowany został 156 Pułk Artylerii Przeciwpancernej. Jednostka wchodziła w skład 23 Brygady Artylerii Przeciwpancernej. W grudniu 1955, po rozformowaniu 23 BAPpanc, w skład oddziału włączono kadrę i sprzęt 110 i 144 Pułków Artylerii Przeciwpancernej. Równocześnie jednostka przeformowana została na nowy etat i podporządkowana dowódcy Śląskiego Okręgu Wojskowego we Wrocławiu.
20 grudnia 1957 zmieniony został numer jednostki wojskowej z "2712" na "1388"
18 stycznia 1958 pułk otrzymał sztandar nadany przez Radę Państwa.
30 września 1967 156 pappanc przyjął dziedzictwo tradycji i historyczną nazwę "20 Pułk Artylerii Przeciwpancernej ", a dzień 15 sierpnia ustanowiony został świętem pułku.
W sierpniu 1993 pułk podporządkowany został dowódcy 11 Dywizji Kawalerii Pancernej, a w listopadzie przeniesiony do garnizonu Żary. W terminie do 31 grudnia 2001 pułk został rozformowany.

</doc>
<doc id="1686938" url="https://pl.wikipedia.org/wiki?curid=1686938" title="20 Pułk Artylerii Przeciwpancernej">
20 Pułk Artylerii Przeciwpancernej



</doc>
<doc id="1686940" url="https://pl.wikipedia.org/wiki?curid=1686940" title="Dartmouth (Massachusetts)">
Dartmouth (Massachusetts)

Dartmouth – miejscowość w USA, w stanie Massachusetts, w hrabstwie Bristol.

</doc>
<doc id="1686941" url="https://pl.wikipedia.org/wiki?curid=1686941" title="Abraham van Beyeren">
Abraham van Beyeren

Abraham Hendrikszoon van Beyeren lub Beijeren (ur. w 1620 lub 1621 w Hadze, zm. w marcu 1690 w Overschie koło Rotterdamu) – holenderski malarz okresu baroku, uważany za jednego z najwybitniejszych malarzy martwej natury.
Życiorys.
Urodził się w Hadze jako syn Hendrika Gilliszoona van Beijeren. W kwietniu 1639 w Lejdzie ożenił się z Emerentią Staecke. Jego drugą żoną była Anna van den Queborn, którą poślubił w lutym 1647 w Hadze.
W 1640 został członkiem cechu malarzy w Hadze. W 1656 był współzałożycielem Confrerie Pictura. W latach 1657–1963 działał w Delfcie, w latach 1663–1669 w Hadze, od 1669 do 1674 w Amsterdamie, od 1674 przez rok w Alkmaarze, w latach 1675–1677 w Goudzie, a od 1677 do śmierci w Overschie.
W 1636 był uczniem Tymana Crachta. Wyraźny wpływ na jego twórczość wywarł Jan van Goyen (wczesne pejzaże morskie), jego szwagier Pieter de Putter (wczesne martwe natury z rybami), Jan Davidszoon de Heem (martwe natury vanitas) oraz malarze flamandzcy: Frans Snyders i Alexander Adriaenssen, którego martwe natury z rybami były czasem mylone z obrazami Beyerena.
Twórczość.
Początkowo specjalizował się w martwych naturach z rybami, ale około połowy XVII wieku zaczął malować wystawne stoły bankietowe zastawione srebrnymi i złotymi naczyniami, weneckim szkłem, wybornymi owocami i drogimi obrusami z adamaszku, satyny i aksamitu. Prace tego rodzaju, w których rywalizował z nim mógł jedynie Willem Kalf, dawały mu możliwość zademonstrowania swojej umiejętności w ukazywaniu gry świateł na powierzchniach malowanych przedmiotów oraz bogactwa formy i barwy w pełnej przepychu kompozycji.

</doc>
<doc id="1686942" url="https://pl.wikipedia.org/wiki?curid=1686942" title="Demetra">
Demetra



</doc>
<doc id="1686943" url="https://pl.wikipedia.org/wiki?curid=1686943" title="Shiv Sena">
Shiv Sena

Shiv Sena (hindi शिवसेना, "Śiw Sena", "Armia Sziwadżiego") – nacjonalistyczno-prawicowa partia hinduistyczna w stanie Maharashtra. Członkowie Armii Śiwy określani są terminem Shivsainiks.
Historia.
Shiv Sena powstała 19 czerwca 1966. Jej założyciel to Balasaheb Thackeray, syn Prabodhankar Thackeraya aktywisty United Maharashtra Committee ("Samyukta Maharashtra Samiti") – organizacji która doprowadziła 1 maja 1960 do podziału pobrytyjskiego stanu Bombay według kryterium językowego na stany Gujarat i Maharashtra istniejące obecnie. Dlatego polityczne zaplecze partii ma swój rodowód w zachodnioindyjskim stanie Maharashtra.
W początkowym okresie istnienia wyróżniała się atakami na pozycje Communist Party of India, dzięki czemu zyskała poparcie Indyjskiego Kongresu Narodowego. Odpowiedzialna była też za pogromy ludności napływowej w 1968 (55 zabitych) i 1974 r. Wkrótce w 1970 w przyczynach śmierci Desai Krishna doszukiwano się udziału Shiv Sena.
Shiv Sena weszła do koalicji National Democratic Alliance utworzonej w 1988 przez Indyjską Partię Ludową. Po przegranej IPL w wyborach w 2004 partię opuściło dwóch ważnych działaczy. W wyniku wewnątrzpartyjnych sporów w lipcu odszedł Thackeray Rajsaheb, a w grudniu Raj Thackeray, siostrzeniec Balsaheba Thackeraya (który założył nową partię Sena Navnirman Maharashtra (MNS)).
W wyborach parlamentarnych w 2014 partia zdobyła ponad 10 milionów głosów (ok. 2%) i wprowadziła do Lok Sabha 18 reprezentantów (w stanie Maharasztra otrzymała około 21% głosów).

</doc>
<doc id="1686945" url="https://pl.wikipedia.org/wiki?curid=1686945" title="Zurab Sturua">
Zurab Sturua

Zurab Sturua (ur. 8 sierpnia 1959 w Tbilisi) – gruziński szachista i trener szachowy ("FIDE Senior Trainer" od 2012), arcymistrz od 1991 roku.
Kariera szachowa.
Do ścisłej czołówki gruzińskich szachistów należał od połowy lat 70. XX wieku do pierwszych lat XXI wieku. W latach 1975, 1977, 1981, 1984 i 1985 pięciokrotnie zwyciężał w mistrzostwach GSRR. Kilkukrotnie uczestniczył w półfinałach indywidualnych mistrzostw Związku Radzieckiego, jak również w mistrzostwach ZSRR juniorów do 20 oraz 26 lat.
Pierwszy znaczący międzynarodowy sukces odniósł w 1980 r., zwyciężając w kołowym turnieju w Trnawie (przed wyżej notowanymi zawodnikami, m.in. Rainerem Knaakiem, Janem Smejkalem i Petarem Popoviciem). W 1991 r. podzielił I m. (wspólnie z Giorgim Giorgadze) w Tbilisi oraz triumfował w otwartym turnieju w Biel. W kolejnych latach odniósł szereg sukcesów na arenie międzynarodowej, zwyciężając bądź dzieląc I miejsca m.in. w:
W 2014 r. zdobył w Katerini tytuł mistrza świata seniorów (w kategorii powyżej 50 lat).
Pomiędzy 1992 a 2002 r. reprezentował Gruzję na wszystkich w tym okresie rozegranych sześciu szachowych olimpiadach, w 1998 r. zdobywając srebrny medal za indywidualny wynik na III szachownicy. Oprócz tego, trzykrotnie (1992, 1997, 2001) uczestniczył w rozgrywkach o drużynowe mistrzostwo Europy.
Najwyższy ranking w karierze osiągnął 1 stycznia 1999 r., z wynikiem 2605 punktów dzielił wówczas 73-75. miejsce na światowej liście FIDE, jednocześnie zajmując 3. miejsce wśród gruzińskich szachistów.

</doc>
<doc id="1686946" url="https://pl.wikipedia.org/wiki?curid=1686946" title="Spahi (1908)">
Spahi (1908)

Spahi − francuski niszczyciel z okresu I wojny światowej. Jednostka typu "Spahi". Okręt wyposażony w cztery kotły parowe opalane węglem (zapas paliwa 95 t) i dwie maszyny parowe. W czasie I wojny światowej operował na Morzu Śródziemnym. Przetrwał wojnę. Został skreślony z listy floty w grudniu 1927 roku.

</doc>
<doc id="1686949" url="https://pl.wikipedia.org/wiki?curid=1686949" title="Hussard (1908)">
Hussard (1908)

Hussard – francuski niszczyciel z okresu I wojny światowej. Jednostka typu "Spahi". Okręt wyposażony w cztery kotły parowe opalane węglem (zapas paliwa 95 t) i dwie maszyny parowe. W czasie I wojny światowej operował na Morzu Śródziemnym. Przetrwał wojnę. Został skreślony z listy floty w marcu 1922 roku.

</doc>
<doc id="1686950" url="https://pl.wikipedia.org/wiki?curid=1686950" title="156 Pułk Artylerii Przeciwpancernej">
156 Pułk Artylerii Przeciwpancernej

156 Pułk Artylerii Przeciwpancernej (156 pappanc) – oddział artylerii przeciwpancernej Wojska Polskiego.
W 1951 w garnizonie Pleszew sformowany został 156 Pułk Artylerii Przeciwpancernej. Jednostka wchodziła w skład 23 Brygady Artylerii Przeciwpancernej. W grudniu 1955, po rozformowaniu 23 BAPpanc, w skład oddziału włączono kadrę i sprzęt 110 i 144 Pułków Artylerii Przeciwpancernej. Równocześnie jednostka przeformowana została na nowy etat i podporządkowana dowódcy Śląskiego Okręgu Wojskowego we Wrocławiu.
20 grudnia 1957 zmieniony został numer jednostki wojskowej z 2712 na 1388.
18 stycznia 1958 pułk otrzymał sztandar nadany przez Radę Państwa.
30 września 1967 156 pappanc przyjął dziedzictwo tradycji i historyczną nazwę " 20 Pułk Artylerii Przeciwpancernej", a dzień 15 sierpnia ustanowiony został świętem pułku.

</doc>
<doc id="1686955" url="https://pl.wikipedia.org/wiki?curid=1686955" title="Mameluk (1909)">
Mameluk (1909)

Mameluk (fr. Mameluck) – francuski niszczyciel z okresu I wojny światowej. Jednostka typu "Spahi". Okręt wyposażony w cztery kotły parowe opalane węglem (zapas paliwa 95 t) i dwie maszyny parowe. W czasie I wojny światowej operował na Morzu Śródziemnym. 5 czerwca 1916 roku, w pobliżu Korfu, w czasie ataku na okręt podwodny staranował przypadkowo i zatopił francuski niszczyciel "Fantassin". "Mameluk" przetrwał wojnę. Został skreślony z listy floty w lutym 1928 roku.
14 grudnia 1917 roku eskortował na Morzu Jońskim wraz z niszczycielem „Lansquenet” krążownik „Châteaurenault”, służący jako transportowiec wojska. Rano krążownik został zatopiony na północ od Kefalonii przez niemiecki okręt podwodny UC-38, po czym „Mameluk” wziął na pokład 720 rozbitków. „Lansquenet” zmusił okręt podwodny do wynurzenia bombami głębinowymi, po czym okręt podwodny został zatopiony przez niszczyciele.

</doc>
<doc id="1686956" url="https://pl.wikipedia.org/wiki?curid=1686956" title="Representational state transfer">
Representational state transfer

Representational state transfer (zmiana stanu poprzez reprezentacje), REST – styl architektury oprogramowania wywiedziony z doświadczeń przy pisaniu specyfikacji protokołu HTTP dla systemów rozproszonych. REST wykorzystuje m.in. jednorodny interfejs, bezstanową komunikację, zasoby, reprezentacje, hipermedia, HATEOAS.
Zaproponowany został przez Roya T. Fieldinga w 2000 roku.

</doc>
<doc id="1686965" url="https://pl.wikipedia.org/wiki?curid=1686965" title="Słowo o pułku Igora">
Słowo o pułku Igora



</doc>
<doc id="1686966" url="https://pl.wikipedia.org/wiki?curid=1686966" title="Michaił Gierasimow (antropolog)">
Michaił Gierasimow (antropolog)

Michaił Michajłowicz Gierasimow (); ur. w Petersburgu, zm. 21 lipca 1970 w Moskwie – rosyjski (radziecki) antropolog, archeolog i rzeźbiarz, twórca metody rekonstrukcji wyglądu twarzy zmarłych na podstawie zachowanych szczątków, nazwanej jego nazwiskiem ("metoda Gierasimowa").

</doc>
<doc id="1686967" url="https://pl.wikipedia.org/wiki?curid=1686967" title="Targetowanie">
Targetowanie

Targetowanie – proces polegający na selekcji konsumentów przez reklamodawców w celu określenia docelowej grupy odbiorczej, która w największym stopniu jest zainteresowana reklamowanym produktem.
Targetowanie w mediach tradycyjnych (telewizja, radio, prasa) polega na określeniu odpowiednich parametrów, które pozwolą dotrzeć do najbardziej interesującej nas grupy odbiorców. Do najważniejszych kryteriów należy tutaj:
W Internecie targetowania używa się przede wszystkim do określenia grupy odbiorców danej formy reklamowej. Przykładowo w mailingu targetowanie polega na określeniu odbiorców wiadomości reklamowej według wieku, płci czy miejsca zamieszkania. Portale internetowe bardzo często oferują reklamodawcom możliwość określenia odbiorców, którym dana reklama (np. banner, pop-up) będzie się wyświetlała.
Reklamodawcy sami w swoim zakresie mogą targetować swoje kampanie reklamowe w internecie poprzez wybór serwisów, w których będzie emitowana reklama.
Dzięki możliwościom oferowanym przez targetowanie reklamodawcy mogą zoptymalizować swoje wydatki na kampanie reklamowe w internecie. Odbywa się to dzięki zawężeniu grupy odbiorców reklamy tylko do osób, których może ona zainteresować. Dzięki temu reklamodawca nie ponosi kosztu wyświetlenia reklamy butów sportowych osobie, która zupełnie nie interesuję się sportem. Im bardziej szczegółowe targetowanie, tym skuteczność kampanii reklamowej jest wyższa przy tym samym poziomie zainwestowanych środków.

</doc>
<doc id="1686968" url="https://pl.wikipedia.org/wiki?curid=1686968" title="Rokselana złocista">
Rokselana złocista

Rokselana złocista, rokselana ("Rhinopithecus roxellana") – gatunek ssaka naczelnego z podrodziny gerez (Colobinae) w obrębie rodziny koczkodanowatych (Cercopithecidae). 
Nazewnictwo zwyczajowe.
W polskiej literaturze zoologicznej gatunek "R. roxellana" był oznaczany nazwą „rokselana”. W wydanej w 2015 roku przez Muzeum i Instytut Zoologii Polskiej Akademii Nauk publikacji „Polskie nazewnictwo ssaków świata” gatunkowi nadano nazwę „rokselana złocista”, rezerwując nazwę „rokselana” dla rodzaju tych małp.
Zasięg występowania.
Rokselana złocista występuje w Chińskiej Republice Ludowej zamieszkując w zależności od podgatunku:
Taksonomia.
Gatunek po raz pierwszy naukowo opisał w 1870 roku francuski zoolog Alphonso Milne-Edwards nadając mu nazwę "Semnopithecus roxellana". Holotyp pochodził z pobliża Moupin (30°26’N, 102°50’E), w Syczuanie, w Chinach.
Podgatunki "R. roxellana" różnią się między sobą głównie długością ogona, ale także budową szkieletu i szerokością łuku zębowego. Genetycznie nie dzielą się na wzajemne monofiletyczne klady. Autorzy "Illustrated Checklist of the Mammals of the World" rozpoznają trzy podgatunki.
Morfologia.
Długość ciała (bez ogona) samic 47–74 cm, samców 56–83 cm, długość ogona samic 51–92 cm, samców 61–104 cm; masa ciała samic 6–10 kg [sporadycznie do 20 kg), samców 15–19 kg (sporadycznie do 39 kg). Zwierzę zabarwione jest na brunatno-czerwono, gdy chodzi o grzbietową stronę ciała, brzuszna zaś przybiera odcienie żółci i złota. Twarz jest niebieskawa. Oprócz twarzy ciało tego ssaka pokrywa gruba okrywa włosowa, przy czym długość włosów może dochodzić nawet do kilkunastu cm.
Ekologia.
Siedlisko tego stworzenia to lasy, zarówno rododendronowe, szpilkowe, jak i bambus. 
Pokarm roślinny, w tym owoce, liście i pędy.
Po 180-dniowej ciąży matka wydaje na świat pojedynczego noworodka.
Status zagrożenia.
Status zagrożenia według IUCN dla poszczególnych gatunków przedstawia poniższa tabelka:

</doc>
<doc id="1686969" url="https://pl.wikipedia.org/wiki?curid=1686969" title="Jan Victors">
Jan Victors

Jan Victors (ur. przed 13 czerwca 1619 (data chrztu) w Amsterdamie, zm. po 1676 w Indiach Wschodnich) – holenderski malarz i rysownik okresu baroku.
Pochodził z rodziny stolarzy. Jego przyrodni brat Jacobus Victors był malarzem ptaków. W II poł. lat 30. XVII w. studiował u Rembrandta. Jego twórczość wykazuje też wpływy Pietera Lastmana i Claesa Cornelisa Moeyaerta. W 1676 zaciągnął się na statek płynący do Indii Wschodnich jako pielęgniarz i świecki kaznodzieja. 
Malował głównie rzadko przedstawiane w sztuce epizody ze Starego Testamentu w stylu Rembrandta oraz portrety i sceny rodzajowe. Był protestantem, nigdy więc nie przedstawiał osoby Boga Ojca i Chrystusa. 

</doc>
<doc id="1686973" url="https://pl.wikipedia.org/wiki?curid=1686973" title="Targetowanie behawioralne">
Targetowanie behawioralne

Targetowanie behawioralne – odmiana targetowania polegająca na segmentowaniu grupy odbiorców reklamy w związku z ich zachowaniem. Portale internetowe oferujące usługi reklamowe dzielą odbiorców na różne kategorie. Na podstawie poprzedniej aktywności użytkownika na portalu (dzięki historii odwiedzanych stron) tworzony jest jego profil, a na podstawie jego analizy wyświetlane są odpowiednie reklamy.
Targetowanie behawioralne może np. polegać na wyświetlaniu reklam związanych z samochodami użytkownikowi, który wcześniej odwiedził kilka stron o tematyce motoryzacyjnej.

</doc>
<doc id="1686974" url="https://pl.wikipedia.org/wiki?curid=1686974" title="Gael Danic">
Gael Danic



</doc>
<doc id="1686975" url="https://pl.wikipedia.org/wiki?curid=1686975" title="Granówko">
Granówko

2 miejscowość w Polsce:

</doc>
<doc id="1686976" url="https://pl.wikipedia.org/wiki?curid=1686976" title="Targetowanie kontekstowe">
Targetowanie kontekstowe

Targetowanie kontekstowe – odmiana targetowania polegająca na segmentacji materiałów pod względem ich tematyki. Portale internetowe oferują możliwość zamieszczenia reklamy o określonej tematyce w dziale, który jest z nią bezpośrednio związany.
Przykładowo targetowanie kontekstowe polega na wyświetlaniu reklam związanych z artykułami dla sportowców w dziale sportowym, czy też artykułach tematycznie powiązanych ze sportem.

</doc>
<doc id="1686980" url="https://pl.wikipedia.org/wiki?curid=1686980" title="Serhij Krakowski">
Serhij Krakowski

Serhij Wiktorowycz Krakowski, ukr. Сергій Вікторович Краковський, ros. Сергей Викторович Краковский, "Siergiej Wiktorowicz Krakowski" (ur. 21 lipca 1959 w Mikołajowie) – ukraiński piłkarz, grający na pozycji bramkarza, młodzieżowy reprezentant Związku Radzieckiego, trener piłkarski.
Kariera piłkarska.
Kariera klubowa.
Wychowanek DJuSSz Sudnobudiwnyk Mikołajów (od 1968) oraz\Internatu Sportowego w Kijowie (od 1975). Rozpoczął karierę piłkarską w 1976 w Sudnobudiwnyk Mikołajów, skąd w 1977 został zaproszony do Dynama Kijów. Rozegrał tylko jeden mecz w podstawowej jedenastce Dynama, występował głównie w rezerwowej drużynie. W 1980 przeszedł do Dnipra Dniepropietrowsk, z którym zdobył najwięcej sukcesów. W 1991 wyjechał do Izraela, gdzie bronił barw klubów Hapoel Cafririm Holon i Hapoel Hadera. W 1994 wrócił do ojczyzny i występował w Chimiku Żytomierz, w którym zakończył karierę piłkarską.
Kariera reprezentacyjna.
W 1979 zdobył Wicemistrzostwo Świata z radziecką reprezentacją U-20 w Japonii. Również został powołany do reprezentacji ZSRR na turniej finałowy Mistrzostw Świata w Meksyku w 1986. Jednak był tylko trzecim rezerwowym bramkarzem i nie rozegrał żadnego spotkania.
Kariera trenerska.
Po zakończeniu kariery piłkarskiej rozpoczął karierę trenerską. W 1995 został pomagać trenować bramkarzy w klubach Metałurh Zaporoże, Dnipro Dniepropietrowsk, Krywbas Krzywy Róg, Zirka Kirowohrad, Urałan Elista, Arsenał Kijów, Kubań Krasnodar oraz Dynamo Kijów. Od stycznia 2011 pracuje w sztabie szkoleniowym FK Rostów.

</doc>
<doc id="1686982" url="https://pl.wikipedia.org/wiki?curid=1686982" title="Ton serca">
Ton serca



</doc>
<doc id="1686983" url="https://pl.wikipedia.org/wiki?curid=1686983" title="Cerkiew św. Jerzego Zwycięzcy w Szudziałowie">
Cerkiew św. Jerzego Zwycięzcy w Szudziałowie

Cerkiew św. Jerzego Zwycięzcy – niezachowana do naszych czasów cerkiew prawosławna w Szudziałowie. 
Nie wiadomo, kiedy w Szudziałowie została wzniesiona pierwsza cerkiew prawosławna, jednak musiała ona istnieć przed zawarciem unii brzeskiej, po której była współużytkowana przez katolików obrządku bizantyjskiego i łacińskiego. W 1839 cerkiew unicka z Szudziałowa została zwrócona prawosławnym, a w 1879 rekoncyliowano ją na cerkiew filialną parafii w Ostrowie. W tym samym roku powstał cmentarz prawosławny, na którym w 1913 wzniesiono kaplicę. 
W 1900 właściciel majątku Słójka Aleksandr Annieńkow i jego żona Olga ufundowali nową cerkiew prawosławną, która w kwietniu tego samego roku otrzymała status parafialnej, zaś w 1907 uroczyście poświęcona. Wznosiła się na miejscu dawnego budynku sakralnego. Obok cerkwi znajdował się budynek plebanii, szkoły oraz mieszkanie psalmisty. W październiku 1914 plebania została poważnie uszkodzona w pożarze. 
W czasie I wojny światowej niemal wszyscy prawosławni z Szudziałowa wyjechali, zaś cerkiew i dzwonnica zostały poważnie uszkodzone. Pozostali na miejscu katolicy obrządku łacińskiego postanowili wykorzystać cegłę z cerkwi do budowy nowego kościoła dla siebie; w 1936 cerkiew była już całkowicie zniszczona. Cmentarz przetrwał do dnia dzisiejszego, jednak większość nagrobków jest w złym stanie.
W 2010 na szudziałowskim cerkwisku został wyświęcony krzyż, który ma przypominać o istnieniu w miejscowości świątyni prawosławnej. Planowane jest również odsłonięcie tablicy pamiątkowej.

</doc>
<doc id="1686984" url="https://pl.wikipedia.org/wiki?curid=1686984" title="Pristav">
Pristav



</doc>
<doc id="1686990" url="https://pl.wikipedia.org/wiki?curid=1686990" title="Droga wojewódzka nr 965">
Droga wojewódzka nr 965

Droga wojewódzka nr 965 (DW965) – droga wojewódzka o długości 54 km łącząca DK28 z Limanowej, przez Bochnię do DW964 w m. Świniary.
Droga biegnie na terenie powiatów: limanowskiego i bocheńskiego.

</doc>
<doc id="1686992" url="https://pl.wikipedia.org/wiki?curid=1686992" title="UAS">
UAS

Uniwersalny System Analityczny (UAS) – to system bloków procesowych MTM, oparty na Metodzie Podstawowej MTM-1, spełniający wymagania produkcji seryjnej. Składa się on z procesów, którym przyporządkowano wartości czasów normatywnych, zależnych od wielkości wpływających i reguł stosowania. System bloków procesowych UAS służy do strukturyzacji, planowania i opisywania wraz z ustalaniem czasu przebiegów pracy zależnych od człowieka, ponadto służy on do tworzenia bloków systemowych procesów standardowych w produkcji seryjnej, gdzie o oszczędności czasowej decydują minuty.
Wykorzystanie tej metody analizy ruchów elementarnych wspiera zastosowanie zasady ekonomiki ruchów elementarnych.

</doc>
<doc id="1686994" url="https://pl.wikipedia.org/wiki?curid=1686994" title="Zbiór wartości">
Zbiór wartości



</doc>
<doc id="1686995" url="https://pl.wikipedia.org/wiki?curid=1686995" title="Obraz dziedziny">
Obraz dziedziny



</doc>
<doc id="1686996" url="https://pl.wikipedia.org/wiki?curid=1686996" title="Samuel Wilhelm Walter">
Samuel Wilhelm Walter

Samuel Wilhelm Walter (ur. 1743) – burmistrz Raciborza w latach 1771–1772.
Samuel Wilhelm Walter urodził się w 1743 r. W 1771 r. został burmistrzem Raciborza zastępując na tym stanowisku zmarłego Christopha Samuela Rückerta. Sprawował ten urząd jedynie przez rok, bowiem został przeniesiony do Świdnicy.

</doc>
<doc id="1686998" url="https://pl.wikipedia.org/wiki?curid=1686998" title="Fundacja Amahoro">
Fundacja Amahoro



</doc>
<doc id="1687000" url="https://pl.wikipedia.org/wiki?curid=1687000" title="Seabear">
Seabear

Seabear – islandzka grupa muzyczna pochodząca z Rejkiaviku, śpiewająca głównie w języku angielskim.
Początkowo Seabear był jednoosobowym projektem prowadzonym przez Sindri Sigfússona, jednak rozrósł się o pięciu członków: Örna Ingi, Guggý, Dóriego, Kjartana i Sóley. Muzykę zespołu określa się jako indie folk.
W latach 2007-2008 piosenka "Cat Piano" została wykorzystana w reklamie BBC promującej film "Marzyciel".

</doc>
<doc id="1687003" url="https://pl.wikipedia.org/wiki?curid=1687003" title="Bellachini">
Bellachini

Samuel Berlach vel Bellachini (ur. 1 maja 1827, zm. 24 stycznia 1885) – niemiecki iluzjonista.
Życiorys.
Urodził się w Mieszkowie w dzisiejszej Wielkopolsce. Wcielony do pruskiej armii jako oficer, zabawiał towarzystwo występami. Z czasem stał się jednym z najbardziej popularnych iluzjonistów w Niemczech. W 1846 roku okrzyknięto go mianem "Nadwornego Sztukmistrza". Wzięło się to stąd, że podczas jednego z występów obecny był Cesarz Wilhelm I, który wziął udział w sztuczce z piórem piszącym tylko na rozkaz Bellachiniego. Wręczając mu kartkę papieru i pióro, Bellachini poprosił Cesarza, by coś na niej napisał. Zapytany "co", odpowiedział: "Bellachini jest Nadwornym Sztukmistrzem". W 1882 roku doznał udaru, co uniemożliwiło mu dalsze występy. Zmarł wskutek kolejnego udaru 24 stycznia 1885 roku.

</doc>
<doc id="1687009" url="https://pl.wikipedia.org/wiki?curid=1687009" title="Jean-Étienne Liotard">
Jean-Étienne Liotard

Jean-Étienne Liotard (ur. 22 grudnia 1702 w Genewie, zm. 12 czerwca 1789, tamże) – malarz pastelista i miedziorytnik szwajcarski, działający także we Francji, Austrii i Włoszech. 
Życiorys.
Był synem Antoine'a Liotarda i Anne Sauvage. Ojciec był jubilerem, który po wydaniu w 1685 r. edyktu z Fontainebleau, legitymującego prześladowania protestantów we Francji, uciekł z Montélimar do Szwajcarii.
Pierwsze kroki stawiał w Genewie pod okiem malarza Daniela Gardelle'a oraz miniaturzysty J.-L. Petitota, których prace kopiował z niezwykłą zdolnością. Następnie, od 1725 r. studiował w Paryżu u F. Lemoyne'a oraz u miniaturzysty J.-B. Massé. Ten drugi polecił go markizowi Puysieux, z którym Liotard wyjechał do Neapolu. Od 1735 roku przebywał w Rzymie, gdzie namalował wiele portretów, m.in. papieża Klemensa XII i kilku kardynałów. Trzy lata później towarzyszył Lordowi Duncannonowi w podróży do Konstantynopola. W Konstantynopolu przebywał pięć lat, od 1738 do 1742 r. Jego ekscentryczny wschodni ubiór, który zaczął wówczas nosić, przyniósł mu pseudonimem "tureckiego malarza". W 1742 udał się do Wiednia, aby malować portrety rodziny cesarskiej.
Po powrocie w 1748 r. do Paryża tworzył pastelowe portrety. Tam też został w 1749 r. wprowadzony przez marszałka de Saxe na dwór królewski. W następnych latach wielokrotnie wystawiał swe prace w akademii Saint-Luc. W 1753 roku odwiedził Anglię, gdzie dzięki protekcji lorda Bessborough uzyskał wiele intratnych zleceń na portrety. Namalował m.in. słynny portret księżniczki Walii wraz z jej dziewięciorgiem dzieci (1753). W 1756 r. wyjechał do Holandii, gdzie w następnym roku poślubił Marie Fargues. Ona także pochodziła z rodziny hugenockiej. W 1757 r. na stałe osiadł w Genewie. Sławny i bogaty, zajął się malowaniem portretów. Portretował członków miejscowego patrycjatu, zwłaszcza z rodziny Tronchin, a także wielu przyjezdnych. W tym czasie jego styl staje się bardziej zdecydowany, a rysunek bardziej precyzyjny: najlepszym przykładem jest tu "Portret pani d'Epinay" (ok. 1759), podziwiany później przez Flauberta i Ingresa.
Podczas kolejnej podróży do Wiednia w 1762 r. Liotard narysował – używając trzech ołówków – portrety jedenastu dzieci cesarzowej Marii Teresy. Później artysta ponownie przebywał w Paryżu (1770-1772). Jeszcze w tym samym 1772 r. nastąpił kolejny wyjazd do Anglii, a w następnych dwóch latach jego nazwisko figurowało wśród wystawców Królewskiej Akademii. Powrócił do rodzinnego miasta definitywnie w 1778 r. Osiadł w Confignon koło Genewy. W 1781 r. opublikował swoją „Rozprawę o zasadach i regułach malarstwa” (fr. „"Traité des principes et des règles de la peinture"”). W swoich ostatnich dniach malował martwe natury – z owocami z własnego ogrodu – i pejzaże. Zmarł w Genewie w 1789 r.

</doc>
<doc id="1687011" url="https://pl.wikipedia.org/wiki?curid=1687011" title="Ladislav Petras">
Ladislav Petras



</doc>
<doc id="1687012" url="https://pl.wikipedia.org/wiki?curid=1687012" title="Promenada Gwiazd w Międzyzdrojach">
Promenada Gwiazd w Międzyzdrojach

Promenada Gwiazd (potocznie Aleja Gwiazd) – aleja gwiazd w Międzyzdrojach powstała w 1996, kiedy podczas Festiwalu Gwiazd pierwsze znane osobistości polskiej sceny kulturalnej odcisnęły swoje dłonie w pamiątkowych płytach.
Od 2016 odbywa się internetowy plebiscyt „Idol Publiczności”, w którym to internauci mają prawo wybrać zwycięzcę. Osoba z największą liczbą głosów zostaje odznaczona specjalną tablicą.
Laureaci Promenady Gwiazd.
1996: W hołdzie Krzysztofowi Kieślowskiemu (rzeźba)
Janusz Gajos, Krystyna Janda, Krzysztof Kieślowski, Maja Komorowska, Bogusław Linda, Daniel Olbrychski, Janusz Olejniczak, Krzysztof Piesiewicz, Zbigniew Preisner, Beata Tyszkiewicz, Zbigniew Zamachowski,
1997: Andrzej Wajda (rzeźba)
Anna Dymna, Jan Englert, Marek Kondrat, Olgierd Łukaszewicz, Wojciech Malajkat, Cezary Pazura, Jan Peszek, Wojciech Pszoniak, Anna Romantowska, Andrzej Seweryn, Grażyna Szapołowska
1998: Jeremi Przybora (rzeźba)
Katarzyna Figura, Jan Frycz, Adam Hanuszkiewicz, Gustaw Holoubek, Krzysztof Kolberger, Tadeusz Konwicki, Olaf Lubaszenko, Andrzej Łapicki, Jan Nowicki, Maria Pakulnis, Dorota Segda, Anna Seniuk, Joanna Szczepkowska, Jerzy Trela, Stanisław Tym, Magdalena Zawadzka
1999: Homagge a Jerzy Bińczycki (rzeźba)
Jadwiga Barańska, Jerzy Hoffman, Piotr Machalica, Krzysztof Majchrzak, Jerzy Radziwiłowicz, Zbigniew Zapasiewicz, Wiktor Zborowski, Michał Żebrowski
2000: 5. Festiwal Gwiazd
Teresa Budzisz-Krzyżanowska, Edward Dziewoński, Piotr Fronczewski, Wiesław Gołas, Krzysztof Kowalewski, Bohdan Łazuka, Wojciech Młynarski, Marian Opania, Wojciech Pokora, Szymon Szurmiej, Ewa Wiśniewska, Krzysztof Zanussi
2001: Poświęcony Muzom
Michał Bajor, Jerzy Fedorowicz, Alina Janowska, Jerzy Kawalerowicz, Olga Lipińska, Maja Ostaszewska, Franciszek Pieczka, Igor Przegrodzki, Dorota Stalińska, Danuta Stenka, Andrzej Strzelecki, Artur Żmijewski
2002: Poświęcony 50-leciu Teatru Telewizji:
Artur Barciś, Stanisława Celińska, Magdalena Cielecka, Bożena Dykiel, Rafał Królikowski, Jan Machulski, Leon Niemczyk, Leonard Pietraszak, Anna Polony, Tomasz Stockinger
2003: Poświęcony Poezji
Hanka Bielicka, Ewa Błaszczyk, Zbigniew Buczkowski, Elżbieta Czyżewska, Małgorzata Foremniak, Krzysztof Globisz, Jerzy Kamas, Marian Kociniak, Władysław Kowalski, Zofia Kucówna, Irena Kwiatkowska, Janusz Majewski, Marek Walczewski,
2004: Poświęcony Witoldowi Gombrowiczowi:
Ignacy Gogolewski, Agnieszka Holland, Edyta Jungowska, Emil Karewicz, Jan Kobuszewski, Jan Kociniak, Małgorzata Kożuchowska, Stanisław Mikulski, Anna Milewska, Paweł Wilczak, Andrzej Zaorski
2005: 10. Wakacyjny Jubileuszowy Festiwal Gwiazd
Piotr Adamczyk, Janusz Głowacki, Krzysztof Jasiński, Barbara Krafftówna, Emilia Krakowska, Agnieszka Krukówna, Anna Nehrebecka, Marek Piwowski, Roman Polański, Kinga Preis, Jerzy Skolimowski, Witold Sobociński, Adam Ferency
2010: 15. Jubileuszowy Wakacyjny Festiwal Artystów
Anna Dereszowska, Tomasz Karolak, Franciszek Starowieyski (pośmiertnie), Borys Szyc, Hanna Śleszyńska
2011: 16. Festiwal Gwiazd
Krzesimir Dębski, Zbigniew Górny, Janusz Józefowicz, Anna Jurksztowicz
2012: 17. Festiwal Gwiazd
Szymon Bobrowski, Zofia Czerwińska, Maciej Kozłowski (tablica pośmiertnie), Waldemar Malicki, Anna Przybylska, Beata Rybotycka, Krystyna Sienkiewicz
2013: 18. Festiwal Gwiazd
Hanna Banaszak, Emilian Kamiński, Ewa Kasprzyk, Joanna Kurowska, Edward Linde-Lubaszenko, Marta Lipińska, Janusz Morgenstern (tablica pośmiertnie), Antoni Pawlicki, Jerzy Satanowski, Jan Wieczorkowski, Jan Wołek, Maciej Zakościelny, Janusz Zaorski
2014: 19. Festiwal Gwiazd
Wojciech Kilar (tablica pamiątkowa), Andrzej Kopiczyński, Teresa Lipowska, Andrzej Nejman, Andrzej Poniedzielski, Andrzej Pągowski, Maryla Rodowicz, Paweł Wawrzecki, Ewa Wencel, Agnieszka Włodarczyk
2015: 20. Festiwal Gwiazd
Jacek Cygan, Piotr Gąsowski, Mikołaj Grabowski, Paweł Królikowski, Piotr Polk, Witold Pyrkosz, Magdalena Różczka, Henryk Sawka, Jerzy Turek (tablica pośmiertnie), Jakub Wesołowski, Alicja Węgorzewska
2016: 21. Festiwal Gwiazd
Ewa Braun, Marian Dziędziel, Michał Kwieciński, Justyna Steczkowska, Ewa Szykulska, Natalia Sikora – „Idol Publiczności 2016”, Zbigniew Wodecki, Katarzyna Żak
2017: 22. Festiwal Gwiazd
Edyta Bartosiewicz, Magdalena Boczarska, Janusz Kondratiuk, Izabela Kuna, Paweł Małaszyński, Beata Poźniak, Justyna Sieńczyłło, Piotr Szwedes, Bartłomiej Topa, Wojciech Wysocki, Zofia Zborowska – „Idol Publiczności 2017”
2018: 23. Festiwal Gwiazd
Mirosław Baka, Iga Cembrzyńska, Katarzyna Skrzynecka, Grażyna Wolszczak, Natalia Rybicka, Paweł Deląg, Krzysztof Cugowski, Maciej Miecznikowski, Adam Myjak (tablica), Piotr Gawron-Jedlikowski – „Idol Publiczności 2018”, Irena Jarocka (ławeczka)
2019: 24. Festiwal Gwiazd
Anna Gornostaj, Sławomira Łozińska, Mikołaj Roznerski, Zdzisław Kuźniar, Anna Wyszkoni, Krzysztof Gosztyła, Krzysztof Tyniec, Krystyna Tkacz, Stanisław Bareja (rzeźba)
2022: 25. Festiwal Gwiazd
Katarzyna Maciąg, Michał Milowicz, Przemysław Sadowski, Joanna Trzepiecińska, Lesław Żurek

</doc>
<doc id="1687013" url="https://pl.wikipedia.org/wiki?curid=1687013" title="Ladislav Petráš">
Ladislav Petráš

Ladislav Petráš (ur. 1 grudnia 1946 w Prievidzy), były słowacki piłkarz, napastnik. Długoletni zawodnik Interu Bratysława.
Profesjonalną karierę zaczynał w Baniku z rodzinnej miejscowości, później grał w Dukli Bańska Bystrzyca. Piłkarzem Interu był w latach 1969-1980. W 1980 wyjechał do Austrii, gdzie grał do 1983. W pierwszej lidze czechosłowackiej strzelił 85 bramek w 239 spotkaniach, był królem strzelców ekstraklasy.
W reprezentacji Czechosłowacji zagrał 19 razy i strzelił 6 goli. Debiutował 3 grudnia 1969 w meczu z Węgrami, ostatni raz zagrał w 1977. Brał udział w MŚ 70 (trzy spotkania, dwa gole). Znajdował się w kadrze na zwycięskie dla Czechosłowacji ME 76, grał we wcześniejszych spotkaniach tej edycji.

</doc>
<doc id="1687015" url="https://pl.wikipedia.org/wiki?curid=1687015" title="Spittal">
Spittal



</doc>
<doc id="1687016" url="https://pl.wikipedia.org/wiki?curid=1687016" title="Hermagor">
Hermagor

Austria:

</doc>
<doc id="1687018" url="https://pl.wikipedia.org/wiki?curid=1687018" title="Homografia">
Homografia



</doc>
<doc id="1687030" url="https://pl.wikipedia.org/wiki?curid=1687030" title="Cząstka Y(4140)">
Cząstka Y(4140)

Cząstka Y(4140) – egzotyczna cząstka elementarna o masie około 4140 MeV, zidentyfikowana po raz pierwszy na początku 2009 roku w Tevatronie. Informacja o jej odkryciu podana została oficjalnie przez Fermilab 17 marca 2009. Wstępne wyniki badań wskazują, że ze względu na egzotyczne własności, cząstka ta nie mieści się w istniejących aktualnie schematach tworzenia cząstek jako kombinacji kwarków i antykwarków.
Identyfikacja cząstki Y.
Cząstka formula_1 została zidentyfikowana podczas obserwacji rozpadu mezonu formula_2 – cząstki złożonej z kwarka b zwanego dennym lub pięknym oraz z antykwarka. Spośród miliardów zderzeń proton – antyproton, w wyniku czego powstawały mezony formula_2 i formula_4 identyfikowano niewielką ilość mezonów formula_5 które ulegały następnie rozpadowi w zupełnie nieprzewidywany sposób. Mezony te rozpadały się na mezon formula_6 oraz nieznaną dotąd cząstkę formula_7 Krótkotrwała cząstka formula_1 rozpadała się następnie na mezony formula_9 oraz formula_10 Z kolei mezon formula_9 rozpadał się na mezony formula_12 i formula_13 a mezon formula_14 na dwa miony o przeciwnych ładunkach elektrycznych formula_15 i formula_16
Schemat rozpadów wyglądał więc następująco:
Taki sposób rozpadu cząstki formula_1 stanowił dużą niespodziankę dla badaczy, gdyż nie mieścił się on w istniejących schematach teoretycznych rozpadu cząstek.
Własności cząstki Y.
Interpretacja rozpadu cząstki formula_1 stanowi dla fizyków poważny problem. Dotychczas znane są bowiem jedynie dwa sposoby istnienia stanów związanych kwarków: pary kwark – antykwark tworzące mezony oraz układy złożone z trzech kwarków tworzące bariony. Cząstka formula_1 nie mieści się w żadnym z powyższych schematów. W konsekwencji nie bardzo wiadomo, czym jest ona w rzeczywistości oraz z jakich składników jest zbudowana. Potwierdza to następująca wypowiedź prof. Jacobo Konigsberga z Uniwersytetu Florydy, jednego z uczestników eksperymentu przeprowadzonego w Tevatronie: "So far, we’re not sure what that is, but rest assured we’ll keep on listening".
Rozpad cząstki formula_1 na formula_9 oraz formula_14 sugeruje, że być może składa się ona z kwarka c zwanego powabnym oraz antykwarka c, lecz zaobserwowane własności procesu nie odpowiadają konwencjonalnej charakterystyce takiego rozpadu. Inną możliwością proponowaną przez fizyków jest hybrydowy charakter cząstki formula_27 która oprócz kwarków i antykwarków zawierałaby także w swoim składzie gluony. Pojawiają się nawet sugestie, że cząstka formula_1 stanowić może układ związany złożony z czterech kwarków i antykwarków. Dotychczas zarówno związane stany hybrydowe, jak i układy złożone z czterech kwarków nie były obserwowane.
Niektórzy specjaliści uważają, że cząstka formula_1 może być hadronem egzotycznym, przedstawicielem nieznanej wcześniej z eksperymentów rodziny hadronów (stanów związanych utworzonych z kwarków i antykwarków), różnej od znanych już barionów i mezonów. W rzeczywistości w ostatnich latach obserwowano już w Tevatronie podobne, niezwykłe charakterystyki rozpadów, były one jednak znacznie słabiej udokumentowane. Nietypowe rozpady cząstek obserwowano też w akceleratorze KEK w Japonii oraz akceleratorze SLAC w Kalifornii.
Uczestnik eksperymentów przeprowadzonych w KEK, japoński profesor Masanori Yamauchi wskazuje na podobieństwo własności cząstki formula_1 do zidentyfikowanej w KEK cząstki o masie 3940 MeV. Sugeruje on, że obydwie cząstki stanowić mogą początek nowej, egzotycznej rodziny hadronów złożonych z kwarków powabnych.
Ze względu na ograniczoną ilość wyników eksperymentów struktura i własności cząstki formula_1 stanowią w chwili obecnej problem otwarty. "We’re building upon our knowledge piece by piece, and with enough pieces, we’ll understand how this puzzle fits together" ("Składamy naszą wiedzę kawałek po kawałku i gdy zdobędziemy wystarczającą ich ilość, wówczas będziemy w stanie złożyć te puzzle w jedną całość") – powiedział Rob Roser, pracownik Fermilabu.

</doc>
<doc id="1687031" url="https://pl.wikipedia.org/wiki?curid=1687031" title="Große Sandspitze">
Große Sandspitze

Große Sandspitze – szczyt w Alpach Gailtalskich, w Alpach Wschodnich. Jest to najwyższy szczyt tego pasma. Leży w Austrii, na granicy dwóch krajów związkowych: Tyrolu Wschodniego i Karyntii. Szczyt można zdobyć drogami ze schronisk Dolomitten Hütte i Karlsbader Hütte.
Pierwszego wejścia, 2 lipca 1886 r., dokonał Franz Mitterhofer.

</doc>
<doc id="1687032" url="https://pl.wikipedia.org/wiki?curid=1687032" title="José Batagliero">
José Batagliero

José Pedro Batagliero – piłkarz argentyński, pomocnik.
Jako piłkarz klubu Atlanta Buenos Aires wziął udział w turnieju Copa América 1941, gdzie Argentyna zdobyła mistrzostwo Ameryki Południowej. Batagliero zagrał tylko w meczu z Chile.
W 1945 roku Batagliero razem z klubem CA Independiente zajął trzecie miejsce. Także w 1947 był trzeci, a w 1948 roku zdobył tytuł mistrza Argentyny.
Później wrócił do klubu Atlanta, z którym w 1950 roku zajął w lidze 14. miejsce, a w 1951 roku 15. miejsce.
Batagliero w reprezentacji Argentyny rozegrał łącznie 10 meczów, w których nie zdobył żadnej bramki.

</doc>
<doc id="1687035" url="https://pl.wikipedia.org/wiki?curid=1687035" title="Jose Batagliero">
Jose Batagliero



</doc>
<doc id="1687038" url="https://pl.wikipedia.org/wiki?curid=1687038" title="José Pedro Batagliero">
José Pedro Batagliero



</doc>
<doc id="1687039" url="https://pl.wikipedia.org/wiki?curid=1687039" title="Ingeniinae">
Ingeniinae



</doc>
<doc id="1687044" url="https://pl.wikipedia.org/wiki?curid=1687044" title="Michaele Schreyer">
Michaele Schreyer

Michaele Schreyer (ur. 9 sierpnia 1951 w Kolonii) – niemiecka polityk, ekonomistka i nauczyciel akademicki, w latach 1999–2004 członkini Komisji Europejskiej.
Życiorys.
W latach 1970–1976 studiowała ekonomię i socjologię na Uniwersytecie w Kolonii, doktoryzowała się w 1983. Pracowała jako nauczyciel akademicki na Wolnym Uniwersytecie Berlina.
Zaangażowała się w działalność polityczną w ramach Zielonych. W latach 1983–1987 była doradcą w Bundestagu. Od 1989 do 1990 wchodziła w skład Senatu Berlina jako minister do spraw urbanizacji i ochrony środowiska. W latach 1991–1999 sprawowała mandat posłanki do stołecznej Izby Deputowanych. We wrześniu 1999 dołączyła do Komisji Europejskiej, na czele której stanął Romano Prodi. Została w niej komisarzem ds. budżetu, pełniąc tę funkcję do listopada 2004 (od maja 2004 wspólnie z Markosem Kiprianu).
Po odejściu z KE powróciła do działalności akademickiej na berlińskich uczelniach. Objęła funkcję wiceprzewodniczącej Sieci Ruchu Europejskiego Niemcy. Współtworzyła koncepcję powołania ERENE, nowej europejskiej wspólnoty wzorowanej na Euratomie, która miałaby za zadanie wspierać ponadnarodową współpracę w dziedzinie odnawialnych źródeł energii.

</doc>
<doc id="1687045" url="https://pl.wikipedia.org/wiki?curid=1687045" title="Pay-per-view Full Screen">
Pay-per-view Full Screen

Pay-per-view Full Screen – model emisji reklamy wideo w Internecie, w którym użytkownik inicjuje oglądanie reklamy i potwierdza aktywne obejrzenia poprzez akcję po jej zakończeniu – np. poprzez potwierdzające klikniecie w wyznaczony obszar. Reklama jest prezentowana na całym ekranie, na czarnym tle. Nie ma możliwości obejrzenia reklamy w oknie, czy też przełączenia na inną aplikację lub robienia czegokolwiek innego na komputerze (przez wirusy). Tym samym podczas emisji spotu nic nie rozprasza uwagi użytkownika.
Dodatkową opcją dostępną dla reklamodawców jest możliwość zadania użytkownikowi dowolnego pytania (nawet erotycznego) przed i po emisji reklamy (np. aby sprawdzić znajomość reklamy, tak jak test ze znajomości lektury).
W modelu "Pay-per-view Full Screen" zastosowano rozliczanie kosztów reklamy według formuły CPV (cost per view). Wskaźnik ten podkreśla, że reklamodawca w przeciwieństwie do "cost per mille" ponosi koszty tylko za rzeczywiście obejrzane, a nie jedynie wyświetlane reklamy.
Model "Pay-per-view Full Screen" został stworzony głównie z myślą o reklamodawcach by zniwelować słabe strony reklamy w sieci i pomóc im zoptymalizować wydatki na reklamy wideo w Internecie.

</doc>
<doc id="1687049" url="https://pl.wikipedia.org/wiki?curid=1687049" title="Region Hochrhein-Bodensee">
Region Hochrhein-Bodensee

Region Hochrhein-Bodensee – region w Niemczech, w kraju związkowym Badenia-Wirtembergia, w rejencji Fryburg. Siedzibą regionu jest miasto Waldshut-Tiengen.
Podział administracyjny.
W skład regionu Hochrhein-Bodensee wchodzą:
Powiaty ziemskie:

</doc>
<doc id="1687050" url="https://pl.wikipedia.org/wiki?curid=1687050" title="Wypad (wojsko)">
Wypad (wojsko)

Wypad – sposób zdobywania wiadomości rozpoznawczych. 
Działanie bojowe polegające na skrytym podejściu specjalnie wydzielonego do tego celu pododdziału do wcześniej wybranego i rozpoznanego obiektu przeciwnika i wykonaniu na niego niespodziewanego uderzenia. Podstawowym celem wypadu jest schwytanie jeńców, zdobycie dokumentów, wzorów uzbrojenia, technicznego sprzętu bojowego lub wyposażenia. W razie potrzeby wypad w ugrupowanie przeciwnika może być organizowany również w celu zniszczenia ważnego obiektu ugrupowania przeciwnika. Organizuje się go zwykle w warunkach bezpośredniej styczności z przeciwnikiem.

</doc>
<doc id="1687053" url="https://pl.wikipedia.org/wiki?curid=1687053" title="Podać rękę diabłu">
Podać rękę diabłu

Podać rękę diabłu (ang. "Shake Hands With the Devil") – kanadyjski dramat historyczny z 2007 roku w reżyserii Rogera Spottiswoode'a. Scenariusz oparto na autobiografii generała Roméo Dallaire'a pod tym samym tytułem. Zdjęcia kręcono w Rwandzie i w Kanadzie.
Fabuła.
Film opisuje ludobójstwo w Rwandzie w 1994 z retrospektywy generała Dallaire dowodzącego misją pokojową UNAMIR, począwszy od jej początku, kiedy nikt nie przewidywał jeszcze skali nadchodzących wydarzeń, poprzez dramatyczne wysiłki Dallaire'a, aby uzyskać zgodę ONZ na bezpośrednią interwencję celem zapobieżenia masakrom i wzmocnienie kontyngentu sił pokojowych, aż po jego osobisty upadek.
Dallaire osobiście zaangażował się we współpracę przy tworzeniu filmu, wprowadzając poprawki do scenariusza i konsultując się z Royem Dupuis, który wcielił się w jego rolę.
Jeden z epizodów filmu dotyczy masakry w Gikondo i działalności polskiego majora UNAMIR Stefana Stecia (Mark Antony Krupa).

</doc>
<doc id="1687056" url="https://pl.wikipedia.org/wiki?curid=1687056" title="Wypad">
Wypad



</doc>
<doc id="1687057" url="https://pl.wikipedia.org/wiki?curid=1687057" title="Region Mittlerer Oberrhein">
Region Mittlerer Oberrhein

Region Mittlerer Oberrhein – region w Niemczech, w kraju związkowym Badenia-Wirtembergia, w rejencji Karlsruhe. Siedzibą regionu jest miasto Karlsruhe.
Podział administracyjny.
W skład regionu Mittlerer Oberrhein wchodzą:
Miasta na prawach powiatu:
Powiaty ziemskie:

</doc>
<doc id="1687059" url="https://pl.wikipedia.org/wiki?curid=1687059" title="Memoriał Janusza Kusocińskiego 2009">
Memoriał Janusza Kusocińskiego 2009

55. Memoriał Janusza Kusocińskiego – międzynarodowe zawody lekkoatletyczne, które zostały zorganizowane 7 czerwca 2009 na stadionie klubu Orzeł w Warszawie. Konkurs rzutu młotem kobiet był poświęcony Kamili Skolimowskiej. Bezpośrednią relację z zawodów przeprowadzono w kanale TVP Sport.

</doc>
<doc id="1687061" url="https://pl.wikipedia.org/wiki?curid=1687061" title="Region Neckar-Alb">
Region Neckar-Alb

Region Neckar-Alb – region w Niemczech, w kraju związkowym Badenia-Wirtembergia, w rejencji Tybinga. Siedzibą regionu jest miasto Mössingen.
Podział administracyjny.
W skład regionu Neckar-Alb wchodzą:
Powiaty ziemskie:

</doc>
<doc id="1687064" url="https://pl.wikipedia.org/wiki?curid=1687064" title="Primeira Liga (2008/2009)">
Primeira Liga (2008/2009)

Sezon 2008/2009 portugalskiej Primeira Liga był 71. sezonem od czasu jej powstania. Rozpoczął się 22 sierpnia 2008. było obrońcą tytułu, co też udało się temu zespołowi dokonać i tym samym drużyna ta zdobyła swój 24. tytuł mistrza Portugalii. Zakończenie sezonu przewidziano na 22 maja 2009.
Spadki oraz Awanse.
Drużyny które spadły do Liga de Honra.
Drużyna União de Leiria ukończyła poprzedni sezon na ostatniej pozycji w lidze. Natomiast drużyna Boavisty spadała do Liga de Honra ze względu na karę jaką została jej wyznaczona po ujawnieniu afery korupcyjnej w sezonie 2003/2004. W związku z tym drużyna , która zajęła przedostatnie miejsce uniknęła relegacji z ligi.
Drużyny które awansowały z Liga de Honra.
Pierwsza z drużyn to , która zdobyła mistrzostwo drugiej ligi. Występuje po raz pierwszy w najwyższej klasie rozgrywkowej. Druga drużyna to która powróciła do I ligi po dwóch sezonach spędzonych w niższej klasie rozgrywkowej.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Strzelcy.
"Źródło: zerozero.pt"

</doc>
<doc id="1687066" url="https://pl.wikipedia.org/wiki?curid=1687066" title="Flaga Rodezji">
Flaga Rodezji

Flaga Rodezji – jeden z byłych symboli państwowych Rodezji.
Opis.
Flaga składała się z trzech równej szerokości pasów: zielonego, białego i zielonego. Na białym pasie znajdował się herb państwa stanowiący 3/5 jego wysokości. Flaga została wprowadzona 11 listopada 1968 w trzecią rocznicę niepodległości Rodezji. Jej używania zaprzestano w 1979 r. po przekształceniu państwa w Zimbabwe Rodezję. Przedtem (od 1964) używano błękitnej flagi z Union Jackiem w kantonie i mniejszą wersją godła w prawym dolnym rogu. Została ona przywrócona 12 grudnia 1979, kiedy kraj stał się ponownie brytyjską kolonią. Została zastąpiona flagą Zimbabwe 17 kwietnia 1980.

</doc>
<doc id="1687067" url="https://pl.wikipedia.org/wiki?curid=1687067" title="Kardiomiopatia przekrwienna">
Kardiomiopatia przekrwienna



</doc>
<doc id="1687071" url="https://pl.wikipedia.org/wiki?curid=1687071" title="Zeszyt znaczkowy">
Zeszyt znaczkowy

Zeszyt znaczkowy – forma wydawania znaczków pocztowych.
Zeszyt zawiera od kilku do kilkudziesięciu znaczków jednego lub więcej rodzajów, skomponowanych w różnych układach, nierzadko z przywieszkami lub wolnymi polami. Zeszyt składa się z jednego do kilku arkusików umieszczonych w okładce. Kształtem przypomina mały zeszyt.
Pierwsze takie zeszyty ukazały się w USA i RPA w 1892 oraz w Luksemburgu w 1895, a w Polsce w 1937.

</doc>
<doc id="1687072" url="https://pl.wikipedia.org/wiki?curid=1687072" title="MEK">
MEK

MEK – MTM w produkcji jednostkowej i małoseryjnej, jest podsystemem systemu bloków procesowych MTM, opartym na Metodzie Podstawowej MTM-1. System bloków procesowych MEK składa się z systemu czynności podstawowych MEK i systemu czynności standardowych MEK, jakie występują przy czynnościach montażu. Przyporządkowane tym procesom wartości czasów normatywnych charakteryzują się wyższymi wartościami czasu, aniżeli w przypadku metody UAS, oraz są przystosowane dla prac charakteryzujących się brakiem rutyny oraz prac nieprzewidzianych.
Wykorzystanie tej metody analizy ruchów elementarnych wspiera zastosowanie zasady ekonomiki ruchów elementarnych.

</doc>
<doc id="1687073" url="https://pl.wikipedia.org/wiki?curid=1687073" title="Emerytura pomostowa">
Emerytura pomostowa

Emerytura pomostowa – świadczenie pieniężne przysługujące niektórym pracownikom wykonującym pracę w szczególnych warunkach lub o szczególnym charakterze, spełniającym dodatkowo określone wymagania, ustające w momencie nabycia przez uprawnionego prawa do emerytury, osiągnięcia określonego wieku lub jego śmierci.
Prace w szczególnych warunkach.
Prace związane z czynnikami ryzyka, które z wiekiem mogą z dużym prawdopodobieństwem spowodować trwałe uszkodzenie zdrowia, wykonywane w szczególnych warunkach środowiska pracy, determinowanych siłami natury lub procesami technologicznymi, które mimo zastosowania środków profilaktyki technicznej, organizacyjnej i medycznej stawiają przed pracownikami wymagania przekraczające poziom ich możliwości, ograniczony w wyniku procesu starzenia się jeszcze przed osiągnięciem wieku emerytalnego, w stopniu utrudniającym ich pracę na dotychczasowym stanowisku.
Prace o szczególnym charakterze.
Prace wymagające szczególnej odpowiedzialności oraz szczególnej sprawności psychofizycznej, których możliwość należytego wykonywania w sposób niezagrażający bezpieczeństwu publicznemu, w tym zdrowiu lub życiu innych osób, zmniejsza się przed osiągnięciem wieku emerytalnego na skutek pogorszenia sprawności psychofizycznej, związanego z procesem starzenia się.
Warunki nabywania prawa do emerytury pomostowej.
Prawo do emerytury pomostowej przysługuje pracownikowi, który spełnia łącznie następujące warunki:
Warunki utraty prawa do emerytury pomostowej.
Prawo do emerytury pomostowej ustaje z dniem:

</doc>
<doc id="1687074" url="https://pl.wikipedia.org/wiki?curid=1687074" title="Achacy z Amidy">
Achacy z Amidy

Achacy z Amidy (ur. ?, zm. 425) – święty katolicki, biskup.
Był biskupem Amidy (obecnie Diyarbakır). W celu uwolnienia więzionych Persów sprzedał wszystkie cenne przedmioty ze świątyni. Dzięki pomocy uratował i umożliwił powrót do domu około 7 tysiącom więźniów. Jego działalność przyczyniła się do powstrzymania prześladowań, a szachinszach Bahram V na swoje życzenie osobiście poznał wybawcę swych poddanych.

</doc>
<doc id="1687076" url="https://pl.wikipedia.org/wiki?curid=1687076" title="Twierdzenie o milicjantach">
Twierdzenie o milicjantach



</doc>
<doc id="1687079" url="https://pl.wikipedia.org/wiki?curid=1687079" title="Masa powierzchniowa">
Masa powierzchniowa

Masa powierzchniowa - masa 1 m² tkaniny wyrażona w gramach. Jest to podstawowy parametr opisujący właściwości tkanin i innych płaskich wyrobów włókienniczych odpowiadający gęstości powierzchniowej. Masa powierzchniowa zależy od grubości tkaniny i zagęszczenia nitek.
Parametrem o podobnym znaczeniu, stosowanym powszechnie np. dla papieru, jest gramatura.

</doc>
<doc id="1687082" url="https://pl.wikipedia.org/wiki?curid=1687082" title="Lee Myung-sun">
Lee Myung-sun

Lee Myung-sun (ur. 12 lutego 1976) – koreańska lekkoatletka, kulomiotka.
Osiągnięcia.
Myung-Sun dwukrotnie reprezentowała swój kraj na igrzyskach olimpijskich (Atlanta 1996 i Sydney 2000), w obu przypadkach odpadała w eliminacjach.

</doc>
<doc id="1687084" url="https://pl.wikipedia.org/wiki?curid=1687084" title="Melbourne Rectangular Stadium">
Melbourne Rectangular Stadium

Melbourne Rectangular Stadium (AAMI Park) – stadion sportowy, położony w Melbourne w kompleksie sportowym Melbourne Sports and Entertainment Precinct. Mecze na tym stadionie rozgrywają dwie drużyny piłkarskie: Melbourne City FC i Melbourne Victory oraz zespoły rugby Melbourne Storm i Melbourne Rebels. Początkowo stadion projektowany był na 20 000–25 000 miejsc, lecz ostateczna pojemność obiektu wyniosła 31 500 (z możliwością rozbudowy do 50 000).

</doc>
<doc id="1687086" url="https://pl.wikipedia.org/wiki?curid=1687086" title="Region Nordschwarzwald">
Region Nordschwarzwald

Region Nordschwarzwald – region w Niemczech, w kraju związkowym Badenia-Wirtembergia, w rejencji Karlsruhe. Siedzibą regionu jest miasto Pforzheim.
Podział administracyjny.
W skład regionu Nordschwarzwald wchodzą:
Miasta na prawach powiatu:
Powiaty ziemskie:

</doc>
<doc id="1687089" url="https://pl.wikipedia.org/wiki?curid=1687089" title="Region Ostwürttemberg">
Region Ostwürttemberg

Region Ostwürttemberg – region w Niemczech, w kraju związkowym Badenia-Wirtembergia, w rejencji Stuttgart. Siedzibą regionu jest miasto Schwäbisch Gmünd.
Podział administracyjny.
W skład regionu Ostwürttemberg wchodzą:
Powiaty ziemskie:

</doc>
<doc id="1687091" url="https://pl.wikipedia.org/wiki?curid=1687091" title="Utoplec">
Utoplec



</doc>
<doc id="1687093" url="https://pl.wikipedia.org/wiki?curid=1687093" title="Evacuate the Dancefloor (album)">
Evacuate the Dancefloor (album)

Evacuate the Dancefloor – trzeci album niemieckiego zespołu Cascada. 15 czerwca 2009 roku został wydany w Irlandii, a w lipcu w Wielkiej Brytanii oraz Niemczech. Według Yanou, jednego z producentów albumu, płyta znacznie różni się od wydanych wcześniej albumów.
Lista utworów.
Edycja standardowa:
Lista piosenek w Singapurze:
CD 1:
CD 2:

</doc>
<doc id="1687094" url="https://pl.wikipedia.org/wiki?curid=1687094" title="Lista roślin leczniczych">
Lista roślin leczniczych

Lista roślin leczniczych.
Wykaz obejmuje gatunki flory Polski, zarówno dziko rosnących roślin, jak i roślin uprawnych, stosowane w lecznictwie współcześnie i dawniej wykorzystywane w medycynie ludowej. 

</doc>
<doc id="1687095" url="https://pl.wikipedia.org/wiki?curid=1687095" title="Biełkommunmasz">
Biełkommunmasz

Biełkommunmasz (ros. Открытое акционерное общество «Управляющая компания холдинга «Белкоммунмаш» (ОАО «УКХ «БКМ»)) – przedsiębiorstwo mechaniczne z Mińska. Obecnie produkuje trolejbusy i tramwaje. Wyprodukowało 12 modeli.

</doc>
<doc id="1687096" url="https://pl.wikipedia.org/wiki?curid=1687096" title="Region Schwarzwald-Baar-Heuberg">
Region Schwarzwald-Baar-Heuberg

Region Schwarzwald-Baar-Heuberg – region w Niemczech, w kraju związkowym Badenia-Wirtembergia, w rejencji Fryburg. Siedzibą regionu jest miasto Villingen-Schwenningen.
Podział administracyjny.
W skład regionu Schwarzwald-Baar-Heuberg wchodzą:
Powiaty ziemskie:

</doc>
<doc id="1687097" url="https://pl.wikipedia.org/wiki?curid=1687097" title="CLX">
CLX

CLX () – typ biblioteki VCL pracującej w środowisku Borland Kylix. Wykorzystuje ona bibliotekę Qt firmy Trolltech.
Została stworzona, by przeportować dostępną tylko dla Microsoft Windows bibliotekę VCL. API CLX jest prawie identyczne z VCL, dlatego większość aplikacji z Delphi można skompilować w Kylixie.
Rozwój CLX został zaprzestany razem z rozwojem Kylixa, co było spowodowane przez występowanie w tym środowisku wielu błędów.

</doc>
<doc id="1687098" url="https://pl.wikipedia.org/wiki?curid=1687098" title="Ján Švehlík">
Ján Švehlík

Ján Švehlík (ur. 17 stycznia 1950 w Lovčy) – słowacki piłkarz i trener, reprezentant Czechosłowacji.
Kariera klubowa.
Švehlík rozpoczął swoją przygodę z futbolem w 1969 w Slovanie Bratysława, ówczesnym zwycięzcy Pucharu Zdobywców Pucharów. Już w pierwszym sezonie w barwach tej drużyny został mistrzem Czechosłowacji. Tytuł mistrzowski zdobył także w sezonach 1973/74 oraz 1974/75. Ponadto dołożył do tego puchar Czechosłowacji w sezonie 1973/74. Trzykrotnie uczestniczył także w przegranych przez Slovan finałach krajowego pucharu w sezonach 1969/70, 1971/72 i 1975/76. W 1976 został na rok wypożyczony do drużyny Dukli Praga. Pomógł nowej drużynie w zdobyciu mistrzostwa kraju w sezonie 1976/77. Po tym sukcesie powrócił do Slovana. Druga przygoda z macierzystym zespołem nie była tak obfita w sukcesy. Udało się zdobyć wraz ze Slovanem Puchar kraju w sezonie 1981/82. Łącznie przez 12 lat gry dla drużyny z Bratysławy zagrał w 285 ligowych spotkaniach, w których strzelił 78 bramek. W 1982 wyjechał do Belgii, gdzie grał w KSC Hasselt. W tym klubie zakończył w 1983 karierę piłkarską.
Kariera reprezentacyjna.
Karierę reprezentacyjną rozpoczął 27 kwietnia 1974 w meczu przeciwko Francji, zakończonym remisem 3:3. 13 listopada 1974 zagrał w spotkaniu towarzyskim przeciwko Polsce, w którym zdobył bramkę. Spotkanie to zakończyło się remisem 2:2. Po zagraniu w 4 spotkaniach eliminacyjnych, w 1976 został powołany przez trenera Václava Ježka na Mistrzostwa Europy 1976 w Jugosławii. Zagrał na turnieju w jednym spotkaniu. Był to finał przeciwko RFN, a Švehlík strzelił pierwszą bramkę w meczu. Po serii rzutów karnych Czechosłowacja wygrała turniej, zdobywając swoje pierwsze i jedyne w historii Mistrzostwo Europy.
Po tym turnieju Švehlík zagrał tylko raz w drużynie narodowej. Miało to miejsce 5 maja 1979 w Moskwie, przeciwko reprezentacji Związku Radzieckiego. Ten mecz Czechosłowacja przegrała 0:3. Łącznie w latach 1974–1979 zagrał w 17 spotkaniach reprezentacji Czechosłowacji, w których strzelił 4 bramki.
Kariera trenerska.
Švehlík jako trener trzykrotnie przejmował Slovan Bratysława w latach 1997, 1998 oraz 2002. Za każdym razem była to praca tymczasowa, bez większych sukcesów.
Sukcesy.
Zawodnik.
Slovan Bratysława
Dukla Praga

</doc>
<doc id="1687100" url="https://pl.wikipedia.org/wiki?curid=1687100" title="Porozumienia w Aruszy (1993)">
Porozumienia w Aruszy (1993)

Porozumienia w Aruszy (Arusha Accords lub Arusha Peace Agreement) – pięć porozumień lub protokołów zawartych 4 sierpnia 1993 w Aruszy w Tanzanii pomiędzy zdominowanym przez Hutu rządem Rwandy, któremu przewodził prezydent Juvénal Habyarimana, a kontrolowaną przez Tutsi partyzantką Rwandyjskiego Frontu Patriotycznego. Zmierzały one do zakończenia trzyletniej wojny domowej w Rwandzie (1990-1994).
Mediacje w Aruszy zostały zorganizowane przez USA, Francję i Organizację Jedności Afrykańskiej. Rozmowy rozpoczęły się 12 lipca 1992 i zakończyły 24 czerwca 1993.
Na mocy porozumień powołano rząd tymczasowy i wynegocjowano warunki, jakie uznano za konieczne dla utrzymania pokoju: porządek prawny, repatriację uchodźców i połączenie armii rządowej z rebeliancką. 
Ustalenia te nigdy nie zostały w całości wypełnione.

</doc>
<doc id="1687101" url="https://pl.wikipedia.org/wiki?curid=1687101" title="Zwis męski">
Zwis męski



</doc>
<doc id="1687103" url="https://pl.wikipedia.org/wiki?curid=1687103" title="Zwis męski ozdobny">
Zwis męski ozdobny



</doc>
<doc id="1687109" url="https://pl.wikipedia.org/wiki?curid=1687109" title="Zheng Xingjuan">
Zheng Xingjuan

Zheng Xingjuan (; ur. 20 marca 1989) – chińska lekkoatletka specjalizująca się w skoku wzwyż.
Osiągnięcia.
W 2008 reprezentowała Chiny podczas igrzysk olimpijskich w Pekinie. 22. miejsce w eliminacjach nie dało jej awansu do finału. Kolejny jej start olimpijski miał miejsce w 2012, podczas igrzysk w Londynie. Zawodniczka zajęła 18. miejsce w eliminacjach i ponownie nie awansowała do finału.

</doc>
<doc id="1687110" url="https://pl.wikipedia.org/wiki?curid=1687110" title="Xingjuan Zheng">
Xingjuan Zheng



</doc>
<doc id="1687112" url="https://pl.wikipedia.org/wiki?curid=1687112" title="Szlak przez Wielecki Staw">
Szlak przez Wielecki Staw

Szlak przez Wielecki Staw – czarny znakowany szlak turystyczny, w województwie zachodniopomorskim, na południowo-wschodnim pograniczu Szczecina i gminy Stare Czarnowo.
Krótki spacerowy szlak łącznikowy, o długości 6,0 km, na północno-wschodnim skraju Szczecińskiego Parku Krajobrazowego „Puszcza Bukowa”. Szlak w dolinie Płoni, obchodzi Wielecki Staw, leżący w systemie sztucznych zbiorników na dawnym terenie cystersów z Kołbacza.
Przebieg szlaku.
Kilometraż podano dla obu kierunków marszu:
Przebieg szlaku zweryfikowany według danych z roku 2007.
Zobacz też.
0,1 km na północny wschód od końca szlaku w Szczecinie-Jezierzycach, ul. Gościnną prowadzi znakowany czerwony turystyczny Szlak Rekowski.

</doc>
<doc id="1687119" url="https://pl.wikipedia.org/wiki?curid=1687119" title="II liga argentyńska w piłce nożnej">
II liga argentyńska w piłce nożnej



</doc>
<doc id="1687120" url="https://pl.wikipedia.org/wiki?curid=1687120" title="Kile (wodospad)">
Kile (wodospad)



</doc>
<doc id="1687122" url="https://pl.wikipedia.org/wiki?curid=1687122" title="Sjón">
Sjón

Sigurjón Birgir Sigurðsson znany jako "Sjón" (ur. 1962 w Reykjavíku) – islandzki poeta i prozaik.
Życiorys.
Pseudonim utworzony został na podstawie prawdziwego imienia artysty i oznacza widok lub wzrok, ang. „Sight”.
Za powieść "Skugga-Baldur" otrzymał w roku 2003 nominację do Nagrody Literackiej Islandii. Rok 2005 przyniósł sukces, zdobyta Nagroda literacka Rady Nordyckiej. Krytycy podkreślali muzyczne walory tej prozy, a w anglojęzycznym świecie Sjón szeroko znany jest jako autor tekstów piosenek. Współpracował m.in. z brytyjskim The Brodsky String Quartet i islandzką piosenkarką Björk. Napisał dla niej tekst utworu "Isobel" i jego kontynuacji "Bachelorette", a także powstałego specjalnie na Letnie Igrzyska Olimpijskie 2004 "Oceania" oraz najnowszego "Wanderlust". W 2001 został nominowany do Oscara (Nagroda Akademii Filmowej), razem ze współtwórcami (Lars von Trier, Björk), za piosenkę "I've Seen it All" z filmu "Tańcząc w ciemnościach".
Wystąpił także gościnnie jako wokalista na kolekcjonerskim singlu The Sugarcubes "Luftgitar" (air guitar) w 1987 pod pseudonimem Johnny Triumph; towarzyszący piosence teledysk ukazywał Sjóna grającego na niewidzialnym instrumencie razem z Björk i Einarem Örnem Benediktssonem. Sjón czasami ponawiał tę rolę w czasie bisów na koncertach Sugarcubes, w tym także podczas ponownego wspólnego występu grupy w 2006 (Reykjavík). Sjón nadal zaangażowany jest w islandzką scenę muzyczną jako członek komitetu doradczego fundacji Kraumur Music Fund, której "celem jest wzmacnianie islandzkiego życia muzycznego, głównie poprzez wspieranie występów i prezentacji dzieł młodych muzyków".
Był jednym z założycieli surreailistyczno-dadaistycznej punkowej grupy poetów i performerów Medusa w 1979. Sjón wydał swój pierwszy zbiór wierszy, "Sýnir" ("Wizje") już w 1978 i od tamtej pory opublikował wiele tomów poezji i prozy, a także sztuk teatralnych i opowieści dla dzieci. Jego dzieła przetłumaczono na wiele języków, m.in. włoski, hiszpański, holenderski, niemiecki, francuski. Polski przekład powieści "Skugga-Baldur", pt. "Skugga Baldur. Opowieść islandzka" ukazał się w 2009 nakładem wydawnictwa słowo/obraz terytoria.
Sjón obecnie mieszka w Reykjavíku, wcześniej mieszkał i pracował za granicą (Londyn). Ma żonę i dwójkę dzieci.

</doc>
<doc id="1687123" url="https://pl.wikipedia.org/wiki?curid=1687123" title="Haltiatunturi">
Haltiatunturi

Haltiatunturi lub Halti (lap. "Háldičohkka") - najwyższy punkt (1324 m) Finlandii. Góra ma w rzeczywistości 1365 m wysokości, ale jej szczyt znajduje się już za granicą, w Norwegii (gdzie nazywany jest Ráisduattarháldi). Góra leży w Górach Skandynawskich w Laponii w dystrykcie Enontekiö, w kręgu polarnym. Najwyższym szczytem (ale nie punktem) Finlandii jest Ridnitsohkka, o wysokości 1316 m.

</doc>
<doc id="1687125" url="https://pl.wikipedia.org/wiki?curid=1687125" title="Cathérine Pellen">
Cathérine Pellen

Cathérine Pellen (ur. 4 grudnia 1956 w Paryżu) – francuska łuczniczka, dwukrotna mistrzyni świata, trzykrotna halowa medalistka mistrzostw świata. Pierwsze sukcesy odnosiła w łukach klasycznych, później zaczęła startować w konkurencji łuków bloczkowych.
Największym jej osiągnięciem jest złoty medal mistrzostw świata w Riom (1999) oraz srebrny (1997) w konkurencji łuków bloczkowych indywidualnie. 
Startowała w igrzyskach olimpijskich w Seulu plasując się na 14. miejscu indywidualnie i 8. zespołowo.

</doc>
<doc id="1687128" url="https://pl.wikipedia.org/wiki?curid=1687128" title="Kjelfossen">
Kjelfossen

Kiellfossen – wodospad zwany potocznie "Kile" położony w Aurland, w południowej Norwegii. Jest dwudziestym ósmym najwyższym wodospadem na świecie. Jego wysokość całkowita wynosi 705 m.

</doc>
<doc id="1687130" url="https://pl.wikipedia.org/wiki?curid=1687130" title="Catherine Pellen">
Catherine Pellen



</doc>
<doc id="1687133" url="https://pl.wikipedia.org/wiki?curid=1687133" title="Mistrzostwa Europy U-17 w Piłce Nożnej Kobiet 2009">
Mistrzostwa Europy U-17 w Piłce Nożnej Kobiet 2009

Mistrzostwa Europy U-17 w piłce nożnej kobiet 2009 – druga edycja piłkarskich Mistrzostw Europy kobiet do lat 17. Odbyły się w dniach 22-25 czerwca 2009 w szwajcarskim Nyonie. W rozgrywkach wzięły udział 4 drużyny, tytuł z 2008 roku obroniły Niemki.

</doc>
<doc id="1687134" url="https://pl.wikipedia.org/wiki?curid=1687134" title="Daniel Montenegro">
Daniel Montenegro

Daniel Gastón Montenegro (ur. 28 marca 1979 w Buenos Aires) – argentyński piłkarz występujący na pozycji ofensywnego pomocnika.
Kariera klubowa.
Montenegro profesjonalną karierę rozpoczynał w pierwszoligowym klubie CA Huracán. W debiutanckim sezonie 1996/1997 rozegrał tam 12 spotkań i zdobył 2 bramki. Od początku następnego stał się podstawowym graczem Huracánu. Spędził tam jeszcze dwa sezony. W sezonie 1998/1999 spadł z Huracánem do drugiej ligi, po czym odszedł z klubu.
W połowie 1999 roku przeszedł do francuskiego Olympique Marsylia. W Ligue 1 zadebiutował 6 listopada 1999 w zremisowanym 1:1 spotkaniu z AS Monaco. W barwach Olympique wystąpił pięciu ligowych meczach i strzelił jednego gola, po czym w styczniu 2000 został wypożyczony do argentyńskiego CA Independiente. Po sezonie 1999/2000 wrócił do Marsylii, gdzie w następnym sezonie rozegrał jedno ligowe spotkanie, a potem na cały sezon 2000/2001 został wypożyczony do hiszpańskiego Realu Saragossa. W 2001 roku zdobył z tym klubem Puchar Hiszpanii. Sezon 2001/2002 spędził na wypożyczeniach w Osasunie oraz Huracánie.
Latem 2002 po wygaśnięciu kontraktu z Olympique, powrócił do CA Independiente, którego barwy reprezentował przez jeden sezon. Z klubem wygrał Torneo Apertura. W sumie rozegrał tam 37 ligowych spotkań, w których strzelił 7 goli.
W 2003 roku przeszedł do CA River Plate. Pierwszy występ zanotował tam 3 sierpnia 2003 w wygranym 2-1 pojedynku z Nuevą Chciago. W 2004 roku wygrał z River Plate rozgrywki Torneo Clausura. Potem odszedł z klubu. Łącznie wystąpił tam 30 meczach i zdobył 5 bramek.
W 2004 roku podpisał kontrakt z rosyjskim Saturnem Ramienskoje. W tym klubie spędził dwa sezony. W tym czasie zagrał tam 24 razy i strzelił 2 gole. W 2005 roku na zasadzie wypożyczenia powrócił do River Plate. Tam grał przez kolejny rok. W 2006 roku po raz trzeci w karierze został zawodnikiem CA Independiente. W 2009 roku za sumę 3,6 miliona euro odszedł do meksykańskiej Amériki. Następnie występował w CA Independiente oraz Huracánie. W 2018 roku zakończył karierę.
Kariera reprezentacyjna.
W reprezentacji Argentyny Montenegro zadebiutował 18 kwietnia 2007 w zremisowanym 0:0 towarzyskim meczu z Chile. Oprócz tego, zagrał jeszcze w dwóch spotkaniach w drużynie narodowej.

</doc>
<doc id="1687135" url="https://pl.wikipedia.org/wiki?curid=1687135" title="Kasumi Ishikawa">
Kasumi Ishikawa

Sprzęt:

</doc>
<doc id="1687137" url="https://pl.wikipedia.org/wiki?curid=1687137" title="Paul Gilson">
Paul Gilson

Paul Gilson (ur. 15 czerwca 1865 w Brukseli, zm. 3 kwietnia 1942 tamże) – belgijski kompozytor i pedagog okresu romantyzmu.
Życiorys.
Gilson dzieciństwo spędził w podbrukselskiej wsi Ruysbroeck. Tam, u miejscowego organisty, zdobywał podstawy wiedzy muzycznej. Uczył go również dyrektor szkoły muzycznej w Anderlechcie nazwiskiem Duyck. W latach 1886–1889 studiował w Brukseli kompozycję u François Auguste'a Gevaerta. W 1889 r. otrzymał Prix de Rome za kantatę "Sinaī". Rozgłos przyniosło mu wykonanie szkiców symfonicznych "Le mer". Utwór ten z powodzeniem wykonywano w Londynie, Paryżu, Petersburgu i w wielu miastach Niemiec. Sławę Gilsona ugruntowało oratorium "Francesca da Rimini", wykonane w 1895 r. w Brukseli. Po tych wydarzeniach, w latach 1899–1909 był wykładowcą harmonii w konserwatorium muzycznym w rodzinnym mieście, a w latach 1904–1909 także w Antwerpii. W 1909 r. otrzymał posadę inspektora szkół muzycznych we flamandzkiej części Belgii. Zajmował się krytyką muzyczną na łamach "Le Soir" i "Diapason". Był również redaktorem muzycznym pisma "Midi". W 1924 r. wspólnie z Marcelem Pootem założył La Revue musicale belge. Patronował, powstałej rok później, grupie flamandzkich i walońskich kompozytorów "Les Sunthétistes", której niemal wszyscy członkowie byli jego uczniami.
Twórczość.
Na przełomie XIX i XX w. Gilson wysunął się na czoło współczesnych mu belgijskich kompozytorów. Był przede wszystkim symfonikiem. Jego styl kształtował się pod wpływem późnoromantycznej muzyki niemieckiej (zwłaszcza Wagnera). Z drugiej strony Paul Gilson jako jeden z pierwszych kompozytorów zachodnioeuropejskich umiał docenić stylistykę rosyjskiej szkoły narodowej. Propagował tę muzykę i przyswoił sobie niektóre środki stylistyczne członków Potężnej Gromadki. Przejął od nich m.in. skłonności orientalne i barwną instrumentację. To stylistyczne pokrewieństwo łatwo spostrzec w "La mer". Ta czteroczęściowa symfonia programowa wyniosła muzykę belgijską na poziom europejski. W pierwszym dziesięcioleciu XX w. rozwój twórczości Gilsona uległ zahamowaniu. Nie wywarły na niego wpływu nowe koncepcje stylistyczne Debussy’ego czy Strawinskiego. Jednak sam Paul Gilson wywarł ogromny wpływ na rozwój belgijskiej muzyki nie tylko jako kompozytor, ale wychowawca dwóch pokoleń kompozytorów.

</doc>
<doc id="1687139" url="https://pl.wikipedia.org/wiki?curid=1687139" title="Cu(OH)2">
Cu(OH)2



</doc>
<doc id="1687140" url="https://pl.wikipedia.org/wiki?curid=1687140" title="Wieżowce Warszawy">
Wieżowce Warszawy



</doc>
<doc id="1687141" url="https://pl.wikipedia.org/wiki?curid=1687141" title="Ylläs">
Ylläs

Ylläs – góra położona w dystrykcie Kolari, w prowincji Laponia, w północnej Finlandii. Mieści się tu popularny ośrodek narciarski posiadający 330 km narciarskich tras biegowych, z 38 km jest oświetlana po zmroku, 61 stoków narciarskich i 29 wyciągów.
Leży w pobliżu innych wznieiseń: Kukastunturi, Lainiotunturi, Kuertunturi, Kesänki, Pyhätunturi i Aakenustunturi.

</doc>
<doc id="1687142" url="https://pl.wikipedia.org/wiki?curid=1687142" title="Otto Kissenberth">
Otto Kissenberth

Otto Kissenberth (ur. 26 lutego 1893, zm. 2 sierpnia 1919) – niemiecki as myśliwski z czasów I wojny światowej. Osiągnął 20 zwycięstw powietrznych.
Otto Kissenberth urodził się w Bawarii. Studiował we Francji na uniwersytecie w Grenoble. Następnie uzyskał tytuł inżyniera mechanika na uczelni technicznej w Monachium.
Po wybuchu wojny został przydzielony do lotnictwa i od sierpnia 1914 roku szkolił się w pilotażu w Fliegerersatz Abteilung Nr. 1. W końcu 1914 roku został przydzielony do jednostki liniowej Feldflieger-Abteilung 8. 21 marca 1915 roku został ranny i po okresie leczenia został przydzielony do Feldflieger-Abteilung 9, która operowała wówczas w rejonie Dolomitów. Po przeniesieniu jednostki na front zachodni w rejon Wogezów Otto Kissenberth służył w niej do początku 1916 roku. Wtedy to został przydzielony do jednostki bojowej KEK Ensisheim. W jednostce odniósł swoje pierwsze potrójne zwycięstwo powietrzne 12 października 1916 roku.
Gdy 1 listopada 1916 roku z KEK Ensisheim została utworzona eskadra myśliwska Jagdstaffel 16 Otto Kissenberth pozostał w jej podstawowym składzie. W 1917 roku odniósł w jednostce trzy zwycięstwa. 4 sierpnia 1917 roku został przeniesiony na stanowisko dowódcy Jagdstaffel 23. W jednostce odniósł 14 potwierdzonych zwycięstw. 29 maja 1918 roku został ciężko ranny w czasie zderzenia powietrznego z brytyjskim samolotem myśliwskim. Po powrocie do służby został mianowany komendantem szkoły lotniczej "Fliegerbeobachterschulen Schleißheim". Na stanowisku tym pozostał do zakończenia działań wojennych.

</doc>
<doc id="1687145" url="https://pl.wikipedia.org/wiki?curid=1687145" title="HMS Severn (1934)">
HMS Severn (1934)

HMS Severn (N57) – brytyjski okręt podwodny, wybudowany w latach 30. XX wieku, należący do typu "Thames" zwanego również typem "River".
Historia.
Po wcieleniu do służby okręt stacjonował w Portsmouth a w latach 1935-1939 operował na Morzu Śródziemnym. Po wybuchu II wojny światowej "Severn" wraz z siostrzanym okrętem HMS "Clyde" popłynął do Freetown w Afryce Zachodniej, skąd osłaniały linie żeglugowe na południowym Atlantyku. Na początku grudnia 1939 roku "Severn" popłynął w kierunku Georgii Południowej w celu ochrony tamtejszej bazy wielorybniczej, która mogła stać się celem ataku niemieckiego "pancernika kieszonkowego" "Admiral Graf Spee", jednak po bitwie u ujścia La Platy, okręt powrócił do Freetown a następnie do Wielkiej Brytanii, gdzie rozpoczął patrole na Morzu Północnym.
W momencie niemieckiego ataku na Danię i Norwegię "Severn" stacjonował w Blyth w składzie 6 Flotylli Okrętów Podwodnych. 4 maja 1940 roku zatopił szwedzki frachtowiec będący niemieckim pryzem "Monark" (1786 BRT). W maju 1941 "Severn" wraz z "Clyde" zostały przebazowane do Gibraltaru, gdzie weszły w skład 8 Flotylli Okrętów Podwodnych operującej na Morzu Śródziemnym. 22 czerwca 1941 roku okręt zaatakował nieskutecznie włoski okręt podwodny typu "Argonauta". 26 czerwca 1941 roku na Morzu Tyrreńskim "Severn" zatopił włoski statek "Polinnia" (1292 BRT) a 28 czerwca frachtowiec "Ugo Bassi" (2900 BRT). Podczas działań na Morzu Śródziemnym okazało się, że jednostki typu "Thames" nie nadają się do operowania na tym akwenie, często występujące wycieki paliwa zdradzały pozycję okrętu zwiększając ryzyko ich zatopienia. "Clyde" i "Severn" zostały wycofane na Atlantyk. 7 sierpnia 1941 roku "Severn" podczas patrolu na zachód od Gibraltaru zaatakował torpedami wynurzony okręt podwodny, torpedy chybiły, ale nie zostały zauważone, co pozwoliło przeprowadzić jeszcze jeden atak. Wydawało się, że był skuteczny i ofiarą stał się włoski okręt podwodny "Michele Bianchi", jednak informacja ta nie została potwierdzona.
W późniejszym okresie "Severn" z uwagi na coraz większe zużycie okrętu był coraz rzadziej wykorzystywany bojowo a częściej, wykorzystując jego duże rozmiary, do zadań transportowych, między innymi w połowie 1943 roku wysadził desant oddziałów dywersyjnych na Sardynii i Sycylii a w październiku i listopadzie przewoził zaopatrzenie na greckie wyspy Leros i Samos. Następnie okręt został wysłany na Daleki Wschód, gdzie wszedł w skład 4 Flotylli Okrętów Podwodnych stacjonującej na Cejlonie. Coraz gorszy stan techniczny okrętu sprawił, że przestał on wypływać na morze i stał się magazynem części zamiennych dla pływającego jeszcze "Clyde". 1 kwietnia 1945 roku okręt został skreślony z listy floty a w 1946 roku sprzedany na złom.

</doc>
<doc id="1687147" url="https://pl.wikipedia.org/wiki?curid=1687147" title="Old Time’s Sake">
Old Time’s Sake

Old Time’s Sake – trzeci singiel Eminema promujący album "Relapse". Utwór ukazał się 5 maja 2009 na iTunes. Gościnnie pojawia się w nim Dr. Dre, który odpowiada również za warstwę muzyczną.

</doc>
<doc id="1687148" url="https://pl.wikipedia.org/wiki?curid=1687148" title="Killzone 2">
Killzone 2

Killzone 2 – gra first-person shooter stworzona przez studio Guerrilla Games na konsolę PlayStation 3, wydawcą jest Sony Computer Entertainment. Jest to trzecia, po "Killzone" i "", odsłona cyklu gier z serii "Killzone". Światowa premiera odbyła się w lutym 2009 roku.
Gra została całkowicie przetłumaczona na język polski, włącznie z trybem gry wieloosobowej.
Opis fabuły.
Akcja toczy się w dwa lata po odparciu sił Helghastów, którzy zaatakowali planetę Vektę. Obrona samej planety była przedmiotem dwóch poprzednich części gry, czyli "Killzone" i "". Siły ISA ("Interplanetary Strategy Alliance" – ang. "Międzyplanetarny Sojusz Strategiczny") rozpoczynają kontratak i dokonują inwazji na Helghan, rodzimą planetę Helghastów. Głównym zadaniem jest pochwycenie i postawienie przed sądem przywódcy Helghastów, Visariego, tytułującego się Imperatorem i Uczonym. W grze protagonistą gracza jest sierżant Tomas „Sev” Sevchenko. Jest on członkiem oddziału Alfa, z którym gracz porusza się przez większość gry.
Sev wraz z zespołem zrzuceni zostają na Helghan. Wraz z cała armią przedzierają się przez stolicę Pyrrus do pałacu Visariego. Helghaści stawiają zaciekły opór, lecz nie są w stanie dotrzymać pola najeźdźcy. Przed pałacem siły ISA zostają jednak zatrzymane przez nieznany system obronny miasta. Sev i jego oddział zostają wysłani na pustkowia w pobliżu miasta, by odnaleźć źródło zasilania broni. W trakcie wykonywania misji część oddziału – Garza, Natko i doktor Evelyn – zostaje uprowadzona do tajnej rafinerii. Sev i Rico ruszają jej śladem, po czym spotykają pułkownika Radeca, który usiłuje wyciągnąć od Evelyn kody do głowic atomowych wykradzionych ISA. Uwalniają więźniów, lecz przez nadgorliwość Rico, Garza zostaje śmiertelnie ranny. Bohaterowie, bezskutecznie usiłując powstrzymać Radeca przed ucieczką, ewakuują się na statek ISA o nazwie "Nowe Słońce".
Helghaści po jakimś czasie atakują flotę ISA i odnoszą nad nią wielkie zwycięstwo. Radec osobiście zjawia się na pokładzie "Nowego Słońca", kradnie kody i zabija Evelyn i pułkownika Jana Templara. Temu ostatniemu przed śmiercią udaje się zrzucić statek z orbity, w wyniku czego rozbija się on dokładnie na sieci energetycznej zasilającej obronę Pyrrus, całkowicie ją niszcząc. Sev wraz z Rico i Natko uchodzą z życiem. Po lądowaniu przedzierają się do resztek armii pod dowództwem kapitana Narvilla, który szykuje się do ostatecznego ataku na pałac Visariego. Uczony decyduje się jednak na desperacki krok – zrzuca bombę atomową na opanowaną przez ISA część miasta, zadając wrogowi gigantyczny cios. Co gorsza rezerwowa armia Helghastów, przekonana, że to nieprzyjaciel odpowiada za atak na ich stolicę, rusza w kierunku Pyrrus i niemal całkowicie wybitych sił ISA. Narvill decyduje się jednak na przypuszczenie ataku.
Helghaści, mimo najszczerszych wysiłków, nie są w stanie zatrzymać pochodu wrogich żołnierzy. Sev i Rico zostają wysłani, by pojmać Visariego. Po drodze spotykają gwardię przyboczną przywódcy Helghastów dowodzoną przez Radeca. Po długim starciu Radec ginie z ręki bohaterów, którzy wreszcie stają twarzą w twarz z Visarim. Stwierdza on, że ISA nigdy nie wygra tej wojny, gdyż jeśli tylko Visari umrze, Helghaści uznają go za męczennika i będą walczyli do ostatniej kropli krwi. Rico rozwścieczony jego słowami zabija go.
Po całym zajściu Sev wychodzi przed pałac i jest świadkiem przybycia olbrzymiej floty Helghastów.
Polski dubbing.
Wystąpili:
W pozostałych rolach:
Gra wieloosobowa.
Gra oferuje graczom możliwość gry poprzez PlayStation Network. Do dyspozycji jest 12 map (w tym 6 z Downloadable Content), kilka klas postaci oraz wiele broni. Występuje także system rang i odznaczeń. Rangi zdobywa się poprzez zdobywanie punktów doświadczenia natomiast odznaczenia zdobywane są poprzez wykonywanie różnych zadań w grze. Rangi pozwalają odblokować kolejne klasy postaci, a odznaczenia dodają klasom specjalne umiejętności bądź daje bonus niezależny od klasy.
Występuje 7 klas, są to:
Jest 5 rodzajów misji, które w czasie trwania rozgrywki losowo się zmieniają, są to:

</doc>
<doc id="1687151" url="https://pl.wikipedia.org/wiki?curid=1687151" title="Killzone (PlayStation 3)">
Killzone (PlayStation 3)



</doc>
<doc id="1687153" url="https://pl.wikipedia.org/wiki?curid=1687153" title="Tim Cuddihy">
Tim Cuddihy

Tim Cuddihy (ur. 21 maja 1987 w Toowoomba) – australijski łucznik, brązowy medalista olimpijski. Startuje w konkurencji łuków klasycznych.
Największym jego osiągnięciem jest brązowy medal olimpijski indywidualnie i szóste miejsce drużynowo podczas igrzysk olimpijskich w Atenach. 

</doc>
<doc id="1687155" url="https://pl.wikipedia.org/wiki?curid=1687155" title="Requiem (film 2001)">
Requiem (film 2001)

Requiem – polski film z 2001 roku. Zdjęcia powstały w Borowcu niedaleko Piotrkowa Trybunalskiego. 
Fabuła.
Bohaterem filmu jest Bartłomiej Grab (Franciszek Pieczka), ceniony gospodarz we wsi, słynący z wygłaszania wspaniałych mów pogrzebowych. Pewnego dnia stwierdza, że z powodu swojego podeszłego wieku nie może wykonywać swoich obowiązków, w związku z czym poszukuje swego następcy.

</doc>
<doc id="1687156" url="https://pl.wikipedia.org/wiki?curid=1687156" title="Sigrun">
Sigrun

Sigrun – córka Högniego, siostra Bragiego i Daga. Ojciec przyrzekł oddać ją za żonę Hödbroddowi, synowi Granmara, ale dziewczyna nie podporządkowała się woli rodzica i została walkirią. Pokochała Helgiego, którego zobaczyła po raz pierwszy w czasie bitwy z Hundigiem, obserwując jej przebieg. Po walce wdała się z młodzieńcem w rozmowę, a on obwieścił jej zabicie wroga (co było prawnie wymaganym zwyczajem).
Po raz drugi przybyła do Helgiego, gdy przy kamieniu zwanym Arastein odpoczywał po zwycięstwie nad synami Hundiga. Otwarcie wyznała mu wtedy swoją miłość i poprosiła o obronę przed Hödbroddem. Odwzajemniający uczucia walkirii Helgi natychmiast przedsięwziął wikińską wyprawę przeciw niechcianemu zalotnikowi. Z pomocą ośmiu towarzyszek – walkirii, Sigrun uśmierzyła morską burzę grożącą flocie ukochanego, on zaś szczęśliwie dotarł do celu i pokonał Granmara uwalniając dziewczynę od ułożonego małżeństwa. W walce z ręki bohatera padli też najbliżsi Sigrun: Högni i Bragi, którzy wierni danemu kiedyś słowu stanęli po stronie wzgardzonego Hödbrodda przeciwko ukochanemu córki i siostry.
Sigrun, mimo rodzinnej tragedii, wyszła za Helgiego i urodziła mu synów (oznacza to, że przestała być walkirią). Jej szczęście nie trwało jednak długo, gdyż Helgi zginął z ręki Daga wypełniającego – wbrew złożonej ongiś przysiędze wierności – obowiązek rodowej zemsty. Oszalała z rozpaczy Sigrun nie tylko rzuciła na brata-mściciela straszliwą i nieodwołalną klątwę, ale nawet zaczęła myśleć o samobójstwie. Któregoś dnia służąca przyniosła jej prośbę Helgiego o spotkanie w kopcu grobowym i małżonkowie spędzili ze sobą noc pełną wspomnień i miłości. Cud ten, mimo nadziei Sigrun, nie powtórzył się więcej i nieszczęsna umarła wkrótce z żalu i tęsknoty. Opowiadano jednak, że Helgi i Sigrun urodzili się po raz drugi (w istocie dla niej były to trzecie narodziny): on jako Helgi Haddingjaskati, ona – jako walkiria Kara, córka Halfdana.

</doc>
<doc id="1687157" url="https://pl.wikipedia.org/wiki?curid=1687157" title="Joel Casamayor">
Joel Casamayor

Joel Casamayor Johnson, przydomek bokserski El Cepillo (ur. 12 lipca 1971) w Guantánamo – kubański bokser zawodowy; trzykrotny mistrz świata w dwóch kategoriach wagowych; złoty medalista igrzysk olimpijskich w Barcelonie.
Kariera amatorska.
Jego bilans walk amatorskich to 363 zwycięstw i 30 porażek.
W boskie amatorskim walczył w wadze koguciej (do 54 kilogramów). Oprócz olimpijskiego złota ma na swoim koncie srebrny medal mistrzostw świata z Tampere w roku 1993 i mistrzostwo świata juniorów z 1989 roku.
Walki olimpijskie 1992 Barcelona (waga kogucia)
Kariera zawodowa.
Joel Casamayor karierę zawodową rozpoczął 20 września 1996 pokonując przeciętnego Davida Chamendisa. Po stoczeniu kilkunastu walk i pokonaniu m.in. byłego mistrza WBA w wadze super koguciej Julio Gervacio (30-7-2 23 KO) dostał, szansę zaboksowania o tytuł NABF.
W 1999 dostał szansę walki o pas WBA World Interim (tytuł tymczasowy) pokonując Antonio Hernandeza 53-24 (41 KO). Po kilku obronach tytułu Casamayor chciał dołożyć do pasa WBA Pas WBO, a jego przeciwnikiem był niepokonany wtedy Acelino Freitas(38-2 32 KO). Po ciekawym i zaciętym pojedynku zwyciężył Freitas zostając posiadaczem obu pasów federacji WBA i WBO w wadze super piórkowej.
W 2003 przeciwnikami Casamayora byli Diego Corrales oraz Nate Campbell. W 2004 odbył się rewanż Corralesa z Casamayorem; wygrał ten pierwszy niejednogłośną decyzją sędziów, wynik walki był kontrowersyjny.
Po nieudanej próbie odzyskaniu tytułu "El Cepillo" przeszedł do kategorii lekkiej, gdzie w 2. walce otrzymał propozycję walki o pas WBC w kategorii lekkiej. Casamayor przegrał niejednogłośną decyzją sędziów.
W 2006 odbudował się i pokonał przez niejednogłośną decyzję Diego Corralesa (była to ich 3. walka) i zdobył tytuł WBC w kategorii lekkiej.
W 2008 niespodziewanie wygrał z dobrze rokującym prospektem Michaelem Katsidisem zdobywając tytuł WBO Interim. W następnej walce jego przeciwnikiem była gwiazda i król wagi lekkiej Juan Manuel Márquez. Casamayor przegrał przez TKO w 11 starciu. W chwili przerwania walki, na kartach punktowych widniał remis 95:95 95:95 oraz 97:93 dla Marqueza. W 2011 dostał szansę walki o tytuł WBO, a jego przeciwnikiem był posiadacz tytułu Timothy Bradley. Joel leżał na deskach trzy razy w tej walce.

</doc>
<doc id="1687158" url="https://pl.wikipedia.org/wiki?curid=1687158" title="Stercorarius longicaudus">
Stercorarius longicaudus



</doc>
<doc id="1687159" url="https://pl.wikipedia.org/wiki?curid=1687159" title="Stercorarius skua">
Stercorarius skua



</doc>
<doc id="1687160" url="https://pl.wikipedia.org/wiki?curid=1687160" title="Tuukka Anttila">
Tuukka Anttila

Tuukka Anttila (ur. 13 stycznia 1980) – fiński siatkarz. Reprezentant kraju na międzynarodowych zawodach grający na pozycji środkowego.
Osiągnięcia.
Liga Europejska.
 – 2. miejsce – 2005

</doc>
<doc id="1687161" url="https://pl.wikipedia.org/wiki?curid=1687161" title="Karboksysomy">
Karboksysomy

Karboksysomy – organelle występujące u niektórych bakterii wiążących dwutlenek węgla (CO2), przeprowadzających fotosyntezę lub chemosyntezę. Wewnątrz struktur znajdują się enzymy odpowiedzialne za asymilację węgla. Do struktur tych aktywnie transportowane są jony wodorowęglanowe (), które następnie ulegają przekształceniu do CO2 przez obecną w karboksysomach anhydrazę węglanową, w efekcie dochodzi do lokalnego wzrostu stężenia CO2 i zwiększenia wydajności reakcji karboksylacji przeprowadzanej przez enzym Rubisco. Reakcja karboksylacji jest reakcją ograniczającą zachodzenie cyklu Calvina. Karboksysomy mają kształt wielościanów o średnicy od 80 do 140 nm i zbudowane są z białka.
Struktury zostały znalezione u wszystkich sinic i wielu bakterii chemosyntetyzujących, u których dochodzi do asymilacji węgla.
Białka tworzące karboksysomy należą do szerszej grupy białek tworzących mikrokompartamenty o różnych funkcjach, lecz zbliżonej strukturze opartej na dwóch rodzinach białek budujących otoczkę.
Odkrycie.
Karboksysomy zostały po raz pierwszy zaobserwowane w komórkach sinicy "Phormidium uncinatum" w roku 1956. Na początku lat sześćdziesiątych XX wieku podobne struktury zostały dostrzeżone także u innych sinic. Obserwowane obiekty zostały nazwane w roku 1961 "ciałkami wielościennymi", a w kolejnych latach odkryto ich istnienie również u niektórych bakterii chemoautotroficznych, wiążących dwutlenek węgla (np. "Halothiobacillus", "Acidithiobacillus", "Nitrobacter" oraz "Nitrococcus").
Zostały wyizolowane i oczyszczone z "Thiobacillus neapolitanus" w roku 1973. Wtedy stwierdzono, że zawierają wewnątrz enzym Rubisco. Na podstawie badań ustalono, że organella biorą udział w asymilacji węgla, co stało się podstawa do nadania stosowanej nazwy.
Budowa.
Karboksysomy mają kształt ikosaedru lub zbliżony, zwykle o średnicy 80-120 nm. Zewnętrzna otoczka składa się z kilku tysięcy podjednostek białkowych. Wewnątrz znajdują się enzymy odpowiedzialne za asymilację węgla – anhydraza węglanowa i Rubisco. Struktura otoczki białkowej została poznana dzięki rentgenografii strukturalnej. Główne białko tworzące otoczkę to cykliczny heksamer, tworzący ściany wielościanu. Niewielkie pory obecne w strukturze heksamerów umożliwiają wniknięcie do środka substratów (wodorowęglanu i rybulozo-1,5-bisfosforanu) oraz wyjście produktu (3-fosfoglicerynianu). Budowa porów zapewnia aktywny transport związków wymienianych przez organellum z otoczeniem. Wśród pozostałych komponentów otoczki znajdują się pentameryczne białka, które prawdopodobnie tworzą wierzchołki ikosaedru.
Podobnie jak karboksysomy z wielu białek heksamerycznych i pentamerycznych zbudowane są liczne kapsydy wirusów, nie jest jednak jasne, czy istnieje ewolucyjny związek pomiędzy budową karboksysomów i kapsydów wirusów. Badania struktury karboksysomów wykazały, że wewnątrz otoczki znajduje się około 250 cząsteczek Rubisco tworzących trzy lub cztery koncentryczne warstwy.
Badania na mutantach "Halothiobacillus neapolitanus" nieposiadających Rubisco wykazały, że puste otoczki zachowują kształt, co sugeruje iż biogeneza otoczki karboksysomu i wbudowanie enzymów są dwoma niezależnymi, ale funkcjonalnie połączonymi procesami. Doświadczenia wskazują, że o możliwości wbudowania Rubisco decyduje duża podjednostka enzymu.

</doc>
<doc id="1687163" url="https://pl.wikipedia.org/wiki?curid=1687163" title="Clint Freeman">
Clint Freeman

Clint Freeman (ur. 16 sierpnia 1973) – australijski łucznik, mistrz świata. Startuje w konkurencji łuków bloczkowych.
Największym jego osiągnięciem jest złoty medal mistrzostw świata indywidualnie w 2003 roku, a sześć lat wcześniej zdobył brązowy medal.

</doc>
<doc id="1687164" url="https://pl.wikipedia.org/wiki?curid=1687164" title="Colin Morgan">
Colin Morgan

Colin Morgan (ur. 1 stycznia 1986 w Armagh) – północnoirlandzki aktor filmowy, telewizyjny i teatralny. Najbardziej znany z głównej roli w serialu "Przygody Merlina".
Życiorys.
Urodził się w Armagh w Północnej Irlandii w rodzinie rzymskokatolickiej jako młodszy z dwóch synów Bernadette, pielęgniarki, i Bernarda, artysty malarza i dekoratora. Wychowywał się ze starszym bratem Neilem. 
Uczęszczał do integracyjnego College Dungannon, gdzie otrzymał nagrodę „Denis Rooney Associates Cup” dla najlepszego ucznia w klasie ogólnej w trzecim roku, przed zdobyciem nagrody. W 2004 roku otrzymał dyplom Belfast Institute of Further &amp; Higher Education. Następnie uczęszczał do prestiżowej szkoły Royal Scottish Academy of Music and Drama, gdzie studiował też James McAvoy. Ukończył ją w 2007 roku.
W 2007 roku Colin pojawił się w adaptacji Pedro Almodóvara "Todo sobre mi madre" ("Wszystko o mojej matce") na scenie londyńskiego teatru The Old Vic. Zagrał też tytułową rolę w spektaklu teatru Young Vic's "Vernon God Little".
Morgan zagrał też kilka niewielkich ról w programach telewizyjnych, np. w "The Catherine Tate Show" (2007) oraz w jednym z odcinków serialu "Doktor Who" (2008).
W 2008 w jego karierze nastąpił przełom, po tym jak otrzymał główną rolę w serialu fantasy "Przygody Merlina". Odtwarzał w nim postać tytułowego bohatera, młodego czarodzieja Merlina.
W 2008 roku został nominowany do nagrody za debiut Whatsonstage.com Theatregoers' Choice Awards.
Colin jest wegetarianinem i dobrym pływakiem.

</doc>
<doc id="1687165" url="https://pl.wikipedia.org/wiki?curid=1687165" title="Friedrich Ritter von Röth">
Friedrich Ritter von Röth

Friedrich Ritter von Röth (ur. 29 września 1893, zm. 31 grudnia 1918) – niemiecki as myśliwski z czasów I wojny światowej. Osiągnął 28 zwycięstw powietrznych, w tym 20 balonów obserwacyjnych, należał do grona "Balloon Busters".
Życiorys.
Po wybuchu wojny Friedrich von Röth zgłosił się na ochotnika i został przydzielony do 8 Bawarskiego Pułku Artylerii. W jednostce bardzo szybko awansował na podoficera. Jednak został ciężko ranny i prawie rok przebywał w szpitalu. Po wyleczeniu został przydzielony do lotnictwa. W czasie nauki pilotażu ponownie został ranny w wypadku. Kolejny rok spędził ponownie w szpitalu. Na początku 1917 roku ponownie wrócił do służby i uzyskał licencję pilota. 1 kwietnia 1917 roku został przydzielony do jednostki rozpoznawczej FAA296b. 10 września został przeniesiony do szkoły pilotów myśliwskich Jastaschule I skąd po tygodniu został skierowany do jednostki bojowej Jagdstaffel 34. 23 września został przeniesiony do Jagdstaffel 23.
Pierwsze zwycięstwo potrójne odniósł 25 stycznia 1918 roku nad francuskimi balonami obserwacyjnymi. 1 kwietnia 1918 roku odniósł poczwórne zwycięstwo nad balonami – w ciągu 11 minut zestrzelił 4 balony. 24 kwietnia został mianowany dowódcą Jagdstaffel 16. Kolejne spektakularne zwycięstwo odniósł 29 maja. Wtedy w ciągu 15 minut zestrzelił pięć balonów obserwacyjnych. W sumie zestrzelił najwięcej balonów obserwacyjnych wśród lotników niemieckich.
Po zakończeniu wojny i likwidacji Luftstreitkräfte popełnił samobójstwo 31 grudnia 1918 roku.

</doc>
<doc id="1687166" url="https://pl.wikipedia.org/wiki?curid=1687166" title="Prosiaczek Cienki">
Prosiaczek Cienki

Prosiaczek Cienki/Prosiaczek Slim (, 2005) – kanadyjsko-irlandzki serial animowany, opowiadający o przygodach małego prosiaczka Cienkiego oraz jego rodziny i przyjaciół z farmy: psa, myszki, małej kurki, koguta, konia oraz kaczki. Emitowany jest na kanale JimJam i Polsat JimJam. Jest również rebootem nieemitowanego w Polsce serialu animowanego z 1996 roku pod tym samym tytułem. Serial wyprodukowało studio Cheeky Animation.
Opis fabuły.
Akcja serialu rozgrywa się na farmie. Jego bohaterem jest cienki jak papier prosiaczek imieniem Cienki. Mieszka on ze swoją mamą-świnią i piątką rodzeństwa w gospodarstwie na skraju wsi. Przeżywa wiele ciekawych przygód. Jego najlepszymi przyjaciółmi są inni mieszkańcy farmy: myszka, mała kurka, koń, pies, krowa i kogut. Tytułowy bohater serii przeżywa codzienne przygody, dlatego po śniadaniu żegna się ze swoją rodziną i opuszcza swój chlewik, by bawić się z przyjaciółmi cały dzień. Cienki jest mądry i pomysłowy. W razie potrzeby zamienia się w przeróżne przedmioty jak kość, wiadro, łódź czy kapelusz. W końcu udaje mu się bezpiecznie wrócić z każdej wyprawy do swojej rodziny.

</doc>
<doc id="1687168" url="https://pl.wikipedia.org/wiki?curid=1687168" title="A Pungent and Sexual Miasma">
A Pungent and Sexual Miasma

A Pungent and Sexual Miasma – split zespołu Cradle of Filth i Malediction. Wydawnictwo ukazało się w 1992 roku nakładem wytwórni muzycznej Mortuary Music. W odróżnieniu od Cradle of Filth, grupa Malediction uznała wydawnictwo jako oficjalne.

</doc>
<doc id="1687169" url="https://pl.wikipedia.org/wiki?curid=1687169" title="Total Fucking Darkness">
Total Fucking Darkness

Total Fucking Darkness – wydawnictwo angielskiej grupy muzycznej Cradle of Filth. Demo ukazało się 2 listopada 1993 roku nakładem wytwórni muzycznej Tombstone Records. W 2014 roku nakładem oficyny Mordgrimm ukazało się zremasterowane wznowienie nagrań. 
Materiał został nagrany w składzie Dani Filth (śpiew), Paul Allender (gitara), Paul Ryan (gitara), Benjamin Ryan (keyboard), Robin Eaglestone (gitara basowa) oraz Darren White (perkusja).
Lista utworów.
Opracowano na podstawie materiału źródłowego.

</doc>
<doc id="1687170" url="https://pl.wikipedia.org/wiki?curid=1687170" title="The Black Goddess Rises">
The Black Goddess Rises

The Black Goddess Rises, to wydawnictwo angielskiej grupy muzycznej Cradle of Filth. Demo ukazało się w 1992 roku.

</doc>
<doc id="1687171" url="https://pl.wikipedia.org/wiki?curid=1687171" title="Orgiastic Pleasures Foul">
Orgiastic Pleasures Foul

Orgiastic Pleasures Foul – wydawnictwo angielskiej grupy muzycznej Cradle of Filth. Demo ukazało się w 1992 roku.

</doc>
<doc id="1687172" url="https://pl.wikipedia.org/wiki?curid=1687172" title="Invoking the Unclean">
Invoking the Unclean

Invoking the Unclean – wydawnictwo angielskiej grupy muzycznej Cradle of Filth. Demo ukazało się w 1992 roku. 

</doc>
<doc id="1687174" url="https://pl.wikipedia.org/wiki?curid=1687174" title="Rawka (parowóz)">
Rawka (parowóz)

Rawka – parowóz numer 3 Drogi Żelaznej Warszawsko-Wiedeńskiej.
Historia.
Parowóz przeznaczony na potrzeby Drogi Żelaznej Warszawsko-Wiedeńskiej dostarczyła fabryka w Seraing, której właścicielem był John Cockerill. "Rawka" była pierwszym osobowym parowozem (obok "Bzury" i "Rogowa") obsługującym tę kolej o układzie osi 1A1 (1-1-1). Parowóz zaczął kursować na linii 6 listopada 1844 r. i służył do 1863 roku.
Opis techniczny.
Parowozy osobowe tego typu posiadały wykorbioną oś napędową, która miała napęd wewnętrzny, ze stawidłem Stephensona. Ostoja była widłowa, z odsprężynowaniem górnym, podparta na sześciu resorach. Ostoję wieńczyła drewniana czołownica ze zderzakami. Środkowa oś napędowa nie miała obrzeży. Kocioł wraz ze stojakiem Buriego posiadał drewnianą otulinę oraz wysoki komin, wytwarzający ciąg. Parowozy i wagony były łączone za pomocą łańcuchów.

</doc>
<doc id="1687175" url="https://pl.wikipedia.org/wiki?curid=1687175" title="Muzyka, bloki, skręty">
Muzyka, bloki, skręty

Muzyka, bloki, skręty – pierwszy wspólny album rapera o pseudonimie Numer Raz i producenta DJ Zero. Ukazał się w 2004 nakładem wytwórni Wielkie Joł. Promowany był teledyskami do utworów "Chwila", "Zazdrość" i "Ławka, chłopaki z bloków".
Pochodząca z albumu piosenka "Chwila" znalazła się na liście 120 najważniejszych polskich utworów hip-hopowych według serwisu T-Mobile Music.
Lista utworów.
Opracowano na podstawie materiału źródłowego.

</doc>
<doc id="1687176" url="https://pl.wikipedia.org/wiki?curid=1687176" title="Asz">
Asz

Asz – w starożytnym Egipcie był bogiem oaz oraz winnic w zachodniej delcie Nilu Egipcjanie uważali go także za boga plemion Libu i Tinhu, znanych jako ludzie z oazy. Był związany z bogiem pustyni – Setem.
Przedstawiano go jako człowieka z głową jakiegoś pustynnego stworzenia, np. lwa, szakala, jastrzębia lub węża. Niektóre wizerunki Asza ukazują go z wieloma głowami, co jest niespotykane u innych egipskich bogów. Wizerunek Asza jest najwcześniejszym znanym w sztuce starożytnego Egiptu, wizerunkiem boga jako człowieka z głową zwierzęcia.
Pierwsza znana wzmianka o tym bóstwie datowana jest na okres protodynastyczny. W 2 dynastii jego znaczenie wzrosło i był postrzegany jako obrońca królewskich posiadłości. Znaczenie Asza było tak wielkie, że wspominano o nim aż do 26 dynastii.

</doc>
<doc id="1687177" url="https://pl.wikipedia.org/wiki?curid=1687177" title="Acies">
Acies

Acies – w starożytnym Rzymie nazwa oznaczająca szyk bojowy oddziału wojska w armii rzymskiej. Został ustalony w czasie drugiej wojny samnickiej
Od tego pojęcia wywodzą się następujące określenia pokrewne: 

</doc>
<doc id="1687178" url="https://pl.wikipedia.org/wiki?curid=1687178" title="Senat Francji">
Senat Francji



</doc>
<doc id="1687179" url="https://pl.wikipedia.org/wiki?curid=1687179" title="Wu Tao">
Wu Tao

Wu Tao (chin. upr. 吴涛, chin. trad. 吳濤, pinyin "Wú Tāo"; ur. 3 października 1983 w Liaoning) – chiński lekkoatleta, dyskobol.
Osiągnięcia.
W 2004 Wu reprezentował swój kraj na igrzyskach olimpijskich w Atenach, 19. lokata w eliminacjach nie dała mu awansu do finału.

</doc>
<doc id="1687180" url="https://pl.wikipedia.org/wiki?curid=1687180" title="Lebowakgomo">
Lebowakgomo

Lebowakgomo – miasto, zamieszkane przez 35 087 ludzi (2011), w Republice Południowej Afryki, w prowincji Limpopo.
Miasto założono w 1974 roku dla czarnej ludności, do miasta przeniesiono także z Seshego stolicę bantustanu Lebowa. Lebowakgomo przeżywało gwałtowny rozwój w latach 80. XX wieku.
Nazwa pochodzi z narzecza Sepedi, "Lebowa" „północny”' + "Kgomo" „krowa”.
Obok poprzedniej stolicy, Seshego, oraz miasta Mahwelereng było jedynym miastem w całym bantustanie. Jest położone dwa km od miejscowości Mokopane.
Rejon miasta ma charakter rolniczy.

</doc>
<doc id="1687185" url="https://pl.wikipedia.org/wiki?curid=1687185" title="Warszawa (parowóz)">
Warszawa (parowóz)

Warszawa – parowóz Warszawa numer 1 Drogi Żelaznej Warszawsko-Wiedeńskiej.
Historia.
Parowóz zbudowany na potrzeby Drogi Żelaznej Warszawsko-Wiedeńskiej dostarczyła fabryka w Seraing, której właścicielem był J. Cockerill. "Warszawa" była jednym z dwóch pierwszych parowozów towarowych (obok "Wisły") obsługującą tę kolej o układzie osi 0-2-1. Parowóz zaczął kursować na linii 29 września 1844 r. i służył do 1863 r.

</doc>
<doc id="1687186" url="https://pl.wikipedia.org/wiki?curid=1687186" title="Emanuele Naspetti">
Emanuele Naspetti

Emanuele Naspetti (ur. 24 lutego 1968 roku w Ankonie) – włoski kierowca wyścigowy.
W 1988 wygrał włoską Formułę 3. W 1992 został kierowcą testowym zespołu March. W jego barwach zadebiutował w Formule 1, gdyż team ten postanowił zatrudnić go jako kierowcę wyścigowego na 5 ostatnich Grand Prix sezonu 1992. Najwyżej był 11 - jak się później okazało było to najwyższe miejsce w całej jego karierze. W sezonie 1993 został kierowcą testowym w stajni Jordan Grand Prix. Kiedy nie sprawdzili się doświadczeni Ivan Capelli i Thierry Boutsen, właściciel teamu Eddie Jordan dał mu szansę na występ w GP Portugalii. Naspetti wypadł na tle partnera z zespołu (był nim Brazylijczyk Rubens Barrichello) bardzo słabo i już nigdy nie dostał szansy startów w wyścigu F1.
Od 1994 skupił się na wyścigach samochodów turystycznych, w których odnosił spore sukcesy szczególnie we włoskiej serii. Zdobył w niej tytuł mistrzowski (1997) i trzy tytuły wicemistrzowskie (1998, 1999, 2006). W 2006 zakończył karierę, jednak w 2009 ponownie pojawił się na torach wyścigowych, tym razem startując we włoskiej serii Porsche Carrera Cup.

</doc>
<doc id="1687189" url="https://pl.wikipedia.org/wiki?curid=1687189" title="Lephalale">
Lephalale

Lephalale (do 2002 Ellisras) – miasto, zamieszkane przez 17 639 ludzi (2011), w Republice Południowej Afryki, w prowincji Limpopo.
Lephalale jest miastem górniczym, położone jest u północnego podnóża gór Waterberg. Zostało założone w roku 1960, jako Ellisras, nazwę utworzono od właścicieli położonej w tym miejscu farmy, Patricka Ellisa i Pieta Erasmusa. W roku 2002 miasto Ellisras przemianowano na Lephalale, decyzją władz prowincji Limpopo. Nowa nazwa pochodzi od głównej rzeki płynącej przez gminę, w której leży Lephalale.

</doc>
<doc id="1687192" url="https://pl.wikipedia.org/wiki?curid=1687192" title="Piercarlo Ghinzani">
Piercarlo Ghinzani

Piercarlo Ghinzani (ur. 16 stycznia 1952 w Bergamo) – włoski kierowca wyścigowy.
W 1977 został mistrzem Europejskiej Formuły 3, a w 1979 wygrał klasyfikację kierowców Włoskiej Formuły 3. W latach 1981 i 1983–1986 jeździł dla zespołu Osella w Formule 1. W GP USA 1984 zajął 5. miejsce. Były to jego jedyne punkty w karierze oraz jeden z dwóch przypadków, by punkty zdobył zawodnik Oselli. Dały mu one 19. miejsce wśród kierowców. Pod koniec kariery po roku spędził w Tolemanie, Zakspeedzie i Ligierze, ale nie zdobył punktów. W 1989 zakończył swój udział w wyścigach Formuły 1.

</doc>
<doc id="1687193" url="https://pl.wikipedia.org/wiki?curid=1687193" title="Bibiana Steinhaus">
Bibiana Steinhaus

Bibiana Steinhaus (ur. 24 marca 1979 w Bad Lauterberg im Harz) – niemiecka sędzia piłkarska. Karierę sędziowską rozpoczęła w 1995 roku.
Życiorys.
Od 1999 roku prowadziła pierwszoligowe mecze kobiet, natomiast wśród mężczyzn sędziowała w Oberlidze (ówcześnie IV liga). W 2001 roku awansowała do Regionalligi (III), a od 2003 była równocześnie sędzią liniowym w II lidze.
Od 2007 roku jako pierwsza kobieta w Niemczech sędziowała mecze II ligi mężczyzn w roli arbitra głównego (debiutowała meczem SC Paderborn 07 - TSG 1899 Hoffenheim 0:2).
Sędzia międzynarodowa FIFA od 2005 roku. W 2008 roku prowadziła mecze Mistrzostw Świata Kobiet U-20 w Chile.
W 2009 sędziowała Mistrzostwa Europy w Piłce Nożnej Kobiet odbywające się w Finlandii.
W 2017 została arbitrem Bundesligi.
Na stałe mieszka w Hanowerze, gdzie pracuje w tamtejszej Komendzie Policji.

</doc>
<doc id="1687194" url="https://pl.wikipedia.org/wiki?curid=1687194" title="Oc1">
Oc1

Oc1 – polskie oznaczenie pruskiego parowozu osobowego serii P31.
Historia.
Parowozy serii P31 produkowane dla kolei pruskich KPEV w latach 1884-1897 przez kilka fabryk, jako znormalizowany typ, w ilości 695 sztuk. Łącznie wyprodukowano 783 sztuki - dalsze 88 lokomotyw dla innych kolei niemieckich, w tym 41 dla kolei meklemburskich w latach 1888-1907, oznaczane tam jako typ VI. Pod koniec XIX wieku parowozy te obsługiwały ruch pasażerski na drugorzędnych liniach. Po 1910 r. zaczęły być wycofywane z użytku na rzecz parowozów, które posiadały większą moc. Po I wojnie światowej polskie koleje przejęły 13 maszyn tego typu, które uzyskały oznaczenie Oc1. Parowozy funkcjonowały na polskich torach w okresie międzywojennym, ale po II wojnie światowej już nie (rejestry PKP nie wykazały maszyn tego typu).
Niemieckie koleje DRG po I wojnie światowej użytkowały jedynie 22 lokomotywy meklemburskie P31, oznaczone serią 3473 (numery 34 7301 do 7308 i 34 7351 do 7364).

</doc>
<doc id="1687197" url="https://pl.wikipedia.org/wiki?curid=1687197" title="Ferdynand Sabaudzki">
Ferdynand Sabaudzki

Ferdynand Maria Albert Amadeusz Filibert Wincenty Sabaudzki () (ur. 15 listopada 1822 we Florencji, zm. 10 lutego 1855 w Turynie) – książę Genui od 1831.
Urodził się jako drugi syn przyszłego króla Sardynii Karola Alberta i jego żony arcyksiężnej austriackiej Marii Teresy. Jego starszym bratem był pierwszy król zjednoczonych Włoch Wiktor Emanuel II.
Od zwycięstwa pod Peschiera do wyboru na króla Sycylii.
Po wypowiedzeniu przez Królestwo Sardynii wojny Cesarstwu Austriackiemu 23 marca 1848 r., Karol Albert oddał komendę nad artylerią Ferdynandowi, i wspieranego przez generała Domenico Chiodo, skierował do oblężenia Peschiera'y.
W dniu 18 maja otworzył ogień do wojsk austriackich w Peschiera del Garda. Po trzech dniach bombardowania, armii Sabaudii udało się doprowadzić do poważnych trudności w siłach wroga. W dniu 26 maja Ferdynand zaproponował bezwarunkowe poddanie generałowi von Rath, który po dwudziestu czterech godzin odmówił i kontynuował swój opór w oczekiwaniu na wsparciu generała Józefa Radetzky'ego z kierunku Rivoli Veronese.
W dniu 29 maja, wybuchła bitwa pod Curtatone i Montanara; od Rivoli pochodziła kolumna wojsk austriackich, ale nie dotarła do miejsca przeznaczenia, ponieważ obszar ten był dobrze chroniony przez włoskich ochotników. Austriacy zostali następnie zmuszeni do odwrotu. Na wieść o kapitulacji austriaków, Karol Albert udał się do Peschiera del Garda, gdzie odznaczył swojego syna Ferdynanda, złotym medalem za męstwo.
W dniu 10 lipca 1848 roku, sycylijski parlament, podczas rewolucji 1848 roku, wybrał Ferdynanda na króla Sycylii o imieniu Albert Amadeusz I, ale on zrzekł się tronu, nie chcąc porzucić armii Piemontu zaangażowanej w pierwszej wojnie o niepodległość w sytuacja wciąż bardzo niepewnej, szczególnie po klęsce pod Custozą. Brał również pod uwagę, że przyjęcie korony Sycylii w wyniku rewolucji może uniemożliwić mu sprawowanie suwerennej władzy.
Małżeństwo i dzieci.
W dniu 22 kwietnia 1850 w Dreźnie poślubił księżniczkę saksońską Elżbietę. Para miała dwoje dzieci:
Ostatnie lata i śmierć.
Podczas wojny krymskiej w 1853 roku został wyznaczony do dowodzenia armią, ale jego pogarszający się stan zdrowia nie pozwolił mu na objęcie stanowiska. Jego stan zdrowia nie poprawił się i zmarł w Turynie w 1855 roku. Spoczywa w krypcie królewskiej Bazyliki w Superga, w pobliżu stolicy Piemontu.
Został mu poświęcony jeden z dwóch dziewiętnastowiecznych posągów otaczających wejście do ratusza w Turynie i most Corso Giulio Cesare, który łączy brzegi rzeki Stura di Lanzo.
Tytuły i odznaczenia.
 Kawaler Najwyższego Orderu Zwiastowania Najświętszej Marii Panny (Order Annuncjaty) w 1839.
 Kawaler Krzyża Wielkiego Orderu Świętych Maurycego i Łazarza (Włochy)
 Kawaler Krzyża Wielkiego Orderu Korony Włoch
 Złoty Medal za Męstwo Wojskowe
 Srebrny Medal za Męstwo Wojskowe
 Kawaler Honoru i Dewocji Suwerennego Rycerskiego Zakonu Szpitalników św. Jana, z Jerozolimy, z Rodos i z Malty

</doc>
<doc id="1687201" url="https://pl.wikipedia.org/wiki?curid=1687201" title="Lichtenburg (Południowa Afryka)">
Lichtenburg (Południowa Afryka)

Lichtenburg – miasto, zamieszkane przez 26 338 ludzi (2011), w Południowej Afryce, w prowincji Północno-Zachodniej.
Lichtenburg założono w roku 1873, 13 marca 1926 w rejonie miasta odkryto diamenty, co przyczyniło się do jego rozwoju.
Mieszkańcy miasta i okolic utrzymują się w znacznej mierze z uprawy kukurydzy, jest to główny obszar uprawy tej rośliny w Republice Południowej Afryki.
Lichtenburg położony jest ok. 230 km na zachód od Johannesburga, na głównej drodze porwadzącej do Mmabatho, stolicy prowincji.

</doc>
<doc id="1687202" url="https://pl.wikipedia.org/wiki?curid=1687202" title="Jean-Claude Gaudin">
Jean-Claude Gaudin

Jean-Claude Gaudin (ur. 8 października 1939 w Marsylii) – francuski polityk, nauczyciel i samorządowiec, były minister, senator, mer Marsylii, oficer Legii Honorowej.
Życiorys.
Z wykształcenia nauczyciel historii i geografii. Przez kilkanaście lat pracował w jednym z marsylskich liceów.
Zaangażował się w działalność polityczną w ramach ugrupowań centrowych skupionych wokół Valéry'ego Giscarda d'Estaing. Przystąpił do założonej przez niego Unii na rzecz Demokracji Francuskiej. Od 1978 do 1989 sprawował mandat posła do Zgromadzenia Narodowego, reprezentując departament Delta Rodanu, od 1981 kierował grupą parlamentarną UDF.
W 1965 po raz pierwszy objął stanowisko wybieralne w administracji terytorialnej, kiedy to został radnym Marsylii. W latach 80. był radnym rady generalnej Delty Rodanu, a także burmistrzem różnych dzielnic. Od 1986 do 1998 pełnił funkcję przewodniczącego rady regionu Prowansja-Alpy-Lazurowe Wybrzeże. Dwukrotnie bez powodzenia ubiegał się o urząd mera Marsylii, przegrywając w 1983, a następnie w 1989. W tym samym roku wybrano go w skład Senatu, w którym zasiadał do 1995.
W 1995 po raz pierwszy został burmistrzem Marsylii. Skutecznie ubiegał się o reelekcję w 2001, 2008 i 2014. Również w 1995 wszedł w skład drugiego rządu Alaina Juppé jako minister ds. polityki miejskiej i regionalnego planowania. Stanowisko to zajmował przez dwa lata. W 1998 ponownie zasiadł w Senacie, pełniąc m.in. funkcję wiceprzewodniczącego wyższej izby parlamentu.
W 2002 odszedł z UDF, przystępując do Unii na rzecz Ruchu Ludowego. Został członkiem ścisłych władz tej partii, od 2002 do 2008 był jej wiceprzewodniczącym. W okresie lipiec-listopad 2004 i maj-lipiec 2007 pełnił obowiązki przewodniczącego UMP. W 2017, po reformie administracyjnej ograniczającej łączenie funkcji publicznych, zrezygnował z mandatu senatora (zastąpiła go Anne-Marie Bertrand), celem dalszego pełnienia funkcji mera Marsylii. Na tej funkcji zakończył urzędowanie w 2020.

</doc>
<doc id="1687203" url="https://pl.wikipedia.org/wiki?curid=1687203" title="Temsa">
Temsa

Temsa – turecki producent autobusów i samochodów ciężarowych z siedzibą w Adanie. Przedsiębiorstwo założone zostało w 1968 roku i należy obecnie do tureckiego konglomeratu przemysłowo-finansowego Sabancı Holding. Posiada dwie fabryki: w Adanie (produkującą autobusy) i w Adapazari.

</doc>
<doc id="1687205" url="https://pl.wikipedia.org/wiki?curid=1687205" title="Las Żdanicki">
Las Żdanicki

Las Żdanicki (513.2*; cz. "Ždánický les", niem. "Steinitzer Wald") – wyżynny mezoregion w Zewnętrznych Karpatach Zachodnich. Leży w południowych Morawach w Czechach.
Las Żdanicki stanowi południowo-zachodnią ćwiartkę izolowanego łańcucha Karpat Środkowomorawskich – dolina Trkmanki dzieli go od Pogórza Kyjowskiego, a dolina Litavy – od Pogórza Litenczyckiego. Na zachodzie i południu Las Żdanicki otaczają obniżenia Podkarpacia Zachodniego: Obniżenie Dyjsko-Swrateckie i Brama Westonicka.
Las Żdanicki jest zbudowany z iłowców i piaskowców fliszu karpackiego. Stanowi dość mocno rozczłonkowany płaskowyż, podnoszący się z południowego zachodu na północny wschód. Powierzchnia regionu wynosi 470 km², przeciętna wysokość – 270 m n.p.m., najwyższa kulminacja to U Slepice (438 m n.p.m.) na północno-wschodnim skraju. Dzieli się na mikroregiony:
Południowo-wschodnia część regionu stanowi gęsto zaludniony obszar rolniczy, północ porastają lasy dębowe i bukowe. Eksploatowane są złoża ropy naftowej i gazu ziemnego. Największa miejscowość to Ždánice. Od 1996 istnieje Park Narodowy Las Żdanicki ("Přírodní park Ždánický les", 68 km²).

</doc>
<doc id="1687210" url="https://pl.wikipedia.org/wiki?curid=1687210" title="Geely">
Geely

Geely Automobile () – chiński producent samochodów osobowych z siedzibą w Hangzhou, w prowincji Zhejiang. Jest głównym oddziałem samochodowym koncernu Zhejiang Geely Holding Group.
Przedsiębiorstwo założone zostało w 1986 roku i zajmowało się początkowo produkcją chłodziarek, od 1992 części do motocykli, a od 1994 całych motocykli. Od 1998 roku Geely produkuje samochody osobowe.
Od połowy 2008 roku zaczęły się pojawiać informacje o tym, że koncern Geely prowadzi rozmowy z koncernem Ford Motor Company na temat możliwości odkupienia firmy Volvo. Ostatecznie, Volvo zostało nabyte za cenę 1,8 miliarda dolarów. Stało się to faktem 29 marca 2010 roku. W lutym 2013 roku Geely stało się właścicielem spółki The London Taxi Company.
W 2013 roku Geely rozpoczęło produkcję w Borysowskich Zakładach Samochodowych i Traktorowych Urządzeń Elektrycznych na Białorusi. W planach jest budowa nowych zakładów w okolicach Borysowa. Docelowo planowane jest produkowanie 120 000 aut rocznie.

</doc>
<doc id="1687212" url="https://pl.wikipedia.org/wiki?curid=1687212" title="BMW E89">
BMW E89



</doc>
<doc id="1687215" url="https://pl.wikipedia.org/wiki?curid=1687215" title="Falcone (Unia Europejska)">
Falcone (Unia Europejska)

Falcone – program powołany w celu zwalczania przestępczości zorganizowanej. Jest jednym z programów dotyczących współpracy sądowej w sprawach karnych.

</doc>
<doc id="1687218" url="https://pl.wikipedia.org/wiki?curid=1687218" title="Szlak Buczynowych Wąwozów">
Szlak Buczynowych Wąwozów

Szlak Buczynowych Wąwozów – żółty znakowany szlak turystyczny, w województwie zachodniopomorskim, w gminie Stare Czarnowo, we wschodniej części Szczecińskiego Parku Krajobrazowego „Puszcza Bukowa”.
Krótki szlak podmiejski, o długości 5,4 km, łączący dwa dłuższe: niebieski Szlak im. Stanisława Grońskiego i zielony Szlak im. Bolesława Czwójdzińskiego, co pozwala na zaplanowanie wędrówki w różnych wariantach. Na trasie szlaku pomniki przyrody, na Drodze Bieszczadzkiej na odcinku 0,6 km szlak prowadzi wzdłuż wschodniej granicy rezerwatu przyrody „Buczynowe Wąwozy”.
Przebieg szlaku.
Kilometraż podano dla obu kierunków marszu:
Przebieg szlaku zweryfikowany według danych z roku 2007.

</doc>
<doc id="1687222" url="https://pl.wikipedia.org/wiki?curid=1687222" title="Haramidy">
Haramidy



</doc>
<doc id="1687228" url="https://pl.wikipedia.org/wiki?curid=1687228" title="Abbad II al-Mutadid">
Abbad II al-Mutadid

Abbad II al-Mutadid (zm. 1069) – średniowieczny władca muzułmańskiej części Hiszpanii z dynastii Abbadytów.
Jego ojciec Abbad ibn Muhammad Abu Amr ogłosił w 1023 roku niezależność Sewilli od Kalifatu Kordobańskiego. W 1042 roku Abbad odziedziczył po nim to państwo, wraz z zadaniem utrzymania jego niezależności, umocnienia własnej pozycji na tronie oraz rozszerzenia terytorium podlegającego jego władzy. Abbad okazał się utalentowanym wodzem i politykiem. Około roku 1048 rozpoczął działania zbrojne, w wyniku których jego zwierzchność musiało uznać pięć pogranicznych księstw. W 1053 roku zaprosił do swojego pałacu w Sewilli grupę drobnych książąt berberyjskich z południa, których następnie rozkazał zamordować podczas kąpieli w łaźni parowej. Ich księstwa Arcos, Ronda i Morón wcielił do swojego państwa. Jednak nie tylko okrucieństwo cechowało jego rządy. Abbad zasłynął też jako poeta i opiekun artystów. 
W 1069 roku został zamordowany przez swojego syna Isma’ila, który sam pragnął objąć rządy. Ismail nie utrzymał się jednak długo na tronie i w wyniku kolejnego buntu władzę objął inny syn Abbada – Muhammad.

</doc>
<doc id="1687229" url="https://pl.wikipedia.org/wiki?curid=1687229" title="Christian Jacob">
Christian Jacob

Christian Jacob (ur. 4 grudnia 1959 w Rozay-en-Brie) – francuski polityk, były minister i eurodeputowany, parlamentarzysta, przewodniczący Republikanów (2019–2022).
Życiorys.
Z wykształcenia i zawodu rolnik oraz hodowca. Działał w organizacjach młodych rolników (m.in. w "Centre régional des jeunes agriculteurs").
Zaangażował się w działalność gaullistowskiego Zgromadzenia na rzecz Republiki. W latach 1994–1997 zasiadał w Parlamencie Europejskim, pracował w Komisji ds. Rolnictwa i Rozwoju Wsi.
W 1995, po nominacji Alaina Peyrefitte do Senatu, Christian Jacob jako jego zastępca wszedł w skład Zgromadzenia Narodowego. Skutecznie ubiegał się o reelekcję w kolejnych wyborach parlamentarnych w 1997, 2002 i 2007. W 2002 dołączył do Unii na rzecz Ruchu Ludowego.
W latach 2001–2002 był merem Provins, został następnie wiceburmistrzem tej miejscowości, a w 2006 powrócił na urząd mera. W 2008 i w 2014 wybierano go na kolejne kadencje na to stanowisko, zakończył urzędowanie w 2017.
Od 2002 do 2007 pełnił różne funkcje w administracji rządowej. W gabinetach Jean-Pierre'a Raffarina był młodszym ministrem ds. rodziny, następnie ds. małej i średniej przedsiębiorczości oraz handlu. W 2005 został ministrem służb publicznych w rządzie Dominique’a de Villepin. W 2007 powrócił do pracy w niższej izbie parlamentu, a w 2010 stanął na czele frakcji parlamentarnej UMP. W wyborach parlamentarnych w 2012 i 2017 uzyskiwał poselską reelekcję.
W październiku 2019 został wybrany na nowego przewodniczącego Republikanie, ugrupowania powstałego z przekształcenia UMP. Ustąpił z tej funkcji w czerwcu 2022.

</doc>
<doc id="1687230" url="https://pl.wikipedia.org/wiki?curid=1687230" title="Jewgienij Miroszniczenko">
Jewgienij Miroszniczenko



</doc>
<doc id="1687232" url="https://pl.wikipedia.org/wiki?curid=1687232" title="Abbad II">
Abbad II



</doc>
<doc id="1687233" url="https://pl.wikipedia.org/wiki?curid=1687233" title="Pogórze Litenczyckie">
Pogórze Litenczyckie

Pogórze Litenczyckie (513.2*; cz. "Litenčická pahorkatina") – wyżynny mezoregion w Zewnętrznych Karpatach Zachodnich. Leży w południowych Morawach w Czechach. 
Pogórze Litenczyckie stanowi północno-zachodnią ćwiartkę izolowanego łańcucha Karpat Środkowomorawskich – dolina Litavy dzieli je od Lasu Żdanickiego, a obniżenie zdouneckie – od Chrzibów. Na zachodzie Pogórze Litenczyckie graniczy z należącymi do Podkarpacia Zachodniego Obniżeniem Dyjsko-Swrateckim i Bramą Wyszkowską. 
Pogórze Litenczyckie stanowi rozczłonkowany płaskowyż zbudowany z fliszu karpackiego częściowo pokrytego lessem. Powierzchnia regionu wynosi 590 km², przeciętna wysokość – 290 m n.p.m., najwyższa kulminacja to Hradisko (518 m n.p.m.). Dzieli się na mikroregiony: 
Region jest niemal w całości zajęty pod uprawy rolne, z pierwotnych lasów dębowo-bukowych pozostały tylko niewielkie lasy wykorzystywane gospodarczo. 

</doc>
<doc id="1687234" url="https://pl.wikipedia.org/wiki?curid=1687234" title="Abadid al-Mu'tadid">
Abadid al-Mu'tadid



</doc>
<doc id="1687235" url="https://pl.wikipedia.org/wiki?curid=1687235" title="Digsby">
Digsby

Digsby – darmowy multikomunikator internetowy i klient poczty elektronicznej. Obsługuje takie sieci i protokoły jak Jabber/XMPP, Windows Live Messenger, Yahoo! Messenger czy ICQ.
Program napisano wykorzystując moduł wxPython. Digsby korzysta z silnika WebKit.

</doc>
<doc id="1687237" url="https://pl.wikipedia.org/wiki?curid=1687237" title="Norbert Glanzberg">
Norbert Glanzberg

Norbert Glanzberg (ur. 12 października 1910 w Rohatynie, zm. 25 lutego 2001 w Neuilly-sur-Seine) – pianista i kompozytor muzyki filmowej.
Życiorys.
Norbert Glanzberg urodził się w galicyjskim Rohatynie koło Lwowa, pod zaborem austro-węgierskim. W 1911 wraz ze swoją rodziną wyemigrował do Würzburga w Bawarii. W 1924 wstąpił do konserwatorium w Würzburgu i podjął pracę jako szef chóru. Od 1929 pracował jako asystent dyrygenta w teatrze miejskim w Akwizgranie. Tam też zetknął się z Bélą Bartókiem i Albanem Bergiem.
W 1930 został zatrudniony jako kompozytor przez UFA Film, gdzie napisał muzykę dla Billy’ego Wildera a następnie dla Maxa Ophülsa. W 1933, w okresie umacniania się ruchu faszystowskiego, Goebbels na łamach pisma NSDAP – „Der Angriff” określił Glanzberga jako „zdegenerowanego żydowskiego artystę”.
Glanzberg przeniósł się do Paryża i w 1936 poznał Django Reinhardta, pod wpływem którego grał w salach tanecznych dla robotników (fr. "bals musettes"). W 1938 poznał Lyse Gauty, dla której napisał "Le bonheur est entré dans mon cœur", dzięki czemu stał się akompaniatorem śpiewaczki podczas pokazu mody.
W 1939 Glanzberg, jako uchodźca polski, został wcielony do Wojska Polskiego we Francji. Zdemobilizowany w roku 1940, Glanzberg powrócił na południe Francji do „strefy nieokupowanej”. Tam też poznał Didiera Marouaniego, który polubiwszy Glanzberga, zaangażował go w trasy koncertowe Tino Rossiego i Édith Piaf.
Mimo dotychczasowego szczęścia w unikaniu niemieckich łapanek, w 1942 stał się ofiarą donosu i został osadzony w więzieniu na okres 6 miesięcy. Jego potajemną ucieczkę zorganizowała śpiewaczka Marie Bell wraz z Korsykańskim strażnikiem więzienia. Do 1944 ukrywał go Georges Auric, a dalej do końca wojny poeta René Laporte. Podczas pobytu u Laporte'a w Antibes, Glanzberg poznał intelektualistów francuskiego ruchu oporu: Paula Eluarda, Jacques’a Préverta, Louisa Aragona, Elsę Triolet i Juillarda. To właśnie Glanzberg przedstawił Maurice’a Chevaliera Juillardowi, który po wojnie stał się edytorem jego pamiętnika: "Ma route et mes chansons".
W roku 1945 Glanzberg wyszedł na wolność. Wziął czynny udział w wyzwoleniu Maurice’a Chevaliera, przetrzymywanego przez ruch oporu Soleil, po czym stanął przed trybunałem lustracyjnym w obronie Mistinguett.
W latach 1946–1948, Glanzberg odbył międzynarodowe tournée wraz z Tino Rossim. Później koncertował z Charlesem Trenetem po Afryce południowej.
Latem 1948, wraz z Henrim Contetem napisał słynną piosenkę "Padam, padam…", która stała się częścią repertuaru Edith Piaf. W 1952 skomponował dwa utwory dla Yves’a Montanda: "Moi j'm'en fous" i "Les grands boulevards". Od roku 1953 stworzył wiele utworów muzyki filmowej, np. do filmu "Michel Strogoff" (1953), "La goualeuse" (1954), "La sorcière" z Mariną Vlady (1955) czy "La mariée est trop belle" (1956) z Brigitte Bardot.
W 1959 urodził mu się syn Serge, który dziś jest producentem muzycznym, inżynierem dźwięku oraz właścicielem paryskiego studia nagrań "G POINT STUDIO".
Od roku 1962 do lat siedemdziesiątych, Glanzberg komponował jeszcze dla Petuli Clark, Dalidy i Mireille Mathieu.
Padł jednak ofiarą epoki rock’n’rolla i skończył swoją karierę jako kompozytor dla Music-hallu. W 1983 wrócił do muzyki poważnej suitą "Lieder", bazującą na wierszach więźniów z okresu II wojny światowej. Następnie zainspirowany powieściami Isaaca Bashevisa Singera skomponował w 1985 koncert na dwa fortepiany "La Suite Yiddish".
W 1998 wrócił na scenę i w Würzburgu dał koncert wraz z Hanną Schygullą. W 1999 nagrał koncert pieśni bożonarodzeniowych w katedrze Würzburgskiej a rok 2000 spędził na pisaniu orkiestracji do "La Suite Yiddish" na orkiestrę symfoniczną. Zmarł niedługo po skończeniu dzieła w lutym 2001.

</doc>
<doc id="1687247" url="https://pl.wikipedia.org/wiki?curid=1687247" title="Glismouda">
Glismouda

Glismouda, także Glismut (ur. 865 - zm. 26 kwietnia 924) – nieślubna córka króla wschodniofrankijskiego Arnulfa z Karyntii, pochodzącego z dynastii Karolingów. W 880 wyszła za mąż za Konrada Starszego z rodu Konradynów. 
Miała z nim 4 dzieci:

</doc>
<doc id="1687248" url="https://pl.wikipedia.org/wiki?curid=1687248" title="Prima Categoria (1911/1912)">
Prima Categoria (1911/1912)

Prima Categoria 1911/1912 (z wł. Pierwsza Kategoria) – 15. edycja najwyższej w hierarchii klasy mistrzostw Włoch w piłce nożnej, organizowanych przez FIGC, które odbyły się od 27 września 1911 do 28 kwietnia 1912. Mistrzem został Pro Vercelli, zdobywając swój czwarty tytuł.
Organizacja.
Liczba uczestników w głównym turnieju została powiększona z 9 do 10 drużyn. Do rozgrywek dołączył FC Casale. W 1910 roku mistrzostwa zaczęły rozszerzać swoje granice, gdy Federacja przyjęła wnioski o członkostwo trzech głównych drużyn z Wenecji oraz jednej z Bolonii. Ponieważ jednak istniały poważne problemy logistyczne i finansowe związane z długością wyjazdów, które powstałyby, a przede wszystkim organy federalne mające duże wątpliwości co do sportowej spójności czterech drużyn, systematycznie z dużą różnicą bramek pokonywanych w sparingach z formacjami Trójkąta Przemysłowego (Turyn-Medioaln-Genua) Federacja zdecydowała organizować dla nich rozgrywki w osobnej grupie, sekcji drugiej, której zwycięzca rzuciłby wyzwanie zwycięzcy głównego turnieju północno-zachodniego, zwanego sekcją pierwszą, w finale. Rozwiązanie to z pewnością nie pozwoliło na rozwój futbolu w Wenecji Euganejskiej i Emilii do tego stopnia, że turniej "Campionato veneto-emiliano" był całkowicie drugorzędny i boczny w stosunku do prawdziwych mistrzostw, które pozostały zarezerwowane dla klubów z turnieju głównego "Torneo maggiore".
Preeliminacje.
Casale – Racing Libertas Club 1:1
Racing Libertas Club – Casale 0:1
Finał.
 – 0:6
 – 7:0
Ostatni mecz Pro Vercelli rozegrał w składzie: Innocenti, Binaschi, Valle, Ara, Milano I, Leone, Milano II, Berardo, Ferraro, Rampini I, Corna.

</doc>
<doc id="1687257" url="https://pl.wikipedia.org/wiki?curid=1687257" title="Li Shaojie">
Li Shaojie

Li Shaojie (chin. upr. 李少杰, chin. trad. 李少傑, pinyin "Lǐ Shǎojié"; ur. 26 listopada 1975) – chiński lekkoatleta, dyskobol.
Osiągnięcia.
Shaojie dwukrotnie reprezentował swój kraj podczas igrzysk olimpijskich (Atlanta 1996 i Sydney 2000), zajmując odpowiednio 18. i 13. miejsce w eliminacjach (do finału kwalifikowało się 12 najlepszych zawodników)

</doc>
<doc id="1687264" url="https://pl.wikipedia.org/wiki?curid=1687264" title="Alexander Hislop">
Alexander Hislop

Aleksander Hislop (ur. 1807 w Duns, zm. 13 marca 1865 w Arbroath) – ksiądz w Wolnym Kościele Szkocji. Jego ojciec nazywał się Stephen Hislop, który poza tym, że był murarzem, piastował także funkcję starszego w Kościele Relief. Miał brata Stefana, który także był księdzem-misjonarzem w Indiach.
W roku 1831 ożenił się z Jane Pearson.
Zanim został księdzem w 1844 roku, był przez jakiś czas nauczycielem w Wick i wydawcą gazety "Scottish Guardian".
Aleksander Hislop napisał kilka książek, a stał się sławny dzięki jednej z nich – "Dwa Babilony" – w której ostro krytykował Kościół rzymski za, jego zdaniem "bałwochwalstwa rodem ze starożytnego Babilonu".
Książka ta ukazała się w języku polskim w roku 2011 w tłumaczeniu Bogusława Kluza.

</doc>
<doc id="1687266" url="https://pl.wikipedia.org/wiki?curid=1687266" title="Pascal Clément">
Pascal Clément

Pascal Clément (ur. 12 maja 1945 w Boulogne-Billancourt, zm. 21 czerwca 2020 w Paryżu) – francuski polityk, były minister sprawiedliwości i strażnik pieczęci, parlamentarzysta.
Życiorys.
Studiował literaturę, prawo i filozofię. Absolwent Instytutu Nauk Politycznych w Paryżu. Praktykował jako adwokat przy paryskim sądzie apelacyjnym.
Zaangażował się w działalność centrowej Unii na rzecz Demokracji Francuskiej. W 1977 został merem Saint-Marcel-de-Félines, zajmował to stanowisko nieprzerwanie do 2001. Od 1982 do 2008 był radnym departamentu Loary, początkowo jako wiceprzewodniczący, a od 1994 przewodniczący rady generalnej.
W 1978 po raz pierwszy został wybrany do Zgromadzenia Narodowego. Mandat poselski sprawował do 2005 z przerwą w latach 1993–1995, kiedy to w rządzie Édouarda Balladura pełnił funkcję wiceministra odpowiedzialnego za kontakty z niższą izbą francuskiego parlamentu.
W 2002 przeszedł z UDF do Unii na rzecz Ruchu Ludowego. W 2005 wszedł w skład rządu Dominique’a de Villepina jako minister sprawiedliwości i strażnik pieczęci. Urząd ten sprawował do 2007, powracając po kolejnych wyborach do pełnienia funkcji posła do Zgromadzenia Narodowego. W 2012 nie ubiegał się o poselską reelekcję.

</doc>
<doc id="1687267" url="https://pl.wikipedia.org/wiki?curid=1687267" title="Damien Grégorini">
Damien Grégorini

Damien Grégorini (ur. 2 marca 1979 w Nicei) – francuski piłkarz występujący na pozycji bramkarza.
Kariera klubowa.
Grégorini profesjonalną karierę rozpoczynał w drugoligowym OGC Nice. W Ligue 2 zadebiutował 22 sierpnia 1998 w przegranym 0-2 meczu z ES Wasquehal. W debiutanckim sezonie 1998/1999 zagrał tam w lidze 15 razy. Od początku następnego sezonu stał się podstawowym graczem drużyny z Nicei. W sumie spędził tam dwa sezony. W tym czasie rozegrał 43 spotkania w barwach OGC Nice.
W 2000 roku podpisał kontrakt z pierwszoligowym Olympique Marsylia. W Ligue 1 pierwszy występ zanotował 7 lutego 2001 w zremisowanym 1-1 pojedynku z Olympique Lyon. W pierwszym sezonie w barwach Olympique zagrał 9 razy, a w lidze zajął z nim piętnaste miejsce. W następnym sezonie rozegrał jedno spotkanie, a w rozgrywkach ligowych uplasował się z Olympique na dziewiątej pozycji. Latem 2002 został wypożyczony do innego pierwszoligowca - OGC Nice. Przez cały sezon wystąpił tam we wszystkich 38 ligowych meczach, a po zakończeniu rozgrywek ligowych trafił do Nice na zasadzie transferu definitywnego. W sezonie 2006/2007 stracił miejsce w składzie na rzecz Hugo Llorisa i stał się rezerwowym. W nicejskim klubie spędził w sumie cztery i pół roku. Łącznie rozegrał tam 147 spotkań.
W styczniu 2007 przeszedł do innego pierwszoligowca - AS Nancy. Zadebiutował tam 3 lutego 2007 w wygranym 2-1 spotkaniu z Toulouse FC. Od czasu debiutu w Nancy Grégorini był tam bramkarzem rezerwowym. W Nancy grał do końca kariery, czyli do 2014 roku.

</doc>
<doc id="1687268" url="https://pl.wikipedia.org/wiki?curid=1687268" title="Damien Gregorini">
Damien Gregorini



</doc>
<doc id="1687272" url="https://pl.wikipedia.org/wiki?curid=1687272" title="Beautiful (singel Eminema)">
Beautiful (singel Eminema)

Beautiful – czwarty oficjalny singel amerykańskiego rapera Eminema promujący jego szósty album "Relapse". Wydany został 12 maja 2009 r. na iTunes.

</doc>
<doc id="1687273" url="https://pl.wikipedia.org/wiki?curid=1687273" title="Yūzō Kanemaru">
Yūzō Kanemaru

 – japoński lekkoatleta, sprinter.
Osiągnięcia.
W 2008 reprezentował Japonię na igrzyskach olimpijskich w Pekinie, 43. miejsce w eliminacjach nie dało awansu do następnej rundy na 400 metrów.

</doc>
<doc id="1687275" url="https://pl.wikipedia.org/wiki?curid=1687275" title="Jan Kepler">
Jan Kepler



</doc>
<doc id="1687278" url="https://pl.wikipedia.org/wiki?curid=1687278" title="Przedmieście Płuskie">
Przedmieście Płuskie

Przedmieście Płuskie (potocznie "Płuskie") – jedna z pięciu dzielnic Tarnogrodu, znajdująca się na północy miasta. Przewodniczącym Zarządu Dzielnicy jest Henryka Krasowska (2009). Nazwa pochodzi od wsi Płusy.
Dzielnica rozpościera się po obu stronach głównej drogi wojewódzkiej nr 835 (ul. Biłgorajska) oraz równoległej do niej ulicy "Przedmieście Płuskie", od której dzielnica bierze nazwę. Płuskie ma głównie charakter mieszkaniowy, choć znajduje się tu także część infrastruktury komunalnej (m.in. oczyszczalnia ścieków i zakład energetyczny, a także stacja benzynowa). Główną zabudowę dzielnicy stanowią domy jednorodzinne. 
Na Płuskim znajduje się tzw. "Wąwóz Siekane" – miejsce 100 poległych powstańców tarnogrodzkich (1863), w którym postawiono pomnik. W obrębie dzielnicy jest dużo zieleni. Łączą się tutaj dwie główne źródłowe strugi tworzące Nitkę.
Ulice w obrębie dzielnicy to Biłgorajska, Nadrzeczna, Partyzantów, Płuskie Przedmieście Wschód, Płuskie Przedmieście Zachód.

</doc>
<doc id="1687282" url="https://pl.wikipedia.org/wiki?curid=1687282" title="List zapowiedni">
List zapowiedni



</doc>
<doc id="1687287" url="https://pl.wikipedia.org/wiki?curid=1687287" title="Konkomitancja">
Konkomitancja

Konkomitancja (łac. "concomitantio" od "con" 'współ' i "comes" dop. "comitis" 'towarzysz') - doktryna dotycząca związku pomiędzy ciałem i krwią Chrystusa w Eucharystii. Zakłada, że przyjmując Komunię Św. tylko pod jedną postacią chrześcijanie przyjmują zarówno ciało jak i krew Pana Jezusa. Kościół rzymskokatolicki uznaje konkomitancję, zdefiniował to pojęcie w XII w. Konkomitację uznaje również prawosławie, gdzie niemowlętom udzielana jest Komunia jedynie pod postacią wina.

</doc>
<doc id="1687288" url="https://pl.wikipedia.org/wiki?curid=1687288" title="Pogórze Kyjowskie">
Pogórze Kyjowskie

Pogórze Kyjowskie (513.2*; cz. "Kyjovská pahorkatina") – wyżynny mezoregion w Zewnętrznych Karpatach Zachodnich. Leży w południowych Morawach w Czechach. 
Pogórze Kyjowskie stanowi najniższą, południowo-wschodnią ćwiartkę izolowanego łańcucha Karpat Środkowomorawskich. Na zachodzie dolina Trkmanki dzieli je od Lasu Żdanickiego, na północy Pogórze przechodzi w pasmo górskie Chrziby, na południu opada w Bramę Westonicką, a na wschodzie – w Obniżenie Dolnomorawskie. 
Pogórze Kyjowskie jest zbudowane z fliszu karpackiego. Stanowi rozczłonkowany falisty płaskowyż, złożony z szerokich grzbietów pociętych przez szerokie i płytkie doliny rzeczne. Powierzchnia regionu wynosi 482 km², przeciętna wysokość – 235 m n.p.m., najwyższa kulminacja – Babí lom (417 m n.p.m.). Dzieli się na mikroregiony: 
Obszar rolniczy ze znacznym udziałem winnic i sadów. 

</doc>
<doc id="1687290" url="https://pl.wikipedia.org/wiki?curid=1687290" title="Stefan Tomasz Kotromanić">
Stefan Tomasz Kotromanić

Stefan Tomasz Kotromanić (ur. ?, zm. 10 lipca 1461 r.) – król Bośni z dynastii Kotromanowiczów, sprawujący władzę od 1443 r. Syn Stefana Ostoi nie wiadomo jednak z którego małżeństwa. Z pierwszego związku małżeńskiego zawartego z Vojačą miał syna Stefana Tomasza oraz dwóch synów zmarłych przedwcześnie. Z drugą żoną Katarzyną Kosačą miał syna Zygmunta i córkę Katarzynę, którzy po upadku Królestwa Bośni ulegli poturczeniu.
Panowanie.
Początki panowania.
Wybrany został władcą Bośni po bezpotomnej śmierci Tvrtka II w 1443 r. Wyboru tego nie zaakceptował ówczesny wojewoda Stefan Vukczić Kosacza, który poparł przeciw nowemu królowi jego brata Radivoja. Na początku 1444 r. Stefan Tomasz pokonał pretendenta do tronu, a następnie zajął Srebrenicę, znajdującą się w rękach tureckich, która na mocy prowadzonych układów między despotą serbskim Jerzym Brankoviciem a Turkami miała być zwrócona Serbom. Doprowadziło to do zawarcia przez Jerzego Brankovica antybośniackiego sojuszu ze Stefanem Vukcziciem oraz do wybuchu wojny. 
Wojna domowa i wydzielenie się Hercegowiny.
Próba doprowadzenia do kompromisu nie przyniosła żadnych skutków, w tym nawet zawarcie małżeństwa przez Stefana Vukczicia z córką Stefana Tomasza - Katarzyną w 1446 r. Wojna została zakończona w 1448 r. rozpadem Królestwa Bośni poprzez wydzielenie przez Stefana Vukczicia południowo-wschodniej części kraju której ogłosił się niezależnym władcą - hercegiem św. Sawy (stąd Hercegowina). W czasie konfliktu utracił również Srebrenicę na rzecz Serbii, z którą zawarł pokój w 1451 r. Wobec wzrostu zagrożenia ze strony Imperium Osmańskiego zawarł też pokój ze Stefanem Vukcziciem. 
Szukanie sojuszników i I wyprawa turecka na Bośnię.
Następnie starał się zawrzeć sojusz z Serbią i Hercegowiną skierowany przeciwko Turcji - bezskutecznie, wobec sprzecznych interesów tych państw. Zwrócił się o pomoc do wodza węgierskiego Jana Hunyadego, uzyskał też poparcie papieża Kaliksta III do którego udał się osobiście w 1455 r. oraz Wenecji. W 1456 r. Turcy zorganizowali wyprawę wojskową przeciw Bośni i Węgrom w czasie której udało się na krótko powstrzymać niebezpieczeństwo tureckie w wyniku bitwy pod Belgradem. Było to jednak zwycięstwo okupione dużymi stratami – zginął Jan Hunyady – główny sojusznik Stefana Tomasza. 
II wyprawa turecka na Bośnię.
W 1458 r. Turcy ponownie zaatakowali Bośnię a Stefan Tomasz nie uzyskał pomocy od nikogo ze sojuszników. Udało mu się jednak zażegnać konflikt poprzez zawarcie pokoju z Turcją na mocy którego Bośnia miała płacić wyższy haracz.
Ostatnie lata panowania.
Ponieważ nowy despota serbski Stefan V Ślepy współudział z wojskami turecki Stefan Tomasz zawarł sojusz z opozycjonistami serbskim. Doprowadził do ślubu swojego syna Stefana Tomaszewicza Kotromanowicza z córką zmarłego despoty Łazarza II i wprowadzić go na tron serbski (1459). Jednak zamiast wzmocnić to pozycję Bośni doprowadziło do eskalacji konfliktu bośniacko-tureckiego. Turcy zlikwidowali despotowinę, a działania Stefana Tomasza potępił król Węgier Maciej Korwin, którego ten jeszcze rok wcześniej uznał zwierzchnictwo. Zwrócił się więc o pomoc do papieża Piusa II o zorganizowanie krucjaty. Papież udzielił zgody na taką wyprawę, ale w zamian zażądał likwidacji patarenskiej cerkwi bośniackiej. Na przełomie 1460/1461 Stefan Tomasz podjął się jej likwidacji w wyniku część patarenów zbiegła do Hercegowiny. Fakt ten jednak nie wpłynął na polepszenie sytuacji politycznej Bośni, a wręcz przeciwnie podkopał autorytet króla w samej Bośni.
Śmierć.
Niedługo potem Stefan Tomasz zmarł w niewyjaśnionych okolicznościach. Podejrzewano zabójstwo inspirowane ze strony opozycji w samej Bośni na czele której stali jego brat Radivoj oraz syn Stefan Tomaszewicz lub ze strony węgierskiej bądź tureckiej.

</doc>
<doc id="1687291" url="https://pl.wikipedia.org/wiki?curid=1687291" title="Beit Gamli'el">
Beit Gamli'el



</doc>
<doc id="1687293" url="https://pl.wikipedia.org/wiki?curid=1687293" title="Arsen Kanokow">
Arsen Kanokow

Arsen Baszyrowicz Kanokow (ros. Арсен Баширович Каноков, ur. 22 lutego 1957 w Szytchała, Kabardyno-Bałkarska ASRR) – kabardyjski ekonomista, przedsiębiorca i polityk, prezydent Kabardo-Bałkarii od 2005.
Życiorys.
W 1981 ukończył studia na Wydziale Handlowo-Ekonomicznym Moskiewskiego Instytutu Gospodarki Narodowej im. Gieorgija Plechanowa. Posiada stopień doktora nauk ekonomicznych. Jest członkiem Akademii Nauk Ekonomicznych.
Po studiach przez dwa lata odbywał służbę wojskową w Armii Radzieckiej. W latach 1983–1987 był pracownikiem w Moskworieckim Zjednoczeniu Sadowniczym. Od 1987 kierował moskiewską spółdzielnią handlową „Kodeks”. W 1991 założył w Moskwie holding „Sindika”. W latach 1996–1998 był akcjonariuszem i członkiem rady dyrektorów spółki „AKB CentroKredit”.
W 1998 objął funkcję zastępcy stałego przedstawiciela Republiki Kabardo-Bałkarskiej przy Prezydencie Federacji Rosyjskiej. W grudniu 2003 został wybrany do Dumy Państwowej IV kadencji z ogólnofederalnej listy Liberalno-Demokratycznej Partii Rosji. Po roku został członkiem Jednej Rosji. Pełnił funkcję wiceprzewodniczącego Komitetu Dumy ds. Budżetu i Podatków oraz zasiadał w Komisji ds. Problemów Kaukazu Północnego.
27 września 2005 Prezydent Rosji Władimir Putin wniósł kandydaturę Kanokowa na stanowisko Prezydenta Kabardo-Bałkarii do rozpatrzenia przez parlament republiki. Dzień później parlament Kabardo-Bałkarii zatwierdził kandydaturę Kanokowa.

</doc>
<doc id="1687301" url="https://pl.wikipedia.org/wiki?curid=1687301" title="Rafael Termes">
Rafael Termes

Rafael Termes Carreró (ur. 5 grudnia 1918 w Sitges koło Barcelony - zm. 25 sierpnia 2005 w Madrycie) – ekonomista hiszpański. Był doradcą Banco Popular od 1966 do 1977, i przewodniczącym "Asociación Española de Banca Privada" (AEB) w latach 1977–1990.
Życiorys.
Skończył studia inżynierskie w 1945, a także Królewską Akademię Nauk Ekonomicznych i Finansowych oraz Królewską Akademię Nauk Moralnych i Politycznych. 
Otrzymał tytuł doktora honoris causa od Uniwersytetu Francisco Marroquín z Gwatemali. Był jednym z założycieli i pierwszych profesorów IESE Business School (od 1958). Był również dziekanem kampusu IESE w Madrycie od 1997.
Należał do Opus Dei od 1940.
Publikacje.
Napisał wiele książek, m.in. "El poder creador del riesgo" (1986), "Capitalismo y cultura cristiana", "Las causas del paro", "Desde la libertad" (1997), "Antropología del capitalismo", "Inversión y Coste de Capital", "Manual de Finanzas" (1998), "Del estalinismo a la libertad. Perspectiva de los países del Este" (1990), "Capitalismo y cultura cristiana" (1999) i "Antropología del capitalismo" (2001).

</doc>
<doc id="1687306" url="https://pl.wikipedia.org/wiki?curid=1687306" title="Gelete Burka">
Gelete Burka

Gelete Burka Bati (ur. 23 stycznia 1986 w Oromii) – etiopska lekkoatletka, specjalizująca się w biegu na 1500 metrów oraz biegach przełajowych.

</doc>
<doc id="1687308" url="https://pl.wikipedia.org/wiki?curid=1687308" title="Gelete Burika Bati">
Gelete Burika Bati



</doc>
<doc id="1687320" url="https://pl.wikipedia.org/wiki?curid=1687320" title="Wysszaja liga (1996)">
Wysszaja liga (1996)

Rozgrywki rosyjskiej pierwszej ligi w sezonie 1996 były piątymi w historii rosyjskiej pierwszej ligi. Rozpoczęły się 3 marca 1996 roku, zakończyły się natomiast 3 listopada 1996 roku. W rozgrywkach wzięło udział osiemnaście drużyn, w tym trzy, które awansowały z drugiej ligi – Bałtika Kaliningrad, Łada Togliatti i Zenit Petersburg. Mistrzowski tytuł wywalczyła drużyna Spartaka Moskwa. Królem strzelców ligi został Aleksandr Masłow z Rostsielmasza Rostów, który zdobył 23 gole.
Tabela.
Spartak i Ałanija zajęły ex aequo pierwsze miejsce w tabeli. O mistrzostwie kraju zadecydował więc dodatkowy mecz:
Nagrody.
33 najlepszych piłkarzy ligi za sezon 1996:

</doc>
<doc id="1687322" url="https://pl.wikipedia.org/wiki?curid=1687322" title="Niebla">
Niebla

Niebla – miejscowość w Hiszpanii, w prowincji Sewilla, we wspólnocie autonomicznej Andaluzja.
Historia.
Założone jako "Ilipula" przez Rzymian. W czasach panowania Wizygotów przemianowane na "Elebla" zostało siedzibą biskupstwa. W czasach arabskich nazwane "Lebla". W 1257 zdobyte przez Alfonsa X i nazwane "Niebla".

</doc>
<doc id="1687325" url="https://pl.wikipedia.org/wiki?curid=1687325" title="Linda Stahl">
Linda Stahl

Linda Stahl (ur. 2 października 1985 w Steinheim) – niemiecka lekkoatletka specjalizująca się w rzucie oszczepem.
Trzykrotna uczestniczka mistrzostw świata. Złota i brązowa medalistka mistrzostw Europy oraz mistrzyni Starego Kontynentu młodzieżowców z 2007. Stawała na podium mistrzostw Niemiec oraz reprezentowała kraj zimowym pucharu Europy w rzutach lekkoatletycznych.
Kariera.
Jako juniorka nie odnosiła sukcesów międzynarodowych, dopiero w 2007 została mistrzynią Europy do lat 23. W tym samym sezonie zajęła ósme miejsce w mistrzostwach świata w Osace. Dwa lata później podczas kolejnej edycji światowego czempionatu była szósta. Złota medalistka Mistrzyni Europy z 2010 – zwycięstwo zapewniła sobie w przedostatniej próbie, w której ustanowiła wynikiem 66,81 swój rekord życiowy. Po tym sukcesie znalazła się w składzie reprezentacji Europy na zawody pucharu interkontynentalnego, w których zajęła czwarte miejsce. Podczas mistrzostw świata w Daegu (2011) awansowała do finału, w którym ostatecznie – z powodu kontuzji – nie wzięła udziału. Brązowa medalistka mistrzostw Europy oraz igrzysk olimpijskich z 2012. W 2013 zajęła 4. miejsce na mistrzostwach świata w Moskwie. W 2014 zdobyła swój drugi brązowy medal mistrzostw Europy.
Rekord życiowy: 67,32 (14 czerwca 2014, Nowy Jork).

</doc>
<doc id="1687332" url="https://pl.wikipedia.org/wiki?curid=1687332" title="Krople chwil...">
Krople chwil...

„Krople chwil...” - singel Edyty Górniak wydany w 2004 roku, nagrany na potrzeby promocyjne wody mineralnej Cisowianka.
Na singlu znajduje się jedna kompozycja pt. „Krople chwil” skomponowana przez Grzegorza Jabłońskiego do tekstu Ryszarda Kunce.

</doc>
<doc id="1687333" url="https://pl.wikipedia.org/wiki?curid=1687333" title="Mól kożusznik">
Mól kożusznik

Mól kożusznik ("Tinea pellionella") – mały motyl nocny z rodziny molowatych, którego larwy żerują na futrach, materiałach wełnianych i w pierzu, powszechnie znany jako mól futrzany.
Zakres występowania obejmuje wszystkie kontynenty. Barwa ciała od płowej po złotą z brązowym odcieniem. Rozpiętość skrzydeł wynosi 10–14 mm. Larwy jasnożółte. Żywią się materiałami (wełnianymi, futrzanymi, filcem) oraz pierzem.
Samica składa 37–48 jaj w miejscu, gdzie znajduje się potencjalne pożywienie dla larw. Wykluwają się po 4–7 dni. Stadium larwalne trwa 68–87 dni. Okres przepoczwarzania się trwa 6–19 dni. Osobniki dorosłe żyją 4–6 dni.

</doc>
<doc id="1687334" url="https://pl.wikipedia.org/wiki?curid=1687334" title="Mól futrzany">
Mól futrzany



</doc>
<doc id="1687335" url="https://pl.wikipedia.org/wiki?curid=1687335" title="Tinea pellionella">
Tinea pellionella



</doc>
<doc id="1687338" url="https://pl.wikipedia.org/wiki?curid=1687338" title="Pavlovské vrchy">
Pavlovské vrchy

Pavlovské vrchy (513.1**) – mikroregion w łańcuchu Karpat Austriacko-Morawskich w Zewnętrznych Karpatach Zachodnich. Leży w południowych Morawach w Czechach. 
Pavlovské vrchy stanowią wyższą, zachodnią część Mikulovskiej vrchoviny w łańcuchu Karpat Austriacko-Morawskich. Są zbudowane z ostańcowych wapieni jurajskich otoczonych fliszem karpackim. Powierzchnia regionu – 44 km², najwyższy szczyt – Děvín (554 m n.p.m.), z anteną nadajnika radiowego. 
Na niższym wierzchołku masywu Děvína (428 m n.p.m.) leżą ruiny gotyckiego Zamku Děvičky. Pod szczytem Turold znajduje się jedyna udostępniona do zwiedzania jaskinia Wzgórz – Na Turoldu. Na szczycie Svatý kopeček (363 m n.p.m.) znajduje się zespół kaplic – cel pielgrzymek. 
Od 1976 w najwyższej części Wzgórz Pawłowskich istnieje Park Krajobrazowy Pálava ("Chráněná krajinná oblast Pálava", 86 km²). 

</doc>
<doc id="1687339" url="https://pl.wikipedia.org/wiki?curid=1687339" title="Mikrobentos">
Mikrobentos

Mikrobentos (herpon) – zespół organizmów związanych z dnem środowisk wodnych; delikatny nalot roślinnych i zwierzęcych organizmów (&lt;1mm), najmniejsze stadia larwalne np. mięczaków, szkarłupni i skorupiaków, bakterie, glony i pierwotniaki gromadzące się na powierzchni mułu na dnie.

</doc>
<doc id="1687342" url="https://pl.wikipedia.org/wiki?curid=1687342" title="Szlak Parkowy">
Szlak Parkowy

Szlak Parkowy - czarny znakowany szlak turystyczny w województwie śląskim.
Informacje ogólne.
Szlak łączący dwa miejskie parki w Katowicach - Park Kościuszki i Katowicki Park Leśny. Łączy także główne szlaki w mieście: Szlak Bohaterów Wieży Spadochronowej, Szlak Historii Górnictwa Górnośląskiego i Katowicki Szlak Spacerowy.

</doc>
<doc id="1687343" url="https://pl.wikipedia.org/wiki?curid=1687343" title="Alexander Vencel (ur. 1944)">
Alexander Vencel (ur. 1944)

Alexander Vencel (ur. 8 lutego 1944 w Ilva Mare) – słowacki piłkarz, Mistrz Europy z 1976 roku. Jego syn Alexander również grał na pozycji bramkarza.
Kariera klubowa.
Vencel przygodę z futbolem rozpoczął w wieku w 14 lat w zespole TJ Dimitrov Bratysława. Dwa lata później trafił do grup młodzieżowych Slovana Bratysława. W 1963 zadebiutował w wielkim futbolu w klubie Dukla Komárno. Grał tam przez dwa sezony. 
Od sezonu 1964/65 rozpoczął ponownie grę w Slovanie, gdzie przez dwanaście sezonów odnosił największe sukcesy w karierze. Trzykrotnie świętował mistrzostwo Czechosłowacji w sezonach 1969/70, 1973/74 i 1974/75. Dwukrotnie podnosił wraz z kolegami z drużyny Puchar Czechosłowacji w sezonach 1967/68 i 1973/74. Cztery razy Slovan z Vencelem w składzie zdobywał Puchar Słowacji w ramach Czechosłowacji w sezonach 1969/70, 1971/72, 1973/74 i 1975/76. 
W sezonie 1968/69 zwyciężył wraz ze Slovanem w finale Pucharu Zdobywców Pucharów. Pokonaną drużyną okazała się FC Barcelona, a mecz zakończył się wynikiem 3:2 dla Slovana. Łącznie przez 12 lat zagrał dla Slovana w 321 spotkaniach. 
W 1977 przeszedł do Nitry, w których spędził kolejne dwa sezony. Od 1980 grał amatorsko w SK Slovan Wien. W tym klubie zakończył w 1982 karierę piłkarską.
Kariera reprezentacyjna.
Vencel po raz pierwszy w reprezentacji zagrał 19 września 1965 w meczu eliminacji do Mistrzostw Świata 1966 przeciwko Rumunii, zakończonym zwycięstwem Czechosłowaków 3:1. Zagrał także w kolejnych trzech spotkaniach tych eliminacji, dwukrotnie z Turcją i raz z Portugalią. Bramki reprezentacji bronił także w 3 spotkaniach eliminacji do Mistrzostw Świata 1970, zakończonych awansem do turnieju finałowego. Podczas meksykańskiego mundialu wystąpił w przegranym 1:2 meczu przeciwko Rumunii. 
Został powołany także na Mistrzostwa Europy 1976, na których Czechosłowacja zdobyła jedyny w historii tytuł mistrzów Europy. Był tam bramkarzem rezerwowym. Ostatnie spotkanie reprezentacji rozegrał 30 marca 1977 w meczu eliminacji do Mistrzostw Świata 1978 przeciwko Walii, zakończonym zwycięstwem Walijczyków 0:3. Łącznie w latach 1965–1977 rozegrał 22 spotkania w reprezentacji Czechosłowacji.
Kariera trenerska.
Vencel pracował również jako asystent w klubach DAC Dunajská Streda, Spartak Trnawa i Slovan Bratysława.
Sukcesy.
Czechosłowacja
Slovan Bratysława

</doc>
<doc id="1687344" url="https://pl.wikipedia.org/wiki?curid=1687344" title="Newton-le-Willows">
Newton-le-Willows

Newton-le-Willows – miasto w Anglii, w hrabstwie Merseyside, w dystrykcie metropolitalnym St Helens. W 2001 liczyło 21 tysięcy mieszkańców. Z miasta pochodzą Rick Astley oraz Robin Herd.

</doc>
<doc id="1687346" url="https://pl.wikipedia.org/wiki?curid=1687346" title="Milovická pahorkatina">
Milovická pahorkatina

Milovická pahorkatina (513.1**) – mikroregion w łańcuchu Karpat Austriacko-Morawskich w Zewnętrznych Karpatach Zachodnich. Leży w południowych Morawach w Czechach. 
Pogórze Milowickie stanowi niższą, wschodnią część Mikulovská vrchovina w łańcuchu Karpat Austriacko-Morawskich. Stanowi łagodnie pofałdowany płaskowyż zbudowany z fliszu karpackiego pokrytego lessem. Powierzchnia regionu – 37 km², przeciętna wysokość – 256 m n.p.m., najwyższa kulminacja – Stará hora (351 m n.p.m.). 

</doc>
<doc id="1687350" url="https://pl.wikipedia.org/wiki?curid=1687350" title="Tour de France 2009">
Tour de France 2009

96. edycja Tour de France odbywała się od 4 lipca do 26 lipca 2009. Trasa, największego kolarskiego wyścigu, rozpoczęła się w Monako piętnastokilometrową jazdą indywidualną na czas. Część trasy tego etapu przebiegała przez tor wyścigowy Circuit de Monaco. Drugi etap również rozpoczął się w Księstwie Monako, jednak dalsza jego część przebiegała przez Francję.
Wyścig odwiedził łącznie sześć krajów: Monako, Francję, Hiszpanię, Andorę, Szwajcarię oraz Włochy (część szesnastego etapu). Łącznie kolarze pokonali 3459 kilometrów w tym 95 w jazdach na czas. Odbyło się siedem etapów górskich z których trzy zakończyły się górskimi finiszami, jeden etap był pagórkowaty. Jazda drużynowa na czas, jaka odbyła się podczas czwartego etapu, była pierwszą na trasie wyścigu od 2005 roku.
Wyścig zakończył się po 21 etapach. Meta tradycyjnie wyznaczona została w Paryżu.
Uczestnicy.
Drużyny.
20 drużyn wystartowało w wyścigu, 17 z nich to członkowie UCI ProTour, wystartowały również trzy drużyny spoza tego cyklu, które uzyskały dzikie karty. Były to: Skil-Shimano, Cervélo TestTeam oraz Agritubel. Każda z drużyn wystawiła po 9 kolarzy, dzięki czemu w całym wyścigu stanęło na starcie 180 zawodników.
Oto lista drużyn uczestniczących w wyścigu:
Zawodnicy.
Faworytami do zwycięstwa w wyścigu byli m.in. zwycięzca z 2008 roku – Carlos Sastre, zwycięzca z 2007 roku Alberto Contador, zwycięzca pierwszego tegorocznego wyścigu "Grand Touru" – Giro d’Italia Denis Mienszow oraz dwukrotny drugi w poprzednich edycjach Cadel Evans. Do wyścigu po trzyletniej przerwie powrócił Lance Armstrong. Zawodnik ten startował w jednej drużynie z Contadorem.
W wyścigu, z powodu kar, nie wystartowało dwóch znanych zawodników. Alejandro Valverde, lider drużyny Caisse d’Epargne, który w ostatnich dwóch latach kończył wyścig w klasyfikacji generalnej w pierwszej dziesiątce nie wystartuje w Tourze z powodu zawieszenia za doping, które nałożył na niego Włoski Komitet Olimpijski. Decyzja ta miała miejsce w maju br. i obowiązywać będzie przez dwa lata. Z tego powodu Hiszpan nie może jeździć we Włoszech, a szesnasty etap przebiega przez teren Italii. Początkowo do Touru zgłoszony był również Holender Thomas Dekker, ale ten miał pozytywny wynik testu antydopingowego na erytropoetyny. Specyfik ten jest zabroniony dla sportowców. Za niego wystartuje Charles Wegelius.
Początkowo do startu nie został dopuszczony belgijski sprinter i zwycięzca zielonej koszulki w 2007 roku Tom Boonen z powodu pozytywnego wyniku testu na kokainę. 3 lipca zmieniono decyzję i Boonen będzie mógł wystartować w "Wielkiej Pętli".
Etapy.
Etap 1 - 04.07 : Monako–Monako, 15.5 km (ITT).
"Etap ukończyło 180 kolarzy"
Etap 2 - 05.07 : Monako–Brignoles, 187 km.
"Etap ukończyło 180 kolarzy"
Etap 3 - 06.07 : Marsylia–La Grande-Motte, 196.5 km.
"Etap ukończyło 179 kolarzy"
Etap 5 - 08.07 : Cap d'Agde–Perpignan, 196.5 km.
"Etap ukończyło 178 kolarzy"
Etap 6 - 09.07 : Girona–Barcelona, 181.5 km.
"'Etap ukończyło 177 kolarzy"
Etap 7 - 10.07 : Barcelona–Andora, 224 km.
"Etap ukończyło 176 kolarzy"
Etap 8 - 11.07 : Andora-Saint-Girons, 176.5 km.
"Etap ukończyło 172 kolarzy"
Etap 9 - 12.07 : Saint-Gaudens - Tarbes, 160.5 km.
"Etap ukończyło 171 kolarzy"
Etap 11 - 15.07 : Vatan–Saint-Fargeau, 192 km.
"Etap ukończyło 170 kolarzy"
Etap 12 - 16.07 : Tonnerre–Vittel, 211.5 km.
"Etap ukończyło 166 kolarzy"
Etap 13 - 17.07 : Vittel-Colmar, 200 km.
"Etap ukończyło 164 kolarzy"
Etap 14 - 18.07 : Colmar-Besançon, 199 km.
"Etap ukończyło 164 kolarzy"
Etap 15 - 19.07 : Pontarlier-Verbier, 207.5 km.
"Etap ukończyło 162 kolarzy"
Etap 16 - 21.07 : Martigny-Bourg-Saint-Maurice, 159 km.
"Etap ukończyło 161 kolarzy"
Etap 17 - 22.07 : Bourg-Saint-Maurice - Le Grand-Bornand, 169,5 km.
"Etap ukończyło 158 kolarzy"
Etap 18 - 23.07 : Annecy - Annecy, 40,5 km.
"Etap ukończyło 158 kolarzy"
Etap 19 - 24.07 : Bourgoin-Jallieu - Aubenas, 195 km.
"Etap ukończyło 156 kolarzy"
Etap 20 - 25.07 : Montélimar - Mont Ventoux, 167 km.
"Etap ukończyło 156 kolarzy"
Etap 21 - 26.07 : Montereau-Fault-Yonne - Paryż, 164 km.
"Wyścig ukończyło 156 kolarzy"
Klasyfikacje.
Drużynowa

</doc>
<doc id="1687351" url="https://pl.wikipedia.org/wiki?curid=1687351" title="Edafozaury">
Edafozaury

Edofozaury (Edaphosauridae, Edaphosauria) – grupa najczęściej dużych (do 3 metrów i więcej) zaawansowanych pelykozaurów, żyjących od późnego pensylwanu do wczesnego permu.
Tradycyjnie podrząd Edaphosauria obejmował rodziny Edaphosauridae i Caseidae. Tak rozumiane edafozaury były grupą polifiletyczną.
Są najwcześniejszymi znanymi roślinożernymi owodniowcami i obok Diadectidae najwcześniejszymi znanymi roślinożernymi czworonogami. Miały małą w porównaniu z masywnym ciałem głowę i żagiel wzdłuż grzbietu, który mógł służyć do termoregulacji. Zaawansowany rodzaj "Edaphosaurus" wyróżniał się żaglem posiadającym kostne poprzeczki.
Skamieniałości edafozaurów są jak dotąd znane tylko z Ameryki Północnej i Europy.
Klasyfikacja.
Związki między Edaphosauridae zostały szczegółowo zbadane przez David M. Mazierskiego i Roberta R. Reisza (2010). Kladogram prezentowany poniżej został modyfikowany po analizie filogenetycznej.
Poniżej znajduje się zmodyfikowany kladogram z analizy Bensona:

</doc>
<doc id="1687352" url="https://pl.wikipedia.org/wiki?curid=1687352" title="Jelcz L11/2">
Jelcz L11/2



</doc>
<doc id="1687353" url="https://pl.wikipedia.org/wiki?curid=1687353" title="Edaphosauridae">
Edaphosauridae



</doc>
<doc id="1687355" url="https://pl.wikipedia.org/wiki?curid=1687355" title="Edaphosauria">
Edaphosauria



</doc>
<doc id="1687356" url="https://pl.wikipedia.org/wiki?curid=1687356" title="Alan Paton">
Alan Paton

Alan Stewart Paton (ur. 11 stycznia 1903 w Pietermaritzburg, zm. 12 kwietnia 1988 w Lintrose) – południowoafrykański pisarz, działacz społeczny i polityk.
Życiorys.
Był jednym z przywódców Partii Liberalnej założonej w 1953 roku. Jego dzieła charakteryzują się obroną rdzennej ludności. Przeciwstawia się systemowi segregacji rasowej. Opublikował m.in.:

</doc>
<doc id="1687357" url="https://pl.wikipedia.org/wiki?curid=1687357" title="Marcel Schelbert">
Marcel Schelbert

 
Marcel Schelbert (ur. 26 lutego 1976) – szwajcarski lekkoatleta, specjalista biegu na 400 m przez płotki.
Osiągnięcia.
W 1996 Schelbert reprezentował swój kraj podczas igrzysk olimpijskich w Atlancie, 47. czas eliminacji nie pozwolił mu jednak awansować do półfinałów.
Rekordy życiowe.
W 1999 wybrany sportowcem roku w Szwajcarii. Zakończył karierę w 2003, pracuje w bankowości.

</doc>
<doc id="1687362" url="https://pl.wikipedia.org/wiki?curid=1687362" title="Macierz skalarna">
Macierz skalarna

Macierz skalarna – macierz kwadratowa, której współczynniki są określone wzorami:
Skrótowo: formula_2 gdzie formula_3 to symbol Kroneckera.
Macierz skalarną można też zdefiniować przez pojęcia ogólniejsze. To macierz diagonalna, w której wszystkie elementy na przekątnej głównej są równe, czyli macierz postaci
Macierz skalarna reprezentuje wersory z bazy standardowej danej skończenie wymiarowej przestrzeni liniowej, np. przestrzeni euklidesowej, przeskalowane: formula_5
Ważne szczególne przypadki to macierz jednostkowa formula_6 oraz kwadratowa macierz zerowa: formula_7
Macierze odpowiadają odwzorowaniom liniowym (macierze kwadratowe: endomorfizmom). Odwzorowania liniowe można przemnożyć przez skalar, przez co ma sens mówienie o mnożeniu macierzy przez skalar. Wtedy macierz skalarną można zapisać jako formula_8 gdzie formula_9 jest macierzą jednostkową.
Własności.
Własności ogólne
Własności mnożenia
Własności diagonalizacji

</doc>
<doc id="1687364" url="https://pl.wikipedia.org/wiki?curid=1687364" title="Samobójstwo Walerego Sławka">
Samobójstwo Walerego Sławka

Samobójstwo Walerego Sławka miało miejsce 2 kwietnia 1939 r. Czołowy polityk obozu sanacyjnego, bliski współpracownik Józefa Piłsudskiego, trzykrotny premier II Rzeczypospolitej, jeden z głównych twórców założeń konstytucji kwietniowej, strzelił sobie w usta z pistoletu w swoim warszawskim mieszkaniu.
Sławek nie zginął od razu, próbowano go ratować, ale zmarł następnego dnia rano w szpitalu. W swoim liście pożegnalnym nie ujawnił motywów samobójstwa. Jego przyczyny do dziś pozostają przedmiotem wielu przypuszczeń i domniemywań.
Sytuacja Sławka po śmierci Piłsudskiego.
Sławek przewidywany był przez Józefa Piłsudskiego na stanowisko prezydenta Polski. Zakładał, że po śmierci marszałka, Ignacy Mościcki powinien zrezygnować z urzędu głowy państwa i namaścić go na swego następcę. Tak się jednak nie stało. Mościcki zawarł także nieformalne porozumienie z gen. Edwardem Rydzem-Śmigłym, którego celem było wykluczenie Sławka z obozu rządzącego. W wyniku tego Sławek stopniowo tracił bezpośredni wpływ na bieżącą politykę – 12 października 1935 r. złożył dymisję ze stanowiska szefa rządu, 30 tego samego miesiąca rozwiązał BBWR. Obwiniano go również za niską frekwencję w wyborach parlamentarnych (jedynie 45,9 proc. frekwencji).
Sławek planował zastąpić rozwiązany BBWR strukturą o nazwie Powszechna Organizacja Społeczeństwa. Po rezygnacji ze stanowiska premiera był on jedynie szeregowym posłem, ale posiadał wciąż rozległe wpływy (m.in. to on ułożył listę posłów). Jego pomysł został jednak ostro skrytykowany przez Rydza-Śmigłego, który przekazał mu to w kilkuzdaniowym liście.
24 maja 1936 r. na XIII Zjeździe Związku Legionistów Polskich Sławek przestał być prezesem tej organizacji. Za sprawą Rydza-Śmigłego zastąpił go na tym stanowisku płk Adam Koc. W czerwcu Sławek został prezesem Instytutu Badania Historii Najnowszej im. Józefa Piłsudskiego. Nominacja ta miała charakter wyłącznie honorowy, dzięki niej planowano odseparowanie go od życia politycznego.
11 listopada 1936 r. Edward Rydz-Śmigły został awansowany przez prezydenta Mościckiego na marszałka Polski. Zarówno sam Sławek, jak i niemal cała „grupa pułkowników” przyjęła to z niesmakiem. Były premier nie wszedł także w skład Obozu Zjednoczenia Narodowego, który uważał za twór dążący do totalitaryzmu.
22 czerwca 1938 r., tuż po śmierci Stanisława Cara, Sławek został marszałkiem Sejmu, głosowało na niego wielu sanacyjnych posłów, którzy chcieli w ten sposób wyrazić swój sprzeciw wobec sposobu traktowania go przez Rydza-Śmigłego i Mościckiego. Izba została jednak rozwiązana przez prezydenta 18 września. W wyborach Sławek stał się obiektem ataków ze strony osób, z którymi niegdyś współpracował. Stanisław Giza, pracownik naukowy Instytutu Józefa Piłsudskiego wspominał: Sławkowi nie udało się zdobyć mandatu poselskiego.
Samobójstwo.
W niedzielę 2 kwietnia 1939 r. o 20:45 (godzina śmierci Piłsudskiego) strzelił sobie w usta w swym warszawskim mieszkaniu przy al. Jana Chrystiana Szucha 16. Sławek próbował odebrać sobie życie ze starego pistoletu Browning, którego używał jeszcze podczas swej działalności w PPS. Janusz Jędrzejewicz, przyjaciel samobójcy, pisał o tej broni: Tuż przed próbą samobójczą, Sławek napisał list pożegnalny, w którym informował: Z dopiskiem: 
Ponadto Sławek pozostawił także list zaadresowany do prezydenta Mościckiego. Jego treść nigdy nie została ujawniona.
Kula nie przebiła jednak czaszki i utkwiła w podniebieniu niedoszłego samobójcy. Przewieziono go do szpitala wojskowego im. Józefa Piłsudskiego, gdzie trafił do Instytutu Chirurgii Urazowej. Tam stwierdzono, że strzał został oddany z ukosa, a sama broń (pistolet Browning) była stara, co sprawiło, iż kula nie przebiła podniebienia. Pacjent przeszedł transfuzję krwi, po czym poddano go dwugodzinnej operacji. Jego stan chwilowo się poprawił ok. godziny 4 nad ranem 3 kwietnia, ale tego samego dnia o 6:45 Walery Sławek zmarł nie odzyskawszy przytomności.
Pogrzeb.
Po śmierci ciało Walerego Sławka zostało wystawione w jego mieszkaniu aż do pogrzebu; w tym czasie hołd oddawali mu towarzysze broni, współpracownicy i społeczeństwo. Pogrzeb odbył się 5 kwietnia 1939 w Warszawie. Kondukt żałobny prowadzony przez ks. kan. Popławskiego przeszedł od kościoła garnizonowego przy ul. Długiej ulicami stolicy na Cmentarz Wojskowy na Powązkach, gdzie nastąpił pochówek. W pogrzebie brał udział Edward Rydz-Śmigły, który przybył tuż przed rozpoczęciem nabożeństwa. Gdy trumnę zdejmowano z katafalku, najbliżsi przyjaciele Sławka otoczyli trumnę, nie dopuszczając do niej marszałka Polski, którego obwiniali o śmierć byłego premiera. Na lawetę trumnę przenieśli m.in. Aleksander Prystor, Janusz Jędrzejewicz, Michał Tadeusz Brzęk-Osiński i gen. Lucjan Żeligowski. Pogrzeb Sławka stał się manifestacją piłsudczyków przeciwnych OZN. Na jego trumnie złożono wieńce m.in. z następującymi napisami: "Waleremu Sławkowi – przyjaciele z PPS", "Przyjacielowi Rodziny – Aleksandra Piłsudska", "Ukochanemu chrzestnemu ojcu – Jadwinia Piłsudska".
Motywy samobójstwa.
Zdaniem Andrzeja Garlickiego, główną przyczyną samobójstwa Sławka była jego porażka w wewnątrzsanacyjnej walce o realizację własnych koncepcji politycznych. Podobnego zdania jest Marian Drozdowski, wskazując na jego "osobistą klęskę polityczną". Co innego twierdzi Andrzej Micewski, który wskazuje na fakt, że Sławek "z walki o władzę dobrowolnie zrezygnował". Stanisław Mackiewicz pisze z kolei, iż Sławek czuł, że zawiódł Piłsudskiego: Opinii Mackiewicza zaprzeczyła jednak Aleksandra Piłsudska. Zdaniem Janusza Jędrzejewicza, samobójstwo Sławka miało być demonstracją przeciwko polityce obozu Śmigłego-Rydza, który w opinii byłego premiera niszczył dzieło stworzone przez Józefa Piłsudskiego. Na przełomie 1938 i 1939 Sławek kontaktował się z dawnymi kolegami partyjnymi z PPS, którym skarżył się na złą sytuację w obozie rządowym. Norbert Barlicki opowiadał Ludwikowi Cohnowi: 
Biograf Sławka, Jerzy Marek Nowakowski, uważa, że samobójstwo zostało spowodowane wieloma, nakładającymi się na siebie czynnikami: 
Leszek Moczulski jest zdania, że pomimo podejrzeń, że samobójstwo Walerego Sławka zostało spowodowane innymi czynnikami, niż powszechnie sądzono, za całą sprawą nie kryje się żadna tajemnica: 
Wątpliwości.
Dariusz Baliszewski zwraca uwagę na, jego zdaniem zagadkowe, okoliczności śmierci Sławka, powątpiewając, czy rzeczywiście było to samobójstwo. Podkreśla fakt, że tuż przed próbą samobójczą były premier spalił w swoim mieszkaniu cały szereg swoich zapisków i urzędowych dokumentów. Baliszewski przytacza także relację żony Feliksa Perla, Teresy Perlowej, która przekazała dr Stanisławowi Gizie, że Sławek planował dokonanie zamachu stanu. Miał on nawiązać kontakt m.in. z Tomaszem Arciszewskim i Kazimierzem Pużakiem, wspólnie planując obalenie rządu Sławoja-Składkowskiego. O sprawie dowiedział się jednak marszałek Śmigły-Rydz, który polecił dowódcy Oddziału II Sztabu Generalnego, płk Józefowi Smoleńskiemu, aresztować Walerego Sławka. Marszałek miał planować oskarżenie go o zdradę stanu i wytoczenie pokazowego procesu. Rzekomo ostrzeżony telefonicznie Sławek popełnił samobójstwo tuż przed aresztowaniem.
Jak przyznał sam Baliszewski, opowieść ta nie jest poparta żadnymi dowodami. Została ona zanegowana także przez samego płk. Smoleńskiego, który pisał m.in.: 
Smoleński, aby pokazać, o co był posądzany, przytoczył także artykuł z gadzinówki "Nowy Kurier Warszawski" z nr 284 z 3 grudnia 1940 r. pt. "Samobójstwo sumienia Piłsudskiego", w którym można przeczytać, że Sławek został zamordowany, ponieważ opowiadał się za porozumieniem z Niemcami. 
Baliszewski przytoczył jednak również relację posłów Józefa Ostafina i Edwina Wagnera, którzy w marcu 1939 r. mieli brać udział w spotkaniu w podziemiach Banku Gospodarstwa Krajowego w Warszawie. Dowiedzieli się oni tam rzekomo o planach przewrotu, mającego wynieść do władzy (na stanowisko prezydenta) Walerego Sławka. Obaj posłowie mieli donieść o tym kapelanowi prezydenta Mościckiego. To rzekomo doprowadziło do przeprowadzenia rewizji w mieszkaniu byłego premiera i stało się powodem jego samobójstwa. Trzecią przywoływaną przez Baliszewskiego relacją jest opowieść sędziego Ignacego Wielgusa, który podczas rozmowy z gen. Marianem Kukielem i Stanisławem Hallerem miał dowiedzieć się o planach przewrotu, dzięki któremu prezydentem miał zostać Sławek, premierem – Leon Kozłowski, a ministrem spraw wewnętrznych – Kazimierz Pużak. Gen. Kazimierz Sosnkowski miał wówczas przekonywać Sławka o konieczności otrucia Mościckiego i zawarcia porozumienia z Niemcami. Baliszewski zwrócił również uwagę na inne zagadkowe jego zdaniem okoliczności towarzyszące śmierci Sławka: 
Jak przyznaje sam Baliszewski: 

</doc>
<doc id="1687366" url="https://pl.wikipedia.org/wiki?curid=1687366" title="Ladislav Vízek">
Ladislav Vízek

Ladislav Vízek (ur. 22 stycznia 1955 w Chlumcu nad Cidlinou) – były czeski piłkarz, napastnik. Długoletni zawodnik Dukli Praga.
Piłkarzem Dukli był w latach 1975–1985 (łącznie 115 ligowych trafień). Później grał we francuskim Le Havre AC. Dwukrotnie był wybierany piłkarzem roku w Czechosłowacji (1983 i 1985). W reprezentacji Czechosłowacji zagrał 55 razy i strzelił 13 goli. Debiutował 20 kwietnia 1977 w meczu z Węgrami, ostatni raz zagrał w 1986. Brał udział w MŚ 82 (trzy spotkania). Znajdował się wśród brązowych medalistów ME 80, w tym samym roku wspólnie z kolegami triumfował na olimpiadzie w Moskwie.
Jest teściem Vladimíra Šmicera.

</doc>
<doc id="1687367" url="https://pl.wikipedia.org/wiki?curid=1687367" title="Ladislav Vizek">
Ladislav Vizek



</doc>
<doc id="1687373" url="https://pl.wikipedia.org/wiki?curid=1687373" title="Andrejs Pumpurs">
Andrejs Pumpurs

Andrejs Pumpurs (ur. 22 września 1841, zm. 6 lipca 1902 w Rydze) – łotewski poeta.
Życiorys.
Urodził się w rodzinie chłopskiej. Pracował jako stolarz i mierniczy. Pisał pieśni, które weszły do repertuaru ludowego. Był związany z młodołotyszami. W 1874 opublikował wiersz "Imanta" z charakterystycznym wątkiem "śpiących rycerzy", oczekujących na dzień walki.
W 1876 r. walczył przeciwko Turkom. Odbył liczne podróże po Rosji i Azji. Przez 15 lat pracował nad eposem opartym na podaniach ludowych o legendarnym łotewskim bohaterze pt. "Lāčplēsis" ("pol. Ten, który rozrywa niedźwiedzia").

</doc>
<doc id="1687378" url="https://pl.wikipedia.org/wiki?curid=1687378" title="Rudolf Krcil">
Rudolf Krcil



</doc>
<doc id="1687379" url="https://pl.wikipedia.org/wiki?curid=1687379" title="Rudolf Krčil">
Rudolf Krčil

Rudolf Krčil (ur. 5 marca 1906, zm. 3 kwietnia 1981), czeski piłkarz, pomocnik. Srebrny medalista MŚ 34.
Kariera sportowa.
W reprezentacji Czechosłowacji zagrał 20 razy. Debiutował 28 czerwca 1929 w meczu z Jugosławią, ostatni raz zagrał w 1935. Podczas MŚ 34 wystąpił we wszystkich czterech spotkaniach Czechosłowacji w turnieju. Był wówczas piłkarzem Slavii Praga.
Linki zewnętrzne.
Statystyki w bazie national-football-teams.com

</doc>
<doc id="1687382" url="https://pl.wikipedia.org/wiki?curid=1687382" title="Droga wojewódzka nr 522">
Droga wojewódzka nr 522

Droga wojewódzka nr 522 (DW522) – droga wojewódzka o długości 41 km łącząca DW517 z m. Górki, do DK16 w okolicach Kisielic. Droga przebiega przez powiaty: sztumski (gminy Sztum i Mikołajki Pomorskie), kwidzyński (gminy Prabuty i Gardeja) i iławski (gmina Kisielice).

</doc>
<doc id="1687384" url="https://pl.wikipedia.org/wiki?curid=1687384" title="Katolicy hebrajskojęzyczni">
Katolicy hebrajskojęzyczni



</doc>
<doc id="1687386" url="https://pl.wikipedia.org/wiki?curid=1687386" title="GAK Graz">
GAK Graz



</doc>
<doc id="1687387" url="https://pl.wikipedia.org/wiki?curid=1687387" title="Aris Limassol">
Aris Limassol

Aris Limassol (gr. Άρης Λεμεσού) - cypryjski klub piłkarski z siedzibą w mieście Limassol.
Historia.
Aris Limassol założony został w 1930 roku. W sezonie 2010/2011 zajął 1. miejsce w B' Kategorias i awansował do rozgrywek I ligi cypryjskiej.

</doc>
<doc id="1687388" url="https://pl.wikipedia.org/wiki?curid=1687388" title="Telefon jednobryłowy">
Telefon jednobryłowy

Telefon jednobryłowy – rodzaj budowy telefonu komórkowego. 
Składa się z jednego głównego elementu i nie ma ruchomych części. Na przodzie znajduje się wyświetlacz i klawiatura lub, w telefonach z ekranem dotykowym, tylko wyświetlacz. Pierwszym wyprodukowanym telefonem jednobryłowym była Motorola DynaTAC. Aparaty takie cechują się dużą odpornością na awarie mechaniczne oraz zużycie materiału.

</doc>
<doc id="1687389" url="https://pl.wikipedia.org/wiki?curid=1687389" title="Kardynał-infant Ferdynand">
Kardynał-infant Ferdynand



</doc>
<doc id="1687390" url="https://pl.wikipedia.org/wiki?curid=1687390" title="Telefon rozsuwany">
Telefon rozsuwany

Telefon rozsuwany, slider (z ang. "slider" – "suwak") – rodzaj budowy telefonu komórkowego. Składa się z dwóch głównych elementów, które można przesuwać równolegle względem siebie po prowadnicach. W momencie złożenia na części odsłoniętej znajduje się wyświetlacz, natomiast na części zasłoniętej jest klawiatura. W takim ułożeniu zazwyczaj można, choć w ograniczonym stopniu, korzystać z funkcji telefonu.

</doc>
<doc id="1687392" url="https://pl.wikipedia.org/wiki?curid=1687392" title="Wierch Lubania">
Wierch Lubania

Wierch Lubania – polana na Lubaniu w Gorcach. Mapa Geoportalu podaje nazwę Lubień, jednak we wszystkich wcześniejszych źródłach nazwa ta brzmi Wierch Lubania.
Polana znajduje się na wysokości 1180–1200 m n.p.m., pomiędzy dwoma wierzchołkami Lubania (Lubań i Średni Groń), na dość sporym, płaskim terenie. Dawniej był na niej staw, jeszcze w latach 70. XX wieku po większych ulewach tworzył się tutaj okresowy zbiornik wodny. Dawniej polana była wypasana, od lat 60. XX wieku czynna jest na niej w miesiącach lipiec–sierpień Studencka Baza Namiotowa Lubań, przez cały zaś rok można skorzystać w razie potrzeby ze schronienia z należącej do bazy wiaty. Na południowych obrzeżach polany znajdują się duże, zbudowane z piaskowca magurskiego głazy zwane "Samorodami", a przy nich ruiny wybudowanego w latach 1936–1939 przez Tatrzańskie Towarzystwo Narciarzy, a spalonego w 1944 przez Niemców schroniska turystycznego. W pobliżu krzyż upamiętniający śmierć zabitych wtedy 2 partyzantów. Poniżej "Samorodów", na południowych stokach, przy niebieskim i zielonym szlaku turystycznym znajduje się źródło wody zdatnej do picia. W pobliżu, na polanie Wyrobki (Wyrobki), znajdują się też ruiny kamiennych fundamentów bacówki, wybudowanej w 1973-1974, a doszczętnie spalonej w 1978.
Od zachodniej strony, na niższym, odkrytym i widokowym wierzchołku Lubania (1211 m) znajduje się ołtarz polowy z tablicą upamiętniającą górskie wędrówki Karola Wojtyły, który wielokrotnie bywał w Gorcach. Na niewielkim tarasie po południowej stronie polany zamontowano dużą tablicę informacyjną z opisem Lubania. Krzyżują się tutaj 3 szlaki turystyczne.
W 2015 r. na zachodnim szczycie Lubania oddano do użytku wieżę widokową na Lubaniu.
Polana znajduje się w granicach wsi Krośnica w województwie małopolskim, w powiecie nowotarskim, w gminie Krościenko nad Dunajcem.

</doc>
<doc id="1687393" url="https://pl.wikipedia.org/wiki?curid=1687393" title="Fernando Namora">
Fernando Namora

Fernando Gonçalves Namora (ur. 15 kwietnia 1919 w Condeixa-a-Nova, zm. 31 stycznia 1989 w Lizbonie) – portugalski lekarz, prozaik i poeta, jeden z najczęściej tłumaczonych autorów portugalskich. Autor tomików poetyckich, opowiadań, powieści, kronik i biografii. 
Twórczość.
Początkowo związany był z portugalskim neorealizmem (zbiór "Relevos" i powieść "As sete partidas do mundo"). Jego tom poetycki pt. "Terra" zainaugurował w 1941 serię wydawniczą Novo Cancioneiro (Nowy Kancjonarz), w ramach której publikowano neorealistyczną poezję portugalską. W 1943, jako pierwszy tom serii Novos Prosadores, publikującej neorealistyczną prozę, ukazała się powieść Namory pt. "Fogo na noite escura", opowiadająca o życiu różnych grup społecznych w Coimbrze. Neorealizm porzucił w latach 50. i od tego momentu publikował utwory o tematyce moralnej i psychologicznej, opowiadające o życiu ludzi prostych i postulujące powrót do odrzuconych wartości moralnych. W 1952 i 1963 opublikował zbiór biografii wybitnych lekarzy pt. "Deuses e demónios de medicina". Opublikował też relację z pobytu w Stanach Zjednoczonych, pt. "Cavalgada cinzenta".

</doc>
<doc id="1687394" url="https://pl.wikipedia.org/wiki?curid=1687394" title="Frank Walter Steinmeier">
Frank Walter Steinmeier



</doc>
<doc id="1687399" url="https://pl.wikipedia.org/wiki?curid=1687399" title="Passeridae">
Passeridae



</doc>
<doc id="1687400" url="https://pl.wikipedia.org/wiki?curid=1687400" title="Passerinae">
Passerinae



</doc>
<doc id="1687403" url="https://pl.wikipedia.org/wiki?curid=1687403" title="Windows">
Windows



</doc>
<doc id="1687405" url="https://pl.wikipedia.org/wiki?curid=1687405" title="Mutua Madrilena Masters Madrid">
Mutua Madrilena Masters Madrid



</doc>
<doc id="1687406" url="https://pl.wikipedia.org/wiki?curid=1687406" title="Wybory parlamentarne w Niemczech w 2009 roku">
Wybory parlamentarne w Niemczech w 2009 roku

Wybory parlamentarne w Niemczech odbyły się 27 września 2009 i wyłoniły posłów siedemnastej kadencji Bundestagu. Termin ten został ogłoszony 4 stycznia 2009 przez prezydenta Niemiec Horsta Köhlera po wcześniejszych uzgodnieniach ministerstwa spraw wewnętrznych z przedstawicielami landtagów. Wybory wygrała CDU, która wspólnie z CSU i FDP utworzyła nowy rząd. 
Kampania wyborcza i sondaże.
Od poprzednich wyborów z 2005 niemiecki rząd współtworzony był przez tzw. wielką koalicję partii chadeckich (CDU i CSU) z socjaldemokratyczną SPD, na której czele stała prawicowa kanclerz Angela Merkel. Celem stawianym przez chrześcijańskich demokratów stało się uzyskanie bezwzględnej większości w parlamencie wraz z tradycyjnym i preferowanym partnerem koalicyjnym, liberalną FDP.
Bezpośrednim konkurentem, popieranej przez CDU i CSU, Angeli Merkel do urzędu kanclerskiego z ramienia socjaldemokratów został dotychczasowy minister spraw zagranicznych, Frank-Walter Steinmeier. 
Ostatnie sondaże przedwyborcze wskazywały na zwycięstwo chadeków (33–35%), przed socjaldemokratami (25–27%), liberałami (12–14%), Die Linke (ok. 12%) i Zielonymi (ok. 10%). Uprawnionych do głosowania było około 62,2 miliona wyborców.
Wybory parlamentarne wygrała CDU, która wspólnie z CSU oraz FDP utworzyła koalicję rządową, dysponującą 332 mandatami. 28 października 2009 odbyło się zaprzysiężenie drugiego gabinetu Angeli Merkel. 
Oficjalne wyniki.
Źródło: Bundeswahlleiter

</doc>
<doc id="1687407" url="https://pl.wikipedia.org/wiki?curid=1687407" title="Przedmuchiwacz lufy">
Przedmuchiwacz lufy



</doc>
<doc id="1687413" url="https://pl.wikipedia.org/wiki?curid=1687413" title="Kölnarena">
Kölnarena



</doc>
<doc id="1687414" url="https://pl.wikipedia.org/wiki?curid=1687414" title="Alberto Belén">
Alberto Belén

Alberto Edmundo Belén – argentyński piłkarz, napastnik.
Belén jako gracz klubu Newell’s Old Boys Rosario wziął udział 19 marca 1939 roku w wygranym 2:1 meczu z San Lorenzo de Almagro. Mecz ten był dla Newell’s Old Boys historycznym debiutem w pierwszej lidze argentyńskiej, a Belén zdobył dla swej drużyny jedną z dwóch bramek. W debiutanckim sezonie Newell’s Old Boys, a z nim Belén, zajął w pierwszej lidze czwarte miejsce.
Jako piłkarz klubu Newell’s Old Boys wziął udział w turnieju Copa América 1941, gdzie Argentyna zdobyła mistrzostwo Ameryki Południowej. Belén zagrał tylko w jednym meczu - z Peru.
W 1941 roku razem z Newell’s Old Boys Belén zajął w lidze trzecie miejsce. W 1942 roku grał już w klubie CA Platense, z którym zajął w lidze 11. miejsce.
Wziął udział w turnieju Copa Rosa Chevallier Boutell 1943, wygranym przez Argentynę. Belén zagrał w obu zwycięskich meczach z Paragwajem.
W 1943 roku Belén razem z Platense zajął w pierwszej lidze 7. miejsce, następnie w 1944 roku zajął 12. miejsce, w 1945 roku 7. miejsce, a w 1946 roku 8. miejsce.
Belén grał także w klubie Gimnasia y Esgrima La Plata. Na koniec kariery w latach 1948-1949 grał w drugoligowym wówczas klubie CA Colón.
W latach 1940-1943 Belén rozegrał w reprezentacji Argentyny 8 meczów i zdobył 2 bramki.

</doc>
<doc id="1687415" url="https://pl.wikipedia.org/wiki?curid=1687415" title="Państwowe uczelnie muzyczne w Polsce">
Państwowe uczelnie muzyczne w Polsce



</doc>
<doc id="1687418" url="https://pl.wikipedia.org/wiki?curid=1687418" title="Emeka Udechuku">
Emeka Udechuku

Emeka Udechuku (ur. 10 lipca 1979 w Londynie) – angielski lekkoatleta, dyskobol.
Osiągnięcia.
Udechuku reprezentował Wielką Brytanię na igrzyskach olimpijskich w Atenach – zajął 24. lokatę w eliminacjach nie kwalifikując się do finału.

</doc>
<doc id="1687420" url="https://pl.wikipedia.org/wiki?curid=1687420" title="Louis Trichardt">
Louis Trichardt

Louis Trichardt (w latach 2003-2007 jako Makhado) − miasto, zamieszkane przez 25 360 ludzi (2011), w Republice Południowej Afryki, w prowincji Limpopo.
Miasto jest położone na południowych zboczach pasma Soutpansberg. W regionie uprawia się liczi chińskie, banany, mango i orzechy.
Jako większość miast, Louis Trichardt ma początek w osadnictwie Voortrekkerów. Dotarli oni w rejon gór Soutpansberg w 1836 roku, pod przewodnictwem Louisa Tregardta (Trichardta) i Hansa van Rensburga.
Louis Trichardt zostało ostatecznie i oficjalnie założone jako miasto w lutym 1899 roku.

</doc>
<doc id="1687421" url="https://pl.wikipedia.org/wiki?curid=1687421" title="Alberto Belen">
Alberto Belen



</doc>
<doc id="1687422" url="https://pl.wikipedia.org/wiki?curid=1687422" title="Mercedes-Benz Arena Berlin">
Mercedes-Benz Arena Berlin

Mercedes-Benz Arena – hala sportowa w Berlinie.
Budowa hali rozpoczęła się we wrześniu 2006 a ukończona została we wrześniu 2008. Na trybunach może zasiąść 17 000 widzów.
W hali swoje mecze rozgrywa drużyna hokejowa Eisbären Berlin oraz drużyna koszykarska ALBA Berlin.

</doc>
<doc id="1687424" url="https://pl.wikipedia.org/wiki?curid=1687424" title="Nikolaus Pol">
Nikolaus Pol

Nikolaus Pol, Nicolaus Pol, Polius Nicolaus (ur. 1 grudnia 1564 we Wrocławiu, zm. 16 lutego 1632 tamże) – niemiecki duchowny luterański, autor kronik poświęconych dziejom Śląska.
Był synem wrocławskiego diakona luterańskiego. W rodzinnym mieście ukończył gimnazjum, po czym w 1583 podjął studia na uniwersytecie w Wittenberdze, po ukończeniu których wykładał na tej uczelni do 1593. W tymże roku powrócił do Wrocławia i został kaznodzieją w tamtejszym kościele pw. Zbawiciela na Wygonie Świdnickim, obejmując jednocześnie posadę nauczyciela w gimnazjum św. Elżbiety. W roku następnym został duchownym w kościele św. Bernarda, a w 1596 archidiakonem kościoła św. Marii Magdaleny, pełniąc tam posługę aż do śmierci jako pastor. Podczas pracy we Wrocławiu, oprócz działalności kaznodziejskiej, prowadził badania nad historią tego miasta i całego Śląska, publikując część wyników tychże studiów, resztę wydano w XIX w.
Nicolaus Pol został pochowany w kościele Marii Magdaleny. Jego epitafium zostało umieszczone na wschodniej ścianie kaplicy szkolnej. W kaplicy pochowano również jego żonę która zmarła w 1633 roku. Epitafium o rozmiarze 1,2 × 1 metr wykonane zostało w wapieniu, prawdopodobnie przez wrocławskiego rzeźbiarza Paula Rohna. Przedstawia płaskorzeźbę Boga Ojca ze zwłokami Chrystusa, naśladującą drzeworyt Albrechta Dürera pt. „Dreifaltigkeit”. Nad płaskorzeźbą znajdował się owalny portret Nikolausa Pola odzianego w tradycyjny strój protestanckiego księdza. Pod ramą obrazu umieszczona była metalowa tabliczka z napisem „NICOLAVS POLIVS Ecclesiae Wratisl: Magdalenae Archidiaconus”.
Portret N. Pola z 1628 r. anonimowego artysty znajduje się w zbiorach Muzeum Narodowego we Wrocławiu.
Twórczość.
Napisał następujące dzieła:

</doc>
<doc id="1687426" url="https://pl.wikipedia.org/wiki?curid=1687426" title="Mikołaj Pol">
Mikołaj Pol



</doc>
<doc id="1687428" url="https://pl.wikipedia.org/wiki?curid=1687428" title="Alberto Edmundo Belén">
Alberto Edmundo Belén



</doc>
<doc id="1687429" url="https://pl.wikipedia.org/wiki?curid=1687429" title="Drita Haxhiraj">
Drita Haxhiraj

Drita Haxhiraj (ur. 3 kwietnia 1947 w Tiranie) – albańska aktorka.
Życiorys.
W 1967 ukończyła studia na wydziale aktorskim Instytutu Sztuk w Tiranie. W tym samym roku rozpoczęła pracę w Teatrze Ludowym (alb. Teatri Popullor). Zadebiutowała rolą Edliry w dramacie "Drita" Mimiki Luca. Przez 25 lat występów na scenie narodowej zagrała ponad 50 ról dramatycznych, głównie w dramatach albańskich.
Na dużym ekranie zadebiutowała w 1967 niewielką rolą w filmie "Ngadhjenim mbi vdekjen". Potem zagrała jeszcze w 11 filmach fabularnych. W latach 90. wyemigrowała wraz z rodziną do Włoch. W 2005 wystąpiła w komedii Andrei Barziniego – "Passo a due". Występowała także w serialach telewizyjnych: "La squadra" i "Diritto di difesa".
Jest żoną aktora i reżysera Fatosa Haxhiraja.

</doc>
<doc id="1687431" url="https://pl.wikipedia.org/wiki?curid=1687431" title="SmackDown">
SmackDown



</doc>
<doc id="1687434" url="https://pl.wikipedia.org/wiki?curid=1687434" title="Prix Goncourt des lycéens">
Prix Goncourt des lycéens

Prix Goncourt des lycéens – nagroda literacka utworzona w 1988 roku, przyznawana dla powieści w języku francuskim. Jest odnogą Nagrody Goncourtów.
Nagroda.
Prix Goncourt des lycéens została ustanowiona 1988 roku przez Ministerstwo Edukacji Francji i FNAC, największą francuską detaliczną sieć sprzedaży produktów z dziedziny rozrywki i elektroniki. Jej założeniem było zachęcanie młodych ludzi do czytania, z czasem zdobyła prestiż i stała się jedną z najważniejszych nagród francuskiej literatury.
Jury składa się z 2000 uczniów 56 liceów, którzy czytają 12 powieści nominowanych przez Académie Goncourt. Przez dwa miesiące przeprowadzane są dyskusje na temat prac i spotkania z autorami, po których młodzież dokonuje wyboru. W połowie listopada przedstawiciele placówek spotykają się na ostatecznych naradach w Rennes. Prix Goncourt des lycéens jest przyznawana w tym samym dniu, co Nagroda Goncourtów.

</doc>
<doc id="1687442" url="https://pl.wikipedia.org/wiki?curid=1687442" title="Zone rouge">
Zone rouge

Zone rouge (pol. "Czerwona strefa") – nazwa strefy w północno-wschodniej Francji o powierzchni około 120 000 hektarów, która została fizycznie oraz środowiskowo zniszczona podczas I wojny światowej.
Ze względu na fakt, że tereny położone w czerwonej strefie były eksploatowane przez setki tysięcy żołnierzy i zwierząt, a także na fakt znajdowania się tam milionów niewybuchów i zardzewiałej amunicji, rząd Francji zdecydował się po wojnie na wydanie nakazu opuszczenia tych terenów przez ludność. Część zniszczonych i opustoszałych miasteczek nigdy nie otrzymała prawa do ponownego zaludnienia lub odbudowania.
Obecnie pewne restrykcje w czerwonej strefie występują nadal, jednakże obszar objęty ochroną zmniejszył się znacznie na przestrzeni lat.

</doc>
<doc id="1687447" url="https://pl.wikipedia.org/wiki?curid=1687447" title="Parafia św. Jana Apostoła i Ewangelisty w Knyszynie">
Parafia św. Jana Apostoła i Ewangelisty w Knyszynie

Parafia pw. św. Jana Apostoła i Ewangelisty w Knyszynie – rzymskokatolicka parafia należąca do dekanatu Knyszyn, archidiecezji białostockiej, metropolii białostockiej.
Historia parafii.
Parafia w Knyszynie swoje powstanie zawdzięcza fundacji wojewody wileńskiego Mikołaja Radziwiłła w roku 1520. On też zbudował murowany kościół pw. św. Jana Apostoła i Ewangelisty, który był autorem Apokalipsy. Był to kościół nieduży, bez wieży. W protokole wizytacji generalnej z 1731 r. jest już mowa o dwóch kościołach w Knyszynie: murowanym i drewnianym. Murowany znajdował się w pobliżu narożnika rynku, a drewniany w rynku. Przed drewnianym był ustawiony sarkofag z sercem zmarłego w Knyszynie w dniu 7 lipca 1572 r. króla Zygmunta Augusta.
Kościół murowany był konsekrowany 21 marca 1601 przez biskupa wileńskiego Benedykta Woynę. Z polecenia bpa Macieja Ancuty kościół został w roku 1722 odbudowany po pożarze, który miał miejsce w 1710. Z inicjatywy proboszcza ks. Krzysztofa Aborowicza postanowiono świątynię powiększyć, w oparciu o projekt arch. Wacława Chrościckiego z Grodna. W latach 1899-1902 dokonano rozbudowy, przedłużono kościół o jedno przęsło, zbudowano wieżę, a fasadzie nadano cechy stylu neoromańskiego. Wewnątrz wykonano ozdobny, drewniany strop.
W 2001 w parafii posługę sprawowało trzech kapłanów i dwie katechetki oraz Siostry Pasterzanki.
Kościoły filialne i kaplice.
W roku 2001, msze święte odprawiane były w sobotnie popołudnia.
Cmentarz grzebalny założony razem z parafią w odległości 1 km od kościoła o powierzchni 4,0 ha.
Obszar parafii.
W granicach parafii znajdują się miejscowości:

</doc>
<doc id="1687448" url="https://pl.wikipedia.org/wiki?curid=1687448" title="Simone Collio">
Simone Collio

Simone Collio (ur. 27 grudnia 1979 w Cernusco sul Naviglio) – włoski lekkoatleta, sprinter.
Osiągnięcia.
Collio dwukrotnie reprezentował Włochy na igrzyskach olimpijskich (Ateny 2004 &amp; Pekin 2008), jednak nie udało mu się awansować do finału ani w startach indywidualnych, ani w sztafecie 4 x 100 metrów.

</doc>
<doc id="1687450" url="https://pl.wikipedia.org/wiki?curid=1687450" title="Lex Barker">
Lex Barker

Lex Barker, właściwie Alexander Crichlow Barker Jr. (ur. 8 maja 1919 w Rye w stanie Nowy Jork, zm. 11 maja 1973 r. w Nowym Jorku) – amerykański aktor filmowy i telewizyjny, występował w roli Tarzana wśród małp oraz głównych bohaterów z powieści Karola Maya.
Życiorys.
Wczesne lata.
Urodził się w Rye w Nowym Jorku jako drugie dziecko urodzonego w Kanadzie bogatego wykonawcy budowlanego Alexandra Crichlowa Barkera Sr. i Marion Thornton Barker. Był także potomkiem Rogera Williamsa, angielskiego duchownego protestanckiego, pioniera baptyzmu w Ameryce Północnej, założyciela północnoamerykańskiej kolonii Rhode Island (obecnie stan USA), i sir Williama Henry’ego Crichlowa, historycznego gubernatora generalnego z Barbados. Barker miał starszą siostrę, Fredericę Amelię (1917-1980). Jego ojciec później pracował jako makler papierów wartościowych.
Wychowywał się w Nowym Jorku i Port Chester w hrabstwie Westchester. Po ukończeniu Fessenden School, kontynuował edukację w Phillips Exeter Academy. Grał w piłkę nożną, a także na oboju. Uczęszczał na Uniwersytecie Princeton, ale porzucił uczelnię na rzecz kariery teatralnej ku rozczarowaniu rodziny.
Kariera.
W 1938 r. zadebiutował na scenie Off-Broadwayu w komedii Williama Shakespeare’a "Wesołe kumoszki z Windsoru". Miał też niewielką rolę w katastrofalnej sztuce Orsona Wellesa "Pięciu królów" ("Five Kings"), która spotkała się z negatywnym przyjęciem w Bostonie i Filadelfii i nigdy nie dostała się na sceny Nowego Jorku. W 1939 r. został zauważony przez producentów z 20th Century Fox i zaproponowano mu kontrakt filmowy, ale nie mógł przekonać rodziców do jego podpisania (był nieletni). W 1940 r. pracował w stalowni i studiował inżynierię w nocy.
W lutym 1941 r., dziesięć miesięcy przed atakiem na Pearl Harbor, Barker w czasie II wojny światowej wstąpił do armii amerykańskiej i dosłużył się stopnia majora. W 1943 r. był ranny w akcji (w głowę i nogi) i walkach na Sycylii.
W 1945 r. podpisał swój pierwszy kontrakt na nakręcenie komedii muzycznej "Doll Face", gdzie zadebiutował niewielką rolą Jacka, gwardzisty nadbrzeżnego. Przełom nastąpił w 1948 r. gdy otrzymał rolę Tarzana w filmie "Magiczna fontanna Tarzana" ("Tarzan's Magic Fountain") zastępując Johnny’ego Weissmullera. Zyskał potem także sławę rolami w ekranizacjach dzieł Karola Maya, szczególnie jako Old Shatterhand.
Życie prywatne.
21 stycznia 1942 r., w wieku 23 lat, poślubił Constance Rhodes Thurlow (1918-1975), córkę Leona Rodosa Thurlowa, wiceprezesa Decorated Metal Manufacturing Company. Tego samego roku został wezwany do służby wojskowej w Afryce Północnej. Mieli dwójkę dzieci: córkę Lynn Thurlow Barker (ur. 11 kwietnia 1943, zm. 2010) i syna Alexandra „Zana” Crichlowa Barkera III (ur. 25 marca 1947, zm. 2 października 2012). 2 listopada 1950 r. doszło do rozwodu. W 1952 r. Constance Barker wyszła za mąż po raz drugi za Johna Lawrence’a Adamsa, potomka prawnika, dyplomaty i polityka Johna Quincy Adamsa.
16 kwietnia 1951 r. ożenił się z aktorką Arlene Dahl, ale to małżeństwo przetrwało do 15 października 1952 r. 25 czerwca 1954 r. Arlene wyszła za mąż za aktora Fernando Lamasa, z którym ma syna Lorenzo (ur. 20 stycznia 1958).
8 września 1953 r. Lex Barker stanął po raz trzeci na ślubnym kobiercu z aktorką Laną Turner. Lecz i ten związek przestał istnieć 22 lipca 1957 r. W książce „Detour: a Hollywood Tragedy – My Life With Lana Turner, My Mother” (1988) napisanej przez córkę Lany i Steve’a Crane’a - Cheryl Crane, autorka wielokrotnie twierdziła, że Barker molestował i gwałcił ją, i że po tym, gdy poinformowała swoją matkę o tym - rozwiedli się.
W 1957 r. we Włoszech poznał szwajcarską studentkę Irene Labhart, z którą się ożenił 14 marca w Rzymie. Mieli jednego syna Christophera (ur. 2 maja 1960), który został aktorem i piosenkarzem. W 1962 r. Irene Labhart popełniła samobójstwo.
W 1963 r. Barker związał się z niemiecką aktorką i piosenkarką Heidi Brühl (1941-1991).
6 marca 1965 r. na jachcie „Piotruś Pan” poślubił Miss Hiszpanii - Marię del Carmen Cervera. Jednak w 1972 r. doszło do sprawy rozwodowej, choć rozwód nie uważany był jako prawomocny. W latach 1985-2002 Carmen Cervera była piątą i ostatnią żoną przemysłowca i kolekcjonera sztuki, miliardera Hansa Heinricha von Thyssena-Bornemiszy.
Barker zmarł na atak serca trzy dni po swoich 54. urodzinach, 11 maja 1973. podczas spaceru na Manhattanie ulicami 61st Street i Lexington w Nowym Jorku ze swoją partnerką aktorką Karen Kondazian.

</doc>
<doc id="1687452" url="https://pl.wikipedia.org/wiki?curid=1687452" title="Akademickie Koło Przewodników Górskich">
Akademickie Koło Przewodników Górskich

Akademickie Koło Przewodników Górskich w Bielsku-Białej swoją działalność rozpoczęło 20 maja 1993. Powstało ono z Sekcji Przewodników Górskich PTTK w Bielsku-Białej (z 1992). Koło zrzesza przewodników z Bielska-Białej i okolic, a także prowadzi kursy przewodnickie i organizuje liczne wyjazdy turystyczne. Na dzień dzisiejszy (styczeń 2015) w Kole jest zrzeszonych 121 członków, w tym 10 członków honorowych oraz 10 członków seniorów.
Odznaka Koła, o trójkątnym kształcie, przedstawia motyw pękającej bukwi z Babią Górą w tle. Członkowie AKPG noszą czerwone polary z białym paskiem na lewym rękawie. 
Aktualne władze Koła:

</doc>
<doc id="1687453" url="https://pl.wikipedia.org/wiki?curid=1687453" title="AKPG">
AKPG



</doc>
<doc id="1687454" url="https://pl.wikipedia.org/wiki?curid=1687454" title="Fred Onyancha">
Fred Onyancha

Fred Onyancha (ur. 25 grudnia 1969 w Nyamirze) – kenijski lekkoatleta, specjalizujący się w biegu na 800 m.
Jego największym osiągnięciem jest brązowy medal igrzysk olimpijskich (Atlanta 1996). Na tym samym dystansie triumfował podczas mistrzostw Afryki (Jaunde 1996)

</doc>
<doc id="1687456" url="https://pl.wikipedia.org/wiki?curid=1687456" title="Społeczność akademicka">
Społeczność akademicka



</doc>
<doc id="1687457" url="https://pl.wikipedia.org/wiki?curid=1687457" title="Społeczność studencka">
Społeczność studencka



</doc>
<doc id="1687460" url="https://pl.wikipedia.org/wiki?curid=1687460" title="Juvenal Amarijo">
Juvenal Amarijo

Juvenal Amarijo Amanso (ur. 27 listopada 1923 w Santa Vitória do Palmar, zm. 30 października 2009 w Camaçari) – brazylijski piłkarz, obrońca. Srebrny medalista MŚ 50.
Grał m.in. we CR Flamengo (1949-1951), SE Palmeiras (1951-1954) oraz EC Bahia (1954-1958). Z Palmeiras zwyciężał w Campeonato Paulista (1950), a z Bahią w Campeonato Baiano (1954 i 1956).
W reprezentacji Brazylii rozegrał 11 spotkań. Podczas MŚ 50 wystąpił we wszystkich sześciu spotkaniach Brazylii w turnieju.

</doc>
<doc id="1687461" url="https://pl.wikipedia.org/wiki?curid=1687461" title="Wyższe seminarium duchowne">
Wyższe seminarium duchowne



</doc>
<doc id="1687466" url="https://pl.wikipedia.org/wiki?curid=1687466" title="Marcin Olszyński">
Marcin Olszyński

Marcin Olszyński, pseudonim X (ur. 1829 w Warszawie, zm. 5 lipca 1904 tamże) – polski malarz, rysownik, fotograf i publicysta. Współzałożyciel i członek Towarzystwa Zachęty Sztuk Pięknych w Warszawie, jeden z pierwszych warszawskich fotografików zawodowych, kustosz Muzeum Przemysłu i Rolnictwa.
Życiorys.
Naukę rysunku pobierał w Szkole Sztuk Pięknych. W latach 1850–1860 przewodził warszawskiej cyganerii malarskiej ("Malarii").
W latach 1850–1860 Franciszek Kostrzewski wykonał ok. dwustu akwarel i rysunków do siedmiu albumów Olszyńskiego. Przedstawiały one m.in. obraz życia mieszkańców Warszawy oraz scenki obyczajowe z podróży po kraju. Marcin Olszyński pobierał również u Kostrzewskiego lekcje rysunku.
W latach 1865–1885 był kierownikiem artystycznym tygodnika „Kłosy”. Publikował w nim również własne artykuły (m.in. na temat fotografii i prasoznawstwa) oraz rysunki. Był redaktorem wielu ilustrowanych wydawnictw okolicznościowych.
Współpracował z Karolem Beyerem dla którego w 1861 wykonał zdjęcie "pięciu poległych". W 1865 razem z nim otworzył zakład fotograficzny zlokalizowany przy ul. Nowy Świat. Natomiast w 1873 r. otworzył własny zakład o nazwie "Prim" przy ul. Senatorskiej. Następnie przy Krakowskim Przedmieściu otworzył zakład fotograficzny i światłodrukarski o nazwie "Świetlik".
Jest pochowany na cmentarzu Powązkowskim (kwatera 24-6-1/2).

</doc>
<doc id="1687468" url="https://pl.wikipedia.org/wiki?curid=1687468" title="Renaud Donnedieu de Vabres">
Renaud Donnedieu de Vabres

Renaud Donnedieu de Vabres, zwany RDDV (ur. 13 marca 1954 w Neuilly-sur-Seine) – francuski polityk, były minister kultury. Kawaler Legii Honorowej.
Życiorys.
Jego dziadek, Henri Donnedieu de Vabres, był francuskim sędzią w Międzynarodowym Trybunale Wojskowym w Norymberdze, sądzącym nazistowskich zbrodniarzy wojennych.
Z wykształcenia ekonomista, absolwent Instytutu Nauk Politycznych w Paryżu. Ukończył też "École nationale d’administration" dla urzędników służby publicznej. Pracował w organach administracji terytorialnej, m.in. w prefekturach departamentów Indre i Loara i Alpy Górnej Prowansji.
Zaangażował się także w działalność polityczną w ramach centrowej Unii na rzecz Demokracji Francuskiej. W latach 1986–2001 był radnym Regionu Centralnego, w latach 90. pełnił funkcję wiceprzewodniczącego rady regionalnej. Od 2001 zasiada w radzie miejskiej Tours.
W rządzie Édouarda Balladura był doradcą ministra obrony, brał udział w kampanii wyborczej tego premiera w 1995. W 1997 został posłem do Zgromadzenia Narodowego. W 2002 wraz z większością deputowanych UDF wsparł zdystansował się od kandydatury przewodniczącego tej partii François Bayrou, popierając ubiegającego się o reelekcję Jacques’a Chiraca.
7 maja 2002 został wiceministrem ds. stosunków europejskich w pierwszym rządzie Jean-Pierre’a Raffarina. Odszedł z tej funkcji już 16 czerwca tego samego roku w związku z potwierdzeniem informacji o prowadzonym wobec niego śledztwie w związku z nielegalnym finansowaniem Partii Republikańskiej (wchodzącej w skład UDF). Za udział w tym procederze w 2004 został skazany na karę grzywny.
Po odejściu z rządu w 2002 ponownie uzyskał mandat poselski. Przystąpił następnie do Unii na rzecz Ruchu Ludowego, w której objął stanowisko zastępcy sekretarza generalnego. W 2004 mimo wyroku skazującego został powołany w skład trzeciego rządu Jean-Pierre’a Raffarina na urząd ministra kultury. Resortem tym kierował także w gabinecie Dominique’a de Villepin do 2007. W 2005 forsował nową restrykcyjną ustawę dotyczącą prawa autorskiego (DADVSI).
W wyborach do Zgromadzenia Narodowego w 2007 Renaud Donnedieu de Vabres bez powodzenia ubiegał się o ponowny wybór, przegrywając z kandydatem Partii Socjalistycznej. W drugiej połowie 2008, w okresie prezydencji francuskiej w UE, pełnił funkcję specjalnego doradcy Nicolasa Sarkozy’ego ds. kultury.

</doc>
<doc id="1687469" url="https://pl.wikipedia.org/wiki?curid=1687469" title="Międzynarodowy Festiwal Sztuki Naiwnej „Nikisz-For”">
Międzynarodowy Festiwal Sztuki Naiwnej „Nikisz-For”

 
Międzynarodowy Festiwal Sztuki Naiwnej „Nikisz-For” – festiwal promujący sztukę naiwną i górnicze osiedle Nikiszowiec w Katowicach.
Historia festiwalu.
W dniach 27 czerwca do 31 lipca 2008 odbył się w Polsce 1. Międzynarodowy Festiwalu Sztuki Naiwnej „Nikisz-For”. Nazwa (NIKISZ) (i FOR – dla) nawiązuje do śląskiej nazwy osiedla oraz do malarza naiwnego Nikifora Krynickiego. Organizatorem polskiej edycji festiwalu jest Fundacja Eko-Art Silesia założona i prowadzona przez Monikę Paca oraz francuskie Stowarzyszenie F.I.V.A.N. Na festiwalu zaprezentowali swe prace artyści z ponad 28 krajów świata. Zwiedzający mogli do końca trwania wystawy oddać głos na wybraną pracę. Ta, która zwyciężyła znalazła się na plakatach reklamujących kolejną edycję Festiwalu Sztuki Naiwnej. Podczas festiwalu odbyły się koncerty, występy artystyczne, konkursy dla dzieci i młodzieży, „Jarmark Sztuki” w połączeniu z odpustem w parafii św. Anny, zaprezentowano też filmy kina francuskiego i cykl „Letnie Kino Naiwne” a w nim m.in. pokaz filmu: „Mój Nikifor”. Wystawie prac towarzyszyły również imprezy związane z obchodami 100-lecia powstania Nikiszowca takie jak: 1. Światowy Zjazd Nikiszowian, czy wystawa Muzeum Historii Katowic: „Nikiszowiec 1908-2008. Z dziejów osiedla i parafii”. W galerii przy ul. Oswobodzenia 1 w Janowie-Nikiszowcu można było oglądać obrazy twórców z tzw. Grupy Janowskiej, która właśnie w tym miejscu przed laty rozpoczęła swoją działalność skupiona w przyzakładowej świetlicy kopalni Wieczorek. Były to m.in. obrazy: Teofila Ociepki, Ewalda Gawlika, Erwina Sówki i wielu innych artystów z kraju i zagranicy.
Druga edycja festiwalu odbyła się w dniach od 26 czerwca do 10 sierpnia 2009 a zapowiedział ją plakat wybranego przez zwiedzających w poprzednim roku: Rogera Djiguemde’a pochodzącego z Senegalu. Została poświęcona kulturze „Czarnego Lądu” i towarzyszył jej pokaz współczesnego afrykańskiego kina, a przybyło na nią około 100 artystów ze świata i 30 z kraju.
W związku z zakończeniem współpracy dyrektora artystycznego „Nikisz-For” Adriana Kołodziejczyka, od 2010 roku Festiwal organizowany jest pod nazwą „Art Naif Festiwal”.

</doc>
<doc id="1687474" url="https://pl.wikipedia.org/wiki?curid=1687474" title="62 Pułk Artylerii Przeciwlotniczej">
62 Pułk Artylerii Przeciwlotniczej

62 Pułk Artylerii Przeciwlotniczej (62 paplot) – oddział artylerii przeciwlotniczej małego kalibru ludowego Wojska Polskiego.
Pułk został sformowany w 1951 roku, w Leśnicy, w składzie 11 Dywizji Artylerii Przeciwlotniczej. Wiosną 1957 roku, w ramach kolejnej redukcji, jednostka została rozformowana.

</doc>
<doc id="1687475" url="https://pl.wikipedia.org/wiki?curid=1687475" title="80 Pułk Artylerii Przeciwlotniczej">
80 Pułk Artylerii Przeciwlotniczej

80 Pułk Artylerii Przeciwlotniczej (80 paplot) – oddział artylerii przeciwlotniczej ludowego Wojska Polskiego
Formowanie i zmiany organizacyjne.
Pułk sformowany został na podstawie rozkazu Nr 0045/Org. Ministra Obrony Narodowej z dnia 17 maja 1951, w terminie do 1 grudnia 1951, w garnizonie Żary, w składzie 11 Dywizji Artylerii Przeciwlotniczej, według etatu Nr 4/68 pułku artylerii przeciwlotniczej małego kalibru. Organizację oddziału przeprowadzono na bazie dywizjonu wydzielonego ze składu 84 pułku artylerii przeciwlotniczej.
Na podstawie rozkazu Nr 001/Org. Ministra Obrony Narodowej z dnia 4 stycznia 1956 jednostka w terminie do 1 lutego 1956 wyłączona została ze składu 11 DAPlot., przeformowana na etat Nr 4/132, podporządkowana bezpośrednio dowódcy Śląskiego Okręgu Wojskowego. Pułk przeniesiono do garnizonu Leszno.
Na przełomie 1962 i 1963 roku pułk zredukowano o dywizjon armat średniego kalibru.
Na podstawie rozkazu Nr 025/MON Ministra Obrony Narodowej z dnia 30 września 1967 oddział przyjął tradycje, nazwę i numer 69 Pułku Artylerii Przeciwlotniczej. Tym samym rozkazem dzień 16 kwietnia ustanowiony został dorocznym świętem jednostki. 

</doc>
<doc id="1687476" url="https://pl.wikipedia.org/wiki?curid=1687476" title="93 Pułk Artylerii Przeciwlotniczej">
93 Pułk Artylerii Przeciwlotniczej

93 Pułk Artylerii Przeciwlotniczej (93 paplot) – oddział artylerii przeciwlotniczej ludowego Wojska Polskiego.
Formowanie i zmiany organizacyjne.
Pułk został sformowany na podstawie rozkazu Nr 0045/Org. Ministra Obrony Narodowej z dnia 17 maja 1951 roku i rozkazu Nr 0026/Org. dowódcy OW IV z dnia 22 kwietnia 1952 roku, w terminie do 1 grudnia 1952 roku, w składzie 11 Dywizji Artylerii Przeciwlotniczej, według etatu Nr 4/67 pułku artylerii przeciwlotniczej średniego kalibru. Oddział miał być organizowany w Głogowie, lecz 19 maja 1952 roku miejsce formowania i postoju zmienione zostało na Wrocław-Leśnicę.
Na przełomie 1962 i 1963 roku pułk przeformowano na strukturę dywizjonową.
Zarządzeniem Nr 0133/Org. szefa Sztabu Generalnego WP z 13 września 1963 roku Dowództwo 11 DAPlot. zostało rozformowane, a 93 paplot usamodzielniony i podporządkowany bezpośrednio dowódcy okręgu. W 1967 roku jednostka przyjęła tradycje i historyczną nazwę 66 pułku artylerii przeciwlotniczej.
Struktura organizacyjna.
Każda z czterech baterii ogniowych składała się z plutonu dowodzenia, plutonu przyrządów i plutonu ogniowego.
Na uzbrojeniu i wyposażeniu pułku znajdowało się osiemnaście 85 mm armat przeciwlotniczych wzór 1939, pięć przyrządów centralnych PAUZO-3 i pięć dalmierzy.

</doc>
<doc id="1687477" url="https://pl.wikipedia.org/wiki?curid=1687477" title="Szkoła Główna Handlowa">
Szkoła Główna Handlowa



</doc>
<doc id="1687480" url="https://pl.wikipedia.org/wiki?curid=1687480" title="Abraham van Beijeren">
Abraham van Beijeren



</doc>
<doc id="1687482" url="https://pl.wikipedia.org/wiki?curid=1687482" title="Joseph Daul">
Joseph Daul

Joseph Daul (ur. 13 kwietnia 1947 w Strasburgu) – francuski polityk, eurodeputowany, przewodniczący grupy Europejskiej Partii Ludowej (Chrześcijańscy Demokraci) w Parlamencie Europejskim VI i VII kadencji, w latach 2013–2019 przewodniczący Europejskiej Partii Ludowej. Kawaler Legii Honorowej (1997).
Życiorys.
Uzyskał wykształcenie rolnicze, pracował w tym sektorze rolniczym. Uzyskał też promocję w Institut des hautes études de Défense nationale.
W 1989 został merem Pfettisheim, funkcję tę pełnił przez trzynaście lat. Następnie objął stanowisko zastępcy burmistrza tej miejscowości. Na początku lat 80. zasiadał w Europejskim Komitecie Ekonomiczno-Społecznym. Od 1996 do 1999 kierował jedną z grup Komitetu Rolnych Organizacji UE.
Należał do gaullistowskiego Zgromadzenia na rzecz Republiki. Od 2002 działał w powstałej m.in. na bazie RPR Unii na rzecz Ruchu Ludowego, przekształconej następnie w partię Republikanie.
W 1999, 2004 i 2009 uzyskiwał mandat posła do Parlamentu Europejskiego. W latach 2002–2004 przewodniczył Komisji Rolnictwa i Rozwoju Wsi. W 2007, gdy Hans-Gert Pöttering został przewodniczącym PE, wybrano go na przewodniczącego grupy EPP-ED w Europarlamencie VI kadencji. Utrzymał tę funkcję w 2009 w grupie Europejskiej Partii Ludowej (Chrześcijańscy Demokraci). Nie kandydował w kolejnych wyborach w 2014.
Po śmierci Wilfrieda Martensa został pełniącym obowiązki przewodniczącego Europejskiej Partii Ludowej. W listopadzie 2013 wybrany na nowego przewodniczącego EPP; ugrupowaniem tym kierował do 2019.

</doc>
<doc id="1687483" url="https://pl.wikipedia.org/wiki?curid=1687483" title="Pascal Clement">
Pascal Clement



</doc>
<doc id="1687484" url="https://pl.wikipedia.org/wiki?curid=1687484" title="Siatka pedofilska">
Siatka pedofilska



</doc>
<doc id="1687487" url="https://pl.wikipedia.org/wiki?curid=1687487" title="No One Lives Forever">
No One Lives Forever



</doc>
