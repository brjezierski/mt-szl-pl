<doc id="1689650" url="https://pl.wikipedia.org/wiki?curid=1689650" title="Biskupi Helsinek">
Biskupi Helsinek

Biskupi Helsinek – biskupi diecezjalni wikariatu apostolskiego Finlandii (od 1955 diecezji Helsinek).
Zobacz też.
Diecezja helsińska

</doc>
<doc id="1689651" url="https://pl.wikipedia.org/wiki?curid=1689651" title="Michaił Chilinski">
Michaił Chilinski

Michaił Chilinski (ur. w miejscowości Fastowiec w obwodzie kijowskim na Ukrainie) – generał brygady ludowego Wojska Polskiego, oficer sztabowy armii ZSRR.
Życiorys.
Urodził się w rodzinie polskiej na Ukrainie. W 1937 ukończył Oficerską Szkołę Piechoty w Kijowie. W 1941 ukończył studia w Akademii Wojskowej im. Frunzego w Moskwie.
Od 7 lipca 1944 pełnił służbę w Wojsku Polskim w stopniu pułkownika dyplomowanego – początkowo jako pomocnik szefa Wydziału Operacyjnego Sztabu Głównego WP, następnie jako starszy pomocnik szefa Oddziału Operacyjnego Sztabu Głównego WP – do końca wojny.
Po wojnie od 6 października 1945 był szefem Wydziału Operacyjnego Dowództwa Okręgu Wojskowego nr V w Krakowie. Od kwietnia 1947 był szefem sztabu Grupy Operacyjnej „Wisła”. Z kolei pełnił obowiązki kierownika grupy wykładowców taktyki Akademii Sztabu Generalnego WP. Następnie dowodził 9 Dywizją Piechoty w Rzeszowie – od 1 października 1947 do 16 kwietnia 1948. Z kolei do 27 kwietnia 1949 był szefem sztabu Dowództwa Okręgu Wojskowego nr VII w Lublinie. Od 1 maja 1949 pełnił służbę jako szef Wojskowego Instytutu Geograficznego, następnie przeformowanego w Zarząd IX Topograficzny Sztabu Generalnego WP – do 29 grudnia 1950. Od stycznia 1951 był zastępcą, następnie – szefem Głównego Zarządu Wyszkolenia Bojowego WP – od 15 listopada 1951 – do 20 września 1958. Na tym stanowisku w dniu 31 maja 1954 awansował na stopień generała brygady. W latach 1952–1953 przebywał na Wyższym Kursie Akademickim przy Akademii Sztabu Generalnego Sił Zbrojnych ZSRR. Następnie powrócił do ZSRR.

</doc>
<doc id="1689652" url="https://pl.wikipedia.org/wiki?curid=1689652" title="Fale (Samoa)">
Fale (Samoa)

Fale – tradycyjny dom samoański, pokryty strzechą, zbudowany na planie kolistym lub owalnym bez użycia gwoździ. Cała konstrukcja związana jest liną wykonaną z "włosów" orzecha kokosowego. Zasadniczo "fale" nie posiada ścian, jedynie przewiewne parawany z liści palmowych, zwane "polo". Najpierwotniejsza forma to "faleoʻo" - prosta zadaszona konstrukcja. Większe i bardziej reprezentacyjne są "faletele" (domy spotkań). Na Samoa współcześnie często także zakwaterowanie dla turystów oparte jest na modelu "fale", jedynie wyposażenie wewnątrz jest nowoczesne.

</doc>
<doc id="1689653" url="https://pl.wikipedia.org/wiki?curid=1689653" title="Kluazonizm">
Kluazonizm



</doc>
<doc id="1689656" url="https://pl.wikipedia.org/wiki?curid=1689656" title="Charles Clover">
Charles Clover

Charles Clover (ur. 13 maja 1955) - brytyjski lekkoatleta, który specjalizował się w rzucie oszczepem.
W 1974 roku wywalczył złoty medal igrzysk brytyjskiej wspólnoty narodów - na stadionie w nowozelandzkim mieście Christchurch osiągnął rezultat 84,92. Reprezentant Wielkiej Brytanii w meczach międzypaństwowych - także przeciwko Polsce Rekord życiowy: 84,92 (2 lutego 1974, Christchurch).

</doc>
<doc id="1689659" url="https://pl.wikipedia.org/wiki?curid=1689659" title="Barzta">
Barzta



</doc>
<doc id="1689660" url="https://pl.wikipedia.org/wiki?curid=1689660" title="Dhimitër Orgocka">
Dhimitër Orgocka

Dhimitër Orgocka (ur. 24 października 1936 w Korczy, zm. 1 stycznia 2021) – albański aktor i reżyser.
Życiorys.
Ukończył studia z zakresu literatury i języka albańskiego na Uniwersytecie Tirańskim. Po studiach podjął pracę aktora zawodowego w teatrze Andona Zako Çajupiego w Korczy. Na dużym ekranie zadebiutował w 1968 w filmie "Horizonte te hapura", w którym zagrał jedną z głównych ról. Wystąpił w 9 filmach fabularnych. Za rolę w filmie "Yjet e neteve te gjata" został wyróżniony nagrodą państwową.
Od władz Albanii otrzymał tytuł Zasłużonego Artysty (alb. Artist i Merituar).
Jego żoną była aktorka Dhorkë Orgocka.

</doc>
<doc id="1689661" url="https://pl.wikipedia.org/wiki?curid=1689661" title="Barżta">
Barżta



</doc>
<doc id="1689663" url="https://pl.wikipedia.org/wiki?curid=1689663" title="Zwiaholscy">
Zwiaholscy

Zwiaholscy – ród kniaziowski (książęcy) najprawdopodobniej pochodzenia litewskiego, który wziął swoje nazwisko od miejscowości Zwiahel vel Zwiahol (obecnie Nowogród Wołyński) na Wołyniu, niedaleko Korca.
Właściwie znani są tylko czterej przedstawiciele tego nazwiska: kniaziowie Wasil i Andrzej Zwiaholscy jako synowie Semena, który razem z bratem Iwanem był synem niejakiego Borysa. Ten ostatni według Jana Tęgowskiego może być tożsamy z Borysem Koriatowiczem (synem Koriata) - księciem podolskim od 1375 r., zmarłym między 1386 r. a 1388 r.

</doc>
<doc id="1689665" url="https://pl.wikipedia.org/wiki?curid=1689665" title="Vinaya Pitaka">
Vinaya Pitaka



</doc>
<doc id="1689669" url="https://pl.wikipedia.org/wiki?curid=1689669" title="Anna Panas">
Anna Panas

Anna Panas (ur. 18 lutego 1941 w Żytyniu Wielkim) – polska piosenkarka jazzowa, bluesowa i popowa, kompozytorka, a także autorka tekstów.
Życiorys.
Pochodzi z rodziny o tradycjach muzycznych. Ojciec był multiinstrumentalistą i kapelmistrzem w orkiestrze wojskowej, matka zaś chórzystką w filharmonii i w kościele. Karierę rozpoczynała jako sportsmenka (trenowała siatkówkę). Jako wokalistka zadebiutowała w 1957 w opolskim MDK, wygrywając konkurs "Szukamy młodych talentów". Jej siostra Ewa zaśpiewała podczas eliminacji do koncertu „Mikrofon dla wszystkich” w ramach IV KFPP w Opolu piosenkę jej autorstwa pt. „Co za radość żyć”. W latach 1964–1973 Anna i Ewa występowały i nagrywały wspólnie jako Siostry Panas (grupę pomógł wypromować Witold Pograniczny), którym w latach 60. (w studiu i na scenie) towarzyszył zespół Tajfuny. W nagraniach towarzyszyły im także: zespół rozrywkowy opolskiej rozgłośni Polskiego Radia pod kierunkiem Edwarda Spyrki i zespół instrumentalny Krzysztofa Sadowskiego. W ciągu swojej długoletniej kariery piosenkarka wystąpiła na Krajowym Festiwalu Piosenki Polskiej w Opolu siedem razy. W 1975 już jako indywidualna wokalistka przygotowała recital (koncert odbył się w Klubie Związków Twórczych przy pełnej sali), który był jedną z imprez towarzyszących XIII Krajowemu Festiwalowi Piosenki Polskiej w Opolu. W efekcie została zaproszona przez Janusza Rzeszewskiego do udziału w koncercie „Mikrofon i Ekran”. Po rozpoczęciu kariery solowej współpracowała z różnymi zespołami i artystami (m.in. z Blues Fellows, Prowizorką, Januszem Stroblem i Henrykiem Miśkiewiczem). Brała udział w krajowych i zagranicznych festiwalach jazzowych (Warszawa, Berlin, Drezno), często występowała w klubach w Niemczech, Holandii, Norwegii i Szwajcarii.
Pierwszą płytę, "Zwykły dzień", nagrała w 1995 przy udziale tria Andrzeja Jagodzińskiego. Drugi album, "Pod każdym adresem", wydała w 2000.

</doc>
<doc id="1689672" url="https://pl.wikipedia.org/wiki?curid=1689672" title="Polenblut">
Polenblut

Polenblut (Polska krew) – operetka Oskara Nedbala z librettem Leo Steina. Jej prapremiera miała miejsce w Wiedniu 25 października 1913 roku. Polska premiera odbyła się 14 września 1915 roku w Warszawie.

</doc>
<doc id="1689675" url="https://pl.wikipedia.org/wiki?curid=1689675" title="Koporscy">
Koporscy

Koporscy – nazwisko bezimiennych kniaziów (książąt) najprawdopodobniej pochodzenia litewskiego, współdziałających z księciem Patrykiem Narymuntowicem i jego bratankiem Romanem Juriewicem w walce Nowogrodu Wielkiego z księciem moskiewskim Dymitrem Iwanowicem Dońskim w 1385 lub 1386 r., którzy mogą być powiązani z kniaziami Rużyńskimi.

</doc>
<doc id="1689676" url="https://pl.wikipedia.org/wiki?curid=1689676" title="Afro-rock">
Afro-rock

Afro-rock (afro rock) – odmiana muzyki rockowej, popularnej w latach 80. XX wieku, łączącej muzykę rockową z elementami muzyki tradycyjnej ludów afrykańskich (głównie instrumenty perkusyjne). Prekursorem afro-rocka był Fela Kuti.

</doc>
<doc id="1689677" url="https://pl.wikipedia.org/wiki?curid=1689677" title="Diecezja kiszyniowska">
Diecezja kiszyniowska

Diecezja kiszyniowska (łac.: "Dioecesis Chisinauensis") – katolicka diecezja mołdawska, obejmująca swoim zasięgiem cały kraj. Siedziba biskupa znajduje się w stolicy – Kiszyniowie.
Historia.
Terytorium dzisiejszej diecezji podzielone było w XIX w. między diecezję Jassów a diecezję tyraspolską. W 1941 r. ziemie te zostały zajęte przez ZSRR i rozpoczęły się prześladowania religijne. Praktycznie zniszczono strukturę parafialną. Po upadku tego państwa i ogłoszeniu niepodległości przez Mołdawię w 1991 r. zaczął odradzać się Kościół katolicki. 28 października 1993 papież Jan Paweł II utworzył dla miejscowych katolików żyjących w diasporze administraturę apostolską, która osiem lat później, w roku 2001 została przekształcona w pełnoprawną diecezję.

</doc>
<doc id="1689678" url="https://pl.wikipedia.org/wiki?curid=1689678" title="Supergromada Shapleya">
Supergromada Shapleya

Supergromada Shapleya (również Koncentracja Shapleya) – najmasywniejsza koncentracja gromad galaktyk w lokalnym Wszechświecie. Została zaobserwowana przez Harlowa Shapleya w 1930 roku w gwiazdozbiorze Centaura. Znajduje się ona w odległości 650 milionów lat świetlnych oraz 500 milionów za Supergromadą w Centaurze, za którą bezpośrednio jest położona.
Uważa się ją za największą znaną strukturę powiązaną grawitacyjnie, a tym samym niepodlegającą wewnętrznie ogólnej ekspansji opisywanej przez prawo Hubble'a. Na niebie znajduje się w kierunku zbliżonym do Wielkiego Atraktora, lecz w znacznie większej odległości. Masę Koncentracji Shapleya ocenia się na 1016 mas Słońca, a jej odległość od Drogi Mlecznej szacuje się na około 200 megaparseków (650 milionów lat świetlnych). Supergromada Shapleya ma nieregularny kształt, a jej przybliżone rozmiary to około 30 × 55 × 100 Mpc.
Ze względu na swoją masę, Koncentracja Shapleya wywiera istotny wpływ na ruch supergromad i gromad galaktyk w lokalnym Wszechświecie, w tym również Grupy Lokalnej. Supergromada ta należy do wielkoskalowych struktur we Wszechświecie.
W Supergromadzie Shapleya znajduje się ponad 20 gromad galaktyk, z których siedem ma klasę obfitości 2 lub wyższą, a więc tak bogatych jak gromada w Perseuszu (Abell 426) lub gromada w Warkoczu (Abell 1656).
Przed Supergromadą Shapleya w odległości 425 milionów lat świetlnych znajduje się gromada Abell 3537, która jest gromadą przedniego planu.
Grupy galaktyk SC 1327-312 oraz SC 1329-313 są położone blisko centrum supergromady pomiędzy gromadami Abell 3558 i Abell 3562.
W centrum Supergromady Shapleya znajduje się kilka masywnych gromad, z których trzy mają klasę obfitości powyżej 2. Są to gromady Abell 3558, Abell 3559 oraz Abell 3560.

</doc>
<doc id="1689680" url="https://pl.wikipedia.org/wiki?curid=1689680" title="Gustav Brom">
Gustav Brom

Gustav Brom (ur. 22 maja 1921 w Veľkých Levárach, zm. 25 września 1995 w Brnie) – czeski klarnecista jazzowy, dyrygent orkiestr tanecznych i kompozytor. Jego big-band był bardzo popularny w latach 50.–60. XX wieku.
Był żonaty z Marie Gergelovą, z którą miał syna i córkę.

</doc>
<doc id="1689686" url="https://pl.wikipedia.org/wiki?curid=1689686" title="Instytut Teatralny im. Zbigniewa Raszewskiego">
Instytut Teatralny im. Zbigniewa Raszewskiego

Instytut Teatralny im. Zbigniewa Raszewskiego – państwowa instytucja kultury zajmująca się dokumentacją, promocją i animacją polskiego życia teatralnego. Ma siedzibę w Warszawie, przy ul. Jazdów 1.
Opis.
Instytut m.in. realizuje i wspiera projekty badawcze, wydawnicze i edukacyjne dotyczące teatru. Prowadzi archiwum gromadzące największą w Polsce kolekcję teatraliów (Pracownia Dokumentacji im. Barbary Krasnodębskiej), wortal e-teatr.pl poświęcony polskiemu teatrowi, internetową „Encyklopedię teatru polskiego”, a także bibliotekę, mediatekę oraz specjalistyczną księgarnię „Prospero”. Instytut jest koordynatorem i współorganizatorem teatralnych programów i konkursów Ministerstwa Kultury i Dziedzictwa Narodowego: Ogólnopolskiego Konkursu na Wystawienie Polskiej Sztuki Współczesnej, Konkursu na Inscenizację Dawnych Dzieł Literatury Polskiej „Klasyka Żywa”, programu „Teatr Polska”, „Lato w teatrze”, Konkursu Fotografii Teatralnej, oraz Dnia Teatru Publicznego.
Patronem Instytutu Teatralnego jest prof. Zbigniew Raszewski, intelektualista, pisarz, historyk i nauczyciel. Dyrektorem Instytutu od momentu jego powstania w 2003 przez 10 lat był Maciej Nowak, w latach 2014–2018 Dorota Buchwald, a od kwietnia 2019 jest Elżbieta Wrotnowska-Gmyz.
W Instytucie Teatralnym znajduje się archiwum tematyczne gromadzące dokumentację współczesnego teatru. Udostępnia on olbrzymi zbiór artykułów prasowych, recenzji, zdjęć, programów teatralnych, afiszy, plakatów, dokumentów związanych z działalnością poszczególnych scen, archiwa prywatne twórców i archiwa instytucji. Wszystkie zbiory – w tym także teczki z wycinkami prasowymi dotyczącymi pracy poszczególnych artystów, edycji festiwali teatralnych i filmowych, szkół teatralnych, pism branżowych − są dostępne w czytelni.
Zdigitalizowane dokumenty udostępniane są sukcesywnie na platformie "Encyklopedia teatru polskiego".

</doc>
<doc id="1689687" url="https://pl.wikipedia.org/wiki?curid=1689687" title="Dziękuję ci, Ewo!">
Dziękuję ci, Ewo!

Dziękuję ci, Ewo! – operetko-rewia, której prapremiera odbyła się 1 września 1962 roku. Muzykę skomponował Stanisław Renz, libretto napisał Jan Majdrowicz, a teksty piosenek: Kazimierz Winkler oraz Jan Majdrowicz.

</doc>
<doc id="1689688" url="https://pl.wikipedia.org/wiki?curid=1689688" title="Francuscy posłowie do Parlamentu Europejskiego 2004–2009">
Francuscy posłowie do Parlamentu Europejskiego 2004–2009

Francuscy posłowie VI kadencji do Parlamentu Europejskiego zostali wybrani w wyborach przeprowadzonych 13 czerwca 2004, a dzień wcześniej w niektórych terytoriach zamorskich.
Lista według przynależności do grup.
Grupa Europejskiej Partii Ludowej (Chrześcijańscy Demokraci) i Europejskich Demokratów.
Wybrani z listy Unii na rzecz Ruchu Ludowego
Wybrana z listy Unii na rzecz Demokracji Francuskiej
Grupa Socjalistyczna w Parlamencie Europejskim.
Wybrani z listy Partii Socjalistycznej
Grupa Porozumienia Liberałów i Demokratów na rzecz Europy.
Wybrani z listy Unii na rzecz Demokracji Francuskiej
Grupa Zielonych – Wolny Sojusz Europejski.
Wybrani z listy Zielonych
Grupa Niepodległość i Demokracja.
Wybrani z listy Ruchu dla Francji
Grupa Zjednoczonej Lewicy Europejskiej – Nordyckiej Zielonej Lewicy.
Wybrani z listy Francuskiej Partii Komunistycznej
Niezrzeszeni.
Wybrani z listy Frontu Narodowego

</doc>
<doc id="1689689" url="https://pl.wikipedia.org/wiki?curid=1689689" title="Henryk Fiszel">
Henryk Fiszel

Henryk Fiszel (ur. 15 lutego 1910, zm. 21 maja 1984 w Warszawie) – polski ekonomista żydowskiego pochodzenia, profesor Uniwersytetu Warszawskiego.
Życiorys.
Urodził się w rodzinie żydowskiej. Był synem Salomona. W 1954 ukończył Instytut Nauk Społecznych przy KC PZPR (na 27 marca 1954 zaplanowano w tamtejszej Katedrze Ekonomii Politycznej obronę przez niego pracy kandydackiej pt. "Środki obrotowe, czynniki i rezerwy przyspieszenia ich krążenia w gospodarce socjalistycznej (na przykładzie przemysłu hutniczego Polski Ludowej)". W tym samym roku otrzymał pracę w Komisji Planowania przy Radzie Ministrów, gdzie pracował do 1958. W latach 1959–1960 był członkiem Rady Ekonomicznej przy Radzie Ministrów. Od 1956 docent, a od 1962 profesor Uniwersytetu Warszawskiego. W latach 1966–1969 był kierownikiem Katedry Ekonomii Politycznej Wydziału Nauk Ekonomicznych.
Został pochowany na cmentarzu żydowskim przy ulicy Okopowej. Jego żoną była pisarka Irena Jadwiga Kozłowska (1912–1992).

</doc>
<doc id="1689692" url="https://pl.wikipedia.org/wiki?curid=1689692" title="David Ewen">
David Ewen

David Ewen (ur. 26 listopada 1907 w Lembergu (Austria), zm. 28 grudnia 1985 w Miami) – amerykański historyk muzyki rozrywkowej, krytyk muzyczny.
Pochodził z Austrii, skąd wyemigrował w 1912. Napisał liczne biografie znanych muzyków, m.in. Gershwina, Kerna, Rodgersa czy Bernsteina. Był też autorem lub współautorem specjalistycznych encyklopedii i słowników muzycznych. Pracował m.in. dla magazynu "New York Times".

</doc>
<doc id="1689693" url="https://pl.wikipedia.org/wiki?curid=1689693" title="Jill Hennessy">
Jill Hennessy

Jillian Noel Hennessy (ur. 25 listopada 1968 w Edmonton) – kanadyjska aktorka, która grała m.in. w serialach "Prawo i porządek" oraz "Jordan".

</doc>
<doc id="1689694" url="https://pl.wikipedia.org/wiki?curid=1689694" title="Moczar">
Moczar



</doc>
<doc id="1689698" url="https://pl.wikipedia.org/wiki?curid=1689698" title="Anthony Braxton">
Anthony Braxton

Anthony Braxton (ur. 4 czerwca 1945 w Chicago) – amerykański kompozytor, saksofonista, klarnecista, flecista, pianista i filozof. Braxton jest jednym z najbardziej płodnych amerykańskich żyjących muzyków-kompozytorów; jego dorobek, licząc od lat 60., to ponad 100 albumów. Spośród bogatego instrumentarium, którym się posługuje, wymienić należy flet, saksofony: sopraninowy, sopranowy, C-Melody, altowy Es i F, barytonowy, basowy i kontrabasowy oraz klarnety: sopranowy, sopranowy Es i kontrabasowy. Laureat NEA Jazz Masters Award 2014.
Krytyk Chris Kelsey napisał o nim: „Pomimo faktu, że Braxton zademonstrował autentyczną, wręcz osobliwą zdolność grania klasycznych form (inspirowaną twórczością muzyków takich jak Warne Marsh, John Coltrane, Paul Desmond, czy Eric Dolphy) – nigdy tak naprawdę nie został zaakceptowany przez jazzowe elity, ponieważ zadurzył się w muzyce niejazzowych artystów, takich jak John Cage czy Karlheinz Stockhausen. Większość jazzmenów głównego nurtu (chociażby Wynton Marsalis) uważa wręcz, że muzyka Braxtona nie ma nic wspólnego z jazzem. Jak zwał, tak zwał; nie sposób kwestionować jego oryginalności. Anthony Braxton stworzył muzykę o gigantycznej wprost złożoności i pasji niepodobnej do niczego, co dotychczas znane”.
Życiorys.
We wczesnej fazie kariery Braxton przewodził trio z udziałem skrzypka Leroya Jenkinsa i trębacza Wadada Leo Smitha. Był również zaangażowany w stowarzyszeniu Association for the Advancement of Creative Musicians w swoim mieście rodzinnym, Chicago.
W 1968 Braxton nagrał podwójną płytę długogrającą "For Alto". Pomimo tego, że istniały już pozbawione akompaniamentu nagrania saksofonowe (np. „Picasso” Colemana Hawkinsa), "For Alto" było pierwszym tego typu pełnym albumem. Utwory na nim zawarte dedykowane zostały m.in. Cecilowi Taylorowi i Johnowi Cage'owi. Wpłynął on na twórczość artystów takich jak Steve Lacy (saksofon sopranowy) czy George Lewis (puzon), którzy wydali wkrótce swoje własne, uznane albumy solowe.
Braxton dołączył ok. 1970 r. do trio Chicka Corei (Dave Holland – kontrabas, Barry Altschul – perkusja), tworząc krótko istniejący awangardowy kwartet Circle. Corea zdecydował się opuścić grupę, tworząc swój podążający nurtem jazz fusion Return to Forever, jednakże Holland i Altschul pozostali z Braxtonem przez większą część lat 70. jako trzon kwartetu z różnymi, uzupełniającymi sekcję dętą muzykami (w rolę tę wcielili się m.in. trębacz Kenny Wheeler oraz puzoniści George Lewis i Ray Anderson). Grupa swoje nagrania wydawała pod szyldem Arista Records. Wspomniane trio, wraz z saksofonistą Samem Riversem, nagrało "Conference of the Birds" Hollanda (wyd. ECM). Braxton w latach 70. nagrywał również w duecie z Lewisem i Richardem Teitelbaumem.
W 1975 wypuścił album zatytułowany "Muhal" (wyd. Muse Records) wraz z Creative Construction Company, grupą w składzie Richard Davis (bas), Muhal Richard Abrams (wiolonczela), Steve McCall (perkusja), Muhal Richard Abrams (fortepian), Wadada Leo Smith (trąbka) i Leroy Jenkins (skrzypce).
Pod koniec lat siedemdziesiątych nagrał dwa albumy w dużych składach: "Creative Orchestra Music 1976", inspirowany jazzem amerykańskim i tradycjami orkiestr marszowych oraz "For Four Orchestras" (oba albumy wyd. Arista).
Regularny skład działającej najdłużej formacji Braxtona w latach 80. i wczesnych 90. stanowił kwartet z udziałem Marilyn Crispell (fortepian), Marka Dressera (kontrabas) i Gerry’ego Hemingwaya (perkusja).
Braxton nagrywał również i współpracował z licznymi, swobodnie improwizującymi muzykami takimi jak Derek Bailey, Evan Parker, z Globe Unity Orchestra, jak również z tuzami „zwyczajnego” świata jazzowego, pokroju Maxa Roacha. Na przestrzeni lat występował z artystami takimi jak Mal Waldron, Dave Douglas, Ornette Coleman, Dave Brubeck, Lee Konitz, Peter Brötzmann, Willem Breuker, Muhal Richard Abrams, Steve Lacy, Roscoe Mitchell, Pat Metheny, Andrew Cyrille, Wolf Eyes, Misha Mengelberg, Chris Dahlgren, Lauren Newton, pośród wielu innych.
W 1994 roku otrzymał nagrodę MacArthur Fellowship. W latach 1995–2006 jego twórczość jako kompozytora skoncentrowała się prawie wyłącznie na cyklu, który określił mianem Ghost Trance Music, wprowadzającym w jego muzyce ustabilizowany rytm i dającym możliwość jednoczesnego odgrywania dowolnego jej fragmentu przez muzyków. Większość z najwcześniejszych nagrań Ghost Trance wydana została pod jego własnym szyldem Braxton House (obecnie już niedziałającym). Końcowe nagrania cyklu wykonywał w 2006 z udziałem „12+1tet” w klubie Iridium (Nowy Jork); kompletna, czterodniowa sesja muzyków została zarejestrowana i wydana w 2007 przez Firehouse 12.
Oprócz powyższego, w latach dziewięćdziesiątych i na początku XXI w. Braxton stworzył olbrzymią ilość „zwyczajnych” nagrań, w których często występował – inaczej niż zwykle – jako pianista. W roli tej grywał już w latach siedemdziesiątych i osiemdziesiątych, rzadko jednak rejestrując tego rodzaju występy; od niedawna dostępne są wielopłytowe nagrania tego materiału, wraz z podsumowującym je czteropłytowym wydaniem CD z trasy koncertowej w 2003 (wyd. Leo Records).
Do współczesnych prac tego artysty należy zaliczyć szereg kompozycji takich jak Falling River Musics, udokumentowanych na "2+2 Compositions" (482 Music, 2005).
W 2013 roku Braxton zaczął udostępniać na swojej stronie internetowej za darmo bootlegi z koncertów z całej swojej kariery.
Braxton studiował filozofię na Roosevelt University. Wykładał w Mills College; obecnie jest profesorem muzyki na Wesleyan University w Middletown, Connecticut, nauczając kompozycji, improwizacji i historii muzyki.
Muzykiem jest również jeden z jego synów, Tyondai Braxton, gitarzysta, klawiszowiec i wokalista amerykańskiego zespołu Battles.
Oprócz kariery muzycznej, Braxton jest również zapalonym szachowym graczem.
Muzyka.
Muzyka Braxtona nie poddaje się kategoryzacji, dlatego też lubi się on odnosić do swoich prac (jak również prac jego współpracowników i uczniów) używając prostego miana „muzyki kreatywnej”. W wielu wywiadach podkreśla, iż nie jest muzykiem jazzowym, chociaż ogrom jego twórczości korzysta z osiągnięć jazzu i improwizacji, jak również fakt wydania przez niego wielu albumów ze standardami jazzowymi. Oprócz nich, Braxton jest autorem (wciąż rosnącej liczby) prac na większą skalę (orkiestralnych), w tym dwóch cykli oper.
W jego muzyce można zauważyć silne wpływy teorii i mistycyzmu, które opisuje w swoich wielotomowych publikacjach, jak np. "Triaxium Writings" czy "Composition Notes" (wyd. Frog Peak Music). Pomimo że kompozycje i improwizację Braxtona można określić mianem nurtu awangardowego, wiele spośród nich nacechowanych jest swingującym charakterem i 'kanciastym' rytmem, charakterystycznym dla Charliego Parkera i tradycji bebopu.
Nazewnictwo kompozycji i tytuły.
Braxton znany jest z charakterystycznej konwencji nazewnictwa swoich utworów, przedstawianej w postaci diagramów, zwykle opatrzonych niezrozumiałymi cyframi i literami.
Niekiedy mają one bezpośredni związek z muzyką; przykładowo, na albumie "For Trio", tytuł-diagram wskazuje fizyczne miejsca, gdzie znajdowali się muzycy, jednak w większości przypadków trudno odnaleźć jednoznaczny sens. Czasami tytuły stanowią zapis nutowy, sugerujący wykonawcy, w jaki sposób zagrać utwór; innym razem, litery dają się odczytać jako inicjały przyjaciół i współwykonawców Braxtona itd.
Sam kompozytor w żartobliwy sposób odmawia wyjaśnienia ich znaczenia, twierdząc, że sam wciąż jest na etapie jego odkrywania. Ostatecznie, Braxton zdecydował się użyć systemu numeracji dzieł ("opus"), aby ułatwić odnoszenie się do poszczególnych z nich; wcześniejsze kompozycje otrzymały adekwatną numerację wsteczną.
Aż do późnych lat osiemdziesiątych, tytuły Braxtona stawały się coraz bardziej zawiłe. Pojawiać się w nich zaczęły rysunki i ilustracje, np. w czteroczęściowym cyklu operowym, "Trillium R". W innych zawarte zostały „ożywione” obrazy martwej natury, głównie wagonów kolejowych (te ostatnie głównie w ramach nurtu Ghost Trance Music).
Obecne zaangażowanie.
Anthony Braxton, pomimo swojego wieku, wciąż występuje w składach o różnej wielkości. Jego dorobek w chwili obecnej obejmuje ponad 350 kompozycji. Ostatnio ukończył kolejną partię utworów z cyklu Ghost Trance Music i od niedawna wykazuje zainteresowanie trzema nowymi systemami: The Diamond Curtain Wall Trio, w którym wykorzystuje złożony język programowania do generowania dźwięku SuperCollider, Falling River Musics oraz muzyką Echo Echo Mirror House.

</doc>
<doc id="1689699" url="https://pl.wikipedia.org/wiki?curid=1689699" title="Bat (instrument muzyczny)">
Bat (instrument muzyczny)

Bat (z wł. "frusta") – ludowy instrument perkusyjny, idiofon z grupy zderzanych.
Jest to drewniana klekotka z uchwytem, złożona z dwóch deseczek o wymiarach około dł. 30-50 cm, szer. 5-6 cm. połączonych na jednym końcu ruchomym zawiasem lub sznurkiem i zaopatrzonych w uchwyty. Ostry, "klaszczący" dźwięk podobny do strzelania z bicza powstaje poprzez zderzenie dwóch desek.
Frusta jest wykorzystywana w utworach kompozytorów współczesnych, w muzyce filmowej oraz teatralnej. 
Jest jednym z prostych instrumentów perkusyjnych o nieokreślonym brzmieniu, posiadających duże możliwości ilustracyjne. Bat w swoich utworach wykorzystali kompozytorzy początków XX wieku: Richard Strauss, Ottorino Respighi, Maurice Ravel, Edgar Varèse i Darius Milhaud. Wśród polskich kompozytorów wykorzystujących ten instrument można wyróżnić Kazimierza Serockiego ("Ad libitum - 5 utworów na orkiestrę", "Continuum"), Marka Stachowskiego ("Musique solennelle") czy Krzysztofa Knittla ("Męka Pańska według Świętego Mateusza").

</doc>
<doc id="1689703" url="https://pl.wikipedia.org/wiki?curid=1689703" title="Batowski (herb szlachecki)">
Batowski (herb szlachecki)

Batowski – polski herb szlachecki, hrabiowska odmiana herbu Zęby.
Opis herbu.
Opis zgodnie z klasycznymi regułami blazonowania:
W polu czerwonym trzy wilcze zęby srebrne w słup, większe nad mniejszymi. Nad tarczą korona hrabiowska. Nad nią hełm. W klejnocie nad hełmem trzy pióra strusie. Pod tarczą, na wstędze dewiza łacińska "Recte et Fortiter".
Najwcześniejsze wzmianki.
Nadany Aleksandrowi Benedyktowi Batowskiemu w 1824 roku w Królestwie Polskim.
Herbowni.
hrabia Batowski.

</doc>
<doc id="1689706" url="https://pl.wikipedia.org/wiki?curid=1689706" title="Samodzielna Eskadra Lotnictwa Rozpoznawczego WOP">
Samodzielna Eskadra Lotnictwa Rozpoznawczego WOP

Samodzielna Eskadra Lotnictwa Rozpoznawczego WOP – pododdział Wojsk Ochrony Pogranicza
Na podstawie zarządzenie org. DWW nr 019/WW z 23 października 1958 sformowano Samodzielną Eskadrę Lotnictwa Rozpoznawczego WOP. Jednostka podlegała Dowództwu WOP w Warszawie. Stacjonowała dwupołożeniowo: na lotnisku w Szczecinie Dąbiu i w Wicku Morskim. Posiadała też dwa lądowiska na Wybrzeżu Bałtyckim. W 1961 roku dowództwo eskadry posiadało kryptonim Wagon.
W 1967 eskadrę podporządkowano Morskiej Brygadzie Okrętów Pogranicza w Gdańsku Nowym Porcie. Rozformowano w 1970.
Struktura organizacyjna.
Jej stan etatowy wynosił: 99 wojskowych i 2 pracowników cywilnych.
od 1963

</doc>
<doc id="1689709" url="https://pl.wikipedia.org/wiki?curid=1689709" title="Gazeta Muzyczna">
Gazeta Muzyczna

Gazeta Muzyczna – polski miesięcznik muzyki rozrywkowej założony w 1992 roku przez gitarzystę rockowego Janusza Popławskiego, pierwszego redaktora naczelnego magazynu. Wydawany był przez gdyńską firmę Popławskiego – Professional Music Press, do 2005 roku.

</doc>
<doc id="1689712" url="https://pl.wikipedia.org/wiki?curid=1689712" title="Wybory do Parlamentu Europejskiego we Francji w 2004 roku">
Wybory do Parlamentu Europejskiego we Francji w 2004 roku

Wybory do Parlamentu Europejskiego VI kadencji we Francji zostały przeprowadzone 13 czerwca 2004, a dzień wcześniej w niektórych terytoriach zamorskich.

</doc>
<doc id="1689714" url="https://pl.wikipedia.org/wiki?curid=1689714" title="Podział administracyjny Kościoła katolickiego na Słowacji">
Podział administracyjny Kościoła katolickiego na Słowacji

Podział administracyjny Kościoła katolickiego na Słowacji – w ramach Kościoła katolickiego na Słowacji odrębne struktury mają:
Na Słowacji funkcjonuje także diecezja Kościoła starokatolickiego.
Obrządek łaciński.
Jednostki administracyjne Kościoła katolickiego obrządku łacińskiego na Słowacji:

</doc>
<doc id="1689718" url="https://pl.wikipedia.org/wiki?curid=1689718" title="Michał Moguczy">
Michał Moguczy

Michał Moguczy (ur. w Petersburgu, zm. w 1970 w Leningradzie) – generał brygady LWP.
Życiorys.
Syn Aleksandra, inżyniera komunikacji. Brat stryjeczny Adama Mohuczego. Od 1924 pracował jako palacz i rewident wagonów na kolei w Leningradzie. W 1928 zdał maturę, następnie podjął studia w Wojskowej Akademii Medycznej im. Kirowa w Leningradzie, którą ukończył w czerwcu 1932. Od 1925 członek Komsomołu. Od 1927 w WKP(b).
Po ukończeniu studiów był szefem służby zdrowia w szkole oficerskiej w Kijowie do lipca 1933. Następnie w ramach praktyki pełnił służbę w jednostce liniowej jako starszy lekarz batalionu czołgów. Po uzyskaniu specjalności chirurga w 1937 pracował w klinice chirurgicznej Wojskowej Akademii Medycznej w Leningradzie, na stanowiskach od wykładowcy – do kierownika cyklu chirurgii. W listopadzie 1939 zgłosił się ochotniczo na front fiński i pełnił służbę jako dowódca oddziału samochodowo-chirurgicznego. W czasie wojny radziecko-niemieckiej był szefem oddziału chirurgicznego 55 Armii Frontu Leningradzkiego. W styczniu 1944 uzyskuje stopień kandydata nauk medycznych w Wojskowej Akademii Medycznej w Leningradzie.
Od 21 marca 1944 do 22 listopada 1944 w stopniu pułkownika pełnił służbę w LWP jako szef służby zdrowia 1 Armii WP. 11 listopada 1944 na podstawie dekretu KRN awansował na stopień generała brygady. Od grudnia 1944 był szefem służby zdrowia WP, następnie szefem Departamentu Służby Zdrowia MON do stycznia 1946. 10 stycznia 1945 uzyskuje stopień doktora nauk medycznych Uniwersytetu Lubelskiego.
15 marca 1946 wrócił do ZSRR, gdzie pracował jako szef instytutu doświadczalnego i jednocześnie chirurg w szpitalu leningradzkim. 16 września 1964 przeszedł do rezerwy. Zmarł w Leningradzie i tam został pochowany.

</doc>
<doc id="1689719" url="https://pl.wikipedia.org/wiki?curid=1689719" title="Kościół Ewangelicki w Żytomierzu">
Kościół Ewangelicki w Żytomierzu



</doc>
<doc id="1689722" url="https://pl.wikipedia.org/wiki?curid=1689722" title="Inigo Chaurreau Bernardez">
Inigo Chaurreau Bernardez



</doc>
<doc id="1689724" url="https://pl.wikipedia.org/wiki?curid=1689724" title="Gene Krupa">
Gene Krupa

Eugene Bertram Krupa (ur. 15 stycznia 1909 w Chicago, zm. 16 października 1973 w Nowym Jorku) – amerykański perkusista jazzowy polskiego pochodzenia, lider big-bandu, kompozytor, wczesny reprezentant stylu swing. Uchodzi za jednego z najlepszych perkusistów jazzowych wszech czasów.
Wczesne życie.
Był najmłodszym z dziewięciorga dzieci Anny (z domu Osłowski) i Bartłomieja Krupa. Gene Krupa urodził się w Chicago, Illinois. Bartłomiej był polskim imigrantem urodzonym we wsi Łęki Górne na Podkarpaciu. Anna urodziła się w Shamokin w Pensylwanii i również była polskiego pochodzenia. Jego rodzice byli katolikami i przygotowali go do kapłaństwa. Uczęszczał do liceum Jamesa H. Bowena w południowo-wschodniej części Chicago. Po ukończeniu studiów przez rok uczęszczał do Kolegium im. św. Józefa w Indianie, ale uznał, że kapłaństwo nie jest jego powołaniem.
Krupa studiował u Sanforda A. Moellera i zaczął zawodowo grać na perkusji w połowie lat dwudziestych w zespołach w Wisconsin. W 1927 roku został zatrudniony przez konglomerat medialny MCA, aby zostać członkiem zespołu Thelma Terry and Her Playboys.
Kariera.
Debiutował w 1927 w zespole Eddiego Condona. W latach 1935–1938 grał w orkiestrze Benny’ego Goodmana. Od 1938 do 1943 był liderem własnego big bandu, który został rozwiązany po tym, jak Krupa trafił na 3 miesiące do aresztu za posiadanie narkotyków i zatrudnienie w zespole nieletniego muzyka. Początkowo groziło mu 5 lat więzienia, aczkolwiek zarzuty zostały oddalone. Po tym incydencie ponownie został sidemanem. Współpracował wówczas z Tommym Dorseyem i wrócił do nagrywania z Goodmanem. Po roku założył swój drugi zespół, w którym karierę zaczynał, między innymi Gerry Mulligan. Big-band działał do 1951. Jego istnienie zakończyło założenie przez Gene'a tria i jego występ w ramach Jazz at the Philharmonic. W 1954 wraz z innym bębniarzem, Cozym Cole'm założył szkołę gry na perkusji. Mimo regularnego koncertowania, po założeniu szkoły Krupa skupił się na działalności edukacyjnej. W 1959 nagrano film fabularny w oparciu o życie perkusisty, zatytułowany "Drum Crazy: The Gene Krupa Story". Rolę artysty zagrał w nim Sal Mineo. Sam Krupa ze swoim pierwszym zespołem również angażował się w tworzenie filmów, czego przykładem jest "Ball of Fire" z 1941.

</doc>
<doc id="1689725" url="https://pl.wikipedia.org/wiki?curid=1689725" title="Zęby (herb szlachecki)">
Zęby (herb szlachecki)

Zęby ("Trzy Zęby", "Smocze Zęby", "Wilcze Zęby") – polski i węgierski herb szlachecki, przyniesiony do Polski przez króla Stefana Batorego w 1576 roku.
Opis herbu.
Opis zgodnie z klasycznymi regułami blazonowania:
W polu czerwonym trzy wilcze zęby srebrne w słup, większe nad mniejszymi, osadzone w takimż kawałku szczęki. W formie pierwotnej zamiast zębów były trzy kliny w słup ostrzami w lewo. Niekiedy szczękę przedstawiano przylegającą do brzegów tarczy co jest niezgodne z zasadami stylizacji heraldycznej. Zdarzały się przypadki odwrócenia godła i zamiany barw pola na błękitne.
Herbowni.
Batory, Batowski, Baturzycki, Baur-Baturzycki.

</doc>
<doc id="1689726" url="https://pl.wikipedia.org/wiki?curid=1689726" title="Trzy Zęby">
Trzy Zęby



</doc>
<doc id="1689727" url="https://pl.wikipedia.org/wiki?curid=1689727" title="Wilcze Zęby">
Wilcze Zęby



</doc>
<doc id="1689728" url="https://pl.wikipedia.org/wiki?curid=1689728" title="Smocze Zęby">
Smocze Zęby



</doc>
<doc id="1689732" url="https://pl.wikipedia.org/wiki?curid=1689732" title="Przedmieście Różanieckie">
Przedmieście Różanieckie

Przedmieście Różanieckie (potocznie "Różanieckie") – jedna z pięciu dzielnic Tarnogrodu, znajdująca się na wschodzie miasta. Przewodniczącym Zarządu Dzielnicy jest Antoni Lembryk (2009). Nazwa pochodzi od wsi Różaniec.
Dzielnica rozpościera się po obu stronach głównej drogi wojewódzkiej nr 863 (ul. Lubaczowska) oraz równoległej do niej ulicy "Przedmieście Różanieckie", od której dzielnica bierze nazwę. Różanieckie ma charakter mieszkaniowy-przemysłowy. Znajduje się tutaj m.in. duże osiedle dawnego PGR-u, firma Tarmet (dawny Metalowiec) oraz część infrastruktury komunalnej. Główną zabudowę dzielnicy stanowią domy jednorodzinne i bloki mieszkalne. W specificznym południowo-wschodnim "szpicu" dzielnicy znajduje się teren dawnego tarnogrodzkiego lotniska.
Głównym zabytkiem Różanieckiego jest kirkut z XVII wieku. W Bramie Korchowskiej jest pomnik poświęcony żołnierzom polskim zamordowanym w Katyniu. W obrębie dzielnicy jest dużo zieleni a krajobraz peryferii dzielnicy dominują pola uprawne. Wypływa tu jedna ze strug źródłowych Nitki.
Ulice w obrębie dzielnicy to Brama Korchowska, Jasna, Jaśminowa, Krzywa, Lubaczowska, Podwale, Pogodna, Promyk, Różanieckie Przedmieście, Słoneczna, Spółdzielcza, Stroma i Wały Tarnogrodzkie.

</doc>
<doc id="1689734" url="https://pl.wikipedia.org/wiki?curid=1689734" title="Dniepropietrowsk">
Dniepropietrowsk



</doc>
<doc id="1689735" url="https://pl.wikipedia.org/wiki?curid=1689735" title="JSP Model 1">
JSP Model 1

JSP Model 1 – jeden z modeli stosowany przy tworzeniu aplikacji internetowych z wykorzystaniem technologii JavaServer Pages. W modelu tym żądanie jest kierowane do strony JSP i to ona jest odpowiedzialna za jego przetworzenie, sprawdzenie poprawności i wygenerowanie odpowiedzi klientowi. Wadą tego modelu jest brak rozdzielenia warstwy logiki biznesowej od warstwy prezentacji.

</doc>
<doc id="1689736" url="https://pl.wikipedia.org/wiki?curid=1689736" title="Operacja Anklet">
Operacja Anklet

Operacja Anklet, zwana również drugim rajdem na Lofoty – przeprowadzony w grudniu 1941 roku rajd brytyjskich komandosów na znajdującą się pod niemiecką okupacją wyspę Moskenesøya w norweskim archipelagu Lofotów.
Podłoże operacji.
Rajd był jedną z serii brytyjskich operacji przeprowadzonych na norweskim terytorium przez Dowództwo Operacji Połączonych, których celem było zmuszenie Niemców do utrzymywania tam, kosztem innych frontów, nieproporcjonalnie wielkich sił. Pierwszą akcją tego typu był udany rajd na Lofoty, zorganizowany w marcu 1941 roku (operacja Claymore).
Bezpośrednim celem operacji Anklet było odwrócenie niemieckiej uwagi od równolegle przeprowadzonego 750 kilometrów dalej na południe rajdu na Vågsøy (operacja Archery). Brytyjczycy zamierzali dokonać na zachodnim brzegu wyspy Moskenesøya desantu około 300 komandosów z 12 Commando wspomaganych przez norweskich agentów SOE z 1 Samodzielnej Kompanii Norweskiej. Planiści wyznaczyli datę ataku na drugi dzień świąt Bożego Narodzenia, licząc na to, że niewielki niemiecki garnizon wyspy zostanie zaskoczony w trakcie świętowania i stawi słaby opór.
Przebieg.
Transport i wsparcie ogniowe miała zapewnić komandosom brytyjska marynarka wojenna (Royal Navy). Wyznaczony do tego zadania zespół „Z” kontradmirała Hamiltona składał się z lekkiego krążownika HMS „Arethusa”, 8 niszczycieli (w tym polskich ORP „Kujawiak” i ORP „Krakowiak”), 2 norweskich korwet, 4 trałowców i 2 okrętów desantowych. Okręty wyszły w morze 24 grudnia z bazy w Scapa Flow i osiągnęły cel nad ranem 26 grudnia. O godzinie 6.00 w Reine i Moskenes nastąpił desant komandosów pod dowództwem podpułkownika Harrisona. Zgodnie z przewidywaniami Niemcy zostali zupełnie zaskoczeni i bez walki poddali obie osady.
Komandosi zniszczyli dwa nadajniki radiowe, instalacje portowe oraz kilka małych jednostek pływających. W ich ręce wpadł również skład z dużymi zapasami papierosów i francuskiej czekolady, które rozdano lokalnej ludności. W międzyczasie „Arethusa” i niszczyciele, patrolując wody Vestfjordu, natknęły się na niemiecki okręt pomocniczy „Geier” (V5904). Oddział abordażowy z HMS „Ashanti” zdołał zdobyć na jego pokładzie egzemplarz Enigmy, który został później przekazany do Bletchley Park.
Następnego dnia, mimo panującej nocy polarnej, kontrakcję przeprowadziła Luftwaffe. Bomba zrzucona z wodnosamolotu eksplodowała blisko burty „Arethusy”, lekko uszkadzając krążownik. Wkrótce potem, uznając cel misji za wykonany, Brytyjczycy zarządzili odwrót. Oprócz komandosów okręty Hamiltona wzięły na pokład również 29 jeńców, kilku aresztowanych quislingowców oraz ponad 200 norweskich cywilów, którzy w obawie przed niemieckimi represjami zdecydowali się ewakuować do Wielkiej Brytanii. 28 grudnia zespół „Z” powrócił bez strat do Scapa Flow.

</doc>
<doc id="1689737" url="https://pl.wikipedia.org/wiki?curid=1689737" title="Spółgłoska retrofleksywna">
Spółgłoska retrofleksywna



</doc>
<doc id="1689738" url="https://pl.wikipedia.org/wiki?curid=1689738" title="Akademia Medyczna">
Akademia Medyczna



</doc>
<doc id="1689740" url="https://pl.wikipedia.org/wiki?curid=1689740" title="Gmina Kołki">
Gmina Kołki

dawne gminy:

</doc>
<doc id="1689742" url="https://pl.wikipedia.org/wiki?curid=1689742" title="Kołki (gmina w województwie szczecińskim)">
Kołki (gmina w województwie szczecińskim)

Kołki (od 1973 "Suliszewo") – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Siedzibą władz gminy były Kołki.
Gmina Kołki powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu choszczeńskiego – weszła w skład nowo utworzonego woj. szczecińskiego.
Według stanu z 1 lipca 1952 gmina składała się z 6 gromad: Brzeziny, Kiełpino, Kołki, Korytowo, Suliszewo i Zieleniewo. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, utworzono natomiast jej terytorialny odpowiednik, gminę Suliszewo.

</doc>
<doc id="1689743" url="https://pl.wikipedia.org/wiki?curid=1689743" title="Zbiórka (harcerstwo)">
Zbiórka (harcerstwo)

Zbiórka – spotkanie o tematyce harcerskiej trwające 1–4h (czasem kilka dni) jednej z jednostek organizacyjnych np. zastępu, drużyny, szczepu lub hufca.
Zbiórka ma określony plan stworzony przez harcerza prowadzącego zbiórkę najczęściej, jest to zastępowy w przypadku zbiórki zastępu, drużynowy w przypadku zbiórki drużyny itd. lub też harcerz przez nich wyznaczony np. podzastępowy lub przyboczny. Zbiórka powinna rozpocząć się obrzędowym przywitaniem po którym następuje główny temat zbiórki.

</doc>
<doc id="1689744" url="https://pl.wikipedia.org/wiki?curid=1689744" title="Pomień (gmina)">
Pomień (gmina)

Pomień – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Siedzibą władz gminy był Pomień.
Gmina Pomień powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu choszczeńskiego – weszła w skład nowo utworzonego woj. szczecińskiego.
Według stanu z 1 lipca 1952 gmina składała się z 10 gromad: Chełpa, Pomień, Radlice, Rzecko, Sławęcin, Stradzewo, Sulino, Wardyń, Witoszyn i Żeliszewo. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł głównie w skład nowej gminy Recz.

</doc>
<doc id="1689746" url="https://pl.wikipedia.org/wiki?curid=1689746" title="Żółwino (gmina)">
Żółwino (gmina)

Żółwino – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Siedzibą władz gminy było Żółwino.
Gmina Żółwino powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu choszczeńskiego – weszła w skład nowo utworzonego woj. szczecińskiego.
Według stanu z 1 lipca 1952 gmina składała się z 7 gromad: Głębokie, Jarostowo, Lubieniów, Suliborek, Święciechów, Wielgoszcz i Żółwino. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł głównie w skład nowych gmin Drawno i Recz.

</doc>
<doc id="1689747" url="https://pl.wikipedia.org/wiki?curid=1689747" title="Szmer tarcia osierdzia">
Szmer tarcia osierdzia



</doc>
<doc id="1689748" url="https://pl.wikipedia.org/wiki?curid=1689748" title="IL-8">
IL-8



</doc>
<doc id="1689749" url="https://pl.wikipedia.org/wiki?curid=1689749" title="IL-1β">
IL-1β



</doc>
<doc id="1689750" url="https://pl.wikipedia.org/wiki?curid=1689750" title="Barnimie (gmina)">
Barnimie (gmina)

Barnimie – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Siedzibą władz gminy była wieś Barnimie.
Gmina Barnimie powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu choszczeńskiego – weszła w skład nowo utworzonego woj. szczecińskiego.
Według stanu z 1 lipca 1952 gmina składała się z 7 gromad: Barnimie, Dominikowo, Konotop, Niemieńsko, Płociczno, Studnica i Zatom. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł głównie w skład nowych gmin Drawno, Ińsko i Tuczno.

</doc>
<doc id="1689752" url="https://pl.wikipedia.org/wiki?curid=1689752" title="Deficyt tętna">
Deficyt tętna



</doc>
<doc id="1689753" url="https://pl.wikipedia.org/wiki?curid=1689753" title="Przewlekłe limfocytowe zapalenie gruczołu tarczowego">
Przewlekłe limfocytowe zapalenie gruczołu tarczowego



</doc>
<doc id="1689754" url="https://pl.wikipedia.org/wiki?curid=1689754" title="Wole limfocytarne">
Wole limfocytarne



</doc>
<doc id="1689756" url="https://pl.wikipedia.org/wiki?curid=1689756" title="Czas częściowej tromboplastyny po aktywacji">
Czas częściowej tromboplastyny po aktywacji



</doc>
<doc id="1689757" url="https://pl.wikipedia.org/wiki?curid=1689757" title="Judgment Day">
Judgment Day



</doc>
<doc id="1689765" url="https://pl.wikipedia.org/wiki?curid=1689765" title="Michał Mohuczy">
Michał Mohuczy



</doc>
<doc id="1689767" url="https://pl.wikipedia.org/wiki?curid=1689767" title="Kerem Shalom">
Kerem Shalom



</doc>
<doc id="1689778" url="https://pl.wikipedia.org/wiki?curid=1689778" title="ATP Challenger Series">
ATP Challenger Series



</doc>
<doc id="1689784" url="https://pl.wikipedia.org/wiki?curid=1689784" title="Krzysztof Pałecki">
Krzysztof Pałecki

Krzysztof Pałecki (ur. 27 kwietnia 1943) – polski politolog, prawnik i socjolog, członek PAN, profesor zwyczajny na Uniwersytecie Jagiellońskim, kierownik Katedry Socjologii Prawa Uniwersytetu Jagiellońskiego, wiceprezes Towarzystwa Przyjaciół Sztuk Pięknych w Krakowie, były redaktor naczelny czasopisma "Polish Political Science Yearbook", obecnie honorowy przewodniczący jego Rady Naukowej. Propagator koncepcji normatywnej teorii władzy politycznej.
Życiorys.
W latach 1961–1966 studiował prawo na Uniwersytecie Jagiellońskim. Tamże doktoryzował się w 1970.
Kierownik badań empirycznych, w tym m.in. dotyczących świadomości prawnej społeczeństwa polskiego, funkcjonowania instytucji prawnych (zwłaszcza stosujących prawo) i politycznych, polityki prawa, kultury prawnej i politycznej, elit politycznych, procesów demokratyzacji i tranzycji ustrojowej, procesów podejmowania decyzji prawnych. Spośród jego prac badawczych można wymienić: badania nad „Społecznymi opiniami o funkcjonowaniu NSA" (1996), badania nad „Przemianami aksjologicznymi w prawie pozytywnym i praktyce wymiaru sprawiedliwości (1998), badania dotyczące opinii społeczeństwa polskiego na temat funkcjonowania sądów (2003), badania polsko – szwedzkie nad „Wpływem doktryn prawnych na praktykę stosowania prawa" oraz badania „Stressing Legal Decision" (2004) oraz badania prowadzone przez stowarzyszenie Global Development Network pt. „Bridging Research and Policy" (od 2004).
Członek m.in. Międzynarodowego Towarzystwa Nauk Politycznych /IPSA/ (Wiceprezydent, 1997–2000), Komitetu Badawczego Socjologii Prawa Międzynarodowego Towarzystwa Socjologicznego /ISA/, Komitetu Nauk Politycznych PAN (w tym wiceprzewodniczący, w latach 1998–2004 Przewodniczący), członkiem Komitetu Nauk Prawnych PAN, Polskiego Towarzystwa Nauk Politycznych (prezes 1991–1994, od 1997 wiceprezes), Polskiego Towarzystwa Socjologicznego, członkiem Governing Body, Global Development Network, współzałożycielem i członkiem Zarządu Central European Political Science Association /CEPSA/, a także Koordynatorem Regionalnym Central-Eastern European Universities Network /CEEUN /. Członek redakcji „Polish Political Science Yearbook" (w tym redaktor naczelny w latach 1999–2004) oraz członek komitetów redakcyjnych m.in. „International Political Science Review" i „Central European Political Science Review", „Transition Studies Review".
W 2004 za wybitne zasługi dla kultury polskiej odznaczony Krzyżem Oficerskim Orderu Odrodzenia Polski. Otrzymał także Medal Komisji Edukacji Narodowej.

</doc>
<doc id="1689785" url="https://pl.wikipedia.org/wiki?curid=1689785" title="Kazimierz Lankosz">
Kazimierz Lankosz

Kazimierz Marian Lankosz (ur. 15 grudnia 1948 w Krakowie) – polski prawnik, doktor habilitowany nauk prawnych.
Życiorys.
W 1972 r. ukończył studia prawnicze na Uniwersytecie Jagiellońskim, tam w 1976 r. otrzymał stopień doktora, w 1987 r. doktora habilitowanego. Od 1994 r. pracował jako profesor nadzwyczajny Uniwersytetu Jagiellońskiego, gdzie był kierownikiem Zakładu Prawa Międzynarodowego Publicznego UJ. W 1994 r. został również profesorem nadzwyczajnym Akademii Ekonomicznej w Krakowie, gdzie kierował Katedrą Prawa Międzynarodowego i Porównawczego.
Był wiceprzewodniczącym International Law Association (ILA), od 1995 członkiem zarządu Towarzystwa Przyjaciół Sztuk Pięknych w Krakowie.
Od 2006 do 2018 r. był arbitrem Stałego Trybunału Arbitrażowego.

</doc>
<doc id="1689790" url="https://pl.wikipedia.org/wiki?curid=1689790" title="Haruhism">
Haruhism



</doc>
<doc id="1689795" url="https://pl.wikipedia.org/wiki?curid=1689795" title="Teoria Brønsteda">
Teoria Brønsteda



</doc>
<doc id="1689798" url="https://pl.wikipedia.org/wiki?curid=1689798" title="Pismo tybetańskie">
Pismo tybetańskie

Pismo tybetańskie – alfabet sylabiczny używany do zapisu języka tybetańskiego oraz języków pokrewnych (dzongkha, ladakhi i czasami balti). Wywodzi się z północnoindyjskich systemów pisma, dlatego też zarówno kształt niektórych liter, jak i sposób zapisu samogłosek wykazuje wyraźne podobieństwo do alfabetów indyjskich. Pismo tybetańskie posiada dwie główne odmiany: དབུ་ཅན་ dbu-can ("uchen"), używaną w druku, oraz formę kursywną དབུ་མེད་ dbu-med ("umé") wykorzystywaną w piśmie odręcznym. Pismo tybetańskie wywarło także wpływ na powstanie pisma lepcza.
Historia.
Stworzenie pisma tybetańskiego przypisuje się ministrowi króla Songtsen Gampo (569-649) o nazwisku Thonmi Sambhota.
Metody transkrypcji i transliteracji.
Aktualnie w polskich publikacjach używane są zasadniczo dwa sposoby zapisu słów i tekstów tybetańskich:
Oprócz powyższych konwencji, niektórzy autorzy preferują transkrypcję angielską.
Przykład (zapis imienia i nazwiska XIV Dalaj Lamy):

</doc>
<doc id="1689800" url="https://pl.wikipedia.org/wiki?curid=1689800" title="Olieg Achrem">
Olieg Achrem

Olieg Achrem (wcześniej Aleh Achrem, błr. "Алег Ахрэм"; ur. 12 marca 1983 w Grodnie) – białoruski siatkarz z polskim obywatelstwem występujący na pozycji przyjmującego.
Z greckim zespołem Iraklis Saloniki dotarł do finału Ligi Mistrzów w sezonie 2008/2009.
Jest kapitanem reprezentacji Białorusi.
5 stycznia 2011 roku otrzymał polskie obywatelstwo, a 17 stycznia władze Profesjonalnej Ligi Piłki Siatkowej przyznały mu status zawodnika krajowego
Po otrzymaniu polskiego obywatelstwa Aleh Achrem zmienił imię i nazwisko na Olieg Achrem.
4 kwietnia 2014 r., podczas półfinału PlusLigi doznał poważnej kontuzji zerwania więzadeł krzyżowych.
W maju 2020 zakończył karierę sportową.
Sukcesy klubowe.
Mistrzostwo Białorusi:
Puchar Białorusi:
Superpuchar Grecji:
Mistrzostwo Grecji:
Ligi Mistrzów:
Mistrzostwo Polski:
Puchar CEV:
Superpuchar Polski:
Mistrzostwo Turcji:

</doc>
<doc id="1689802" url="https://pl.wikipedia.org/wiki?curid=1689802" title="Abraham Janssens">
Abraham Janssens

Abraham Janssens van Nuyssen (ochrz. 15 stycznia 1567 w Antwerpii, zm. 25 stycznia 1632 tamże) – flamandzki malarz okresu baroku.
Życiorys.
W latach 1584–1585 terminował u Jana Snellincka, w 1598 w Rzymie był uczniem holenderskiego artysty Willema van Nieulandta. Około 1601 powrócił do Antwerpii, gdzie został mistrzem cechu św. Łukasza. W 1609, razem z Rubensem, otrzymał zlecenie na udekorowanie sali reprezentacyjnej ratusza w Antwerpii. W 1610 wstąpił do Bractwa Pielgrzymów św. św. Piotra i Pawła.
Współpracował także z Fransem Snydersem, pejzażystą Janem Wildensem, Janem Breughelem młodszym i Adriaenem van Utrechtem. Jego uczniami byli m.in. Gerard Seghers i Theodoor Rombouts.
Twórczość.
Malował obrazy mitologiczne, historyczne, religijne i alegoryczne. Początkowo tworzył w stylu eklektycznym, z elementami manieryzmu, mając skłonność do skomplikowanych, tłocznych kompozycji. Następnie na krótko uległ wpływowi caravaggionizmu, tworząc bardzo plastyczne postaci w silnie skontrastowanym światłocieniu. W latach dwudziestych XVII wieku jego malarstwo inspirowane było bolońsko-rzymską szkołą Carraccich; widoczny był też wpływ Rubensa.

</doc>
<doc id="1689803" url="https://pl.wikipedia.org/wiki?curid=1689803" title="Manfred Deix">
Manfred Deix

Manfred Deix (ur. 22 lutego 1949 w St. Pölten, Dolna Austria, zm. 25 czerwca 2016 w Klosterneuburg koło Wiednia) – austriacki grafik i karykaturzysta. Był też muzykiem i autorem powieści kryminalnych. 
Życiorys.
W 1965 rozpoczął studia na Wyższej Federalnej Szkole Grafiki w Wiedniu, został jednak usunięty po 2,5 roku ze względu na zaniedbywanie nauki. W 1968 rozpoczął studia na wiedeńskiej Akademii Sztuk Pięknych, po 14 semestrach porzucił studia bez uzyskania dyplomu. Po dłuższym pobycie w USA nawiązał kontakt z rysownikami frankfurckiego miesięcznika „Titanic”. W 1988 wskutek nieuregulowanego trybu życia doznał zatoru płucnego i po pobycie w klinice osiadł w Weidling w gminie Klosterneuburg. Siedem lat później doznał zapaści na tle alkoholizmu. Mieszkał w okolicach Wiednia z żoną i stadem kotów.
Twórczość.
Już jako sześciolatek zarabiał sprzedając kolegom pornograficzne rysunki. W wieku 11 lat uczestniczył w konkursie rysunków dziecięcych telewizji austriackiej ORF. Jego przyjaciółka Marietta sprzedawała jego rysunki na pchlim targu. Od roku 1972 zaczął publikować rysunki satyryczne w tygodnikach austriackich, a od roku 1978 także w niemieckich, jak Stern, Der Spiegel, Titanic i Playboy.
W swojej twórczości Deix z pasją ośmiesza cechy społeczeństwa austriackiego: zaściankowość i obłudę. Przypomina w tym nieco Jerzego Dudę-Gracza, ale bez charakterystycznej dla polskiego twórcy nuty melancholijnej zadumy. Różni go też to, że Duda-Gracz tworzył obrazy, a Deix rysował aktualne akwarelowe obrazki do publikacji w czasopismach. Jedną z ulubionych ofiar Deixa był prawicowy polityk austriacki Jörg Haider. Deix nie znał granic tabu: z upodobaniem balansował na granicy pornografii. Często atakował hierarchię kościelną.
W Muzeum Karykatury w Krems poświęcono Deixowi stałą wystawę obejmującą aktualizowany wybór 250 grafik.

</doc>
<doc id="1689809" url="https://pl.wikipedia.org/wiki?curid=1689809" title="Dorchester (Illinois)">
Dorchester (Illinois)

 
Dorchester – wieś w USA, w stanie Illinois, w hrabstwie Macoupin.
Liczba mieszkańców w 2000 r. wynosiła 142, a powierzchnia 2 km².

</doc>
<doc id="1689811" url="https://pl.wikipedia.org/wiki?curid=1689811" title="Aleksander Zieliński">
Aleksander Zieliński

Aleksander Zieliński herbu Świnka (ur. ok. 1755–1760, zm. 1821) – podkomorzy nurski, poseł ziemi nurskiej na Sejm Czteroletni w 1788 roku, generał major ziemski, marszałek pospolitego ruszenia szlachty mazowieckiej i sejmiku szlachty powiatu pułtuskiego, pierwszy prefekt departamentu płockiego.
Działalność.
Po przegranej wojnie z Rosją i drugim rozbiorze Rzeczypospolitej został członkiem Zgromadzenia Przyjaciół Konstytucji Rządowej i to jej lewego skrzydła, które to nie tylko, że przygotowywało powstanie organizacji spiskowej, ale i później doprowadziło, że został on pełnomocnikiem Rady Najwyższej Narodowej dla ziemi łomżyńskiej, różańskiej i nurskiej, jak i generałem majorem milicji mazowieckiej i nurskiej. Za co został odznaczony przez Kościuszkę okolicznościową obrączką „Ojczyzna swojemu obrońcy”. Wynika, więc z tego, że był zwolennikiem zapisów zawartych w Konstytucji 3 Maja i uczestnikiem przedpowstaniowej konspiracji warszawskiej. Nic, więc dziwnego, że Rada Nieustająca zawiesiła go w 1793 roku w pełnieniu czynności związanych ze sprawowaniem godności kasztelana. Z tym, że bezpośrednim powodem tego miało być to, że z pomocą brata Ignacego, pełniącego wówczas służbę porucznika w stacjonującym w Ostrowi Mazowieckiej szwadronie jazdy Regimentu 4 Straży Przedniej doprowadził tam do zjazdu okolicznej szlachty i wyboru nowych sędziów ziemskich, a usunięcia tych, którzy poparli wcześniej obóz Targowiczan.
Wiadomo, że w tym czasie współpracował już z bryg. Antonim Madalińskim, dowódcą stacjonujących i na terenie przyszłego powiatu pułtuskiego oddziałów I Wielkopolskiej Brygady Kawalerii Narodowej i dlatego ten będzie między innymi współorganizował dla jej szwadronów pomoc materialną. Po tym, jak bryg. Madaliński otrzymał na początku marca 1794 roku polecenia z Drezna, uczestniczył wraz z kilkoma innymi członkami sprzysiężenia w naradzie, do której doszło w Ostrołęce i poznał faktyczną przyczynę zarządzonej na 8 i 9 marca 1794 roku koncentracji w Ostrołęce i Pułtusku szwadronów tejże brygady. Wiadomo też, że tego dnia wysłano stamtąd do Drezna informacje o podjętych wówczas decyzjach. Zatem można przyjąć, że wiedział on o mającym nastąpić przyjeździe gen. Tadeusza Kościuszki do Krakowa, jak i o zamiarze doprowadzenia do wybuchu powstania.
Wiadomo, że kawaleria wielkopolska zebrała się w nakazanych miejscach 12 marca, jak i to, że dołączył tam do niej przybyły z Ostrowi szwadron ułanów królewskich z Regimentu 4 Straży Przedniej por. Ignacego Zielińskiego. Wtedy to zapewne był on świadkiem złożenia przez zebranych tam oficerów przysięgi „...Na wierność Madalińskiemu i obronę wolności...” i ich czwartkowego wymarszu stamtąd w kierunku Przasnysza. Natomiast rodzina Zielińskich (Aleksander, Jan, Norbert, Ignacy) zaczęła aktywizować na terenie ziemi nurskiej i łomżyńskiej ruch pro powstaniowy.
Być może, więc i dlatego, gdy w tym czasie, jak brygada Madalińskiego docierała już w okolice Końskich to we wtorek 24 marca doszło na krakowskim Rynku Głównym do ogłoszenia w imieniu Tadeusza Kościuszki przywiezionego tam z Drezna przez Franciszka Dmochowskiego, a opracowanego przez księdza Hugo Kołłątaja i Ignacego hr. Potockiego „Aktu powstania obywatelów, mieszkańców województwa krakowskiego”, w którym to generał został publicznie uznany za Najwyższego Naczelnika Siły Zbrojnej Narodowej. Jednakże cała, północna granica Mazowsza z Prusami pozostała bez ochrony ze strony polskiego wojska, co wykorzystał Fryderyk Wilhelm II i doprowadził do tego, że 20 marca jego armia została postawiona w stan alarmowy i koncentrował tam jej oddziały. Dzięki temu 1 kwietnia doszło pod Raciążem do przekroczenia granicy województwa ciechanowskiego przez zgrupowanie złożone z batalionu fizylierów oraz dziewięciu szwadronów dragonów i huzarów, jak oddziału złożonego z około stu trzydziestu muszkieterów (strzelców) z regimentu Alt von Schwerin, a dowodzonego przez gen. lejt. Fryderyka von Wölky’ego. Wiadomo, że pododdziały te otrzymały wtedy polecenie stopniowego przemieszczania się w kierunku terenów rozpościerających się wzdłuż dolnego biegu Narwi. Tak, że w dwa dni po zwycięskiej dla powstańców bitwie pod Racławicami, czyli w niedzielę 6 kwietnia, jeden z nich dotarł do Pułtuska, a żołnierze z dwóch innych batalionów piechoty zajęli Płock, Szreńsk, Wyszogród, Zakroczym i Serock. W tym samym czasie inna grupa Prusaków, w liczbie trzech batalionów piechoty oraz dziesięciu szwadronów kawalerii, a dowodzona przez gen. mjr. Franciszka Ludolfa Ferdynanda von Widaua, obsadziła do 5 kwietnia tereny pogranicza pod Mławą. Natomiast gen. mjr. Henryk Johan von Günther, dowodząc oddziałem składającym się z batalionu piechoty i dziesięciu szwadronów z Regimentu 9 Bośniaków, wyruszyli z okolic Pisza, opanować linię brzegową Narwi na przestrzeni od Ostrołęki po Wizę. Z tym, że te, jak tylko przekroczą granicę to dowodzący wtedy całą tą akcją gen. lejt. Wilhelm Fryderyk von Schwerin rozkazał im przemieszczenie się dalej na wschód, w kierunku Tykocina.
Wynika, więc z tego, że były to słabe liczebnie oddziały, ale i tak nikt im praktycznie nie stawiał oporu. Tak, że tylko w Ostrołęce wicebryg. Dąbrowski, mając ścigać tam z polecenia Rady Nieustającej pododdziały jazdy bryg. Madalińskiego nie dopuścił do miasta podjazdu bośniaków gen. von Günthera i zabezpieczył przed nimi kasę z Łomży. Armia pruska na tamtym terenie była aż do przegrania wojny z napoleońską Francją, czyli do 8 lipca 1807 roku, kiedy to zostanie podpisany traktat pokojowy w Tylży.
Upadek powstania kościuszkowskiego nie stanowiło jednak końca jego działalności niepodległościowej. Po 6 grudnia 1806 roku i na wniosek gen. Dąbrowskiego przyjął obowiązki regimentarza pospolitego ruszenia szlachty mazowieckiej, a po 16 grudnia zgodził się zostać, zgodnie z sugestiami Józefa Wybickiego, prezesem Izby Administracyjnej przyszłego Departamentu Płockiego. Nie był w stanie jednak pełnić zbyt długo powierzonych mu wtedy obowiązków, gdyż z końcem 1808 roku prawdopodobnie na znak protestu przekazał je płk. Rajmundowi Rembielińskiemu. Nie stanowiło to jeszcze końca jego działalności politycznej. Na wniosek Rady Stanu Księstwa Warszawskiego przyjął obowiązki marszałka szlachty powiatu pułtuskiego i doprowadził do wyboru jej pierwszego posła na sejm, czyli Ludwika Pączkowskiego z Romanowa pod Makowem, syna wojskiego mniejszego przasnyskiego. Później udzielał się na terenie powiatu, gdyż będąc między innymi dzierżawcą Długosiodła zajął się tam organizacją szkoły elementarnej.
Rodzina.
Był mężem zmarłej około 1820 roku Jadwigi z Zielińskich herbu Świnka, córki Jana (1709–1787) i Anny z Wkrzyńskich, a następnie urodzonej około 1780 roku Antoniny z Błeszczyńskich, z którą zawarł związek małżeński 24 września 1803 roku. Z pierwszą żoną mieli trzy córki: Teklę, żonę Józefa hr. Koziebodzkiego herbu Jastrzębiec, matkę Adama, Magdalenę, żonę Ignacego Zielińskiego herbu Świnka, matkę Teodozji, Józefa i Mariana oraz Józefę, żonę nieznanego z imienia Dulskiego oraz syna Dyzmę, zmarłego około 1860 roku, męża nieznanej z imienia Zagórskiej. Natomiast z drugą żoną mieli dwoje dzieci, czyli urodzonego w 1806 roku i poległego 29 maja 1831 roku pod Rajgrodem Henryka, i urodzoną około 1810 roku Mariannę, żonę urodzonego około 1800 roku, nieznanego z imienia Damięckiego herbu Prus II. Zmarł 26 maja 1821 roku w Olesku, gdzie został pochowany.

</doc>
<doc id="1689813" url="https://pl.wikipedia.org/wiki?curid=1689813" title="Dorchester (Nebraska)">
Dorchester (Nebraska)

 
Dorchester – wieś w USA, w stanie Nebraska, w hrabstwie Saline.
Liczba mieszkańców w 2000 r. wynosiła 615, a powierzchnia 1,2 km².

</doc>
<doc id="1689815" url="https://pl.wikipedia.org/wiki?curid=1689815" title="Dorchester (Wisconsin)">
Dorchester (Wisconsin)

Dorchester – wieś w USA, w stanie Wisconsin, w hrabstwie Clark.
Liczba mieszkańców w 2000 r. wynosiła 827, a powierzchnia 3,4 km².

</doc>
<doc id="1689817" url="https://pl.wikipedia.org/wiki?curid=1689817" title="Miasto duchów">
Miasto duchów

Miasto duchów – amerykański thriller z 2002 roku.
Fabuła.
Jimmy wraz z przybranym ojcem Marvinem dokonują przekrętów ubezpieczeniowych. Marvin pewnego dnia znika razem z pieniędzmi, które były przeznaczone dla ofiar huraganu. Jimmy podejmuje się odszukania go, ale nie może dać się złapać agentom FBI. Trop prowadzi do Kambodży.

</doc>
<doc id="1689818" url="https://pl.wikipedia.org/wiki?curid=1689818" title="Dorchester (New Hampshire)">
Dorchester (New Hampshire)

Dorchester – miejscowość w USA, w stanie New Hampshire, w hrabstwie Grafton.

</doc>
<doc id="1689819" url="https://pl.wikipedia.org/wiki?curid=1689819" title="Ogrodzenie">
Ogrodzenie

Ogrodzenie – otoczenie działki lub terenu za pomocą urządzenia ochronnego (płotu, muru, żywopłotu itp.) mające na celu ochronę przed dostępem osób trzecich lub zwierząt niemających prawa wstępu.
Definicja "ogrodzenia" nie występuje w obecnym polskim stanie prawnym. Zgodnie z art. 3 ust. 9 ustawy Prawo budowlane pojęcie "ogrodzenie" wchodzi w zakres pojęcia "urządzenie budowlane".

</doc>
<doc id="1689820" url="https://pl.wikipedia.org/wiki?curid=1689820" title="Ein Karem">
Ein Karem



</doc>
<doc id="1689821" url="https://pl.wikipedia.org/wiki?curid=1689821" title="Juan Marvezzi">
Juan Marvezzi

Juan Andrés Marvezzi (ur. 16 listopada 1915, zm. 4 kwietnia 1971) – piłkarz argentyński, napastnik.
Urodzony w San Miguel de Tucumán Marvezzi karierę rozpoczął w 1934 roku w klubie Argentino Rosario, skąd przeszedł do Bella Vista Tucumán. W 1937 roku został graczem klubu CA Tigre.
Razem z Argentyną wygrał turniej Copa Juan Mignaburu 1940 – w wygranym aż 5:0 meczu z Urugwajem Marvezzi zdobył 2 bramki.
Jako piłkarz klubu Tigre wziął udział w turnieju Copa América 1941, gdzie Argentyna zdobyła tytuł mistrza Ameryki Południowej. Marvezzi zagrał w trzech meczach – z Peru, Ekwadorem (zdobył 5 bramek) i Urugwajem. Popis strzelecki w meczu z Ekwadorem dał mu tytuł króla strzelców całego turnieju.
W 1942 roku Marvezzi przeszedł na krótko do klubu Racing Club de Avellaneda, po czym w 1943 roku wrócił do Tigre. W klubie Tigre rozegrał łącznie 173 mecze i zdobył 116 bramek – jest najlepszym strzelcem w historii klubu.
W reprezentacji Argentyny w latach 1940–1942 Marvezzi rozegrał 9 meczów i zdobył 9 bramek.
Zmarł 4 kwietnia 1971 roku w Munro.

</doc>
<doc id="1689822" url="https://pl.wikipedia.org/wiki?curid=1689822" title="Dorchester (Teksas)">
Dorchester (Teksas)

Dorchester – miasto w Stanach Zjednoczonych, w stanie Teksas, w hrabstwie Grayson.
Liczba mieszkańców w 2000 r. wynosiła 353, a powierzchnia 117,2 km².

</doc>
<doc id="1689823" url="https://pl.wikipedia.org/wiki?curid=1689823" title="Sacellum Moscovitarum">
Sacellum Moscovitarum



</doc>
<doc id="1689824" url="https://pl.wikipedia.org/wiki?curid=1689824" title="Juan Andrés Marvezzi">
Juan Andrés Marvezzi



</doc>
<doc id="1689826" url="https://pl.wikipedia.org/wiki?curid=1689826" title="Giuseppe Recco">
Giuseppe Recco

Giuseppe Recco (ur. 12 czerwca 1634 w Neapolu, zm. 29 maja 1695 w Alicante) – włoski malarz okresu baroku, neapolitański twórca martwych natur.
Uczył się w Mediolanie. Przez pewien czas przebywał w Hiszpanii. Przedstawiał zazwyczaj florę i faunę morską oraz kwiaty, spiżarnie i motywy vanitas.
Jego ojciec (Giacomo Recco) i wuj (Giovan Battista Recco) byli malarzami kwiatów.

</doc>
<doc id="1689827" url="https://pl.wikipedia.org/wiki?curid=1689827" title="Tygrys i śnieg">
Tygrys i śnieg

Tygrys i śnieg – włoska tragikomedia z 2005 roku.
Fabuła.
Atillo – włoski poeta – jest zakochany w Vittorii, niestety bez wzajemności. Nie zamierza się jednak poddać, a odrzucenie nie zraża go. Kiedy Vittoria zostaje wysłana na misję pokojową do Iraku, gdzie trwa wojna, poeta rusza za nią, mimo że nie zna arabskiego, nie trzymał w ręku karabinu, a wielbłądy widział tylko w zoo.

</doc>
<doc id="1689833" url="https://pl.wikipedia.org/wiki?curid=1689833" title="Żarnowica (ujednoznacznienie)">
Żarnowica (ujednoznacznienie)

Nazwa miejscowości w Polsce:
Na Słowacji:

</doc>
<doc id="1689835" url="https://pl.wikipedia.org/wiki?curid=1689835" title="Wielce skromny bohater">
Wielce skromny bohater

Wielce skromny bohater (fr. "Un héros très discret") – francuska tragikomedia z 1996 roku w reżyserii Jacques'a Audiarda, zrealizowana na podstawie powieści Jean-François Deniau.
Fabuła.
Francja pod koniec II wojny światowej. Albert Dehousse odkrywa, że jego ojciec nie był bohaterem narodowym, a matka jest kolaborantką. Odchodzi od swojej żony i przyjeżdża do Paryża, gdzie próbuje nawiązać kontakt z ruchem oporu. W końcu pomaga im śledzić konfidentów.
Nagrody i nominacje (wybrane).
49. MFF w Cannes
Cezary 1997

</doc>
<doc id="1689837" url="https://pl.wikipedia.org/wiki?curid=1689837" title="Cannes Lions International Festival of Creativity">
Cannes Lions International Festival of Creativity

Cannes Lions International Festival of Creativity (wcześniej Cannes Lions International Advertising Festival) – międzynarodowy festiwal dla komunikacji kreatywnej, branży reklamowej oraz dziedzin pokrewnych. Siedmiodniowy festiwal, podczas którego ma miejsce rozdanie nagród – „Lwów”, odbywa się corocznie w Palais des Festivals w Cannes we Francji.

</doc>
<doc id="1689838" url="https://pl.wikipedia.org/wiki?curid=1689838" title="Klasyczny aparat fotograficzny">
Klasyczny aparat fotograficzny

Klasyczny aparat fotograficzny – jedna z dwóch podstawowych odmian aparatów fotograficznych (drugą jest aparat cyfrowy).
Błędna nazwa.
Aparaty fotograficzne na błonę światłoczułą często są niewłaściwie nazywane analogowymi. Wskutek rozpowszechnienia się cyfrowych aparatów fotograficznych, które używane są obecnie masowo, nazywa się je po prostu „aparatami”. Przez analogię do przejścia z sygnału analogowego na cyfrowy, np. w urządzeniach do odtwarzania dźwięku, uważa się błędnie, że takie przejście nastąpiło również w sprzęcie fotograficznym. Faktycznie jednak klasyczny aparat fotograficzny był urządzeniem mechanicznym, które do zapisania obrazu na błonie światłoczułej nie potrzebowało sygnału analogowego. Taki sygnał w ogóle nie występował w klasycznych aparatach fotograficznych.
Sposób działania.
Klasyczny aparat fotograficzny jest urządzeniem przystosowanym do naświetlania materiału światłoczułego. Materiał ten umieszcza się wewnątrz aparatu, w postaci zwiniętej błony światłoczułej, która jest przewijana w jego wnętrzu za pomocą odpowiedniego mechanizmu (zwykle sprężynowego), w celu naświetlenia każdej z klatek filmu, lub też stosuje się wymienne klisze bądź kasety z błonami ciętymi, które na potrzeby każdego zdjęcia wymienia się na tylnej ścianie aparatu. Zasada ich działania opiera się o prosty przyrząd optyczny – camera obscura (ciemnia optyczna).
Protoplastą fotograficznego aparatu klasycznego był aparat otworkowy (czarne wewnątrz pudełko z małym otworkiem, np. po szpilce, w jednej ścianie i błoną światłoczułą na przeciwległej). W późniejszych konstrukcjach otworek zastąpiono obiektywem, który poprzez soczewki skupiał na błonie obraz, na który był skierowany i wyostrzony.

</doc>
<doc id="1689841" url="https://pl.wikipedia.org/wiki?curid=1689841" title="Diables Rouges de Briançon">
Diables Rouges de Briançon

Diables Rouges de Briançon – francuski klub hokejowy z siedzibą w Briançon w departamencie Hautes-Alpes.
Historia.
Klub hokejowy w Briançon powstał wiosną 1934 roku. Pierwszym prezesem klubu został Pierre Gravier. Zespół swoje pierwsze spotkanie rozegrało 29 grudnia 1934 roku przeciwko paryskiemu Français Volants.
Od roku 1935 zespół uczestniczył w rozgrywkach ligowych. W 1941 roku zespół po raz pierwszy awansował do finału rozgrywek o mistrzostwo Francji. W finałowym spotkaniu drużyna miała za przeciwnika Uniwersytecki Klub z Paryża, jednak z powodu II wojny światowej bezspornie tytuł przyznano drużynie z Briançon. Kolejne sukcesy, tym razem w kategoriach juniorskich zespół osiągał w latach 50., kiedy to w 1952 roku zespół zdobył tytuł mistrza Francji w kategorii kadetów, zaś rok później w kategorii juniorów. 22 grudnia 1968 roku zespół przeniósł się do obecnego lodowiska Patinoire René-Froger, wcześniej występował na lodowisku niedaleko rzeki Guisane. Dziesięć lat później po otwarciu lodowiska, zadaszono obiekt. W sezonie 1982/1983 zespół po raz pierwszy zdobył Trofeum Marcela Claret, przyznawany dla najlepszej drużyny w klasyfikacji fair-play, zespół trofeum to zdobyło również rok później oraz w sezonach: 2009/2010 i 2010/2011. W latach 80. XX wieku zespół często znajdował się w najlepszej dziesiątce zespołów ligi. W sezonie 1987/1988 uzyskał najlepszy rezultat odkąd wprowadzono po rundzie zasadniczej, fazę play-off. Zespół awansował do finału, gdzie przegrał z Hockey Club Mont-Blanc. Początek lat 90. zespół rozpoczął z dwoma brązowymi medalami za sezony 1990/1991 oraz 1991/1992. W sezonie 1991/1992 zespół zwyciężył również w rozgrywkach o Puchar As, pokonując w finale Rouen.
W kolejnym sezonie zespół uczestniczy w rozgrywkach "Division 3", zwyciężając w nich i awansując do "Division 2" w których również zwycięża. W 1997 zwycięża w rozgrywkach "Division 1". W sezonie 2002/2003 zespół wraca do najwyższej klasy rozgrywkowej korzystając z reorganizacji rozgrywek. Po dwóch sezonach po raz pierwszy awansował do fazy play-off, dzięki zajęciu piątego miejsca w sezonie zasadniczym. Odpadł jednak w pierwszej rundzie rozgrywek posezonowych, będąc słabszym od Hockey Club de Mulhouse. Rok później zajął czwarte miejsce w fazie zasadniczej, po czym w fazie play-off przegrał w ćwierćfinale z Ducs de Dijon. W 2010 roku zespół sięgnął po raz pierwszy po Puchar Francji. W hali Bercy pokonując po serii rzutów karnych Dragons de Rouen. W 2012 roku po raz pierwszy wygrali w rozgrywkach o "Puchar ligi" pokonując w finale Pingouins de Morzine. W kolejnych dwóch sezonach zespół zdobył najpierw drugi Puchar Francji, zaś w sezonie 2013/2014 po raz pierwszy zwyciężył w rozgrywkach Ligue Magnus. Zespół trzykrotnie uczestniczył w meczu mistrzów, odpowiedniku Superpucharu. Dwukrotnie przegrał rywalizację w tych zawodach, zaś w roku 2013 pokonał drużynę z Rouen.
Zawodnicy.
W drużynie występował m.in. Jakob Milovanovič, Márton Vas, Petri Ylönen, Ramón Sopko, Mark Rycroft, Michel Galarneau.
Klub zastrzegł numery:

</doc>
<doc id="1689844" url="https://pl.wikipedia.org/wiki?curid=1689844" title="Wysszaja liga (1992)">
Wysszaja liga (1992)

Rozgrywki rosyjskiej pierwszej ligi w sezonie 1992 były pierwszymi w historii rosyjskiej pierwszej ligi. Rozpoczęły się w marcu 1992 roku, zakończyły się natomiast w listopadzie 1992 roku. W rozgrywkach wzięło udział dwadzieścia drużyn, podzielonych na dwie grupy. Cztery najlepsze drużyny z każdej grupy utworzyły Grupę Mistrzowską, a pozostałe Grupę Spadkową. Po sezonie ligę zmniejszono do osiemnastu drużyn. Mistrzowski tytuł wywalczyła drużyna Spartaka Moskwa. Królem strzelców ligi został Jurij Matwiejew z Urałmaszu Jekaterynburg, który zdobył 20 goli.
Najlepsi strzelcy.
"źródło: rsssf.com "
Wyróżnienia.
33 najlepszych piłkarzy ligi za sezon 1992:

</doc>
<doc id="1689846" url="https://pl.wikipedia.org/wiki?curid=1689846" title="ISAAA">
ISAAA

Międzynarodowy Instytut Propagowania Upraw Biotechnologicznych (ang. "International Service for the Acquisition of Agri-biotech Applications", ISAAA) to organizacja zajmująca się analizą rynków rolnych i kierująca siecią ośrodków na całym świecie, które przyczynić mają się do zmniejszenia głodu i nędzy propagując uprawy biotechnologiczne. ISAAA założona została w 1992 roku przez Clive Jamesa, aktualnego prezesa organizacji.

</doc>
<doc id="1689848" url="https://pl.wikipedia.org/wiki?curid=1689848" title="Mohamed Amer Al-Malky">
Mohamed Amer Al-Malky

Mohamed Amer Al-Malky (ur. 1 grudnia 1962) – omański lekkoatleta, sprinter specjalizujący się w biegu na 400 metrów. Rekordzista Azji, na tym dystansie w latach 1988-2014.
Osiągnięcia.
Czterokrotnie reprezentował Oman na igrzyskach olimpijskich (Los Angeles 1984, Seul 1988, Barcelona 1992 oraz Sydney 2000), jedynie w Seulu w 1988 awansował do finału - zajął 8. miejsce w biegu na 400 metrów.

</doc>
<doc id="1689849" url="https://pl.wikipedia.org/wiki?curid=1689849" title="Kopcowanie ziemiopłodów">
Kopcowanie ziemiopłodów



</doc>
<doc id="1689855" url="https://pl.wikipedia.org/wiki?curid=1689855" title="Margate (Południowa Afryka)">
Margate (Południowa Afryka)

Margate – miasto zamieszkane przez 26 786 ludzi w Republice Południowej Afryki, w prowincji KwaZulu-Natal.
Margate jest nadmorskim (nadoceanicznym) ośrodkiem wypoczynkowym, położonym 20 km na południowy zachód od Port Shepstone. Przez miasto przechodzi uchodząca do oceanu rzeka Nkhongweni. Miasto założył w roku 1908 Henry Richardson, nazywając je nazwą miasta Margate w Anglii.
W mieście znajduje się lotnisko Margate Airport.

</doc>
<doc id="1689857" url="https://pl.wikipedia.org/wiki?curid=1689857" title="Baum (herb szlachecki)">
Baum (herb szlachecki)

Baum – polski herb szlachecki, nadany w zaborze austriackim.
Opis herbu.
Na tarczy czwórdzielnej w krzyż w polach I i IV jabłoń o koronie zielonej, pniu brunatnym i owocach czerwonych. W polach II i III orzeł czarny. Herb posiada dwa hełmy. Klejnot na prawym: Orzeł jak w godle, w lewo. Klejnot na hełmie lewym: Jabłoń jak w godle. Labry na hełmie prawym czarne, podbite złotem, na hełmie lewym zielone, podbite srebrem.
Drzewo jabłoni jest godłem mówiącym – niemieckie "Baum" oznacza "drzewo".
Najwcześniejsze wzmianki.
Nadany naczelnikowi obwodu wielickiego Józefowi Baumowi, wraz z nadaniem tytułu "Ritter" oraz predykatu "von Appelshofen" w 1777 roku.
Herbowni.
Baum von Appelshofen.
Zobacz też.
Baum baron – nowy herb, który wraz z tytułem barona otrzymał syn Józefa – Antoni.

</doc>
<doc id="1689860" url="https://pl.wikipedia.org/wiki?curid=1689860" title="Port lotniczy Margate">
Port lotniczy Margate

Lotnisko Margate (kod ICAO: FAMG, IATA MGH) – lotnisko w Margate, położone w południowo-wschodniej Republice Południowej Afryki.

</doc>
<doc id="1689861" url="https://pl.wikipedia.org/wiki?curid=1689861" title="Komora boczna">
Komora boczna



</doc>
<doc id="1689863" url="https://pl.wikipedia.org/wiki?curid=1689863" title="Muzeum Hansa Klossa w Katowicach">
Muzeum Hansa Klossa w Katowicach

Muzeum Hansa Klossa – mieszcząca się w Katowicach przy ul. Gliwickiej 6 prywatna placówka kulturalna, prezentująca wystawy związane z serialem "Stawka większa niż życie," istniejąca od marca do końca grudnia 2009.
Historia.
Muzeum zostało otwarte dla zwiedzających 1 marca 2009 o godzinie 10:00. Jego pomysłodawcą i twórcą jest Piotr Owcarz. Głównym zadaniem placówki była prezentacja kulturowego fenomenu, którym jest trwała i nieprzemijająca popularność serialu, ponadto miało ono ambicje stać się ośrodkiem kultury, w którym odbywały się spotkania fanów serialu z jego twórcami oraz ludźmi kultury.
Z powodu powstania projektu nowelizacji ustawy o muzeach, której przepisy zakazywałyby używania nazwy "muzeum" przez placówki komercyjne, założyciel muzeum podjął decyzję o zamknięciu placówki wraz z końcem 2009 roku. Dodatkowym powodem tej decyzji było pojawienie się zarzutów o rzekome zapędy germanizacyjne tego przedsięwzięcia.
Jesienią 2010 nakładem wydawnictwa G+J Gruner+Jahr Polska ukazała się książka Dariusza Rekosza zatytułowana "Zamach na Muzeum Hansa Klossa". Książkę, wiosną roku 2015, wznowiło Wydawnictwo Bernardinum.
Obecnie muzeum można zwiedzać wirtualnie w Internecie.
Charakterystyka.
Wejście do muzeum znajduje się w bocznej uliczce Jana Sobieskiego. Za drzwiami wejściowymi znajduje się budka wartownicza i szlaban, otwierający się po nabyciu biletu. Pierwszymi eksponatami są umieszczone na ścianie po prawej stronie wycinki prasowe traktujące o serialu oraz książki i komplet komiksów z serii "Kapitan Kloss". Naprzeciwko w kiosku można nabyć gadżety: koszulki, popielniczki, breloczki i pudełka zapałek z wizerunkami bohaterów serialu. Na ścianie na wprost wejścia w gablocie umieszczono kasety VHS oraz muzyczne z muzyką z filmu.
Schody w dół prowadzą do przedsionka, po prawej stronie znajdują się ubikacje z solidnymi metalowymi drzwiami w stylu drzwi bunkra, a napisy na nich wykonano pismem neogotyckim.
Następne pomieszczenie to Cafe Ingrid – kawiarenka, na której ścianach umieszczono plakaty i reklamy z czasów II wojny światowej. Z tej epoki są także bar, kasa, telefon i stoliki, a także odtwarzana muzyka. Nazwy drinków nawiązują do tytułów poszczególnych odcinków serialu.
Kolejne pomieszczenie nosi nazwę "Tolberg". Znajdują się w nim figury woskowe Klossa i Brunnera oraz egzemplarze broni z czasów II wojny światowej: karabiny, noże, bagnety, granaty i hełmy.
Kolejne pomieszczenie to "Spotkanie", rozmieszczono w nim eksponaty świadczące o wpływie serialu na kulturę, między innymi zdjęcie tablicy poświęconej nadaniu jednej z ulic Olsztyna imienia "Zaułek Stawki większej niż życie". Na prawo od "Spotkania" pomieszczenie o nazwie "Liść dębu", a w nim woskowa figura Hansa Klossa na motocyklu z bocznym wózkiem.
Najdalsze od wejścia pomieszczenie nosi nazwę "Wiem kim jesteś". Tam wyświetlane są fragmenty serialu, a w gablotach można obejrzeć oryginalne taśmy filmowe i ich pudełka oraz egzemplarze dyplomów dokumentujących zdobyte przez twórców i aktorów serialu nagrody, a także gadżety z filmu. W jednym z rogów pomieszczenia pod sufitem "wbita w ścianę" atrapa bomby lotniczej.
Muzeum stylizowane jest na wnętrze schronu, ma nieotynkowane ściany z surowej cegły, grube kable natynkowe oraz drzwi wzorowane na typowych dla wojskowych schronów.
W maju 2009 muzeum rozpoczęło działalność kulturalną, polegającą na organizowaniu spotkań z ludźmi kultury – pisarzami, gwiazdami ekranu itp. W "Cafe Ingrid" gościli między innymi Robert J. Szmidt, Jakub Ćwiek, Rafał Dębski, Łukasz Orbitowski, Mariusz Czubaj, Witold Pyrkosz, Leonard Pietraszak, Edward Linde-Lubaszenko.

</doc>
<doc id="1689864" url="https://pl.wikipedia.org/wiki?curid=1689864" title="Historyk">
Historyk



</doc>
<doc id="1689865" url="https://pl.wikipedia.org/wiki?curid=1689865" title="Middelburg (ujednoznacznienie)">
Middelburg (ujednoznacznienie)



</doc>
<doc id="1689866" url="https://pl.wikipedia.org/wiki?curid=1689866" title="Vito Acconci">
Vito Acconci

Vito Hannibal Acconci (ur. 24 stycznia 1940 w Nowym Jorku, zm. 27 kwietnia 2017 tamże) – amerykański architekt działający w przestrzeni i twórca instalacji.
Twórczość.
Był synem włoskiego imigranta. Zdobył stopień bakalaureata na Wydziale Literatury w College of the Holy Cross w 1962, a następnie stopień magistra na Wydziale Literatury i Poezji Uniwersytetu w Iowa.
Acconci zaczął swoją karierę jako poeta wydając tomik "0 TO 9" przy współpracy z Bernadette Mayer w późnych latach 60. W swoich performance'ach i video używa swojego ciała jako przedmiotu analizy za pomocą różnych mediów takich jak kamera czy aparat fotograficzny. Jedna z pierwszych performatywnych instalacji ("Seedbed") pochodzi z 1971 roku. Była to szeroka rampa w Sonnabend Gallery, po której chodzili zwiedzający wystawę. Pod nią znajdował się Acconci, który masturbując się, fantazjował na temat ludzi chodzących nad nim, co z kolei było transmitowane przez głośniki na całą salę. Powodem stworzenia takiej instalacji była chęć zaangażowania publiczności w powstawanie dzieła i zamiana ról pomiędzy artystą a widzem. Acconci prowadzi otwartą polemikę z nadmiernym figuralizmem i negatywnymi aspektami „narcyzmu” w sztuce autorskiej XX wieku. Sam autor w wywiadzie z Brianem Sherwinem dla Myartspace wyraża bardzo przyczynowo-skutkowe podejście do realizacji swoich prac: „Wiedziałem, że podczas realizacji "Seedbed" moim celem była produkcja nasienia, znajdowałem się w końcu w łóżku, które miało być łóżkiem pełnym nasienia, polem nasienia. Aby powstało, musiałem się masturbować – aby się masturbować, musiałem się podniecić”
W latach 80. zapraszał ludzi do tworzenia projektów i zaczął tworzyć meble i prototypy domów i ogrodów. W późniejszych latach Acconci skupiał się na architekturze i projektowaniu krajobrazu, integrując przestrzeń publiczną i prywatną.
Wybrane wystawy.
Barbara Gladstone Gallery, New York [USA]
»Para-Cities: Models for Public Spaces«, Arnolfini Gallery, Bristol [UK]

</doc>
<doc id="1689869" url="https://pl.wikipedia.org/wiki?curid=1689869" title="Staw Wędkarski">
Staw Wędkarski

 Staw Wędkarski (często błędnie "Jezioro Uroczysko") – sztuczne jezioro w Szczecinie, położone w północno-zachodniej części miasta, w bliskim sąsiedztwie Jeziora Głębokiego, przy DW115.
Charakterystyka.
Zostało wykopane na początku lat 70. XX w., przepuszczono przez nie wtedy część wód Osówki i skierowano do Jeziora Głębokiego. Zbiornik z czasem zarybiono.
Staw często mylnie określa się jako Uroczysko, które już istnieje w Dolinie Siedmiu Młynów.
W pobliżu zbiornika przebiegają szlaki turystyczne: Szlak Pokoju oraz Szlak Puszczy Wkrzańskiej. 

</doc>
<doc id="1689870" url="https://pl.wikipedia.org/wiki?curid=1689870" title="Gyryfikacja">
Gyryfikacja

Gyryfikacja – proces zachodzący podczas rozwoju mózgowia, rozpoczynający się w 4 miesiącu życia płodowego, polegający na kształtowaniu się bruzd i zakrętów kory mózgowej. Proces ten kończy się dopiero w życiu poporodowym.

</doc>
<doc id="1689871" url="https://pl.wikipedia.org/wiki?curid=1689871" title="Kabyle (1917)">
Kabyle (1917)

Kabyle – francuski niszczyciel z okresu I wojny światowej. Jednostka typu "Arabe", podobnie jak inne jednostki tego typu zbudowana w Japonii. Okręt wyposażony w cztery kotły parowe i trzy maszyny parowe. Zapas paliwa składał się ze 102 ton węgla i 118 ton ropy. Z listy floty skreślony w 1936 roku.

</doc>
<doc id="1689872" url="https://pl.wikipedia.org/wiki?curid=1689872" title="Orkan Środa Wlkp.">
Orkan Środa Wlkp.

 UKS Orkan Środa Wielkopolska – klub lekkoatletyczny funkcjonujący w Środzie Wielkopolskiej, w województwie wielkopolskim.
Olimpijczycy.
1.Rafał Wieruszewski

</doc>
<doc id="1689873" url="https://pl.wikipedia.org/wiki?curid=1689873" title="John FitzSimons">
John FitzSimons

John FitzSimons (ur. 12 lutego 1943) - brytyjski lekkoatleta, który specjalizował się w rzucie oszczepem.
Dwukrotny medalista igrzysk brytyjskiej wspólnoty narodów - w roku 1966 zdobył złoto, a cztery lata później wywalczył brązowy medal. W roku 1966 bez powodzenia startował w mistrzostwach Europy (22. miejsce z wynikiem 68,86). Rekord życiowy: 81,92 (23 marca 1969, Long Beach).

</doc>
<doc id="1689876" url="https://pl.wikipedia.org/wiki?curid=1689876" title="Marocain (1917)">
Marocain (1917)

Marocain – francuski niszczyciel z okresu I wojny światowej. Jednostka typu "Arabe", podobnie jak inne jednostki tego typu zbudowana w Japonii. Okręt wyposażony w cztery kotły parowe i trzy maszyny parowe. Zapas paliwa składał się ze 102 ton węgla i 118 ton ropy. Z listy floty skreślony w 1935 roku.

</doc>
<doc id="1689877" url="https://pl.wikipedia.org/wiki?curid=1689877" title="Akademia Arsenalu">
Akademia Arsenalu



</doc>
<doc id="1689880" url="https://pl.wikipedia.org/wiki?curid=1689880" title="Sénégalais (1917)">
Sénégalais (1917)

Sénégalais – francuski niszczyciel z okresu I wojny światowej. Jednostka typu "Arabe", podobnie jak inne jednostki tego typu zbudowana w Japonii. Okręt wyposażony w cztery kotły parowe i trzy maszyny parowe. Zapas paliwa składał się ze 102 ton węgla i 118 ton ropy. Z listy floty skreślony w 1936 roku.

</doc>
<doc id="1689881" url="https://pl.wikipedia.org/wiki?curid=1689881" title="Mydłodrzewowce">
Mydłodrzewowce



</doc>
<doc id="1689882" url="https://pl.wikipedia.org/wiki?curid=1689882" title="Senegalais">
Senegalais



</doc>
<doc id="1689885" url="https://pl.wikipedia.org/wiki?curid=1689885" title="Bernard Konieczny">
Bernard Konieczny

Bernard Konieczny, pierwotnie Bornstein (ur. 18 stycznia 1911 w Tarnowie, zm. 22 grudnia 1980 w Warszawie) – polski inżynier, funkcjonariusz aparatu bezpieczeństwa PRL żydowskiego pochodzenia.
Życiorys.
Od września 1945 pracował m.in. jako zastępca p.o. naczelnika Wydziału II Departamentu IV Ministerstwa Bezpieczeństwa Publicznego i naczelnik Wydziału III Departamentu IV MBP. Od maja 1949 był wicedyrektorem Departamentu IV MBP. W latach 1956–1967 był zastępcą dyrektora Biura „T” (Techniki Operacyjnej) w Ministerstwie Spraw Wewnętrznych w stopniu pułkownika.
W 1956 był delegowany służbowo do ZSRR, w 1957 i 1959 do NRD, a w 1958 do Rumunii.
Jako jedyny wśród wiceministrów, dyrektorów i wicedyrektorów MBP zadeklarował wyznanie mojżeszowe. Zwolniony 31 sierpnia 1967. Zmarł w Warszawie. Pochowany jest na cmentarzu żydowskim przy ulicy Okopowej.

</doc>
<doc id="1689886" url="https://pl.wikipedia.org/wiki?curid=1689886" title="Áttila">
Áttila

Áttila, właśc. Áttila de Carvalho (ur. 16 grudnia 1910 w Rio de Janeiro, zm. ?) – brazylijski piłkarz grający na pozycji napastnika.
Áttila karierę piłkarską rozpoczął w 1928 roku w klubie America Rio de Janeiro, w którym grał do 1932 roku. W 1931 roku zdobył z Ameriką mistrzostwa stanu Rio de Janeiro – Campeonato Carioca. W 1933 przeszedł do Botafogo FR, w którym grał do 1934 roku. Z Botafogo zdobył mistrzostwo stanu Rio de Janeiro – Campeonato Carioca w 1934. W klubie z Padwy grał do 1937 roku, po czym opuścił Włochy i wrócił do Brazylii. W Brazylii ponownie grał w Botafogo, gdzie skończył karierę w 1938 roku.
W 1934 Áttila pojechał z reprezentacją Brazylii do Włoch na mistrzostwa świata, jednakże nie zagrał w jedynym, przegranym meczu przeciwko Hiszapnią. Nie zadebiutował w reprezentacji w meczu międzypaństwowym. Jedynymi jego występami w reprezentacji były mecze przeciwko drużynom klubowym, bądź też regionom. W takich spotkaniach wystąpił 8 razy i strzelił 7 bramek.

</doc>
<doc id="1689887" url="https://pl.wikipedia.org/wiki?curid=1689887" title="Rozwój mózgowia człowieka">
Rozwój mózgowia człowieka

Rozwój mózgowia – proces zachodzący podczas embriogenezy, w wyniku którego wykształca się mózgowie.
Rozwój anatomiczny.
Z ektodermy różnicuje się neuroektoderma, z której wytwarza się płytka nerwowa (18–19 dzień rozwoju) przekształcająca się w rynienkę nerwową. Między 22–25 dniem rozwoju boki rynienki zrastają się i powstaje cewa nerwowa, której światło określa się jako kanał nerwowy. Nieprawidłowości tego procesu prowadzą do powstawania zespołów dysrafii. Z części głowowej cewy nerwowej wykształcają się pierwotne pęcherzyki mózgowe (pierwszy w 4 tygodniu rozwoju zarodka): przodomózgowie, śródmózgowie, tyłomózgowie. W tym samym czasie powstają zgięcia: ciemieniowe – w miejscu przyszłego śródmózgowia, szyjne – na granicy części mózgowej i rdzeniowej cewy nerwowej oraz mostowe – zwrócone w stronę brzuszną, jest zlokalizowane pomiędzy wymienionymi zgięciami. Z pęcherzyków pierwotnych wykształcają się z czasem pęcherzyki wtórne: kresomózgowie i międzymózgowie z przodomózgowia oraz tyłomózgowie wtórne i rdzeniomózgowie z tyłomózgowia. Z kresomózgowia uwypuklają się symetrycznie dwa pęcherzyki – kresomózgowia boczne, stanowiące zawiązek półkul mózgowych. W międzymózgowiu znajdują się pęcherzyki oczne, z których rozwiną się pęczki wzrokowe i siatkówka.
W 2 miesiącu rozwoju dochodzi do pokrycia międzymózgowia przez kresomózgowie. W kolejnym wytwarza się spoidło przednie a następnie spoidło wielkie. W tym czasie zaczyna także kształtować się móżdżek a z kanału nerwowego głowowej części cewy nerwowej – układ komorowy składający się z dwóch komór bocznych w kresomózgowiu bocznym, łączących się przez otwór międzykomorowy z komorą trzecią znajdującą się w międzymózgowiu oraz wodociągu mózgu łączącego komorę trzecią z komorą czwartą w tyłomózgowiu.
Pod koniec 3 miesiąca większość tętnic mózgu jest już wykształcona.
W 4 miesiącu życia płodowego rozpoczyna się gyryfikacja, która nie kończy się w okresie życia płodowego. W tym samym czasie dochodzi do różnicowania się kory mózgu na korę nową ("neocortex") złożoną z 6 warstw, korę dawną ("paleocortex") oraz korę starą ("archicortex") składające się z 3 warstw.
W ontogenetycznie w pełni wykształconym mózgu można wyróżnić następujące części:
Proces migracji.
Z komórek macierzy znajdującej się wokół komór począwszy od 2. miesiąca zaczynają migrować neuroblasty. Kolejność migracji odpowiada wiekowi filogenetycznemu poszczególnych części mózgowia. Na początku neuroblasty migrują do wzgórza i podwzgórza (2–3. miesiąc), następnie do kory starej (do końca 4. miesiąca) i prążkowia (do końca 6. miesiąca).
Migracja do kory nowej odbywa się najdłużej i prawdopodobnie nie kończy się za życia płodowego (według badań przeprowadzonych przez Petera Erikssona i Freda Gage'a w 1998 r.). Ukierunkowane dojrzewanie neuroblastów rozpoczynające się po zakończeniu migracji jest procesem, dzięki któremu komórki specjalizują się do wykonywania czynności odpowiednich do swej lokalizacji w mózgu. Dojrzałe komórki nerwowe nie posiadają już możliwości podziału.
Dalszy rozwój.
Istotnymi elementami w toku dalszego rozwoju są mielinizacja oraz wytwarzanie nowych połączeń synaptycznych.
Połączenia synaptyczne są widoczne już w okresie okołoporodowym, natomiast znaczny wzrost ich liczby oraz aktywności obserwuje się podczas zdobywania nowych umiejętności w ciągu życia.
Mielinizacja w ośrodkowym układzie nerwowym odbywa się dzięki oligodendrocytom. Obecność osłonek mielinowych istotnie zwiększa szybkość przewodzenia impulsów przez włókna nerwowe. Przed porodem zmielinizowane są jedynie włókna przebiegające przez podwzgórze oraz w jądrach podkorowych. Dalsza mielinizacja w pierwszych latach życia dotyczy dróg piramidowych oraz układu siatkowatego. W korowych włóknach kojarzeniowych mielinizacja nie kończy się przed 20. rokiem życia.

</doc>
<doc id="1689888" url="https://pl.wikipedia.org/wiki?curid=1689888" title="Model obiektowy">
Model obiektowy



</doc>
<doc id="1689890" url="https://pl.wikipedia.org/wiki?curid=1689890" title="Sniper XR">
Sniper XR

Sniper XR ("extended range") – system celowniczy, opracowany przez amerykańską firmę Lockheed Martin, służący do identyfikacji, wyboru celów i naprowadzania na cele kierowanego uzbrojenia w każdych warunkach pogodowych w dzień i w nocy.
Historia.
W 2001 roku produkt firmy Lockheed Martin zwyciężył konkurs "Advanced Targeting Pod" na nowy zasobnik celowniczy dla samolotów F-16 Block 40/50 oraz F-15E. Sniper oferuje większe możliwości w porównaniu z poprzednim zasobnikiem firmy Lockheed Martin, systemem LANTIRN, dwukrotnie większą rozdzielczość oraz trzykrotnie większy zasięg. Sniper XR zadebiutował bojowo 7 stycznia 2005 roku na pokładzie samolotu F-15E, kiedy to został wykorzystany bojowo podczas operacji nad Irakiem 
Konstrukcja.
Zasobnik ma charakterystyczny kształt służący zmniejszeniu oporów aerodynamicznych. Zasobnik przy długości 2,39 m i średnicy 30 cm waży 199 kg. Sniper XR może być używany do wysokości 15 100 metrów. W zasobniku znajduje się laserowy znacznik celów przeznaczony do współpracy z uzbrojeniem naprowadzanym laserowo, układ FLIR o rozdzielczości 640 x 512 pikseli oraz kamera telewizyjna CCD. Zasobnik ma możliwość określania współrzędnych namierzanego celu i przekazywania danych o celu innym samolotom lub ośrodkom naziemnym. Możliwe jest automatyczne wykrywanie, identyfikacja oraz śledzenie celów lądowych i powietrznych. 
Sniper XR współpracuje z następującymi samolotami:

</doc>
<doc id="1689891" url="https://pl.wikipedia.org/wiki?curid=1689891" title="Narodowy Instytut Zdrowia Publicznego">
Narodowy Instytut Zdrowia Publicznego



</doc>
<doc id="1689893" url="https://pl.wikipedia.org/wiki?curid=1689893" title="Somali (1917)">
Somali (1917)

Somali – francuski niszczyciel z okresu I wojny światowej. Jednostka typu "Arabe", podobnie jak inne jednostki tego typu zbudowana w Japonii. Okręt wyposażony w cztery kotły parowe i trzy maszyny parowe. Zapas paliwa składał się ze 102 ton węgla i 118 ton ropy. Z listy floty skreślony w 1935 roku.

</doc>
<doc id="1689894" url="https://pl.wikipedia.org/wiki?curid=1689894" title="Sylwan">
Sylwan



</doc>
<doc id="1689895" url="https://pl.wikipedia.org/wiki?curid=1689895" title="Jezioro Goplany">
Jezioro Goplany

Jezioro Goplany lub jezioro Goplana (do 1945 niem. "Sand See") – staw w Szczecinie, położony w północno-zachodniej części miasta (Park Leśny Arkoński), w dzielnicy Głębokie, w sąsiedztwie kąpieliska miejskiego Arkonka.
Charakterystyka.
Do jeziora uchodzi struga Arkonka, dawniej przepływały przez nie także wody Osówki. W XX w. znajdowało się tu kąpielisko, które z czasem zlikwidowano. Zbiornik obecnie zarybiony. Obowowiązuje zakaz kąpieli. Piaszczyste plaże i polanka nad jeziorem (z miejscem do rozpalania ognisk) są przystankiem na pieszych i rowerowych szlakach turystycznych, przebiegających w pobliżu (m.in. szlak Parku Leśnego „Arkoński”). Bywają też docelowym miejscem spacerów szczecinian. Wokół jeziora prowadzi również 3,5 kilometrowa trasa biegowa, na której są organizowane cykliczne treningi pod okiem instruktorów (udział jest nieodpłatny).
Nad jeziorem występują stada krzyżówek, łyski, perkozy dwuczube, łabędzie nieme i mewy (wieczorami również czaple siwe, brodźce i bekasy).

</doc>
<doc id="1689898" url="https://pl.wikipedia.org/wiki?curid=1689898" title="12 Eskadra">
12 Eskadra

Pododdziały sił powietrznych i morskich noszące numer 12
Eskadry lotnicze
Polskie:
Lotnictwa Cesarstwa Niemieckiego (1916–1918)
Eskadry morskie
Marynarki Wojennej Stanów Zjednoczonych

</doc>
<doc id="1689904" url="https://pl.wikipedia.org/wiki?curid=1689904" title="12 Eskadra Wywiadowcza (Krakowska)">
12 Eskadra Wywiadowcza (Krakowska)

12 Eskadra Wywiadowcza – pododdział lotnictwa rozpoznawczego Wojska Polskiego II RP.
9 stycznia 1919 roku na lotnisku rakowickim w Krakowie sformowana została 12 Eskadra Wywiadowcza. 30 marca tego roku jednostka została włączona do 9 Eskadry Wywiadowczej.

</doc>
<doc id="1689907" url="https://pl.wikipedia.org/wiki?curid=1689907" title="Tonkinois (1917)">
Tonkinois (1917)

Tonkinois – francuski niszczyciel z okresu I wojny światowej. Jednostka typu "Arabe", podobnie jak inne jednostki tego typu zbudowana w Japonii. Okręt wyposażony w cztery kotły parowe i trzy maszyny parowe. Zapas paliwa składał się ze 102 ton węgla i 118 ton ropy. Z listy floty skreślony w 1936 roku.

</doc>
<doc id="1689909" url="https://pl.wikipedia.org/wiki?curid=1689909" title="Neuroektoderma">
Neuroektoderma

Neuroektoderma powstaje w rozwoju zarodkowym z ektodermy. Następnie różnicuje się na grzebień nerwowy oraz cewę nerwową. W dalszym rozwoju powstają:

</doc>
<doc id="1689910" url="https://pl.wikipedia.org/wiki?curid=1689910" title="Preautoryzacja">
Preautoryzacja

Preautoryzacja – operacja, polegająca na możliwości czasowego zablokowania – na poczet późniejszych płatności – środków na rachunku klienta, posiadającego kartę kredytową (tłoczoną), wydawaną w ramach organizacji kart płatniczych: Visa, MasterCard i Diners Club.
Preautoryzacja wykorzystywana jest najczęściej w hotelach i wypożyczalniach samochodów. Jej celem jest zabezpieczenie środków na koncie klienta na wypadek jego rezygnacji z usługi.
Preautoryzacja to rezerwacja środków na koncie klienta wykonywana w momencie meldunku gościa hotelowego lub przed wynajmem samochodu w przypadku wypożyczalni samochodów. Preautoryzacja nie wymaga fizycznej obecności karty, przeprowadzana jest na podstawie udostępnionych danych karty. Operacja ta polega na zablokowaniu środków na rachunku karty, na okres maksymalnie 7 dni (14 dni dla kart Mastercard). Dla hotelu stanowi ona gwarancję otrzymania zapłaty w razie rezygnacji gościa z pobytu lub w razie anulacji po przekroczeniu terminu bezkosztowej anulacji. Środki nie są ściągane z konta karty, a jedynie zablokowane, bądź do czasu faktycznej zapłaty bądź unieważnienia lub wygaśnięcia preautoryzacji.
Preautoryzacja przy pomocy karty kredytowej nie oznacza transakcji, ułatwia jedynie rezerwację w hotelu, końcowy rachunek można rozliczyć już inną kartą płatniczą. W takim przypadku preautoryzacja zostanie unieważniona po dokonaniu zapłaty inną kartą, a gość otrzyma wydruk z terminala potwierdzający unieważnienie preautoryzacji. Do preautoryzacji wymagana jest karta kredytowa z wypukłym drukiem (embosowana).
W przypadku wypożyczenia samochodu, preautoryzacja stanowi zabezpieczenie i określa odpowiedzialność kierowcy w razie zdarzeń, w których konieczna jest wypłata odszkodowania przez firmę ubezpieczeniową. Jest to kwota blokowana na koncie do chwili oddania samochodu. Kwota zablokowana na koncie pozwala również przedłużyć wynajem bez konieczności przyjazdu do wypożyczalni.
Usługa preautoryzacji zwyczajowo zarezerwowana jest dla hoteli, wypożyczalni samochodów i biur podróży, ostatnio jednak starają się o udostępnienie jej w systemie terminala inne firmy, np. restauracje organizujące na zamówienie duże przyjęcia. Właściciel restauracji chce uzyskać w ten sposób gwarancję zwrotu poniesionych kosztów.

</doc>
<doc id="1689911" url="https://pl.wikipedia.org/wiki?curid=1689911" title="Sandałowce">
Sandałowce

Sandałowce ("Santalales" R. Br. ex Bercht. &amp; J. Presl) – rząd roślin okrytonasiennych o problematycznej pozycji filogenetycznej i klasyfikacji wewnętrznej. Takson stanowi klad bazalny dla linii rozwojowej prowadzącej do kladu astrowych, po oddzieleniu linii prowadzącej do różowych lub znajduje się blisko tej pozycji. W obrębie rzędu wyróżniana jest różna liczba rodzin w zależności od ujęcia (do ok. 14) z blisko dwoma tysiącami gatunków występujących głównie w obszarze tropikalnym i subtropikalnym. Cechą charakterystyczną wielu roślin z tego rzędu jest wytwarzanie pestkowca z twardą łupiną nasienną oraz przystosowanie wielu z nich do pasożytnictwa. Liście zwykle są całobrzegie, z asterosklereidami.
Systematyka.
Rząd wskazywany był jako jeden z kladów bazalnych w obrębie linii prowadzącej do astrowych. Kolejność rozdzielania się linii rozwojowych jest jednak niejasna i grupa ta często przedstawiana jest w politomii z astrowymi, goździkowcami "Caryophyllales" i "Berberidopsidales". W systemie Ruggiero i in. (2015) wszystkie te grupy mają rangę nadrzędów. Rząd sandałowców tworzy w pojedynkę jeden z 18 nadrzędów okrytonasiennych – "Santalanae".
W systemie APG z 1998 i jego kolejnej aktualizacji (APG II z 2003) do rzędu włączane były rodziny: "Olacaceae", "Opiliaceae", "Loranthaceae", "Misodendraceae" i "Santalaceae". W wersji APG III z 2009 dołączone zostały rodziny "Balanophoraceae" i "Schoepfiaceae". W systemie APG IV (2016) zachowane zostało to ujęcie mimo opublikowania szeregu prac, z których wynikało, że klasyfikacja zaliczanych tu rodzin wymaga istotnych zmian, skutkujących wyróżnieniem znacznie większej ich liczby. Uzasadniono to nie dość pewnymi wynikami analiz filogenetycznych.
W systemie Cronquista rząd "Santalales" podzielony był na 10 rodzin:
Rodziny "Viscaceae" i "Eremolepidaceae" włączane są od czasu publikacji systemu APG do rodziny "Santalaceae". Rodzina "Dipentodontaceae" w systemie APG III włączona została do rzędu "Huerteales". Do rodziny "Medusandraceae" zaliczane były dwa rodzaje: "Soyauxia" i "Medusandra". Badania molekularne wykazały przynależność ich obu do rodziny "Peridiscaceae" z rzędu skalnicowców.

</doc>
<doc id="1689913" url="https://pl.wikipedia.org/wiki?curid=1689913" title="Santalales">
Santalales



</doc>
<doc id="1689914" url="https://pl.wikipedia.org/wiki?curid=1689914" title="Touareg">
Touareg



</doc>
<doc id="1689915" url="https://pl.wikipedia.org/wiki?curid=1689915" title="Touareg (1917)">
Touareg (1917)

Touareg – francuski niszczyciel z okresu I wojny światowej. Jednostka typu "Arabe", podobnie jak inne jednostki tego typu zbudowana w Japonii. Okręt wyposażony w cztery kotły parowe i trzy maszyny parowe. Zapas paliwa składał się ze 102 ton węgla i 118 ton ropy. Z listy floty skreślony w 1935 roku.

</doc>
<doc id="1689916" url="https://pl.wikipedia.org/wiki?curid=1689916" title="Arkonka (kąpielisko)">
Arkonka (kąpielisko)

Arkonka (daw. "Świtezianka", do 1945 niem. "Martin See") – dawne jezioro w Szczecinie, obecnie kąpielisko, położone w północno-zachodniej części miasta (Park Leśny Arkoński), w dzielnicy Zachód. W pobliżu przebiega szlak Parku Leśnego „Arkoński” oraz ścieżka rowerowa.
Historia.
Obecnie znajduje się tu kąpielisko miejskie, powstałe na początku XX w. w niecce wysychającego jeziora. W południowej części jeziora istniał młyn wodny z czasem rozebrany (niem. "Steinfurther Mühle"). W 2014 roku zakończyła się gruntowna modernizacja tego kąpieliska. Arkonka stała się wtedy jednym z największych w Europie kompleksów wodnych na świeżym powietrzu.
Opis kąpieliska (po modernizacji).
Kompleks Rekreacyjny "Arkonka" (taka jest oficjalna nazwa kąpieliska) zajmuje powierzchnię 7 hektarów. Na jego terenie znajdują się cztery baseny o zróżnicowanej głębokości (od 40 do 180 cm) i powierzchni (od 400 do 4990 m²). Łączna powierzchnia basenów wynosi 8012 m². Baseny wyposażone są w różne atrakcje: m.in. trzy zjeżdżalnie, sztuczną rzekę, sztuczną skałę, gejzery, fontannę o wysokości 15 m, punkty masażu stóp. 
Na terenie kompleksu znajduje się także plac zabaw, skatepark (zamieniany w zimie na lodowisko), sztuczna plaża, boiska do gry w siatkówkę i kometkę, kort tenisowy. Jednocześnie na terenie kompleksu przebywać może do 5000 osób.

</doc>
<doc id="1689917" url="https://pl.wikipedia.org/wiki?curid=1689917" title="Dupuy de Lôme">
Dupuy de Lôme



</doc>
<doc id="1689918" url="https://pl.wikipedia.org/wiki?curid=1689918" title="Dupuy de Lome">
Dupuy de Lome



</doc>
<doc id="1689919" url="https://pl.wikipedia.org/wiki?curid=1689919" title="Middelburg (Prowincja Przylądkowa Wschodnia)">
Middelburg (Prowincja Przylądkowa Wschodnia)

Middelburg – miasto, zamieszkane przez 18 681 ludzi (2011), w Republice Południowej Afryki, w Prowincji Przylądkowej Wschodniej.
Middelburg leży w krainie Karru, jest miejscem urodzenia południowoafrykańskiego pisarza, Athola Fugarda. W RPA istnieje także drugie miasto o nazwie Middelburg, leży ono w prowincji Mpumalanga.

</doc>
<doc id="1689920" url="https://pl.wikipedia.org/wiki?curid=1689920" title="Artur Machado">
Artur Machado

Artur Machado (ur. 1 stycznia 1909 w Niterói, zm. 20 lutego 1997) – brazylijski piłkarz, obrońca. Brązowy medalista MŚ 38.
Największe sukcesy odnosił w Fluminense FC, gdzie grał w latach 1935-1942. Zwyciężał w Campeonato Carioca (1936, 1937, 1938, 1940, 1941). Wcześniej był zawodnikiem Portuguesy. Karierę kończył w klubie Juventus São Paulo. W reprezentacji Brazylii rozegrał 6 spotkań. Podczas MŚ 38 wystąpił w czterech meczach.

</doc>
<doc id="1689921" url="https://pl.wikipedia.org/wiki?curid=1689921" title="Podskarbi ziem pruskich">
Podskarbi ziem pruskich

Podskarbi ziem pruskich – urzędnik w Prusach Królewskich, zajmujący się wybieraniem podatków i finansami tej prowincji. 
Był to relikt władztwa zakonu krzyżackiego nad tymi ziemiami. Kazimierz IV Jagiellończyk utrzymał ten urząd po zakończeniu wojny trzynastoletniej. Zlikwidowany po I rozbiorze Polski. Podskarbi ziem pruskich rozliczał się ze swojej działalności na sejmiku generalnym Stanów Pruskich, odbywającym się alternatą w Malborku i Grudziądzu. Powierzono mu także zarząd nieobsadzonych królewszczyzn. Miał prawo do rocznej pensji 4000 zł, potrącanych z podatków i dochodów ekonomii malborskiej. 

</doc>
<doc id="1689924" url="https://pl.wikipedia.org/wiki?curid=1689924" title="Ismet Štilić">
Ismet Štilić

Ismet Štilić (ur. 31 lipca 1960 w Tuzli) – bośniacki i jugosłowiański piłkarz i trener piłkarski. Ojciec Semira Štilicia, również piłkarza.
Kariera piłkarska.
Ismet Štilić karierę rozpoczynał w rodzinnym mieście, w klubie FK Sloboda Tuzla, w którym w pierwszym składzie zadebiutował w roku 1981. Później grał jeden sezon w klubie FK Rudar Prijedor i dwa sezony w RFK Novi Sad, po czym dołączył do ekipy Željezničara Sarajewo w roku 1987. W klubie ze stolicy Bośni i Hercegowiny zawodnik zagrał w 71 meczach, strzelając 3 bramki. Ze względu na przepisy pozostał w klubie aż do roku 1991, kiedy to przeniósł się do Portugalii. Dzięki temu, jego syn Semir biegle mówi po portugalsku i niemiecku. Ismet Štilić występował tam w klubach União Madeira, Leça FC i Dragões Sandinenses.
Kariera trenerska.
Po zakończeniu kariery piłkarskiej Ismet Štilić powrócił do Bośni i Hercegowiny, by rozpocząć pracę w charakterze trenera. Na początku zdecydował się prowadzić młodzieżową ekipę Željezničara. Następnie został asystentem trenera Jiříego Plíška, a kiedy Czech został zwolniony z klubu, Štilić osobiście poprowadził drużynę w kilku meczach jako p.o. trenera. Później powrócił do trenowania drużyny młodzieżowej. W październiku 2018 został, razem z Adinem Mulaosmanovićem, asystentem Milomira Odovića w Željezničarze. Klub opuścił 31 grudnia tego samego roku, gdy trenerem został Amar Osim.

</doc>
<doc id="1689926" url="https://pl.wikipedia.org/wiki?curid=1689926" title="Middelburg (Mpumalanga)">
Middelburg (Mpumalanga)

Middelburg – miasto, zamieszkane przez 163 809 ludzi, w Republice Południowej Afryki, w prowincji Mpumalanga.
Middelburg założyli jako Nasareth w 1864 Voortrekkerzy, miasto powstało na brzegach rzeki Klein Olifants. W roku 1872 nazwę zmieniono na Middelburg. Miała ona podkreślać położenie w połowie drogi między Pretorią, stolicą Transwalu i Lydenburgiem, stolicą rejonu wydobycia złota. W czasie II wojny burskiej powstał tu brytyjski obóz koncentracyjny.
W RPA istnieje także drugie miasto o nazwie Middelburg, leży ono w Prowincji Przylądkowej Wschodniej.
W mieście rozwinął się przemysł metalowy oraz hutniczy.

</doc>
<doc id="1689928" url="https://pl.wikipedia.org/wiki?curid=1689928" title="Dupuy de Lôme (1890)">
Dupuy de Lôme (1890)

Dupuy de Lôme – francuski krążownik pancerny z końca XIX wieku, jedyny okręt swojego typu. Pierwszy francuski krążownik pancerny, uważany także za pierwszą dojrzałą konstrukcję krążownika pancernego na świecie. Projektowany był przede wszystkim z myślą przeciwstawienia się brytyjskiej żegludze, ale nigdy nie został użyty w walce. Został sprzedany Peru w 1912 roku i przemianowany na Commandante Aguirre, lecz ostatecznie nie wszedł do służby peruwiańskiej. W 1919 roku sprzedano go do Belgii i przebudowano na statek handlowy o nazwie Peruvier. Po krótkiej eksploatacji, został złomowany. Nazwa zapisywana była także: „Dupuy-de-Lôme”.
„Dupuy de Lôme” wprowadził nowość w postaci pełnego opancerzenia burt w części nadwodnej i w trakcie budowy budził dużą sensację wśród specjalistów morskich. Innymi nowoczesnymi rozwiązaniami było uzbrojenie główne w postaci długolufowych armat, w całości umieszczone w wieżach (dwie armaty kalibru 194 mm i sześć armat kalibru 164 mm) oraz brak pomocniczego ożaglowania. Budowa okrętu, rozpoczęta w 1888 roku, przeciągnęła się do prawie siedmiu lat z powodu problemów z kotłami.
Geneza projektu.
U genezy powstania krążownika „Dupuy de Lôme” stała rywalizacja francusko-brytyjska. Przez większą część XIX wieku Francja upatrywała Wielką Brytanię jako głównego potencjalnego przeciwnika i z myślą o tym były kształtowane jej siły morskie. Z powodu znacznej różnicy potencjałów marynarek obu państw, jak również polegania Wielkiej Brytanii na handlu morskim, jednym ze sposobów walki miała być wojna krążownicza (rajderska), polegająca na niszczeniu statków brytyjskich na liniach komunikacyjnych. Idea budowy krążowników poszukujących i niszczących statki na oceanach, w dużej odległości od Wysp Brytyjskich, nie była nowa – według tej koncepcji powstały np. francuskie krążowniki pancernopokładowe „Sfax”, „Tage” i „Amiral Cécille”, a także rosyjski krążownik pancerny „Ruryk”. Zadania te wymagały jednak okrętów o dużym zasięgu i wysokiej prędkości, aby móc w razie konieczności uciec przed brytyjskimi krążownikami, stąd musiały one być duże i drogie w budowie, aby pomieścić duży zapas węgla i mocne siłownie. Admirał Aube, który w latach 1886–1887 zajmował stanowisko ministra marynarki, twórca koncepcji tzw. młodej szkoły, zaproponował odmienne podejście: aby zwalczać brytyjską żeglugę w pobliżu Wysp Brytyjskich i na Morzu Śródziemnym. Zaletami takiej koncepcji było to, że rajdery mogły mieć mniejszy zapas węgla, a co za tym idzie, wielkość, oraz że łatwiej było przechwycić statki w pobliżu ich portów docelowych. Wymagało to jednak powstania nowych okrętów – szybkich na tyle, by móc uciec przed przeważającymi siłami i posiadających dobre opancerzenie siłowni, aby nie utraciły możliwości ucieczki w razie starcia.
Drugim czynnikiem wpływającym na projekt późniejszego „Dupuy de Lôme” był rozwój artylerii okrętowej. W połowie lat 80. XIX wieku pojawiły się na jej uzbrojeniu pociski elaborowane skuteczniejszymi materiałami wybuchowymi, jak melinit, które mogły być wystrzeliwane z dział średniego kalibru i czynić spustoszenie w nieopancerzonych częściach kadłubów nawet ciężkich okrętów. Dlatego Rada Prac marynarki ("Conseil des travaux de la marine") w 1886 roku nakazała skonstruowanie nowego typu krążownika, o lepszej ochronie pancernej kadłuba, niż krążowniki pancernopokładowe lub budowane w innych krajach krążowniki z wąskim pasem pancernym. Po ustąpieniu admirała Aube ze stanowiska ministra marynarki, jego następca Édouard Barbey anulował w czerwcu 1887 roku znakomitą większość zamówień poczynionych przez poprzednika. Jednak frakcja zwolenników „młodej szkoły” była na tyle silna, że przyszłego „Dupuy de Lôme” nie objęły redukcje. Korzystając z możliwości pozyskania środków finansowych z nadzwyczajnego budżetu na rozwój floty, 20 lipca 1887 roku Rada sprecyzowała wymagania na konstrukcję krążownika, uzbrojonego w dwa działa kalibru 194 mm i sześć dział 164 mm nowej konstrukcji, opancerzonego w części nadwodnej płytami grubości 100 mm. Wymagania co do prędkości maksymalnej ustalono na 20 węzłów przy wymuszonym ciągu w kotłach i 17,5 w. przy ciągu naturalnym.
Głównym konstruktorem krążownika został Louis de Bussy (będący jednym z członków Rady Prac). Projekt wstępny okrętu o wyporności 6296,26 ton powstał już do października 1887 roku. Uzbrojenie główne zostało w nim nietypowo rozmieszczone: dwa działa 194 mm zostały umieszczone w barbetach na śródokręciu, rozsuniętych na burty, z teoretyczną możliwością strzelania wprost do przodu i tyłu przez obie armaty. Sześć dział 164 mm zostało natomiast rozmieszczone w dwóch trzydziałowych grupach na dziobie i rufie, z tego środkowe działo wyżej w barbecie, a dwa boczne w kazamatach. W ten sposób w większości kierunków mogło strzelać ogółem 5 dział. Konstruktor zdecydował się na napęd trzyśrubowy, z tego przy prędkości ekonomicznej miała pracować tylko śruba środkowa, dla zwiększenia zasięgu pływania. Okręt otrzymał nazwę na cześć wybitnego francuskiego inżyniera okrętowego Henriego Dupuy de Lôme (1816–1885), konstruktora m.in. okrętów „Napoléon” i „Gloire”. Jego nazwa zapisywana bywała także, zwłaszcza w starszych źródłach, jako „Dupuy-de-Lôme”.
Budowa.
Zamówienie na budowę okrętu złożono 26 listopada 1887 roku. Stępkę pod budowę położono uroczyście 4 lipca 1888 roku w Arsenale w Breście. Wkrótce po rozpoczęciu budowy Ministerstwo Marynarki zdecydowało zlecić stoczni dokonanie zmian w projekcie, polegających na umieszczeniu artylerii głównej obu kalibrów w wieżach. Kadłub wodowano 27 października 1890 roku. W kolejnym roku prowadzono wyposażanie okrętu i montaż siłowni. Maszyny główne i wytwarzające dla nich parę kotły cylindryczne wykonywała firma Ateliers et Chantiers de la Loire. 1 kwietnia 1892 roku okręt przekazano marynarce do prób morskich. W ich toku pojawiły się jednak problemy związane z mechanizmami napędowymi, opóźniające znacznie jego wejście do służby.
Już podczas pierwszej próby kotłów 20 czerwca 1892 roku doszło do awarii kotła, na skutek której oparzenia odniosło 16 ludzi. Przeróbki kotłów przez producenta zajęły prawie rok i próby wznowiono dopiero 3 maja 1893 roku. Od 16 maja prowadzono próby artylerii. Podczas dalszych prób okazało się, że maszyny okrętu nie mogą zapewnić projektowej mocy i prędkości, przez co kilkakrotnie modyfikowano średnicę i skok śrub napędowych. 19 października 1893 roku doszło do dwóch wypadków w kotłowni, w których zginęło kilku palaczy. Między listopadem tego a kolejnego roku okręt był naprawiany. W lutym 1894 roku ujawniła się też konieczność remontu palenisk w kotłach, które ulegały deformacji; przy tym zdecydowano się zmniejszyć ich średnicę dla zwiększenia wytrzymałości. Próby wznowiono 25 stycznia 1895 roku, przy czym dla uniknięcia dalszych deformacji marynarka zdecydowała ograniczyć maksymalne ciśnienie pary w kotłach, a tym samym poprzestać na niższej prędkości. Podczas prób 2 kwietnia okręt rozwinął prędkość maksymalną 19,73 węzła przy mocy indykowanej 13 186 KM. Ostatecznie 15 maja 1895 roku „Dupuy de Lôme” został przyjęty do służby. Łącznie z przeróbkami, koszt okrętu wyniósł 13 597 097 franków.
Opis.
Ogólna architektura.
„Dupuy de Lôme” odznaczał się wysoce oryginalną sylwetką, będącą głównie wynikiem nietypowych kształtów kadłuba, rozmieszczenia artylerii i masztów bojowych. Jego architektura była awangardowa w tamtym czasie, w szczególności w zakresie rozmieszczenia uzbrojenia i rezygnacji z ożaglowania. Zawierała jednak także rozwiązania typowe dla francuskich okrętów końca XIX wieku, które szybko zaczęły wyglądać archaicznie, jak długa taranowa dziobnica w formie pługa i silne dośrodkowe pochylenie burt. Wyjątkowo długi – 9-metrowy fałszywy taran nie miał w rzeczywistości służyć do walki, lecz celem takiego rozwiązania było zmniejszenie ciężaru części dziobowej i uzyskanie dobrej dzielności morskiej, zwłaszcza przy znajdującym się na dziobie ciężkim uzbrojeniu i ostrych liniach kadłuba. Dalszymi zaletami było skrócenie pokładu dziobowego, mogącego ulegać deformacjom od podmuchów przy strzelaniu z dział na wprost, oraz zmniejszenie powierzchni burt wymagającej opancerzenia. Mniej typowe było zastosowanie rufy o podobnym kształcie, opadającej łagodnie do wody i również pozwalającej na skrócenie pokładu za rufową grupą dział.
Tuż za dziobnicą znajdowała się wieża działa 164 mm, podniesiona o jeden poziom względem pokładu górnego, a za nią dwie takie same wieże na pokładzie górnym, rozsunięte na burty. Wylot lufy dziobowego działa znajdował się praktycznie na równi z końcem pokładu dziobowego. Zaraz za dziobową grupą wież znajdowała się niewielka nadbudówka dziobowa, obejmująca pancerną wieżę dowodzenia i, nad nią, mostek nawigacyjny ze sterówką i odkrytymi skrzydłami. Z bryły nadbudówki wyrastał masywny maszt bojowy o kształcie buławy, a drugi taki sam maszt znajdował się na rufie. Charakterystyczny był także układ kominów: początkowo okręt miał dwa szeroko rozstawione proste kominy na śródokręciu, z tego pierwszy był szeroki (po modernizacji w 1906 otrzymał trzy kominy). Na pokładzie górnym w rejonie środka długości okrętu były umieszczone dwie wieże dział 194 mm, rozsunięte ku burtom, a na rufie była grupa trzech wież dział 164 mm w układzie trójkąta (dwie na burtach).
Kadłub.
Dla osiągnięcia dużej prędkości „Dupuy de Lôme” miał wysmukły kadłub, o ostrych liniach części podwodnej i stosunku długości do szerokości wynoszącym 7,19. Na rufie zanurzenie było większe, niż na dziobie (7,87 m wobec 6,7 m), co było korzystne dla własności morskich okrętu. Jego dzielność morska w początkowej postaci była oceniana jako bardzo dobra, zwłaszcza płynąc naprzeciw fali; jedynie przy bocznej fali wadą były silne przechyły. Przechyły udało się w toku opisanych dalej modernizacji ograniczyć, lecz ostatnia modernizacja pogorszyła dzielność morską. Ujemną stroną wysmukłego kadłuba i dążenia do utrzymania możliwie małej wyporności była ciasnota, jak również zbyt lekka konstrukcja. Kadłub był gładkopokładowy, z wyjątkiem krótkiego podniesionego fragmentu na samym dziobie (półbaku), przed wieżą działa. Wysokość burt nad linią wodną wynosiła na śródokręciu 4 m, a jedynie na dziobie sięgała 6,6 m. Optycznie jednak kadłub na większości długości podwyższały ciągłe nadburcia, ciągnące się od półbaku aż do nadbudówki rufowej, położonej przed wieżami rufowymi. Z wyjątkiem półbaku oraz nadbudówki rufowej, zajmującej całą szerokość pokładu, nadburcia rozciągały się na mniejszą szerokość od pokładu, tworząc „półkę”, na której umieszczone były burtowe wieże dział.
Długość okrętu, zarówno całkowita, jak i na linii wodnej i między pionami wynosiła 113,98 m, a szerokość 15,7 m. Wyporność normalna wynosiła po zbudowaniu 6405,6 ton, a w 1906 roku 6910,7 ton. Podawana jest też wartość wyporności pełnej po wejściu do służby 6676 ton (zapewne angielskich).
Kadłub był konstrukcji stalowej, zbudowany był w poprzecznym systemie wiązań i miał 88 głównych wręg, rozstawionych co 1,2 m. Dzielił się na 13 głównych poprzecznych przedziałów wodoszczelnych, podzielonych na mniejsze. Kadłub miał podwójne dno i na zewnątrz drewniany fałszywy kil zewnętrzny, w celu ochrony przed uszkodzeniami na mieliźnie. Okręt miał trzy ciągłe pokłady na całą długość kadłuba – górny, mieszkalny i pancerny. Pewną ochronę burt stanowiły hermetyczne przedziały – koferdamy, rozciągające się na całą długość okrętu wzdłuż burt ponad pokładem pancernym na wysokość 1 m nad linię wodną. Miały one szerokość 70–80 cm i były puste w środku – prawdopodobnie w celu ograniczenia wyporności zrezygnowano z pierwotnych planów wypełnienia ich celulozą, pęczniejącą w wodzie w razie przebicia (wiele publikacji podaje mimo to informacje o wypełnieniu koferdamów celulozą). Za tylną ścianą koferdamów w głębi kadłuba, znajdował się korytarz, a dalej, między pokładem pancernym a mieszkalnym, utworzone były dalsze przedziały wodoszczelne, zawierające głównie różne zapasy. Wskutek ciasnoty, kabiny dowódcy i pierwszego oficera i mesę oficerską umieszczono w nadbudówce rufowej, a nie w tradycyjnym miejscu na rufie w kadłubie.
Krążownik nie nosił ożaglowania, natomiast był wyposażony w dwa charakterystyczne maszty w formie cylindrów o dużej średnicy (1,72 m), z kręconymi schodami i windą do amunicji wewnątrz. Na masztach znajdowały się po dwa bojowe marsy uzbrojone w działa 47 mm (dolny zakryty mars na wysokości 16,8 m i górny częściowo zakryty na wysokości 19,8 m) oraz platforma obserwacyjna.
Uzbrojenie.
„Dupuy de Lôme” miał główną artylerię dwóch kalibrów, w postaci dwóch dział kalibru 194 mm i sześciu dział kalibru 164,7 mm, określanych jako 19 cm i 16 cm, umieszczonych w pojedynczych wieżach. Artyleria ta została nietypowo rozmieszczona, gdyż działa 194 mm nie były umieszczone na dziobie i rufie, ale w dwóch wieżach na śródokręciu, rozsuniętych maksymalnie ku burtom. Z kolei działa 164 mm zostały rozmieszczone w dwóch trzydziałowych grupach na dziobie i rufie, z tego środkowe działo w osi podłużnej okrętu, a dwa pozostałe za nim, w wieżach na burtach. W ten sposób w większości kierunków mogło teoretycznie strzelać pięć dział. Oba działa kalibru 194 mm dysponowały polem ostrzału po 180° i mogły teoretycznie strzelać na wprost do przodu i tyłu, jednakże były to sytuacje wyjątkowe i grożące uszkodzeniami nadbudówek od podmuchu. W pozostałych kierunkach cel mogło ostrzeliwać tylko jedno działo największego kalibru (takie rozmieszczenie dział było prawdopodobnie spowodowane chęcią posiadania maksymalnej siły ognia przy odwrocie, w porównaniu z układem z jedną wieżą na dziobie i drugą na rufie). Dziobowa wieża 164 mm była podwyższona w stosunku do pozostałych i miała kąt ostrzału 270°, aczkolwiek w praktyce ograniczały je nieco żurawiki do układania kotwic na pokładzie. Burtowe wieże grupy dziobowej miały kąt ostrzału 140°, ale praktycznie był on również ograniczony z powodu możliwości uszkodzenia burt i żurawików kotwicznych. W prowadzeniu ognia z tych dział przeszkadzały również sterczące pionowo poprzeczki kotwic ułożonych w położeniu marszowym. Takie same kąty ostrzału miały wieże rufowej grupy, lecz ponieważ były one ustawione w tej samej płaszczyźnie, istniało ryzyko zderzenia się luf dział i uszkodzenia mechanizmów przy braku koordynacji obrotu wież (początkowe plany zakładały ustawienie centralnej wieży w podwyższonej barbecie).
Działa obu głównych kalibrów były nowo opracowane, długolufowe (długość lufy 45 kalibrów), modelu 1887 ("mle 1887"), z zamkiem śrubowym, zaprojektowane przez firmę Canet. Masa pocisku 194 mm wynosiła 75 kg, a nowszego modelu – 86 kg, natomiast masa pocisku 164 mm wynosiła 45 kg, a nowszego modelu – 52 kg. Prędkość początkowa wynosiła dla obu dział 800 m/s lub 770 m/s dla pocisków nowego modelu. Wieże były cylindryczne, niezrównoważone, opracowane przez firmę Farcot. Obracane były jedynie hydraulicznie, natomiast dla ograniczenia masy, ładowanie i podnoszenie luf (w zakresie od -5 do +15°) było ręczne; wieże były z tego powodu także dość ciasne. Użycie artylerii nie stwarzało jednak większych problemów podczas służby. Magazyny pocisków 164 mm mieściły po 200 na działo i umieszczone były pod pokładem pancernym, natomiast magazyny pocisków kalibru 194 mm mieściły po 160 na działo i umieszczone były nietypowo nad pokładem pancernym, gdyż poniżej znajdowały się kotłownie. Podczas modernizacji w latach 1902–1906 działa otrzymały system przedmuchiwania luf sprężonym powietrzem.
Uzbrojenie pomocnicze średniego kalibru stanowiło sześć dział kalibru 65 mm na pojedynczych odkrytych podstawach na pokładzie nadbudówki, po trzy na burtę. Dwa były umieszczone na poprzecznym pomoście nad wieżami dział 194 mm, dwa między drugim kominem a masztem rufowym i dwa po obu stronach tego masztu. Działa te były przeznaczone przede wszystkim do odpierania ataków torpedowców. Cztery z nich były modelu 1888, o długości lufy L/50 i strzelały pociskami o masie 4 kg. Pozostałe dwa były to działa desantowe mle 1881, o krótkiej lufie (L/16), które mogły być używane także na lawecie lądowej przez oddziały desantowe. Uzbrojenie artyleryjskie uzupełniało osiem dział 47 mm Hotchkiss M1885 L/40, rozmieszczone po cztery na niższych marsach bojowych obu masztów, oraz osiem wielulufowych dział 37 mm Hotchkiss, rozmieszczonych po dwa na wyższych marsach bojowych, skrzydłach mostka i nadbudówce dziobowej pod skrzydłami mostka. Lekkie działa na marsach bojowych, stosowane powszechnie w różnych flotach, nie sprawdziły się jednak w praktyce (ich ogień był niecelny, przy tym winda dla pocisków była wrażliwa na uszkodzenia odłamkami pocisków).
W dniach 15–16 października 1896 roku na okręcie prowadzono próby armaty automatycznej 37 mm Maxim, zamontowanej na pokładzie dziobowym na lewej burcie. W toku służby, w 1898 roku zdemontowano podstawy dla krótkolufowych dział desantowych 65 mm wz. 1881 i dwa działa rewolwerowe 37 mm z górnych marsów. Podczas remontu w październiku – listopadzie 1901 roku zdjęto pozostałe 2 działa 37 mm z marsów i działko Maxima. Lekkie uzbrojenie stanowiły wówczas 2 działka 37 mm na skrzydłach mostka, 12 dział 47 mm (8 na marsach, 2 na pokładzie dziobowym i 2 na pokładzie rufowym) i 4 działa 65 mm.
Wzorem innych dużych okrętów tego okresu, „Dupuy de Lôme” posiadał cztery wyrzutnie torpedowe kalibru 450 mm, strzelające 5-metrowymi torpedami. Były one ruchome, nadwodne, zamocowane w łożyskach kulowych w burtach – po jednej przed pierwszym kominem i za drugim kominem. Pierwotnie projekt obejmował nieruchome wyrzutnie torped 356 mm. Uzbrojenie torpedowe na okrętach tej wielkości generalnie jednak nie było przydatne w praktyce, zabierając miejsce, i nawet dowódcy sugerowali później jego usunięcie. W listopadzie 1897 roku zlikwidowano dwie wyrzutnie bliższe rufy, gdyż były umieszczone za nisko nad wodą i rzadko można było ich używać.
Opancerzenie.
Nowością wprowadzoną na „Dupuy de Lôme” było pełne opancerzenie burt w części nadwodnej, nie ograniczające się do wąskiego pasa w rejonie linii wodnej, jak na wcześniejszych krążownikach pancernych innych państw. Na całej wysokości od pokładu pancernego do pokładu górnego burty były pokryte płytami pancerza grubości 100 mm; jedynie w dolnej części, stykającej się pod wodą z brzegami pokładu pancernego, ich grubość zmniejszała się do 50 mm. Pancerz był przymocowany bezpośrednio do stalowego poszycia burt o grubości 20 mm (dwie warstwy po 10 mm).
Cylindryczne wieże artylerii miały w górnej części pancerz pionowy grubości dookoła 100 mm, a w dolnej części (poniżej ambrazur dział) były chronione przez zewnętrzne nieruchome barbety takiej samej grubości. Wypukły dach wież był wykonany ze stali konstrukcyjnej grubości 20 mm. Pancerzem grubości 100 mm były chronione też szyby amunicyjne pod wieżami kalibru 164 mm (od pokładu pancernego do mieszkalnego cylindryczne, wyżej rozszerzające się lejkowato), natomiast szyby amunicji 194 mm chronił tylko pancerz burtowy.
Pancerz poziomy obejmował wewnętrzny pokład pancerny, w formie „skorupy żółwia”, o profilu łukowym w przekroju poprzecznym. Jego środkowa część przebiegała na śródokręciu na wysokości linii wodnej, a w części dziobowej i rufowej obniżała się 1,38 m poniżej tej linii. Jednocześnie, skosy pancerza schodziły łukami do obu burt, poniżej linii wodnej. Pancerz ten był wykonany ze stali podwyższonej wytrzymałości grubości 20 mm, na podłożu ze stali konstrukcyjnej grubości 10 mm. Pod pokładem pancernym, nad siłownią, był płaski pokład ochronny grubości 8 mm (na wysokości dolnej krawędzi skosów pokładu pancernego), a między nimi były bunkry węglowe. Węgiel ponadto znajdował się w burtowych zasobniach węglowych pod pokładem pancernym, zapewniającym dodatkową ochronę burt.
Pancerzem o grubości 100 mm chroniona była również wieża dowodzenia, aczkolwiek dla zmniejszenia masy miała ona niewielką średnicę 1,5 m (była uważana za ciasną) i była otwarta z tyłu, od strony masztu. Od góry i dołu nie była ona opancerzona. Szyb komunikacyjny prowadzący z wieży pod pokład pancerny miał opancerzenie grubości 35 mm, lecz zaczynało się ono metr poniżej podłogi wieży.
Wykonanie płyt pancernych było zlecone trzem firmom i początkowo były problemy z dostarczeniem płyt wymaganej jakości. Masa pancerza wynosiła 1390 ton i była większa, niż przewidziana w pierwotnym projekcie (1086 t), co spowodowało przeciążenie w stosunku do wyporności projektowej.
Napęd, systemy i wyposażenie.
Smukły kadłub w połączeniu z wymaganiami co do prędkości maksymalnej 20 w. i zasięgu 5000 Mm, wymusił na konstruktorach zastosowanie rzadziej spotykanego napędu trzyśrubowego, z nietypowym rozmieszczeniem maszyn. Trzy napędzające okręt maszyny parowe potrójnego rozprężania były umieszczone w układzie tandem, w trzech kolejnych przedziałach w części rufowej, za kotłowniami. Pierwsza maszyna napędzała prawoburtową śrubę, druga – lewoburtową, a trzecia – środkową. Przy tym, tylko ostatnia była ustawiona pionowo, a dwie pierwsze były poziome (układ poziomy był rzadziej stosowany z uwagi na nierównomierne zużycie cylindrów i kłopoty z wyważeniem, lecz był on niższy i pozwolił na lepsze wykorzystanie szerokości kadłuba i umieszczenie części zapasu węgla nad maszynowniami). Maszyna napędzająca środkową śrubę miała służyć do prędkości ekonomicznej i miała projektową moc indykowaną ok. 4000 KM (średnice cylindrów: 920, 1400 i 1970 mm), natomiast maszyny poziome miały moc indykowaną po ok. 5000 KM (średnice cylindrów: 890, 1330 i 1970 mm). Ostatecznie po próbach morskich okręt miał boczne śruby o średnicy 3,9 m, a środkową o średnicy 4,1 m (początkowo 4,4 m i 4,2 m).
Parę wytwarzało pierwotnie 11 kotłów cylindrycznych (typu lokomotywowego) o maksymalnym ciśnieniu 11,25 atmosfer, ograniczonym jednak po próbach do 9,25 at. Kotły miały po dwa paleniska i 450 płomieniówek (więcej, niż w kotłach używanych dotąd we Francji). Początkowo zastosowano paleniska o średnicy 1,3 m, ostatecznie wymienione podczas prób na paleniska Foxa o powierzchni falistej i średnicy 1,2 m. Kotły umieszczono w trzech sąsiadujących kotłowniach: w pierwszej trzy obok siebie w poprzecznym rzędzie, a w pozostałych po cztery. W pierwszej kotłowni były też dwa mniejsze kotły pomocnicze, umieszczone wzdłuż jej przedniej ściany (tyłem do siebie). Kotłownie miały po dwa wentylatory do forsowania ciągu. Spaliny z pierwszych dwóch kotłowni były odprowadzane przez pierwszy szerszy komin, a z trzeciej – przez drugi komin. Kotły cylindryczne były w tym okresie wypierane już przez nowocześniejsze i wydajniejsze kotły wodnorurkowe, lecz ich zaletą była większa ekonomiczność. Problemy z konstrukcją kotłów opóźniły jednak wejście okrętu do służby, a po ich modyfikacji nie rozwijano na ogół pełnej mocy z powodu obaw przed przeciążeniem. Maszyny natomiast nie sprawiały problemów w toku służby i nie wywoływały nadmiernych wibracji.
Zapas paliwa (węgla) wynosił 1080 ton, co zapewniało zasięg nieco ponad 4000 mil morskich. Z tego, 325 ton umieszczone było w zasobniach burtowych po bokach kotłowni (lub 237 t według raportu dowódcy), a reszta w niskich zasobniach pomiędzy wypukłym pokładem pancernym a znajdującym się u jego podstawy pokładem ochronnym. Rozwiązanie takie dawało dodatkową osłonę od góry, lecz przemieszczanie tego węgla było uciążliwe i przy pełnej prędkości wymagało pracy kilkudziesięciu ludzi.
Po modernizacji w latach 1902–1906, kotły główne i pomocnicze wymieniono na 16 dużych i 4 małe kotły wodnorurkowe Guyot du Temple, o ciśnieniu pary 11,25 at (łączna powierzchnia ogrzewalna od strony wody 2349,1 m², łączna powierzchnia rusztów 58,088 m²). Po modernizacji okręt miał 3 proste kominy w równych odstępach (w innych miejscach, niż dotychczasowe), dla każdej kotłowni jeden. W pierwszej kotłowni były 4 małe i 4 duże kotły, w kolejnych – po 6 dużych. W odróżnieniu od poprzedniego układu, kotły były umieszczone w osi podłużnej, parami tyłem do siebie i miały paleniska od strony burt. Kotły te były mniej ekonomiczne od cylindrycznych, lecz zajmowały mniej miejsca, dzięki czemu zwiększono pojemność burtowych zasobni węglowych. Proponowano wcześniej wariant modernizacji z zastosowaniem kotłów wodnorurkowych Belleville i zachowaniem dotychczasowych przewodów kominowych, co uprościłoby prace, lecz nie został on wybrany.
„Dupuy de Lôme” miał pojedynczy półzbalansowany ster, przekładany hydraulicznie lub ręcznie. Ogólnie jego manewrowość była oceniana bardzo wysoko (dzięki posiadaniu środkowej śruby, okręt szybko reagował na ster).
Krążownik był wyposażony w sześć reflektorów systemu Mangina o średnicy 60 cm: w luku w górnej części dziobnicy, na platformach obu masztów, na platformach burtowych za wieżami dział 194 mm i na krańcu pokładu rufowego. Rozmieszczenie reflektorów było jednak krytykowane jako oślepiające obsługi sąsiadujących armat i przez to utrudniające prowadzenie ognia w nocy. Kierowanie reflektorami na masztach było utrudnione i uznawano je za bezużyteczne. Energię elektryczną dla okrętu zapewniały dwie dynamomaszyny.
Z niewiadomych przyczyn zdecydowano się na zastosowanie starszego typu kotwic Admiralicji, mimo stosowania już we flocie francuskiej zajmujących mniej miejsca kotwic patentowych. W efekcie, sterczące pionowo poprzeczki kotwic przenoszonych w położeniu marszowym oraz osprzęt do podnoszenia i układania kotwic, ograniczały pole ostrzału dziobowych dział. Mimo późniejszych prób zmian ułożenia kotwic, w dalszym ciągu rozwiązanie to nie było optymalne (składanie poprzeczek, możliwe po modyfikacji w 1898 roku, było w warunkach morskich utrudnione). Okręt posiadał na wyposażeniu 10 łodzi, w tym 12-metrowy kuter parowy, 12-metrowy barkas parowy, cztery 8-metrowe welboty wiosłowe i cztery 8-metrowe kutry wiosłowe.
Ocena.
„Dupuy de Lôme” stanowił krok naprzód w rozwoju krążowników pancernych, będąc pierwszym okrętem odchodzącym od słabo chronionych krążowników z wąskim pasem pancernym (ang. "belted cruiser") w stronę bardziej odpornych jednostek o rozległym pancerzu. Jest uważany za pierwszą dojrzałą konstrukcję krążownika pancernego na świecie. W czasie budowy okręt budził dużą sensację specjalistów wszystkich potęg morskich. Wprawdzie koncepcja krążowników z kadłubem całkowicie opancerzonym w części nadwodnej przeciw pociskom wybuchowym nie była kontynuowana, głównie z powodu masy, lecz w dalszych konstrukcjach zaczęto przykładać większą wagę do rozległości opancerzenia. Budowane później jednostki miały przy tym zróżnicowaną grubość opancerzenia, co zwiększało odporność także przeciw pociskom przeciwpancernym, która w przypadku „Dupuy de Lôme” była na średnim poziomie. Nowoczesne w „Dupuy de Lôme” było również rozmieszczenie całej artylerii głównej w wieżach, co zapewniało lepszą ochronę, niż w przypadku dział z maskami pancernymi i pozwalało na uniknięcie częstej wady dział w kazamatach burtowych, jaką było ich zalewanie przy złej pogodzie.
Według założeń, projekt „Dupuy de Lôme” miał połączyć całkowitą ochronę przeciw pociskom wybuchowym, silne uzbrojenie, wysoką prędkość i niezły zasięg, z ograniczoną wypornością i niewygórowanym kosztem budowy. Wskutek narzuconych ograniczeń co do wielkości i kosztów, powstał projekt w pewnym stopniu kompromisowy, w którym w dodatku zastosowano niektóre konserwatywne rozwiązania, jak przestarzałe typy kotłów i kotwic, utrudniających prowadzenie ognia. Potencjalnie niebezpieczne było wymuszone brakiem miejsca umieszczenie magazynów amunicji głównego kalibru nad pokładem pancernym. Wyśrubowane wymagania wobec zastosowanych kotłów cylindrycznych były pośrednią przyczyną problemów z kotłami i znacznego opóźnienia w wejściu do służby krążownika, który przy tym nie osiągnął prędkości projektowej. Długo postulowana modernizacja kotłowni nie przyniosła rezultatów, jakie mogły być osiągnięte, gdyby okręt był od początku projektowany z nowoczesną siłownią. Będąc w dużej mierze jednostką eksperymentalną i nie do końca udaną, „Dupuy de Lôme” nie doczekał się bezpośredniej kontynuacji, a następny francuski typ krążowników pancernych "Amiral Charner" przedstawiał próbę skonstruowania jeszcze mniejszego i tańszego okrętu. Kolejne zaś francuskie krążowniki pancerne stanowiły większe oceaniczne rajdery.
Mimo stwierdzanych niedostatków, „Dupuy de Lôme” był ogólnie uważany przez jego dowódców za udany okręt, o dużych możliwościach bojowych. Miał przewagę nad głównymi przeciwnikami – brytyjskimi krążownikami pancernopokładowymi i starszymi krążownikami pancernymi, z których jedynie największe (I klasy) mogły stanowić dla niego zagrożenie w ewentualnym starciu, będąc uzbrojone w działa kalibru 234 mm z pociskami przeciwpancernymi.
Służba.
Wczesna służba we Francji (1895–1901).
6 maja 1895 roku „Dupuy de Lôme” został przydzielony do Eskadry Północnej w Breście. Tuż po wejściu do służby, 11 czerwca 1895 roku „Dupuy de Lôme” wypłynął wraz z pancernikiem „Hoche” i krążownikiem „Surcouf” do Niemiec na uroczystości otwarcia Kanału Kilońskiego. Okręt wywołał tam spore zainteresowanie swoją konstrukcją i sylwetką, przy tym spotkał się tam m.in. ze wzbudzającym podobny rozgłos nowym rosyjskim krążownikiem pancernym „Ruryk”. „Dupuy de Lôme” przebywał w Kilonii do 22 czerwca, po czym powrócił do Brestu. Bazował następnie głównie w Breście lub Cherbourgu, w składzie Eskadry Północnej. W lipcu brał udział w letnich manewrach floty francuskiej (działając w zespole z krążownikiem pancernym „Latouche-Tréville” przeciw zespołowi pancerników i starszych krążowników). W czerwcu 1896 roku „Dupuy de Lôme” w składzie eskadry odwiedził porty hiszpańskie, m.in. Vigo. W sierpniu tego roku służył, po dostosowaniu, jako jacht prezydenta Francji Felixa Faure′a w rejsie po atlantyckim wybrzeżu kraju, a 5 października wziął udział w powitaniu jachtu cara Rosji. W kolejnym roku dowódca okrętu komandor Valery sporządził obszerny memoriał dotyczący postulowanych ulepszeń (m.in. wymiany kotłów, usunięcia bojowych masztów wraz z lekkimi działami, przestawienia reflektorów, powiększenia wieży dowodzenia, usunięcia dwóch wyrzutni torped), lecz większość z nich nie doczekała się realizacji w toku dalszej służby.
W zastępstwie krążownika „Bruix”, który doznał awarii maszyny, „Dupuy de Lôme” wziął udział w wizycie prezydenta Felixa Faure′a w Rosji w sierpniu 1897 roku (wyszedł w morze później, z przeładowanymi z „Bruix” prezentami na pokładzie i dogonił eskadrę francuską w składzie krążowników „Pothuau” i „Surcouf” dopiero 23 sierpnia 1897 roku tuż przed Kronsztadem). Eskadra wyruszyła z powrotem 27 sierpnia. Od 27 października 1897 roku do 3 stycznia 1898 roku w Breście okręt był poddany niewielkiemu remontowi. Zamontowano wówczas także stępki przechyłowe, które zmniejszyły przechyły o około połowę i wywarły korzystny skutek na stabilność prowadzenia ognia. Wydłużono też stengi masztów.
Oprócz normalnych rejsów szkoleniowych u wybrzeży północno-zachodniej Francji, „Dupuy de Lôme” odwiedził w czerwcu 1899 r. w składzie Eskadry Północy Portugalię i Hiszpanię, po czym ponownie odwiedził Hiszpanię w sierpniu-wrześniu 1900 roku. Między 30 stycznia a 4 lutego 1901 roku krążownik przebywał na redzie Spithead, przywożąc francuską delegację do Wielkiej Brytanii na pogrzeb królowej Wiktorii. Podczas manewrów floty francuskiej w lipcu i sierpniu 1901 roku, połączonych także z wizytą w Portugalii, Hiszpanii i Maroku (Tanger), „Dupuy de Lôme” pierwszy raz przebywał na Morzu Śródziemnym i odwiedził śródziemnomorskie wybrzeże Francji. W 1901 roku zdjęto ostatecznie działa 37 mm z marsów bojowych.
Modernizacja i dalsza służba (1902–1911).
W latach 1902–1906 okręt poddano długo oczekiwanej modernizacji, wymieniając kotły na nowocześniejsze wodnorurkowe, co pociągnęło zmianę sylwetki z dwukominowej na trzykominową. Zdjęto również rufowy maszt bojowy, zastępując go lekkim masztem sygnałowym, a działa 47 mm z jego marsu bojowego przeniesiono na rufowy mostek. Prace trwały długo, gdyż w świetle budowy nowych krążowników pancernych, nie były one już priorytetowe. Okręt rozpoczął próby morskie po modernizacji 7 czerwca 1906 roku. Modernizacja jednak nie spełniła oczekiwań i nie okazała się udana – podczas prób dwugodzinnych 2 sierpnia osiągnięto tylko moc indykowaną 12 887,5 KM i prędkość 18,6 węzła. Przy tym, pogorszyła się znacznie dzielność morska na skutek zwiększenia się obciążenia części dziobowej (okręt zarywał dziobem w fale, płynąc naprzeciw fali, a bryzgi utrudniały prowadzenie ognia z dział dziobowych). Przyczynę nieosiągnięcia oczekiwanej mocy siłowni upatrywano w dużych stratach w przewodach doprowadzających parę z kotłów. Rozważano w kolejnych latach podniesienie ciśnienia w kotłach do 13 atmosfer, lecz ostatecznie zrezygnowano z tego z uwagi na niedostosowanie do takiego ciśnienia przewodów doprowadzających parę i maszyn. Nie doszła do skutku także postulowana modernizacja wieży dowodzenia, masztu dziobowego i wymiana śrub napędowych, z uwagi na wiek okrętu i nieopłacalność. Jedynie poprawiono własności morskie okrętu, zmniejszając balast na dziobie i przywracając przez to przegłębienie na rufie.
„Dupuy de Lôme” został przyjęty do służby po modernizacji 4 października 1906 roku. Mimo to, w tym okresie nie służył aktywnie. Dopiero 1 października 1908 roku okręt przydzielono do służby kolonialnej w Maroku (na miejsce krążownika „Kleber”) i 5 grudnia przebazował on z Brestu do Tangeru. Stan techniczny okrętu jednak pogarszał się, zwłaszcza dotyczyło to stanu części podwodnej, na skutek korozji. 13 września 1909 roku „Dupuy de Lôme” zawinął na remont do Lorient, gdzie został następnie wycofany do rezerwy i dokowany. Oceniano, że korozja miała prawdopodobnie charakter galwaniczny i była spowodowana cumowaniem podczas modernizacji obok okrętu z miedzianym obszyciem dna. Z uwagi na rozmiar wymaganych robót i niewielką już wartość bojową krążownika, w październiku 1909 roku podjęto decyzję o wycofaniu go ze służby. Został wycofany ze służby i przeniesiony do specjalnej rezerwy 14 listopada 1909 roku. 20 marca 1910 roku został przeznaczony do kasacji, lecz dopiero 20 lutego 1911 roku Rada Najwyższa marynarki postanowiła skreślić go z listy floty i przystąpić do rozbiórki siłowni, do czego jednak nie doszło.
Epizod peruwiański.
W tym czasie, wiosną 1911 roku kupnem krążownika we Francji zainteresował się rząd Peru, zaniepokojony zamiarem zakupu krążownika „Umbria” we Włoszech przez sąsiedni Ekwador. Peru chciało kupić okręt typu "Montcalm", lecz Francja odmówiła jego sprzedaży, oferując w zamian „Dupuy de Lôme”. 29 czerwca 1911 r. Peru zdecydowało się zakupić okręt i zajęto się negocjowaniem umowy. Cenę ustalono na 3 miliony franków oraz około 700 000 franków na koszty koniecznego remontu w bazie Lorient i prób. Wymianę poszycia kadłuba i próby odbiorcze prowadzono od 31 stycznia do 6 marca 1912 r. Wykazały one, że maszyny okrętu były w dobrym stanie. W połowie 1912 roku przybyła do Francji peruwiańska załoga i 12 września doszło do formalnego przekazania okrętu Peru w bazie Lorient. Podniesiono na nim banderę i otrzymał on nazwę „Commandante Aguirre”, na cześć peruwiańskiego oficera marynarki, który zginął na monitorze „Huascar” w bitwie koło Angamos. W tym czasie odpadło jednak zagrożenie morskie ze strony Ekwadoru, gdyż krążownik „Umbria” został zakupiony przez Haiti, i Peru, które zapłaciło tylko pierwszą ratę 1 miliona franków, zaczęło zwlekać z odbiorem okrętu i zapłatą reszty ceny. Wymiana not dyplomatycznych nie przynosiła skutku; krążownik stał nadal w Lorient, a peruwiańska załoga stopniowo zaczęła wracać do kraju. Stan ten nie uległ zmianie do wybuchu I wojny światowej w sierpniu 1914 roku.
Wiosną 1915 roku francuska marynarka rozważała przywrócenie okrętu do służby, wzorem innych starych krążowników, lecz w połowie 1916 roku zrezygnowano z tych planów z powodu jego nieuregulowanej sytuacji prawnej, a nadto wymagania trzech miesięcy na doprowadzenie go do stanu bojowego oraz obłożenia stoczni w Lorient innymi pracami. Ostatecznie 17 stycznia 1917 r. Peru zwróciło formalnie okręt Francji, przy tym zapłacony milion franków uznano za pokrywający koszty remontu i utrzymania okrętu (wycenione na ok. 900 000 franków). Francja także zobowiązała się, że w razie sprzedaży okrętu za sumę większą od 400 000 franków (wartości złomu w chwili sprzedaży go Peru), nadwyżkę przekaże rządowi Peru.
Przebudowa na statek handlowy.
Pomimo planów, okręt nie został sprzedany na złom, lecz w kolejnych miesiącach interesowało się nim kilku potencjalnych kupców z zamiarem przebudowy na statek handlowy. Ostatecznie w październiku 1918 roku były krążownik został zakupiony przez belgijskiego Lloyda. Przebudowę zlecono stoczni Forges et Chantiers de la Gironde w Bordeaux. Przebudowa okrętu takiej klasy na statek była bezprecedensowa i miała częściowo charakter eksperymentalny, szczególnie zainteresowana była nią marynarka wojenna jako sposobem pozbywania się starych jednostek. Oprócz usunięcia uzbrojenia, zdjęto opancerzenie tam, gdzie można było to wykonać bez osłabienia kadłuba. Nad taranową dziobnicą dobudowano nowy klasyczny dziób, z pionową stewą, w którym znalazły się pomieszczenia marynarzy. Zlikwidowano pierwszą i drugą kotłownię oraz pierwszą i drugą maszynownię, pozostawiając tylko jedną kotłownię i jedną maszynę napędzającą środkowy wał śruby. W miejscach zlikwidowanych pomieszczeń siłowni oraz komór amunicyjnych utworzono ładownie. Przebudowa zmieniła całkowicie sylwetkę jednostki; z nową wyspową nadbudówką z kominem pośrodku i z bomami ładunkowymi nabrała ona wyglądu statku cywilnego, wyróżniając się jedynie nietypową formą zachowanej rufy i dośrodkowym pochyleniem burt. Statek otrzymał nazwę „Peruvier” (Peruwiańczyk), ewidentnie związaną z przebiegiem jego służby.
Służba statku okazała się krótka i pechowa. Został on przekazany armatorowi w grudniu 1919 roku. 27 stycznia 1920 roku wypłynął on z Cardiff do Rio de Janeiro z ładunkiem 5000 ton węgla. Już następnego dnia zawinął on do Falmouth w celu napraw. Po opuszczeniu tego portu 14 lutego, na Atlantyku doszło do awarii siłowni, po czym statek został odholowany 20 lutego przez hiszpański parowiec „Leon y Castillo” do Las Palmas. W celu dostarczenia ładunku na miejsce, został on następnie zaholowany tam przez Atlantyk przez zapewniony przez armatora parowiec „Casconiere”. Do miejsca przeznaczenia dotarł 1 czerwca 1920 r., lecz wówczas okazało się, że węgiel w trzeciej ładowni zapalił się. Pożar ugaszono 19 czerwca, a 18 listopada 1920 r. nadal niesprawny statek został przyholowany przez „Casconiere” do Antwerpii, gdzie został odstawiony na około dwa lata. Ostatecznie, po sprzedaży holenderskiej firmie na złom, dawny „Dupuy de Lôme” został złomowany we Vlissingen.
Dowódcy.
Wszyscy dowódcy w randze komandora ("Capitaine de vaisseau").

</doc>
<doc id="1689929" url="https://pl.wikipedia.org/wiki?curid=1689929" title="Dupuy de Lome (1890)">
Dupuy de Lome (1890)



</doc>
<doc id="1689931" url="https://pl.wikipedia.org/wiki?curid=1689931" title="Ariel Nogueira">
Ariel Nogueira

Ariel, właśc. Ariel Augusto Nogueira (ur. 22 lutego 1910 w Petrópolis, zm. 1 sierpnia 2005 w Rio de Janeiro) – piłkarz brazylijski grający na pozycji ofensywnego pomocnika.
Ariel karierę piłkarską rozpoczął w 1927 roku w klubie Hellênico Rio de Janeiro. W tym samym roku przeszedł do Petropolitano Rio de Janeiro, w którym grał do 1929 roku, po czym przeszedł do Botafogo FR, w którym grał do 1934 roku (z krótką przerwą na epizod we CR Flamengo w 1933). Z Botafogo czterokrotnie zdobył mistrzostwo Stanu Rio de Janeiro - Campeonato Carioca w 1930, 1932, 1933, 1934.
W 1934 Ariel pojechał z reprezentacją Brazylii do Włoch na mistrzostwa świata, jednakże nie zagrał w jedynym, przegranym meczu przeciwko Hiszpanii. W reprezentacji zadebiutował 3 czerwca w przegranym 4-8 meczu z Jugosławią w Belgradzie. Był to jego jedyny oficjalny mecz w barwach "canarinhos" - pozostałe 18 były spotkaniami z klubami i regionami.

</doc>
<doc id="1689934" url="https://pl.wikipedia.org/wiki?curid=1689934" title="Yokohama Arena">
Yokohama Arena

 – hala sportowa w Jokohamie, w Japonii.
Budowa hali trwała od maja 1987 do kwietnia 1989 roku. Na trybunach może zasiąść 17 000 widzów.

</doc>
<doc id="1689939" url="https://pl.wikipedia.org/wiki?curid=1689939" title="Karsko (gmina)">
Karsko (gmina)

Karsko – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Siedzibą władz gminy było Karsko.
Gmina Karsko powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu myśliborskiego – weszła w skład nowo utworzonego woj. szczecińskiego.
Według stanu z 1 lipca 1952 gmina składała się z 5 gromad: Karsko, Kinice, Łubianka, Parzeńsko i Rychnów. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki – jako jedynej z dawnego powiatu myśliborskiego – nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł głównie w skład gmin Nowogródek Pomorski i Barlinek.

</doc>
<doc id="1689941" url="https://pl.wikipedia.org/wiki?curid=1689941" title="Marek Szapiro">
Marek Szapiro

Marek Szapiro (ur. 4 lutego 1917 w Warszawie, zm. 26 lipca 2002 w Sztokholmie) – polski neurolog i szachista żydowskiego pochodzenia.
Życiorys.
Urodził się w zasymilowanej rodzinie żydowskiej, jako syn dentysty Kazimierza Kaufmana (1888–1977) i Elli z domu Mandelsztam (1887–1957). Jego bratem był neurochirurg Jerzy Szapiro (1920–2011). Uczęszczał do Gimnazjum im. Mikołaja Reja w Warszawie, gdzie zdał maturę. Następnie rozpoczął studia na Wydziale Lekarskim Uniwersytecie Warszawskim, które jednak przerwał wybuch II wojny światowej. Od listopada 1940 wraz z rodziną przebywał w getcie warszawskim, z którego uciekli na aryjską stronę w drugiej połowie 1942. Ukrywali się w schowku zbudowanym pod podłogą posesji Stefana Petri w Wawrze.
Po zakończeniu wojny pracował w rozmaitych placówkach medyczno-badawczych i osiągnął kolejno stopnie doktora, doktora habilitowanego i docenta, specjalizując się w neurologii. W 1968 po antysemickiej nagonce, będącej następstwem wydarzeń marcowych, został oskarżony o "znieważenie państwa i ustroju" (podstawą był jego prywatny list, przejęty przez MBP). Został skazany na 3 lata więzienia, z czego odsiedział 9 miesięcy. W celi przebywał wraz z Jackiem Kuroniem. W 1970 wraz z żoną Anną i córkami Ewą i Małgorzatą wyemigrował do Szwecji i osiadł w Sztokholmie. Tam zmarł i został pochowany na Norra begravningsplatsen.
W 2005 wydano jego książkę "Moje szachowe życie", a w 2007 zostały wydane jego wspomnienia z okresu wojny "Nim słońce wzejdzie... Dziennik pisany w ukryciu 1943–1944". Był działaczem Polskiego Związku byłych Więźniów Politycznych.
Szachy.
Pasjonował się szachami, jednak ze względów zawodowych nie mógł im poświęcić wiele czasu. W mistrzostwach WTZGSz na rok 1938/1939 zdobył 3. miejsce. Podczas II wojny światowej grał w turnieju o mistrzostwo Dzielnicy Żydowskiej. Uczestniczył w pierwszych powojennych mistrzostwach Polski (Sopot 1946), zajmując w stawce 22 uczestników XV miejsce z dorobkiem 9 punktów z 21 partii i odnosząc indywidualne zwycięstwo nad zdobywcą brązowego medalu, Kazimierzem Platerem. Występ na mistrzostwach Łodzi w 1950 zakończył jego karierę zawodniczą. Później grał tylko partie towarzyskie i w rozgrywkach drużynowych. Sporadycznie drukował materiały z zakresu teorii debiutów i taktyki w polskiej prasie szachowej (m.in. w miesięczniku "Szachy").

</doc>
<doc id="1689943" url="https://pl.wikipedia.org/wiki?curid=1689943" title="Język ubychijski">
Język ubychijski



</doc>
<doc id="1689944" url="https://pl.wikipedia.org/wiki?curid=1689944" title="Iu-flex">
Iu-flex

Iu-flex (stosowane są także nazwy "IuFlex" i "Iu flex"
) – funkcjonalność opisywana przez specyfikacje 3GPP, której implementacja umożliwia bardziej elastyczne połączenie sieci radiowej (ang. "Radio Access Network") i szkieletowej (ang. "Core Network") w sieciach komórkowych budowanych w standardach GSM i UMTS.
Termin "Iu-flex" pochodzi od nazwy interfejsu pomiędzy kontrolerem sieci radiowej a siecią szkieletową (Iu) i od angielskiego słowa flexible - elastyczny, łatwo dostosowujący się.
Kwestie techniczne.
Sieć szkieletowa jest rozbudowana niezależnie dla potrzeb komutacji łączy (rozmowy głosowe, wideo rozmowy) na bazie central MSC oraz dla potrzeb komutacji pakietów na bazie elementów SGSN.
W klasycznych sieciach bez funkcjonalności "Iu-flex" każdy z elementów kontrolujących sieć radiową na pewnym obszarze (Base Station Controller (BSC) w GSM i Radio Network Controller (RNC) w UMTS) jest podłączony do jednego MSC i jednego SGSN. Dzięki zaimplementowaniu "Iu-flex", BSC i RNC mogą być podłączone do całej puli MSC oraz puli SGSN. Takie rozwiązanie sprawia, że sieć komórkowa jest bardziej odporna na awarie, oraz że ruch telekomunikacyjny
może być eleastycznie przekierowywany w zależności od obciążenia poszczególnych elementów sieci szkieletowej.

</doc>
<doc id="1689945" url="https://pl.wikipedia.org/wiki?curid=1689945" title="Afro Jax">
Afro Jax



</doc>
<doc id="1689948" url="https://pl.wikipedia.org/wiki?curid=1689948" title="Pudel toy">
Pudel toy

Pudel Toy to jedna z ras psów, należąca do grupy IX (Psy ozdobne i do towarzystwa) oraz do sekcji 2 (pudle). Odmiana toy jest najmniejszą z czterech odmian pudla (za pudlem dużym, średnim i miniaturowym). 
Historia.
Chociaż pudle znane są w Europie już od kilkuset lat, ich pochodzenie nie jest do końca wyjaśnione. Za ich rodzinny kraj oficjalnie uważa się Francję, ale istnieją dowody, że rasa mogła powstać także w Niemczech lub w Danii. Do przodków rasy zalicza się między innymi francuskie psy wodne (rasa obecnie niemal już nieistniejąca) oraz węgierskie psy myśliwskie. Nazwa pudel pierwotnie oznaczała prawdopodobnie „psa bawiącego się w wodzie”, czyli po prostu psa polującego na ptactwo wodne. Pudle golono na tułowiu, by umożliwić im pływanie, a gęste futro na nogach zostawiano, by uchronić kończyny przed ostrymi krzewami i trzcinami. W późniejszych czasach Francuzi odkryli inteligencję i talent aktorski tych psów i zrobili z nich zwierzęta cyrkowe, co nie wpłynęło korzystnie na ich reputację. W XVIII wieku pudle stały się ulubieńcami na królewskich dworach, a wówczas mało kto już pamiętał, że rasa świetnie sprawdzała się na polowaniach. Pudel stał się typowym „francuskim pieskiem”, czyli kanapowym pieszczoszkiem z kokardkami. Wówczas też wyhodowano dwie małe odmiany dużego pudla – miniaturową oraz najmniejszą – Toy. Dzisiaj pudle uważane są za psy wyłącznie do towarzystwa, choć w rzeczywistości są to zwierzęta wybitnie inteligentne i wszechstronne. 
Wygląd.
Budowa.
Pudel Toy to niewielki, elegancki piesek, mający 24-28 cm w kłębie i ważący około 3-4 kg. Jego czaszka jest zaokrąglona, stop niezbyt wyraźny, kufa wydłużona. Uszy długie i płaskie, przylegające do policzków. Oczy w kształcie migdałów, patrzące bystro i czujnie. Zgryz nożycowy, uzębienie mocne i kompletne. Wyraźna bruzda czołowa i grzebień potyliczny (ten ostatni może być słabiej zaznaczony niż u odmiany miniaturowej). Szyja mocna, średniej długości, łukowato wygięta, bez luźnej skóry. Sylwetka kwadratowa, o możliwie zbliżonej długości i wysokości w kłębie. Klatka piersiowa pełna, grzbiet prosty, krótki, nie może być karpiowaty ani łęgowaty. ogon osadzony wysoko. Kończyny proste, równoległe, o dobrze umięśnionych udach. Łapy małe, owalne, o wysklepionych palcach.
Szata i umaszczenie.
Sierść gęsta, elastyczna, wełnista, przypominająca owcze runo. Dopuszczalne są wszystkie jednolite umaszczenia. 
Wyróżnia się trzy typy strzyżenia pudli odmiany Toy:
Charakter.
Pudel toy to piesek żywy, wesoły, pełen temperamentu. Jest bardzo wrażliwy i czuły, a przy tym niezwykle inteligentny. Doskonale nadaje się do szkolenia, choć niewielu opiekunów korzysta z jego talentu do uczenia się. Lubi towarzystwo ludzi, jest przyjazny, chętny do zabawy, bardzo przywiązuje się do opiekunów. W stosunku do obcych zachowuje rezerwę. Nieszkolone osobniki mogą być zbyt szczekliwe, ale odpowiedni trening na pewno temu zaradzi. 
Zdrowie.
Rasa ma tendencje do infekcji uszu, łzawienia oczu, kłopotów z układem trawiennym, zaburzeniami pracy serca, PRA (Progressive Retinal Atrophy) oraz IMHA (Immune Mediated Hemolytic Anemia).

</doc>
<doc id="1689950" url="https://pl.wikipedia.org/wiki?curid=1689950" title="Jarmark Św. Stanisława w Siedlcach">
Jarmark Św. Stanisława w Siedlcach

Jarmark św. Stanisława BM – dwudniowa impreza handlowo-wystawiennicza organizowana w Siedlcach, ustanowiona w 2008 uchwałą rady miasta, rozpoczynająca się w dniu imienin patrona miasta (tj. 8 maja).
W jarmarku bierze udział ok. 100 wystawców, głównie handlowców, artystów, rzemieślników i kolekcjonerów. Jarmark odwiedza około 5 tys. gości.
Dukat Lokalny 4 Jacki.
Podczas II Jarmarku (w 2009 roku) został wprowadzony do obiegu Dukat Lokalny "4 Jacki". Wybity przez Mennicę Polską w liczbie 20 tys. szt. o nominale 4 Jacki, które w okresie honorowania (8 maja - 31 sierpnia 2009) miały równowartość 4 złotych. Na awersie Jacków umieszczony został ratusz miejski, na rewersie zaś wizerunek Jana Pawła II, upamiętniający 10. rocznicę wizyty apostolskiej w Siedlcach 10 czerwca 1999 roku. W czasie honorowania Jackami można było płacić w punktach honorujących Dukat Lokalny "4 Jacki", oznaczonych specjalnym logo akcji (m.in. w Miejskim Ośrodku Kultury w Siedlcach (dystrybutor akcji z ramienia miasta), sklepy Stokrotka, Carlos, PSS Społem w Siedlcach oraz Nove Kino Siedlce).
Dodatkowo wybito też 500 srebrnych dukatów o nominale 40 Jacków, zamkniętych w specjalnych kapsułach, skierowanych przede wszystkim dla numizmatyków i kolekcjonerów.
Układ Jarmarku.
Z uwagi na dość krótką historię jarmarku, zajmuje on stosunkowo małą powierzchnię, obecnie są to:

</doc>
<doc id="1689954" url="https://pl.wikipedia.org/wiki?curid=1689954" title="Sebastião Miranda da Silva">
Sebastião Miranda da Silva

Mirandinha, właśc. Sebastião Miranda da Silva (ur. 26 lutego 1952 w Bebedouro) – brazylijski piłkarz. Podczas kariery występował na pozycji napastnika.
Kariera klubowa.
Karierę piłkarską Mirandinha rozpoczął w 1969 roku w klubie América São José do Rio Preto. Lata 1970–1973 spędził w klubie Corinthians Paulista. W klubie z São Paulo wystąpił w 76 spotkaniach, strzelając przy tym 34 bramki. Kolejne 4 lata (1974-1978) spędził w lokalnym rywalu São Paulo FC, z którym zdobył mistrzostwo Stanu São Paulo - Campeonato Paulista w 1975 roku i mistrzostwo Brazylii - Campeonato Brasileiro w 1977 roku. Bilans w klubie z São Paulo to 28 meczów i 11 bramek. Kolejne lata kariery (1978-1986) to nieustanne zmiany barw klubowych. Mirandinha grał w tym okresie m.in. w USA i Meksyku. Mirandinha karierę zakończył w Ginasio Pinhalense.
Kariera reprezentacyjna.
W reprezentacji Brazylii Mirandinha zadebiutował 31 marca 1974 w zremisowanym 1-1 meczu przeciwko reprezentacją Meksyku rozegranym w Rio de Janeiro. W 1974 pojechał z reprezentacją na Mistrzostwa Świata rozgrywanych na stadionach RFN. Na mistrzostwach zagrał w 4 meczach "canarinhos", w tym meczu o 3. miejsce przeciwko reprezentacji Polski, który był zarazem jego ostatnim meczem w reprezentacji. Łącznie w reprezentacji Mirandinha rozegrał 7 spotkań.

</doc>
<doc id="1689955" url="https://pl.wikipedia.org/wiki?curid=1689955" title="Biskupi Nitry">
Biskupi Nitry



</doc>
<doc id="1689956" url="https://pl.wikipedia.org/wiki?curid=1689956" title="Amiral Charner">
Amiral Charner

„Amiral Charner” – nazwa noszona na przestrzeni dziejów przez kilka okrętów Marine nationale:

</doc>
<doc id="1689960" url="https://pl.wikipedia.org/wiki?curid=1689960" title="Tiełogrejka">
Tiełogrejka



</doc>
<doc id="1689962" url="https://pl.wikipedia.org/wiki?curid=1689962" title="Louise Moillon">
Louise Moillon

Louise Moillon (ur. w 1610 w Paryżu, zm. w 1696 tamże) – francuska malarka okresu baroku specjalizująca się w martwej naturze.
Pochodziła z rodziny malarzy. Jej ojciec Nicolas Moillon był pejzażystą. Tworzyła wyłącznie martwe natury, przedstawiające najczęściej kosze z owocami.

</doc>
<doc id="1689963" url="https://pl.wikipedia.org/wiki?curid=1689963" title="Ulica Borowska we Wrocławiu">
Ulica Borowska we Wrocławiu

Ulica Borowska – ulica Wrocławia, położona w południowej części miasta w miejscu, gdzie niegdyś znajdowała się droga z Wrocławia do miejscowości Borów (powiat strzeliński), od której ma swoją tak współczesną polską, jak i niemiecką nazwę (do 1945 roku "Bohrauerstraße").
Historia.
Do połowy XIX wieku wiejska droga do wsi Borów (wzmiankowanej już w roku 1202) zaczynała się przy miejskiej rogatce ("Bohrauer Barriere" – Rogatka Borowska), położonej w miejscu, gdzie dziś znajduje się wiadukt kolejowy i wiodła na południe obok Pól Stawowych. Wkrótce po tym, jak wzdłuż ówczesnej południowej granicy miasta pojawiły się linie i instalacje kolejowe, rosnąć zaczęło znaczenie Przedmieścia Świdnickiego i graniczących z nim terenów, w tym także drogi do Borowa, która ok. roku 1856 zaczęła nabierać charakteru miejskiego. Najbardziej skrajny północny skrawek tej drogi formalnie włączono w granice miasta przy okazji wielkiego porządkowania przedmieści (1808) w związku z zarządzoną przez zwycięskie wojska napoleońskie likwidacją fortyfikacji miejskich, natomiast pozostałą część – w 1868 i w 1897, przez przyłączenie wsi "Lehmgruben" (dziś osiedle Glinianki), "Neudorf" (dziś osiedle Powstańców Śląskich) i "Kleinburg" (dziś Borek). Ostatni etap wiąże się z włączeniem po roku 1912 w granice miasta należących do wsi "Oltaschin" (Ołtaszyn) terenów ograniczonych od zachodu ulicą Borowską i od południa obwodnicą kolejową. W ciągu ostatniej dekady XIX i pierwszej dekady XX wieku północna część ulicy zabudowana została kamienicami czynszowymi. Niemal wszystkie kamienice i pozostałe pozostałe obiekty (z trzema wyjątkami) znajdujące się przy północnej części ulicy legły w gruzach w roku 1945 podczas bombardowań "Festung Breslau".
W 1876 zbudowany został przy ul. Borowskiej (przy skrzyżowaniu z dzisiejszą ul. Dyrekcyjną) wedle wcześniejszego projektu Hansa Zimmermanna kościół pod wezwaniem Zbawiciela ("Salvatorkirche"). Wokół kościoła urządzony został (w 1895, w miejscu dawnych Pól Stawowych) spory skwer; dziś na jego miejscu znajduje się galeria handlowa.
Jedynymi obiektami nadającymi się po roku 1945 do odbudowy na odcinku na północ od Al. Armii Krajowej była kamienica przy ul. Borowskiej nr 1-3 (po wojnie siedziba Dolnośląskiej Federacji Sportu), stojąca naprzeciwko dawna siedziba "Deutsche Hohseefischerei „Nordsee”" (później Centrali Rybnej) przy Borowskiej nr  2 (obydwa budynki tuż przy wiadukcie kolejowym k. Dworca Głównego) oraz wybudowane w 1882 gimnazjum dla "Auf den Hälteräckern" (po roku 1945 szkoła podstawowa nr 59 i 77, dziś gimnazjum nr 17 w kwartale między Borowską, Dyrekcyjną i Ślężną) przy ul. Ślężnej 2-24. Częściowo odbudowany został szpital Bethesda (późniejszy szpital Ginekologiczno-Położniczy przy ul Dyrekcyjnej 5-7). Pozostałe budynki (kamienice czynszowe i obiekty użyteczności publicznej, jak np. Hotel Central przy Borowskiej 5, hala sportowa Weimanna "Weimanns Special-Sporthaus", Borowska 13 w trójkącie ulic Borowskiej, Ślężnej i Glinianej) zostały zniszczone w stopniu nie pozwalającym na ich odtworzenie. Działania wojenne natomiast oszczędziły wiele z budynków znajdujących się wzdłuż południowego, peryferyjnego końca ulicy Borowskiej. W latach dwudziestych postawiono tam m.in. ciąg czterokondygnacyjnych domów wielorodzinnych, które przetrwały do dziś (widoczne na fotografiach obok).
Po wojnie przez kilka dziesięcioleci północna część ulicy Borowskiej przebiegała przez martwe gruzowisko (gdzieniegdzie, na nadających się do tego rodzaju zagospodarowania terenach, zakładane były ogródki działkowe), jakim było do lat 70. całe dzisiejsze osiedle Południe. W latach 60. rozpoczęła się budowa nowych bloków na osiedlu Huby (na wschód od Borowskiej), w latach 70. na osiedlu Południe (na zachód od Borowskiej), a w następnych dwóch dekadach na osiedlu Gaj. Odgruzowywanie i odbudowa miasta wywołała zapotrzebowanie na nieodległe od placów budów miejsce do wysypywania gruzu po zburzonych domach. Wybrano kwartały ulic przy Wielkiej w pasie między Borowską a Ślężną, do ul. Wesołej na północ i do Kamiennej na południu. Wywożony tu gruz przez lata wyrósł na hałdę wysokości kilkunastu metrów, grzebiąc pod sobą stumetrowy odcinek ulicy Wielkiej oraz całą niegdysiejszą "Rogauerstraße". Hałdę tę z czasem zagospodarowano, obsiano trawą i obsadzono drzewami; nazwana została w latach 80. Wzgórzem Gomułki, później przemianowana została na Wzgórze Andersa. Na początku XXI część północną wzgórza splantowano i wybudowano na tym miejscu aquapark – Wrocławski Park Wodny.
Obecny przebieg ulicy zaczyna się węzłem u zbiegu ul. Ślężnej, Nasypowej, Stawowej i Peronowej (pod wiaduktem kolejowym przy dworcu Wrocław Główny) na północy i kończy pod wiaduktem Towarowej Obwodnicy Wrocławia (nieopodal ul. Kukuczki) na południu; łączna jej długość wynosi ok. 3,1 km. Północny koniec ulicy Borowskiej należy do osiedli Glinianki i Huby (które odgranicza od osiedla Południe), a południowy (od Al. Armii Krajowej) – do osiedla Gaj.
W maju 1982 władze miejskie Wrocławia wydały zgodę na budowę przy ul. Borowskiej kościoła pod wezwaniem św. Franciszka z Asyżu; kamień węgielny pod jego budowę poświęcił w 1983 podczas swojej drugiej pielgrzymki do Polski papież Jan Paweł II. Prace przy budowie tego kościoła trwały przez następnych 11 lat i zakończyły się w 1994 r.
W początkach XXI wieku przy ulicy Borowskiej nr 213 uruchomiono kosztem 840 milionów złotych duży kompleks medyczny; najpierw otwarto gabinety lekarskie i przychodnie, a latem 2007 do nowego wrocławskiego Akademickiego Szpitala Klinicznego im. Jana Mikulicza-Radeckiego z 26 salami operacyjnymi przyjęci zostali pierwsi pacjenci (uroczyste otwarcie tej ciągnącej się 30 lat inwestycji nastąpiło w styczniu 2008, ale dalsza rozbudowa obiektu trwa nadal).

</doc>
<doc id="1689964" url="https://pl.wikipedia.org/wiki?curid=1689964" title="Angel (singel Eurythmics)">
Angel (singel Eurythmics)

Angel – singel brytyjskiego duetu Eurythmics, wydany w 1990 roku.
Ogólne informacje.
Piosenka została wydana jako czwarty singel z albumu "We Too Are One". Nie ukazała się ona jednak w USA. Osiągnęła średni sukces: w Wielkiej Brytanii dotarła do miejsca 23. i nie weszła na listę w Stanach Zjednoczonych. Przyczyną do napisania piosenki dla Annie Lennox było najprawdopodobniej urodzenie martwego dziecka.
Teledysk.
Teledysk do tej piosenki był rzadko pokazywany w telewizji, a stacja MTV nie grała go wcale, najprawdopodobniej ze względu na sceny związane z okultyzmem. Wyreżyserowała go Sophie Muller.
Annie Lennox ponownie nagrała piosenkę w 1997 roku na tribute album pt. "Diana, Princess of Wales: Tribute".

</doc>
<doc id="1689970" url="https://pl.wikipedia.org/wiki?curid=1689970" title="Księstwo Waldecku i Pyrmontu">
Księstwo Waldecku i Pyrmontu

Księstwo Waldecku i Pyrmontu (skrótowo: "Waldeck i Pyrmont"; niem.: "Fürstentum Waldeck und Pyrmont"; do 1692: "Księstwo Waldecku", "Waldeck"; niem.: "Fürstentum Waldeck") – księstwo (do 1692 hrabstwo) w Świętym Cesarstwie Rzymskim. Od 1806 roku państwo Związku Reńskiego, a od 1815 Związku Niemieckiego. Od 1866 roku państwo Związku Północnoniemieckiego, a po zjednoczeniu Niemiec w 1871 roku jeden z krajów Cesarstwa Niemieckiego. Po 1919 kraj Rzeszy. W 1922 Pyrmont włączono do Prus (na mocy postanowień plebiscytu z 24 marca 1922), zaś Waldeck w 1928 (na mocy postanowień plebiscytu z 7 września 1928).
Władcy Waldeck.
Hrabiowie Waldeck.
1397 – podział na hrabstwa: Waldeck-Landau i Waldeck-Waldeck
Hrabiowie Waldeck-Landau (linia starsza).
1495 – wygaśnięcie starych linii: Landauer; Landau-Waldeck, Waldeck-Eisenberg ich terytoria dziedziczy linia Waldeck-Wildungen
Hrabiowie Waldeck-Waldeck (linia młodsza).
1486 podział na Waldeck-Eisenberg i Waldeck-Wildungen
Hrabiowie Waldeck-Eisenberg (starsza linia).
Panowanie środkowej linii w Waldeck-Eisenberg i nowej linii Waldeck-Landau
Hrabiowie Waldeck-Landau (nowa linia).
1597 – Po wygaśnięciu młodszych linii: Landauer; Landau-Waldeck, Waldeck-Eisenberg ich ziemie przejmuje Waldeck-Wildungen
Hrabiowie Waldeck-Eisenberg (środkowa linia).
1607 podział Waldeck-Eisenberg (linia młodsza) i Waldeck-Wildungen (linia młodsza)
Hrabiowie Waldeck-Eisenberg (linia młodsza).
Po śmierci Jerzego Fryderyka jego ziemie przejął Krystian Ludwik Waldeck (Waldeck-Wildungen (linia młodsza))

</doc>
<doc id="1689977" url="https://pl.wikipedia.org/wiki?curid=1689977" title="Do You Know Where You’re Going To? (Theme from Mahogany)">
Do You Know Where You’re Going To? (Theme from Mahogany)

Theme from Mahogany (Do You Know Where You're Going To) – singel Diany Ross wydany w 1975 roku. Piosenka została nagrana na soundtrack do filmu "Mahogany". Bohaterka piosenki przedstawiona została jako biedna Afro-Amerykanka, która zostaje sławną rzymską projektantką mody. Przypominając sobie dawne czasy, pokazuje ona jak uboga w uczucia jest jej przyszłość i jakie podjęła decyzje, aby dotrzeć tam, gdzie teraz jest. Refren "Do you know where you're going to? Do you like the things that life is showing you?" podkreśla nostalgiczny charakter piosenki.
Nagrany z pełnym akompaniamentem orkiestry, "Theme from "Mahogany"" stał się jednym z najbardziej rozpoznawalnych elementów filmu "Mahogany". Wielu krytyków nie faworyzowało piosenki, ale względnie została przyjęta bardzo dobrze. Później wydana jako singel, "Theme from "Mahogany"" stał się numerem jeden na U.S. Billboard Hot 100, i był nominowany do Oscara. Ross zaśpiewała ją na gali rozdania Oscarów co było transmitowane satelitarnie w Holandii.
Teresa Carpio scoverowała piosenkę w latach 70. na album winylowy "Hit Sounds Vol. 5", na który nagrywali angielscy artyści, pochodzący z Hongkongu.
Wersja Marii Carey.
Mariah Carey nagrała swoją wersję piosenki Ross na swój album "#1's". Została ona umieszczona na wersji europejskiej albumu. Piosenka został umieszczona także na jedynej dotychczas EP wokalistki, wydanej ekskluzywnie w Wal-Mart – "Valentines". W Brazylii wydano piosenkę jako singel promocyjny z "#1's". Wydano także remiksy tej piosenki. Zawarto ją także na francuskiej wersji "Rainbow" i filipińskiej wersji "#1's".
Lista utworów.
Brazilian Single
DJ Grego Remixes
Wersja Jennifer Lopez.
Jennifer Lopez nagrała swoją wersję w tym samym czasie, co Mariah Carey, gdyż pracowała wtedy z tą samą wytwórnią, co Carey. Piosenka została umieszczona na filipińskiej i holenderskiej wersji debiutu Jennifer Lopez "On the 6". Obydwie wersje (Carey i Lopez) są do siebie bardzo podobne.

</doc>
<doc id="1689978" url="https://pl.wikipedia.org/wiki?curid=1689978" title="Dom mansjonarski w Lublinie">
Dom mansjonarski w Lublinie

Dom mansjonarski, mansjonaria lub dom wikariuszy – XV-wieczny zabytek w zespole dawnego kościoła farnego pw. św. Michała na Starym Mieście w Lublinie, przy ul. Archidiakońskiej 9. W późniejszych czasach budynek był wielokrotnie przebudowywany, przed II wojną światową służył m.in. jako kamienica czynszowa. Obecnie cały jest samodzielnym mieszkaniem.
Historia budynku.
Pierwotnie była to XV-wieczna baszta w murach miejskich, z furtą prowadzącą z lubelskiego zamku do fary na Starym Mieście. Po powołaniu w XVI wieku grupy mansjonarzy, czyli duchownych, których zadaniem było stałe rezydowanie przy katedrach, kolegiatach i znaczniejszych parafiach, przebudowano basztę na kamienicę mieszkalną.
Fronton mansjonarii ozdobiony jest trójkątnym tympanonem z płaskorzeźbą "Chrystusa Salvadora". Pojawił się on nad drzwiami wejściowymi w chwili, gdy rozbierano farę i według „Przewodnika po Lublinie” autorstwa Bernarda Nowaka element ten pochodzi z rozebranych murów kościoła św. Michała. W połowie XIX wieku stan budynku był tak zły, że Antonio Corazzi musiał ratować tympanon, przenosząc go na Wieżę Trynitarską, gdzie do dziś znajduje się oryginał. Na domu mansjonarskim w latach 50. XX wieku pojawił się odlew tympanonu.
W roku 1928 kamienicę nabył Majer Rat, a po nim dziedziczyli ją jego synowie: Izrael i Icek oraz córki Szajndla Rozenblat i Serka Krasnosielska. II wojnę światową przeżyła jedynie Chana Rat, córka Icka Rata. Polska Rzeczpospolita Ludowa nie zabrała jej prawa własności i kamienica została sprzedana za 1400 tys. złotych Annie Sokołowskiej i Eugenii Godlewskiej. Na przełomie lat 80. i 90. XX wieku dom odkupili od nich Marek Cegielski i Jerzy Kostka. W połowie lat 90. od Cegielskiego i Kostki dom odkupił, a następnie wyremontował Janusz Palikot.
Na początku 2009 roku na placu przed budynkiem, obok odrestaurowanych fundamentów kościoła św. Michała, ustawiono, wykonaną z brązu w skali 1:40, makietę dawnej lubelskiej fary.

</doc>
<doc id="1689980" url="https://pl.wikipedia.org/wiki?curid=1689980" title="Mansjonaria w Lublinie">
Mansjonaria w Lublinie



</doc>
<doc id="1689990" url="https://pl.wikipedia.org/wiki?curid=1689990" title="(My My) Baby’s Gonna Cry">
(My My) Baby’s Gonna Cry

(My My) Baby’s Gonna Cry – singel brytyjskiego duetu Eurythmics, wydany w 1990 roku.
Ogólne informacje.
Singel ten był pierwszym (i jedynym) w karierze Eurythmics, wydanym w Stanach Zjednoczonych, ale nie w Wielkiej Brytanii. Piosence nie udało się odnieść sukcesu w USA i nie weszła ona na tamtejsze listy przebojów, docierając jedynie do miejsca 58. w Kanadzie. Jest to pierwsza piosenka zespołu, w której część głównego wokalu obejmuje Dave Stewart.
Słowa piosenki były zwiastunem rozwiązania zespołu. Podczas pracy nas albumem "We Too Are One" zawodowe stosunki między Lennox i Stewartem były bardzo napięte, a utwór okazał się ostatnim singlem aż do powrotu Eurythmics prawie 10 lat później.
Teledysk.
Teledysk wyreżyserowała Sophie Muller. Okładka płyty "Greatest Hits" to w rzeczywistości jedno z ujęć z tego wideoklipu.

</doc>
<doc id="1689993" url="https://pl.wikipedia.org/wiki?curid=1689993" title="Waldeck">
Waldeck



</doc>
<doc id="1689996" url="https://pl.wikipedia.org/wiki?curid=1689996" title="Wysszaja liga czempionata SSSR po futbołu (1991)">
Wysszaja liga czempionata SSSR po futbołu (1991)

Rozgrywki radzieckiej wyższej ligi w sezonie 1991 były pięćdziesiątymi trzecimi i ostatnimi w historii radzieckiej pierwszej ligi. W rozgrywkach wzięło udział szesnaście drużyn, w tym cztery, które awansowały z drugiej ligi – Spartak Władykaukaz, Paxtakor Taszkent, Metałurh Zaporoże i Lokomotiw Moskwa. Po sezonie ligę rozwiązano. Mistrzowski tytuł po raz 7-my wywalczyła drużyna CSKA Moskwa. Królem strzelców ligi został Igor Koływanow z Dinama Moskwa, który zdobył 18 goli. Po sezonie zespoły z Ukraińskiej SRR przystąpiły do ukraińskiej pierwszej ligi, Ararat Erywań – ormiańskiej pierwszej ligi, Dynama Mińsk – białoruskiej pierwszej ligi, Paxtakor Taszkent – uzbeckiej pierwszej ligi, a Pamir Duszanbe – tadżyckiej pierwszej ligi.
Najlepsi strzelcy.
"źródło: rsssf.com "
Nagrody.
33 najlepszych piłkarzy ligi za sezon 1991:

</doc>
<doc id="1689998" url="https://pl.wikipedia.org/wiki?curid=1689998" title="Kujtim Spahivogli">
Kujtim Spahivogli

Kujtim Spahivogli (ur. 30 czerwca 1932 w Lushnji, zm. 7 lipca 1987 w Tiranie) – albański aktor i reżyser.
Życiorys.
W 1952 ukończył naukę w szkole artystycznej Jordan Misja w Tiranie, a następnie wyjechał do Moskwy. W 1956 ukończył studia aktorskie w GITIS, po czym powrócił do Albanii, gdzie został aktorem Teatru Ludowego (późniejszego Teatru Narodowego). Zadebiutował na tej scenie rolą Feliksa Dzierżyńskiego w dramacie "Dzwony Kremla" Nikołaja Pogodina. Występował głównie w dramatach albańskich, ale zagrał także główną rolę w Hamlecie. Sporadycznie występował także w roli reżysera. Zajmował się także pracą dydaktyczną - był m.in. dziekanem wydziału dramatu Instytutu Sztuk w Tiranie. W 1964 współtworzył Teatr Petro Marko we Wlorze, z którym współpracował jako reżyser.
W 1973 został usunięty z teatru z powodów politycznych i wraz z rodziną internowany w pobliżu Fieru. Przypuszczalnie jednym z powodów była przyjęta negatywnie przez władze partyjne inscenizacja "Łaźni" W.Majakowskiego.
Na dużym ekranie zadebiutował w 1966 jedną z głównych ról w filmie fabularnym "Oshëtime në bregdet".
Pośmiertnie, już w latach 90. został uhonorowany przez władze Albanii tytułem Artysty Ludu (alb. Artist i Popullit). Imię aktora przyjął Narodowy Teatr Eksperymentalny, działający w Tiranie, a także jedna z ulic w tirańskiej dzielnicy Selitë.

</doc>
<doc id="1689999" url="https://pl.wikipedia.org/wiki?curid=1689999" title="Baum (herb baronowski)">
Baum (herb baronowski)

Baum baron ("Baum II") – polski herb baronowski, nadany w zaborze austriackim.
Opis herbu.
Na tarczy dwudzielnej w pas w polu górnym, błękitnym cztery kopie srebrne w krzyż skośny po dwie na stronę, nad którymi czapka z piórem. W polu dolnym, złotym mur obronny srebrny, z otwartą bramą, w której orzeł dwugłowy czarny. Nad tarczą korona baronowska. Jako trzymacze dwa lwy wspięte, złote, prawy patrzący w prawo, lewy w lewo.
Najwcześniejsze wzmianki.
Nadany Antoniemu Baumowi von Appelshofen (jego ojciec nosił herb Baum) w 1811 roku.
Herbowni.
baron Baum von Appelshofen.
Zobacz też.
Baum – herb, którym pieczętował się ojciec Antoniego.

</doc>
<doc id="1690000" url="https://pl.wikipedia.org/wiki?curid=1690000" title="Baum II">
Baum II



</doc>
<doc id="1690002" url="https://pl.wikipedia.org/wiki?curid=1690002" title="Ignacy (Bazyluk)">
Ignacy (Bazyluk)

Ignacy, imię świeckie Jakub Bazyluk (ur. w latach 60. XIX wieku, zm. 9 sierpnia 1942 w Jabłecznej) – mnich prawosławny, jeden z Męczenników chełmskich i podlaskich. Znany również jako św. męczennik Ignacy Jabłeczyński.
Życiorys.
Nie jest znana jego dokładna data i miejsce urodzenia. Przez cały okres międzywojenny był już zakonnikiem w monasterze św. Onufrego w Jabłecznej, gdzie był jednym z najstarszych mnichów. Wykonywał funkcję dzwonnika.
We wrześniu 1939 wojska niemieckie zajęły część budynków monasteru na placówkę wojsk pogranicznych i zabrały z niego całe zapasy żywności oraz żywy inwentarz. Mnisi nie zamknęli jednak klasztoru, a nawet wysłali do władz okupacyjnych list protestacyjny, co jednak nie przyniosło poprawy ich sytuacji.
Nocą z 9 na 10 sierpnia 1942 , najprawdopodobniej będąc pod wpływem alkoholu, podpalili klasztor i zdemolowali część wnętrz. Schwytanych mnichów spędzali na dziedziniec, zapowiadając, że mają zamiar ich rozstrzelać. Nie pozwolili również gasić pożaru. Części zakonników udało się uciec; Ignacy jednak wszedł na dzwonnicę i zaczął biciem w dzwon alarmować mieszkańców. Został wówczas zaatakowany przez grupę niemieckich żołnierzy i śmiertelnie pobity.
Niemcy nie pozwolili ugasić pożaru również przybyłym na miejsce zdarzeń mieszkańcom Jabłecznej, po czym nakazali przetrzymywanym mnichom wykopać grób. Ostatecznie jednak do rozstrzelania ocalałych nie doszło, pozwolono również na pochówek Ignacego na cmentarzu monasteru. Jego relikwie zostały później przeniesione do cerkwi św. Onufrego w obrębie kompleksu klasztornego.
Kanonizowany 20 marca 2003 uchwałą Świętego Soboru Biskupów PAKP.

</doc>
<doc id="1690003" url="https://pl.wikipedia.org/wiki?curid=1690003" title="Baum II (herb szlachecki)">
Baum II (herb szlachecki)



</doc>
<doc id="1690007" url="https://pl.wikipedia.org/wiki?curid=1690007" title="Cerkiew pw. św. Mikołaja w Gostyninie">
Cerkiew pw. św. Mikołaja w Gostyninie



</doc>
<doc id="1690008" url="https://pl.wikipedia.org/wiki?curid=1690008" title="Kościół pw. św. Michała Archanioła w Sławie">
Kościół pw. św. Michała Archanioła w Sławie



</doc>
<doc id="1690009" url="https://pl.wikipedia.org/wiki?curid=1690009" title="Henryk Krawczyk (informatyk)">
Henryk Krawczyk (informatyk)

Henryk Krawczyk (ur. 20 maja 1946 roku w Dybowie na Mazurach) – polski profesor, informatyk, specjalista z zakresu inżynierii oprogramowania, systemów równoległych i rozproszonych, rektor Politechniki Gdańskiej (kadencja: 2008–2012 oraz 2012–2016), czterokrotny dziekan Wydziału Elektroniki, Telekomunikacji i Informatyki Politechniki Gdańskiej (w latach: 1990–1996, 2002–2006),były kierownik Katedry Architektury Systemów Komputerowych.
Życiorys.
Ukończył VIII Liceum Ogólnokształcące im. Komisji Edukacji Narodowej w Gdańsku.
Zaraz po studiach na Politechnice Gdańskiej pracował jako asystent projektant w Przemysłowym Instytucie Telekomunikacji. Niebawem został adiunktem na Politechnice Gdańskiej. Przygotowując doktorat, w latach 1972–1975, wyjeżdżał na zagraniczne staże. W 1997 roku objął Katedrę Architektury Systemów Komputerowych Wydziału Elektroniki, Telekomunikacji i Informatyki PG. Czterokrotnie wybrany został dziekanem wydziału. Wprowadził nowe zasady rozdziału kosztów wydziałowych, dzięki którym wyraźnie zwiększyły się wpływy finansowe z działalności badawczej. 
Autor kilku wdrożeń komputerowych, m.in. systemu wspomagającego badania endoskopowe w Akademii Medycznej w Gdańsku (dziś: Gdański Uniwersytet Medyczny) oraz systemu wywoływania w niebezpieczeństwie dla brzegowych stacji morskich. Sformułował nową klasę zagrożeń w systemach informatycznych, tzw. zagrożeń nadciągających i opracował procedury im zapobiegające. Procedury te odegrały istotną rolę przy eliminacji błędów wiążących się z datą 2000, a dziś służą do ograniczenia destrukcyjnej działalności intruzów w Internecie.
Czynnie uczestniczy w krajowych organizacjach naukowych. Pracuje jako wiceprzewodniczący Komitetu Informatyki Polskiej Akademii Nauk. Jest członkiem z wyboru Rady Naukowej Instytutu Podstaw Informatyki PAN.
Przez dwie kadencje był członkiem Rady Naukowej Centrum Informatycznego Trójmiejskiej Akademickiej Sieci Komputerowej, która powstała po to, by zapewnić pomorskim uczelniom dostęp i bezpieczeństwo korzystania z sieci. 
Kieruje modułem „Technologie Informacyjne i Komunikacyjne” w Centrum Zaawansowanych Technologii Pomorze. Jest współtwórcą Centrum Doskonałości Informor, zorientowanego na wykorzystanie teleinformatyki w gospodarce morskiej. 
Równocześnie z pełnieniem obowiązków Rektora Politechniki Gdańskiej prof. Henryk Krawczyk obejmował w kadencji 2012–2016 funkcję wiceprzewodniczącego Konferencji Rektorów Polskich Uczelni Technicznych (KRPUT).
Ma żonę i trzy córki, z których dwie są absolwentkami Politechniki Gdańskiej.

</doc>
<doc id="1690011" url="https://pl.wikipedia.org/wiki?curid=1690011" title="Fizyka neutronowa">
Fizyka neutronowa

Fizyka neutronowa – dział fizyki jądrowej, poświęcony badaniu własności neutronu, takich jak: masa, spin, ładunek elektryczny, moment magnetyczny, rozpad promieniotwórczy oraz jego oddziaływania z materią.

</doc>
<doc id="1690014" url="https://pl.wikipedia.org/wiki?curid=1690014" title="Blue Hustler">
Blue Hustler

Blue Hustler – brytyjska telewizja erotyczna typu softcore.
Właścicielem kanału jest holenderska firma Sapphire Media International BV. Blue Hustler emituje ramówkę w godzinach 23:00-5:00.

</doc>
<doc id="1690015" url="https://pl.wikipedia.org/wiki?curid=1690015" title="Dadnapped">
Dadnapped



</doc>
<doc id="1690016" url="https://pl.wikipedia.org/wiki?curid=1690016" title="Zeebee">
Zeebee

Zeebee, właściwie Eva Engel (ur. 29 czerwca 1965 w Aalen) – austriacka piosenkarka i kompozytorka.
Współpracowała z Klausem Waldeckiem przy płycie Balroom Stories. Na koncertach występuje czasem jako Eva.

</doc>
<doc id="1690017" url="https://pl.wikipedia.org/wiki?curid=1690017" title="Parafia św. Jerzego w Białymstoku">
Parafia św. Jerzego w Białymstoku



</doc>
<doc id="1690020" url="https://pl.wikipedia.org/wiki?curid=1690020" title="Liczba neutronowa">
Liczba neutronowa

Liczba neutronowa – liczba całkowita, określająca liczbę neutronów w jądrze atomowym danego izotopu
gdzie:

</doc>
<doc id="1690021" url="https://pl.wikipedia.org/wiki?curid=1690021" title="ČTV">
ČTV



</doc>
<doc id="1690022" url="https://pl.wikipedia.org/wiki?curid=1690022" title="Molo Południowe w Gdyni">
Molo Południowe w Gdyni



</doc>
<doc id="1690024" url="https://pl.wikipedia.org/wiki?curid=1690024" title="Archidiecezja koszycka">
Archidiecezja koszycka

Archidiecezja koszycka (łac. "Archidioecesis Cassoviensis", słow. "Košická rímskokatolícka arcidiecéza") – katolicka archidiecezja słowacka położona we wschodniej części kraju. Siedziba arcybiskupa znajduje się w katedrze św. Elżbiety w Koszycach.
Historia.
Biskupstwo koszyckie powstało w 10 sierpnia 1804 r. z wyłączenia północnej części ziem archidiecezji jagierskiej. W 1977 r. weszła w skład nowo utworzonej metropolii trnawskiej. 1 marca 1995 r. Jan Paweł II, utworzył drugą prowincję kościelną na Słowacji przez podniesienie Koszyc do godności archidiecezji i podporządkował jej diecezje spiską i rożnawską.
Podział administracyjny.
Archidiecezja koszycka składa się z 15 dekanatów:

</doc>
<doc id="1690026" url="https://pl.wikipedia.org/wiki?curid=1690026" title="Ładunek jądra atomowego">
Ładunek jądra atomowego



</doc>
<doc id="1690027" url="https://pl.wikipedia.org/wiki?curid=1690027" title="Stanisław Koter">
Stanisław Koter

Stanisław Koter, ps. "Andrzej Poręba" (ur. 28 listopada 1908 w Rudach, zm. 12 kwietnia 1951 w Warszawie) – działacz ruchu ludowego, w latach 1943–1944 komendant główny Ludowej Straży Bezpieczeństwa, członek władz Polskiego Stronnictwa Ludowego, poseł na Sejm Ustawodawczy (należał m.in. do klubu PSL-Lewica, wraz z Kazimierzem Banachem i Czesławem Wycechem).
Życiorys.
Urodził się w rodzinie małorolnego chłopa, działacza ruchu ludowego Tomasza i Weroniki z Kęsików. W okresie studiów w Wyższej Szkole Handlowej działał w Akademickim Związku Młodzieży Wiejskiej, a następnie PAML, od 1926 w PSL „Wyzwolenie”, od 1931 w Stronnictwie Ludowym.
Podczas okupacji w Komendzie Głównej Batalionów Chłopskich, od maja 1943 szef sztabu, od października 1944 kierownik Wydziału Organizacyjnego CKRL, we wrześniu 1945 jako główny inspektor BCh przeprowadził ujawnienia Batalionów Chłopskich.

</doc>
<doc id="1690029" url="https://pl.wikipedia.org/wiki?curid=1690029" title="Dekanat Rzeszów Północ">
Dekanat Rzeszów Północ

Dekanat Rzeszów Północ − dekanat diecezji rzeszowskiej składający się z 10 parafii:

</doc>
<doc id="1690031" url="https://pl.wikipedia.org/wiki?curid=1690031" title="Ryft Morza Czerwonego">
Ryft Morza Czerwonego

Ryft Morza Czerwonego – ryft stanowiący granicę pomiędzy płytami tektonicznymi Afrykańską i Arabską, które oddalają się od siebie.
Ryft Morza Czerwonego rozciąga się od południowego skraju ryftu Morza Martwego do węzła potrójnego Afar. W dolinie ryftowej leży Morze Czerwone.
Strefa ryftowa zbudowana jest ze skał bazaltowych. Wyspa Dżabal al-Tair, znajdująca się na północny zachód od cieśniny Bab al-Mandab, to stratowulkan Dżabal el-Tair, uaktywniony 30 września 2007, po 124 latach spokoju.

</doc>
<doc id="1690032" url="https://pl.wikipedia.org/wiki?curid=1690032" title="Węzeł potrójny Afar">
Węzeł potrójny Afar

Węzeł potrójny Afar to węzeł potrójny, znajdujący się w północno-wschodniej Afryce, będący strefą połączenia Ryftu Morza Czerwonego, Ryftu Wschodnioafrykańskiego i Grzbietu Adeńskiego.
Stanowi granicę pomiędzy płytą arabską, a tworzącymi się z płyty afrykańskiej płytami nubijską i somalijską.

</doc>
<doc id="1690033" url="https://pl.wikipedia.org/wiki?curid=1690033" title="Dyskografia Ace of Base">
Dyskografia Ace of Base

Lista przedstawia dyskografię zespołu Ace of Base.

</doc>
<doc id="1690034" url="https://pl.wikipedia.org/wiki?curid=1690034" title="Stowarzyszenie Pomocy Mieszkaniowej dla Sierot">
Stowarzyszenie Pomocy Mieszkaniowej dla Sierot

Stowarzyszenie Pomocy Mieszkaniowej dla Sierot powstało w 1981 roku w Baranowie z inicjatywy osób prywatnych. Jest organizacją pożytku publicznego. 
Cele Stowarzyszenia.
Celem statutowym Stowarzyszenia jest pomoc w sprawach mieszkaniowych dzieciom osieroconym i osobom niepełnosprawnym oraz wyposażanie osób niepełnosprawnych w niezbędny sprzęt rehabilitacyjny, ułatwiający życie, naukę i start zawodowy, w tym świadczenie tej pomocy osobom poszkodowanym w wypadkach komunikacyjnych. 
Zadania statutowe realizowane są w oparciu o darowizny od osób prawnych i fizycznych, nawiązki i świadczenia pieniężne, a także środki zgromadzone w wyniku ogólnokrajowej zbiórki publicznej prowadzonej przez Stowarzyszenie na mocy zezwolenia Ministerstwa Spraw Wewnętrznych - w formie dobrowolnych wpłat na konto Stowarzyszenia, zbiórki rzeczy i funduszy do skarbon stacjonarnych umieszczonych za zgodą właścicieli i dysponentów obiektów. Niezwykle cenna jest stała współpraca z firmami, podmiotami i instytucjami o statusie Członka Wspierającego Stowarzyszenia.
Zakres działalności.
Dotychczas Stowarzyszenie pomogło 30.000 osób z terenu całego kraju, przekazując dzieciom osieroconym różne formy wsparcia w sprawach mieszkaniowych oraz sprzęt rehabilitacji medycznej i zawodowej dla dzieci niewidomych, głuchych, niepełnosprawnych ruchowo (m.in. wózki rehabilitacyjne różnych typów, poduszki i materace przeciw odleżynom, maszyny do pisania pismem punktowym, dyktafony, składane laski, zestawy komputerowe, radiomagnetofony, maszyny do szycia, sprzęt agd.).
Co roku z okazji Dnia Dziecka i Gwiazdki, Stowarzyszenie organizuje publiczną uroczystość dla podopiecznych, podczas której darczyńcy i sympatycy idei Stowarzyszenia wręczają bezpośrednio przydziały i klucze do mieszkań oraz ufundowany sprzęt rehabilitacyjny i inne dary rzeczowe wspierające start życiowy dzieci pokrzywdzonych.
W trakcie tych uroczystych spotkań społecznicy zasłużeni dla rozwoju idei Stowarzyszenia zostali odznaczeni wysokimi odznaczeniami państwowymi oraz odznakami honorowymi "Za Zasługi dla Województwa Wielkopolskiego", a całokształt działalności Stowarzyszenie uhonorował Samorząd Wielkopolski – Odznaką honorową „Za zasługi dla województwa wielkopolskiego”.

</doc>
<doc id="1690036" url="https://pl.wikipedia.org/wiki?curid=1690036" title="Igor Szkwyrin">
Igor Szkwyrin



</doc>
<doc id="1690037" url="https://pl.wikipedia.org/wiki?curid=1690037" title="Dekanat Rzeszów Południe">
Dekanat Rzeszów Południe

Dekanat Rzeszów Południe − dekanat diecezji rzeszowskiej składający się z 9 parafii:
Historia.
Dekanat został utworzony 21 września 2004 roku dekretem bpa Kazimierza Górnego. W skład dekanatu weszły parafie z terytorium zniesionych dekanatów: "Rzeszów II i Rzeszów IV". Pierwszym dziekanem został ks. Stanisław Tomkowicz.

</doc>
<doc id="1690040" url="https://pl.wikipedia.org/wiki?curid=1690040" title="Neutretto">
Neutretto

Neutretto – historyczne określenie neutralnego elektrycznie mezonu (nie chodzi o mezon w dzisiejszym znaczeniu; mezonami nazywano wówczas cząstki o masie pośredniej między elektronem i protonem). Wyraz ten zaproponowali po raz pierwszy w 1938 Walter Heitler i Niel Arley dla „obojętnego odpowiednika ciężkiego elektronu” (mionu), który miał pojawiać się w kaskadach promieniowania kosmicznego.
Miało być częścią schematu obejmującego znane wówczas i hipotetyczne cząstki:
Od około 1960 neutretto było alternatywnym określeniem neutrina mionowego. Nazwa powstała w oparciu o dłużej znane neutrino elektronowe, gdyż zarówno "-ino" jak i "-etto" są włoskimi końcówkami zdrabniającymi.
W nowoczesnym modelu standardowym cząstek elementarnych nazwa neutretto nie jest już używana.

</doc>
<doc id="1690043" url="https://pl.wikipedia.org/wiki?curid=1690043" title="Octopus’s Garden">
Octopus’s Garden

Octopus’s Garden – piosenka zespołu The Beatles, napisana przez Ringo Starra z niewielką pomocą George Harrisona (za autora uważa się tylko Starra). Piosenka znajduje się na płycie Abbey Road oraz na późniejszych płytach The Beatles: The Beatles 1967–1970, "Anthology 3" oraz Love.
Harrison o piosence: „'Octopus’s Garden’ jest utworem Ringo. Miejcie na uwadze, że to jest dopiero druga piosenka, jaką napisał i jest urocza.” Harrison dodał, że piosenka na długo zostaje w głowie, „ponieważ jest taka spokojna. Myślę, że Ringo pisał kosmiczne piosenki zupełnie nie zdając sobie z tego sprawy.”
Inspiracje.
Starr wpadł na pomysł piosenki, kiedy wraz ze swoją rodziną odpoczywał pływając statkiem koło Sardynii, w 1968 roku. Pewnego razu zamówił rybę z frytkami, lecz zamiast tego dostał kałamarnicę (był to pierwszy raz, kiedy Ringo jadł coś takiego, potem powiedział: „Było całkiem dobre. Trochę gumowate. Smakowało jak kurczak.”)
Kapitan statku opowiedział Starrowi o ośmiornicach, o tym, jak podróżują na dnie morza zbierając kamyki i błyszczące przedmioty, z których potem budują swoje ogrody. Starr później powiedział, że słuchanie o ośmiornicach spędzających całe dnie na zbieraniu błyszczących obiektów na dnie morza było jedną z najszczęśliwszych rzeczy, jakie kiedykolwiek słyszał i właśnie to zainspirowało go do napisania piosenki „Octopus’s Garden” („Ogród ośmiornicy”).
Czasami utwór uważany jest za piosenkę dla dzieci, tak samo jak „Yellow Submarine”, „The Continuing Story of Bungalow Bill” i „All Together Now”. Była również kilkakrotnie wykonywana przez Muppety, w różnych odcinkach programu "The Muppet Show".
W filmie Beatlesów "Let It Be", Starr przeprowadza próbę swojej piosenki na pianinie, później dołącza do niego Harrison, który śpiewa z nim fragment utworu: „We would be, so happy you and me...”.

</doc>
<doc id="1690046" url="https://pl.wikipedia.org/wiki?curid=1690046" title="Cerkiew św. Mikołaja w Batyczach">
Cerkiew św. Mikołaja w Batyczach

Cerkiew św. Mikołaja w Batyczach – murowana filialna cerkiew greckokatolicka, znajdująca się w Batyczach.
Zbudowana na miejscu starszej, drewnianej cerkwi w 1935. 
Stara cerkiew została zbudowana w 1901 w miejscu jeszcze starszej cerkwi z 1507, i poświęcona 28 sierpnia 1902. Cerkiew należała do greckokatolickiej parafii w Ujkowicach.
Po II wojnie światowej użytkowana przez kościół rzymskokatolicki.

</doc>
<doc id="1690049" url="https://pl.wikipedia.org/wiki?curid=1690049" title="Dekanat Grabownica">
Dekanat Grabownica

Dekanat Grabownica – jeden z dekanatów archidiecezji przemyskiej, w archiprezbiteracie sanockim.
Historia.
W 1982 roku dekretem bpa Ignacego Tokarczuka, został utworzony dekanat Grabownica. W skład nowego dekanatu weszły parafie z wydzielonego terytorium dekanatów:
Pierwszym dziekanem został ks. Stanisław Krypel proboszcz Dydni. W latach 1997–2010 dziekanem był ks. prał. Adam Drewniak. Kolejnymi dziekanami byli: ks. kan. Edward Stępień, ks. prał. Stanisław Jachowicz.

</doc>
<doc id="1690050" url="https://pl.wikipedia.org/wiki?curid=1690050" title="Stowarzyszenie Przyjaciół Pomocy Mieszkaniowej dla Sierot">
Stowarzyszenie Przyjaciół Pomocy Mieszkaniowej dla Sierot



</doc>
<doc id="1690051" url="https://pl.wikipedia.org/wiki?curid=1690051" title="Cerkiew Narodzenia Najświętszej Maryi Panny w Bolestraszycach">
Cerkiew Narodzenia Najświętszej Maryi Panny w Bolestraszycach

Cerkiew Narodzenia Najświętszej Maryi Panny w Bolestraszycach – nieistniejąca drewniana parafialna cerkiew greckokatolicka, znajdująca się w Bolestraszycach.
Historia.
Zbudowana na miejscu starszej, drewnianej cerkwi w 1908, odnowiona w 1925. Parafia należała do greckokatolickiego dekanatu przemyskiego, dawniej radymniańskiego. Po wojnie użytkowana jako kościół rzymskokatolicki, po wybudowaniu nowego kościoła została rozebrana przez parafian miejscowej parafii rzymskokatolickiej 25 lipca 2009.

</doc>
<doc id="1690052" url="https://pl.wikipedia.org/wiki?curid=1690052" title="Maciej Rzeźnik">
Maciej Rzeźnik

Maciej Rzeźnik (ur. 28 grudnia 1981 w Mielcu) – polski kierowca rajdowy.
Kariera.
Swoje starty rozpoczął w 2006 roku od występu w Rajdzie Festiwalowym zaliczanym do Pucharu Polskiego Związku Motorowego. W tym samym roku wspólnie z Danielem Dymurskim zajęli trzecie miejsce w klasie A6 na koniec sezonu. W 2007 roku załoga startowała już w cyklu Rajdowych Samochodowych Mistrzostw Polski.
Citroenem C2 udało im się zająć trzecie miejsce w klasie A6.
Rok 2008 przyniósł zespołowi Rzeźnika duże zmiany. "Karpackie Rally Team" postanowili wystartować w całym cyklu Rajdowych Mistrzostw Słowacji za kierownicą Suzuki Swift Super 1600. Mistrzostwo w klasie A6, Super 1600 i miano najszybszej załogi wśród samochodów napędzanych na jedną oś którą wywalczył wspólnie z Bogdanem Browińskim.
Od sezonu 2010, Maciej Rzeźnik, pilotowany jest przez Przemysława Mazura. Wspólnie tworzą załogę startującą regularnie w Rajdowych Samochodowych Mistrzostwach Polski oraz Europy samochodem Peugeot 207 S2000 oraz Mitsubishi Lancer EVO X w specyfikacji R4.
Życie prywatne.
Obecnie Maciej Rzeźnik mieszka w Rzeszowie. Jest żonaty. Poza rajdami zajmuje się prowadzeniem warsztatu samochodowego.

</doc>
<doc id="1690053" url="https://pl.wikipedia.org/wiki?curid=1690053" title="Cerkiew Pokrow Bogarodzicy w Buszkowicach">
Cerkiew Pokrow Bogarodzicy w Buszkowicach

Cerkiew Pokrowy Bogarodzicy w Buszkowicach – murowana filialna cerkiew greckokatolicka, znajdująca się w Buszkowicach.
Zbudowana na miejscu starszej, drewnianej cerkwi w 1900. Po tej poprzedniej cerkwi pozostała drewniana dzwonnica, znajdująca się na pobliskim cmentarzu. 
Cerkiew należała do greckokatolickiej parafii w Żurawicy. Po II wojnie światowej użytkowana przez Kościół rzymskokatolicki.

</doc>
<doc id="1690054" url="https://pl.wikipedia.org/wiki?curid=1690054" title="Cerkiew Pokrow Bogarodzicy w Drohojowie">
Cerkiew Pokrow Bogarodzicy w Drohojowie

Cerkiew Pokrow Bogarodzicy w Drohojowie − murowana parafialna cerkiew greckokatolicka, znajdująca się w Drohojowie.
Zbudowana w 1869, odnowiona w 1927. 
Parafia należała do greckokatolickiego dekanatu przemyskiego (wcześniej radymniańskiego). Do 1860 należała do parafii w Łętowni, później funkcjonowała samodzielnie, z filialnymi cerkwiami w Bełwinie, Kuńkowcach i Łętowni.
Po wojnie przejęta przez kościół rzymskokatolicki. Obecnie jest siedzibą parafii rzymskokatolickiej w Drohojowie.

</doc>
<doc id="1690055" url="https://pl.wikipedia.org/wiki?curid=1690055" title="Cerkiew Opieki Matki Bożej w Jaksmanicach">
Cerkiew Opieki Matki Bożej w Jaksmanicach

Cerkiew Opieki Matki Bożej w Jaksmanicach – murowana filialna cerkiew greckokatolicka, znajdująca się w Jaksmanicach.
Cerkiew znajduje się na wzniesieniu we wschodniej części wsi. 
W skład zespołu cerkiewnego wchodzą:
Zespół cerkiewny został wpisany do rejestru zabytków 9 marca 1994.
Po II wojnie światowej cerkiew została przejęta przez kościół rzymskokatolicki. Obecnie funkcjonuje jako kościół parafialny parafii Narodzenia NMP w Jaksmanicach.

</doc>
<doc id="1690056" url="https://pl.wikipedia.org/wiki?curid=1690056" title="Cerkiew Zaśnięcia Najświętszej Maryi Panny w Kalnikowie">
Cerkiew Zaśnięcia Najświętszej Maryi Panny w Kalnikowie

Cerkiew pod wezwaniem Zaśnięcia Przenajświętszej Bogurodzicy – murowana prawosławna cerkiew parafialna w Kalnikowie. Należy do dekanatu Przemyśl diecezji przemysko-gorlickiej Polskiego Autokefalicznego Kościoła Prawosławnego.
Dawna świątynia greckokatolicka.
Pierwsza wzmianka o cerkwi Najświętszej Maryi Panny, zachowana w przemyskich aktach grodzkich pochodzi z 1378. Obecna cerkiew została zbudowana w 1920 na miejscu starszej, murowanej cerkwi z 1882.
Z 1882 pochodzi również dzwonnica stojąca przed cerkwią. Świątynia należała do greckokatolickiego dekanatu jarosławskiego (przed I wojną światową do krakowieckiego).
Po wojnie cerkiew została opuszczona i zaniedbana, od 1958 jest użytkowana przez Kościół Prawosławny. Na podstawie ustawy z dnia 17 grudnia 2009 o uregulowaniu stanu prawnego niektórych nieruchomości pozostających we władaniu Polskiego Autokefalicznego Kościoła Prawosławnego cerkiew stała się wyłączną własnością tego Kościoła.
Cerkiew i dzwonnicę wpisano do rejestru zabytków 5 czerwca 1992 pod nr A-457.

</doc>
<doc id="1690057" url="https://pl.wikipedia.org/wiki?curid=1690057" title="Cerkiew Objawienia Pańskiego w Krównikach">
Cerkiew Objawienia Pańskiego w Krównikach

Cerkiew Objawienia Pańskiego w Krównikach – murowana parafialna cerkiew greckokatolicka, znajdująca się w Krównikach.
Zbudowana w latach 1924-1930 na miejscu starszej, drewnianej cerkwi z 1806, i murowanej z 1886 zniszczonej w 1914 przez Austriaków podczas oblężenia Twierdzy Przemyskiej. Parafia należała do greckokatolickiego dekanatu przemyskiego.
Po wojnie przejęta przez kościół rzymskokatolicki, obecnie kościół rzymskokatolicki pw. Matki Boskiej Częstochowskiej.

</doc>
<doc id="1690059" url="https://pl.wikipedia.org/wiki?curid=1690059" title="Cerkiew Opieki Matki Boskiej w Kupnej">
Cerkiew Opieki Matki Boskiej w Kupnej

Cerkiew Opieki Matki Boskiej w Kupnej – drewniana filialna cerkiew greckokatolicka, znajdująca się w Kupnej.
Od czasów średniowiecznych istniała we wsi parafia prawosławna, o której publikowane wzmianki pochodzą z 1510. Po wprowadzeniu unii do 1785 była tu parafia greckokatolicka, przeniesiona następnie do Chyrzynki.
Cerkiew nosiła wezwanie Opieki Matki Boskiej, została zbudowana 1729. Do II wojny światowej cerkiew była filią parafii greckokatolickiej w Chyrzynce.
Był to zabytek w stylu budownictwa ludowego o długości 21 m i szerokości 12 m, mający konstrukcję zrębową, drewnianą. Krótkie prezbiterium było zamknięte trójbocznie, przy nim od północy znajdowała się kwadratowa zakrystia. Szersza nawa wzniesiona na rzucie wydłużonego prostokąta z babińcem wyodrębnionym pod chórem muzycznym. Od zachodu nowszy ganek, wsparty na słupach. Wnętrze nakryte stropem. Nad chórem muzycznym data 1720 r. Dach siodłowy, dwuspadowy, pokryty blachą i papą. Na nich trzy cebulaste kopuły z latarniami obite blachą, z tym, że środkowa wyraźnie dominowała nad pozostałymi. Posiadały one tambury ośmioboczne obite blachą, a środkowa kopuła pokryta była gontem. Okna w nawie zakończono półkoliście. Cerkiew skierowana była pięciokątną absydą na wschód. Z lewej strony wejścia znajdowała się dzwonnica z 1729. zbudowana na planie kwadratu. Cerkiew wykonana była z drewna. Ściany z bali umocowane między słupami i spięte śrubami były obite zewnątrz gontem. Przed wejściem znajdował się ganek wsparty na 6 słupach, które podtrzymywały konstrukcję daszku krytego również blachą. Powyższy opis pochodzi z 20 X 1959.
Ruiny cerkwi zostały przeniesione do Godkowa, w celu budowy tamtejszej cerkwi. Świątynia została całkowicie zrekonstruowana i poświęcona 10 października 2015. Obecna lokalizacja: 

</doc>
<doc id="1690060" url="https://pl.wikipedia.org/wiki?curid=1690060" title="Giovanni del Biondo">
Giovanni del Biondo

Giovanni del Biondo (XIV wiek, Pratovecchio) – malarz włoski.
Posiadamy informacje dotyczące jego życia z lat między 1356 a 1398. Pochodził z Casentino. Dzieła tego mistrza, klasyfikowane jako należące do tzw. szkoły florenckiej, utrzymane w stylu późnego gotyku zachowały się w regionie Toskanii.
Wiele dzieł jest tylko przypisywanych temu średniowiecznemu malarzowi, brakuje bowiem pewnych źródeł historycznych, które pomogłyby w pewnej identyfikacji ich autorstwa. Przykładem mogą być tutaj "Martirio di San Sebastiano" przechowywany we florenckim Museo dell’opera del Duomo, "Storie di San Donnino" z kościoła św. Andrzeja w Campi Bisenzio czy też "Sant’Andrea in trono" w kościele San Casciano w Val di Pesa. To ostatnie dzieło przypisywane jest również Agnolo Gaddi.

</doc>
<doc id="1690061" url="https://pl.wikipedia.org/wiki?curid=1690061" title="Upadhjaja">
Upadhjaja

Upadhjaja (trl. upādhyāya „instruktor”) – tytuł w religiach dharmicznych. Również popularne nazwisko w północno-wschodnich Indiach.
Hinduizm.
Upadhjaja oznacza w hinduizmie bramina który naucza chłopców z warny bramińskiej wiedzy egzoterycznej i ezoterycznej z Wed lub Wedangi. W odróżnieniu od uprawnień guru, uczeń (śiszja) nie otrzymuje od upadhjaja dikszy (inicjacji, wtajemniczeń) a jedynie objaśnienia.
Stanowi odpowiednik tytułu doktorskiego wśród braminów.
Buddyzm.
W buddyzmie tytuł tego nauczyciela bywa również zapisywany jako upajjhaya.

</doc>
<doc id="1690062" url="https://pl.wikipedia.org/wiki?curid=1690062" title="Cerkiew św. Bazylego Wielkiego w Lesznie">
Cerkiew św. Bazylego Wielkiego w Lesznie

Cerkiew św. Wasyla Wielkiego w Lesznie – drewniana parafialna cerkiew greckokatolicka, znajdująca się w Lesznie (dawniej Poździaczu).
Od 1957 użytkowana jako kościół rzymskokatolicki.
Obiekt włączony do podkarpackiego Szlaku Architektury Drewnianej.
Historia.
Cerkiew została zbudowana w 1737 na miejscu starszej drewnianej świątyni. Remontowana w 1939. Po wysiedleniu ludności ukraińskiej opuszczona., Kolejne remonty przeprowadzono w 1967, 1971 oraz 1989. W czasie ostatniego z nich zastąpiono gontowe pokrycie dachu blachą miedzianą, zakryto polichromię we wnętrzu boazerią. Przy poszerzaniu wejścia zniszczono też stare nadproże z datą budowy cerkwi.
Architektura i wyposażenie.
Główna część stanowi nawa, przy niej znacznie niższe prezbiterium i babiniec. Nawa jest w dolnej części czworoboczna, w górnej ośmioboczna, z cebulastym, ośmiobocznym hełmem. We wschodnim masywie nawy kryłosy (miejsca po obu stronach ikonostasu przeznaczone dla chórzystów i psalmistów). Wzdłuż ścian biegnie szeroki, niski okap, tworzący podcienia. Prezbiterium zamknięte trójbocznie, ze sklepieniem kolebkowym wewnątrz. Dach nad prezbiterium kalenicowy, pięciopołaciowy z kalenicą poniżej okapu dachu nawy. 
Oryginalny ikonostas został przeniesiony do Muzeum Budownictwa Ludowego w Sanoku i umieszczony w cerkwi z Grąziowej.
Cerkiew należy do najcenniejszych zabytków architektury cerkiewnej na terenie Polski.
Otoczenie świątyni.
W 2000 zawaliła się drewniana dzwonnica datowana na przełom XVI i XVII w. Była to najstarsza i największa pod względem gabarytowym drewniana dzwonnica w Polsce. Planuje się jej restytucję ale przy drugiej w Lesznie cerkwi greckokatolickiej Trójcy Świętej.

</doc>
<doc id="1690064" url="https://pl.wikipedia.org/wiki?curid=1690064" title="Cerkiew Trójcy Świętej w Lesznie">
Cerkiew Trójcy Świętej w Lesznie

Cerkiew Trójcy Świętej w Lesznie – drewniana filialna cerkiew greckokatolicka, znajdująca się w Lesznie.
Dawna drewniana kaplica greckokatolicka pw. Trójcy Świętej została zbudowana w 1857. Stoi przy polnej drodze za wsią. Została opuszczona po 1947, jednak w latach 1991-1993 została wyremontowana i rozbudowana. Od 1990 służy jako greckokatolicka cerkiew parafialna.
Kaplica ma konstrukcję dwubryłową; składają się z nawy i prezbiterium o jednakowej szerokości, które przykryte są blaszanym dachem o jednej kalenicy. Na środku kalenicy wieżyczka posiada sygnaturkę. Przed nawą znajduje się węższy i niższy przedsionek, a przed nim obszerne zadaszenie chroniące przed deszczem. Podwaliny cerkwi są osłonięte szerokim ochronnym okapem z blachy.

</doc>
<doc id="1690065" url="https://pl.wikipedia.org/wiki?curid=1690065" title="Cerkiew Ofiarowania Najświętszej Maryi Panny w Łuczycach">
Cerkiew Ofiarowania Najświętszej Maryi Panny w Łuczycach

Cerkiew Ofiarowania Najświętszej Maryi Panny w Łuczycach – drewniana parafialna cerkiew greckokatolicka, znajdująca się w Łuczycach.
Historia.
Zbudowana w 1856 jako pierwsza cerkiew we wsi i stanowiła filię greckokatolickiej parafii w Krównikach. Po wysiedleniu ludności ukraińskiej w latach 1947–91 stała opuszczona, zdewastowana i pozbawiona wyposażenia. Dekretem biskupa Jana Martyniaka z 14 września 1991 utworzono w Łuczycach parafię greckokatolicką. Cerkiew pw. Ofiarowania Najświętszej Maryi Panny w Łuczycach zrekonstruowano w latach 1992–94.
Architektura i wyposażenie.
Budowla drewniana konstrukcji zrębowej, trójdzielna, otoczona daszkiem okapowym. Prezbiterium mniejsze od nawy. Każda część nakryta oddzielnymi dachami naczółkowymi zwieńczonymi niewielkimi cebulastymi bańkami.
We wnętrzu cerkwi znajduje się ikonostas z XIX w. i kilka chorągwi procesyjnych.
Otoczenie świątyni.
Obok cerkwi znajduje się drewniana dzwonnica szkieletowa z 1866 z krytym dachem brogowym, oraz cmentarz przycerkiewny, także wpisane do rejestru zabytków.

</doc>
<doc id="1690066" url="https://pl.wikipedia.org/wiki?curid=1690066" title="Dekanat Jaćmierz">
Dekanat Jaćmierz

Dekanat Jaćmierz − jeden z dekanatów archidiecezji przemyskiej, w archiprezbiteracie sanockim.
Historia.
W 1912 roku dekretem bpa Józefa Sebastiana Pelczara, został utworzony dekanat Jaćmierz, z wydzielonego terytorium dekanatu sanockiego.
W skład nowego dekanatu weszły parafie: "Besko, Dydnia, Grabownica, Jaćmierz, Jasionów, Strachocina, Trześniów, Zarszyn". Pierwszym dziekanem został ks. Roman Olkiszewski. W 1939 roku dziekanem był ks. Franciszek Laskoś proboszcz w Zarszynie.
Od 1996 roku dziekanem jest ks. prał. Józef Niżnik proboszcz w Strachocinie.

</doc>
<doc id="1690067" url="https://pl.wikipedia.org/wiki?curid=1690067" title="Cerkiew św. Szczepana Pierwszego Męczennika w Nehrybce">
Cerkiew św. Szczepana Pierwszego Męczennika w Nehrybce

Cerkiew św. Szczepana Pierwszego Męczennika w Nehrybce – murowana parafialna cerkiew greckokatolicka, znajdująca się w Nehrybce. Obecnie rzymskokatolicki kościół parafialny pw. Niepokalanego Poczęcia Najświętszej Maryi Panny.
Zbudowana w 1885, przebudowana po zniszczeniach w I wojnie światowej w 1926. Cerkiew należała do greckokatolickiego dekanatu przemyskiego.
Po II wojnie światowej przejęta przez kościół rzymskokatolicki.

</doc>
<doc id="1690069" url="https://pl.wikipedia.org/wiki?curid=1690069" title="Cerkiew Wniebowzięcia Najświętszej Maryi Panny w Torkach">
Cerkiew Wniebowzięcia Najświętszej Maryi Panny w Torkach

Cerkiew Wniebowzięcia Najświętszej Maryi Panny w Torkach – murowana parafialna cerkiew greckokatolicka, znajdująca się w Torkach.
Zbudowana na miejscu starszej, drewnianej cerkwi z 1671 w 1926. Parafia należała do greckokatolickiego dekanatu przemyskiego (przed I wojną światową do medyckiego).
Po II wojnie światowej przejęta przez kościół rzymskokatolicki. Obecnie służy jako kościół parafialny Wniebowzięcia Najświętszej Maryi Panny.

</doc>
<doc id="1690070" url="https://pl.wikipedia.org/wiki?curid=1690070" title="Cerkiew św. Michała Archanioła w Walawie">
Cerkiew św. Michała Archanioła w Walawie

Cerkiew św. Michała Archanioła w Walawie – murowana parafialna cerkiew greckokatolicka, znajdująca się w Walawie. Obecnie rzymskokatolicki kościół parafialny pw. Najświętszego Serca Pana Jezusa parafii w Walawie.
Zbudowana na miejscu starszej, drewnianej cerkwi z 1791, w 1927. Parafia należała do greckokatolickiego dekanatu przemyskiego (przed I wojną światową do radymniańskiego).
Po wojnie cerkiew została przejęta przez Kościół rzymskokatolicki.
Na przycerkiewnym cmentarzu pochowany został greckokatolicki biskup przemyski, Aleksander Oleksowicz Krupecki (zm. 1652).

</doc>
<doc id="1690072" url="https://pl.wikipedia.org/wiki?curid=1690072" title="Cerkiew Przemienienia Pańskiego w Wyszatycach">
Cerkiew Przemienienia Pańskiego w Wyszatycach

Cerkiew Przemienienia Pańskiego w Wyszatycach – murowana parafialna cerkiew greckokatolicka, znajdująca się w Wyszatycach.
Cerkiew zbudowano w roku 1936, w miejscu starej drewnianej cerkwi z 1907, zniszczonej w czasie I wojny światowej. Należała do dekanatu przemyskiego (przed I wojną światową do radymniańskiego). Autorem projektu cerkwi był Marceli Pilecki.
Historia.
Już w 1390 r. istniała w Wyszatycach parafia prawosławna, jedna z najstarszych w diecezji przemyskiej. W 1600 roku staraniem sołtysa Łukasza Maszko została wzniesiona w Wyszatycach dębowa cerkiew. Ten sam Łukasz Maszko ufundował do cerkwi srebrny krzyż ze złotą postacią Chrystusa. W cerkwi znajdował się także obraz św. Mikołaja z XVI w. przywieziony z Kijowa, który zyskał wielki szacunek i uznanie wiernych z okolicznych miejscowości. Losy obrazu nie są znane, krzyż zaś w roku 1811 został zabrany przez wojsko na pokrycie kosztów wojen napoleońskich. W roku 1692 obrządek prawosławny został zmieniony na greckokatolicki. Parafia greckokatolicka należała nie tylko do najstarszych, ale i do największych, obsługiwał ją obok proboszcza także wikary.
Cerkiew dębowa wzniesiona w 1600 r. istniała aż do 1908. 
Po II wojnie światowej cerkiew została opuszczona, zamieniono ją na magazyn nawozów. Obecnie opuszczona i niszczejąca. W ostatnim okresie dzięki staraniom śp. Tadeusza Kochanowicza i innych społeczników udało się dokonać częściowej rewitalizacji obiektu zwłaszcza wymiany poszycia dachu co zapobiegło dalszemu niszczeniu.

</doc>
<doc id="1690074" url="https://pl.wikipedia.org/wiki?curid=1690074" title="Cerkiew Zaśnięcia Bogurodzicy w Zadąbrowiu">
Cerkiew Zaśnięcia Bogurodzicy w Zadąbrowiu

Cerkiew Zaśnięcia Bogurodzicy w Zadąbrowiu – drewniana filialna cerkiew greckokatolicka, znajdująca się w Zadąbrowiu.
Obiekt włączony do podkarpackiego Szlaku Architektury Drewnianej.
Zbudowana w 1660, należała do parafii greckokatolickiej w Świętem.
Podczas przebudowy w XIX w. zmianie uległa konstrukcja sklepień i dachów. Nawa i babiniec zbudowane są na planie kwadratu, z dachami dwuspadowymi, a trójbocznie zamknięte prezbiterium z dachem pięciopołaciowym. Wszystkie dachy kryte blachą. Całość oszalowana pionowym deskowaniem. W węgłach i na środku ścian nawy ozdobne drewniane pilastry. W kalenicy dachu nawy baniasta sygnaturka, zwieńczona żelaznym krzyżem. Podobny krzyż w szczycie dachu babińca. 
Po II wojnie światowej przejęta przez kościół rzymskokatolicki, użytkowana do 1984. W 1984 cerkiew została przesunięta o kilkadziesiąt metrów na wschód, a na jej miejscu zbudowano nowy kościół.

</doc>
<doc id="1690076" url="https://pl.wikipedia.org/wiki?curid=1690076" title="Cerkiew św. Eliasza w Nowym Siole">
Cerkiew św. Eliasza w Nowym Siole

Cerkiew św. Eliasza Proroka w Nowym Siole – dawna murowana parafialna cerkiew greckokatolicka, znajdująca się w Nowym Siole.
Cerkiew zbudowana została w 1907 w miejscu starszej, drewnianej cerkwi, remontowano ją w 1930. Do parafii należała filialna cerkiew w Cieszanowie. Parafia należała do dekanatu lubaczowskiego, po I wojnie światowej do dekanatu cieszanowskiego.
Po wojnie cerkiew została przejęta przez kościół rzymskokatolicki.

</doc>
<doc id="1690079" url="https://pl.wikipedia.org/wiki?curid=1690079" title="Dekanat Kalwaria Pacławska">
Dekanat Kalwaria Pacławska

Dekanat Kalwaria Pacławska – dekanat wchodzący w skład archiprezbiteratu przemyskiego w archidiecezji przemyskiej.
Historia.
Dekanat został utworzony 18 maja 2003 roku, decyzją abpa Józefa Michalika. W skład nowego dekanatu weszły parafie z wydzielonego terytorium dekanatów:
Dziekanem jest ks. Zbigniew Kołodziej, proboszcz w Kormanicach.

</doc>
<doc id="1690084" url="https://pl.wikipedia.org/wiki?curid=1690084" title="DirectMusic">
DirectMusic

DirectMusic - komponent DirectX, umożliwiający odtwarzanie muzyki przygotowanej za pomocą innego programu ("DirectMusic Producer") oraz muzyk w formacie MIDI, WAV. Wykorzystuje wewnętrznie DirectSound.

</doc>
<doc id="1690089" url="https://pl.wikipedia.org/wiki?curid=1690089" title="Dekanat Leżajsk I">
Dekanat Leżajsk I

Dekanat Leżajsk I – dekanat archidiecezji przemyskiej, w archiprezbiteracie łańcuckim.
Historia.
W 1603 roku bp Maciej Pstrokoński utworzył dekanat sokołowski, w którego skład weszły parafie z wydzielonego terytorium dekanatów:
W 1630 roku bp Adam Nowodworski zlikwidował dekanat sokołowski, a w jego miejsce utworzył dekanat leżajski oraz dokonał korekty granic, przydzielając parafie do dekanatów: 
W 1634 roku bp Henryk Firlej dokonał kolejnej korekty granic, przydzielając parafie do dekanatów:
W 1746 roku bp Wacław Hieronim Sierakowski odłączył do nowego dekanatu tarnogrodzkiego parafie: "Tarnogród", "Dobropol", "Krzeszów", "Potok", a w 1787 roku bp przemyski Antoni Gołaszewski dołączył "Łukowę".
W 1910 roku bp Józef Sebastian Pelczar odłączył do nowego dekanatu łańcuckiego parafie: "Łańcut, Kosina, Medynia, Rakszawa, Wysoka,".
18 maja 2003 roku abp Józef Michalik podzielił dekanat leżajski na: leżajski I i leżajski II.

</doc>
<doc id="1690095" url="https://pl.wikipedia.org/wiki?curid=1690095" title="Reprezentacja Kazachstanu w hokeju na lodzie mężczyzn">
Reprezentacja Kazachstanu w hokeju na lodzie mężczyzn

Reprezentacja Kazachstanu w hokeju na lodzie mężczyzn — kadra Kazachstanu w hokeju na lodzie mężczyzn.
Historia.
Od 1992 roku jest członkiem IIHF. Kazachowie na arenie międzynarodowej zadebiutowali 14 kwietnia 1992 roku. Pierwszym przeciwnikiem była reprezentacja Ukrainy. Wynik tego meczu to 5:1 dla Kazachów. Obecnie w rankingu IIHF zajmują 18. miejsce. Kilkukrotnie uczestniczyli w mistrzostwach świata elity. Dwukrotnie wystartowali na igrzyskach olimpijskich.
Od 2009 do 2010 roku selekcjonerem kadry był Andriej Szajanow. Jego następcą był od października 2010 roku Andriej Chomutow, po czym od 2011 do 2012 zastąpił go ponownie Szajanow. Od 2012 do kwietnia 2013 szkoleniowcem reprezentacji był Władimir Krikunow (odszedł po wywalczeniu awansu do Elity w 2013). Zarówno Chomutow, jak i Krikunow łączyli pracę selekcjonera kadry ze stanowiskiem trenera drużyny Barys Astana - jedynego przedstawiciela w rozgrywkach KHL.
W czerwcu 2014 trenerem kazachskiego klubu Barys Astana, jak i selekcjonerem kadry został Kazachstanu Andriej Nazarow do czerwca 2015 oraz ponownie od końca 2015. W 2016 obowiązki I trenera przejął Siergiej Starygin. Pod koniec 2016 selekcjonerem kadry został wyznaczony wówczas mianowany szkoleniowcem Barysu, Eduard Zankawiec. Jego asystentami zostali Jewgienij Korieszkow i Jewgienij Korolow. Po nieudanym turnieju MŚ 2017 i braku awansu do Elity Zankawiec zrezygnował zarówno z posady selekcjonera kadry Kazachstanu, jak i trenera Barysu. W kwietniu 2018 posadę selekcjonera objął Gałym Mambietalijew, który od początku tego roku został p.o. szkoleniowca Barysu. Jego asystentami zostali analogicznie Jurij Michajlis i Oleg Szułajew. Na początku czerwca 2018 trenerem drużyny Barysu, a zarazem kadry kraju został Białorusin Andrej Skabiełka. W turnieju MŚ 2019 Dywizji w jego sztabie znaleźli się rodacy Uładzimir Kopać i Igor Matuszkin (asystenci także w Barysie), a także Aleksandr Szymin.

</doc>
<doc id="1690096" url="https://pl.wikipedia.org/wiki?curid=1690096" title="Kamienica Palikota">
Kamienica Palikota



</doc>
<doc id="1690097" url="https://pl.wikipedia.org/wiki?curid=1690097" title="Dekanat Leżajsk II">
Dekanat Leżajsk II

Dekanat Leżajsk II – dekanat archidiecezji przemyskiej, w archiprezbiteracie łańcuckim.
Historia.
Dekanat Leżajsk II został utworzony dekretem abpa Józefa Michalika w 2003 roku, gdy podzielono dekanat leżajski na leżajski I i leżajski II.

</doc>
<doc id="1690100" url="https://pl.wikipedia.org/wiki?curid=1690100" title="Orficy">
Orficy



</doc>
<doc id="1690101" url="https://pl.wikipedia.org/wiki?curid=1690101" title="Waldemar Batura">
Waldemar Batura



</doc>
<doc id="1690103" url="https://pl.wikipedia.org/wiki?curid=1690103" title="Biskupi rożniawscy">
Biskupi rożniawscy



</doc>
<doc id="1690104" url="https://pl.wikipedia.org/wiki?curid=1690104" title="Acetylomorfina">
Acetylomorfina



</doc>
<doc id="1690105" url="https://pl.wikipedia.org/wiki?curid=1690105" title="Biskupi rożnawscy">
Biskupi rożnawscy



</doc>
<doc id="1690106" url="https://pl.wikipedia.org/wiki?curid=1690106" title="Dekanat Przeworsk I">
Dekanat Przeworsk I

Dekanat Przeworsk I – dekanat archidiecezji przemyskiej, w archiprezbiteracie łańcuckim.
Historia.
W latach 1780–1790 w Galicji zostały przeprowadzone tzw. reformy józefińskie, których celem było dostosowanie administracji kościelnej do administracji państwowej. 1 marca 1784 roku Gubernium lwowskie przesłało do przemyskiego konsystorza postulaty dotyczące reorganizacji dekanatów. 7 czerwca 1784 roku bp Antoni Wacław Betański przesłał do Lwowa, projekt organizacji podziału dekanalnego diecezji przemyskiej.
W 1785 roku został utworzony dekanat kańczucki, w którego skład weszły parafie z wydzielonego terytorium dekanatów:
Następnie okazało się, że siedziby niektórych dekanatów nie były odpowiednio usytuowane względem odległości od parafii i postanowiono je przenieść w bardziej dogodne miejsce. Z tego też powodu w 1787 roku siedziba dekanatu została przeniesiona do Przeworska, a dekanat przemianowany na przeworski. 
27 stycznia 1978 roku dekanat przeworski wszedł w skład nowo utworzonewgo archiprezbiteratu łańcuckiego. W 1987 roku bp Ignacy Tokarczuk dokonał podziału dekanatu przeworskiego na dekanat przeworski I i dekanat przeworski II.
Na przestrzeni dziejów dziekanami dekanatu byli m.in.: ks. Walenty Rafałowicz, ks. Kacper Mizerski, ks. Marceli Bogucki, ks. Adolf Strzedula, ks. Tomasz Kowalski, ks. Karol Pawłowski, ks. Władysław Tryczyński, ks. Paweł Domin, ks. prał. Adam Ablewicz, ks. prał. Stanisław Szałankiewicz. 
Od 2012 roku dziekanem jest ks. prał. Tadeusz Gramatyka.
Parafie.
Głównym miejscem pielgrzymkowym na terenie dekanatu jest Bazylika Kolegiacka pw. Ducha Świętego w Przeworsku jako Sanktuarium Bożego Grobu.
W kościele Szarytek pw. Matki Bożej Śnieżnej w Przeworsku - 23 kwietnia 2006 roku rozpoczęła się Wieczysta Adoracja Najświętszego Sakramentu.

</doc>
<doc id="1690107" url="https://pl.wikipedia.org/wiki?curid=1690107" title="Wysszaja liga czempionata SSSR po futbołu (1990)">
Wysszaja liga czempionata SSSR po futbołu (1990)

Rozgrywki radzieckiej wyższej ligi w sezonie 1990 były pięćdziesiątymi drugimi w historii radzieckiej pierwszej ligi. W rozgrywkach wzięło udział trzynaście drużyn, w tym jedna, która awansowała z drugiej ligi – CSKA Moskwa. Przed rozpoczęciem sezonu wycofały się gruzińskie Dinamo Tbilisi i beniaminek Guria Lanczchuti, które przystąpiły do gruzińskiej pierwszej ligi. Z kolei Žalgiris Wilno wycofał się po pierwszej kolejce ligowej i porażce 0:1 z Czornomorcem Odessa. Przeniósł się do litewskiej pierwszej ligi. Mistrzowski tytuł po raz 13-ty (rekord) wywalczyła drużyna Dynama Kijów. Współkrólami strzelców ligi zostali Ołeh Protasow z Dynama Kijów i Walerij Szmarow ze Spartaka Moskwa, którzy zdobyli po 12 goli.
Najlepsi strzelcy.
"źródło: rsssf.com "
Nagrody.
33 najlepszych piłkarzy ligi za sezon 1990:

</doc>
<doc id="1690109" url="https://pl.wikipedia.org/wiki?curid=1690109" title="Kurtka">
Kurtka

Kurtka – rodzaj krótkiego płaszcza okrywającego górną część ciała i sięgającego swą długością zwykle tylko do pasa osoby ją noszącej. Czasami wyraz kurtka może oznaczać także krótki płaszcz. Kurtka jest na ogół krótsza niż płaszcz i kończy się tuż poniżej pasa. Kurtki są także zwykle od nich lżejsze. Można rozróżnić kurtki stanowiące część zwykłego ubioru, uniformu lub służące jako odzież ochronna.
Etymologia.
Słowo „kurtka” wywodzi się od łacińskiego słowa "curtus" oznaczającego „krótki”. Za pośrednictwem łaciny trafiła do języka polskiego „kurtka” oraz węgierskiego „kurta”. Nowsze badania wywodzą ów termin z sarmackiego wyrazu "kurta", który przeszedł do języków słowiańskich.
Historia.
Historia kurtek rozpoczęła się w Polsce w XVII wieku. Swoje korzenie kurtka ma w staropolskim żupanie i kontuszu. Ich skrócone formy zaczęto nazywać kurtą. Jeden z pisarzy z czasów Zygmunta III zanotował:
„Nastały w Polszcze stroje tak podkasałe, iż się zdało, jakoby w wodzie miarę brano i od krótkości te sukienki nazwano kurtkami”.
Noszenie kurtek rozpowszechniło się w drugiej połowie XVIII wieku i ma związek ze zmianą krojów mundurów Rzeczypospolitej Obojga Narodów. Kurtki uszyte według „kroju polskiego” po raz pierwszy weszły w użycie rozkazem Departamentu Wojskowego z dnia 3 lutego 1777 roku zwalczającym zbytek i wprowadzającym jednolite umundurowanie w Wojsku Polskim. Rozkaz ten nakazywał polskim żołnierzom podczas służby umiar i powściągliwość w stroju, a także nie uleganie modom francuskim, niemieckim, węgierskim i szwedzkim.
... (Niech) głowę polskim zwyczajem ogolą i przebiorą się po polsku, tj. w służbie kurtki i szarawarów używać będą”
Zgodnie z rozkazem kurtki całkowicie wymieniły tradycyjne długie kontusze w kawalerii narodowego autoramentu oraz ujednoliciły ich wygląd. Regulamin wojskowy datowany na marzec 1791 szczegółowo opisuje krój kurtek przeznaczonych dla Kawalerii Narodowej oraz pułków straży przedniej:
„Kurtka krojem dawniej przepisanym, z naramiennikami sukiennymi (dla szeregowych), dla kawaleryi narodowej i przedniej straży Byszewskiego, Lubomirskiego i Karwickiego w kolorze granatowym, a dla pułków obu buław w kolorze zielonym robiona być ma z wyłogami w kolorach, z guzikami i na nich będącymi numerami takowymi, jakich dotąd brygady i pułki używały. Klapy tak mają być dogodnie robione, iżby, zapinając kurtkę latem na haftki tylko, gdy się ją zimą zapina na guziki, jedna na drugą zachodząc, całe piersi osłaniały a pod gardłem u góry tak były wycięte, iżby zapięte na guziki i nieco brzucha dołem zajmując, gładko jedna na drugiej leżały”.
Kurtka zwana popularnie „ułanką” stała się później obok czapki charakterystycznym elementem ubioru polskich kawalerzystów z jednostek ułańskich. Po rozbiorach polscy ułani walczyli w wielu armiach ówczesnej Europy i rozpowszechnili noszenie kurtek i czapek na zachodzie Europy do tego stopnia, że w wielu językach europejskich funkcjonują polskie nazwy „kurtka” i „czapka” na określenie tych części ubioru.
Teraźniejszość.
Kurtki to współczesna krótka szyta z różnych materiałów, często z materiałów trudno lub w ogóle nie przepuszczających wody.
Współczesne kurtki mają często po kilka kieszeni z czego co najmniej dwie kieszenie w okolicach pasa służące m.in. do schowania rąk w czasie chłodu.
Pierwsze kurtki (typu "alaska") były szyte przez Eskimosów.
Rodzaje kurtek.
Możemy wyróżnić m.in.:

</doc>
<doc id="1690110" url="https://pl.wikipedia.org/wiki?curid=1690110" title="Kręglarstwo na World Games 1997">
Kręglarstwo na World Games 1997

Wyniki zawodów w kręglarstwie na World Games 1997. Zawody te odbyły się w dniach 8 - 10 sierpnia w Lahti Sports Center. 

</doc>
<doc id="1690111" url="https://pl.wikipedia.org/wiki?curid=1690111" title="Wat (gatunek literacki)">
Wat (gatunek literacki)

Wat – gatunek literacki spotykany w prozie indyjskiej i pakistańskiej tworzonej w języku radżastani. Tematyka prezentowana w watach to popularne wątki dżinijskie.

</doc>
<doc id="1690112" url="https://pl.wikipedia.org/wiki?curid=1690112" title="Renato Cunha Valle">
Renato Cunha Valle

Renato, właśc. Renato Cunha Valle (ur. 26 lutego 1944 w Rio de Janeiro) – brazylijski piłkarz i trener. Podczas kariery występował na pozycji bramkarza.
Kariera klubowa.
Karierę piłkarską Renato rozpoczął w 1964 roku w klubie CR Flamengo. Kolejne lata kariery (1965-1969) to nieustanne zmiany barw klubowych. Renato grał w tym okresie m.in. w Taubaté, Entrerriense, ponownie we CR Flamengo i Uberlândii. Lata 1970–1971 spędził w klubie Atlético Mineiro. W klubie z Belo Horizonte zdobył mistrzostwo Stanu Minas Geiras - Campeonato Mineiro w 1970 oraz pierwsze mistrzostwo Brazylii Campeonato Brasileiro w 1971. Kolejne 4 lata (1972-1975) spędził ponownie w CR Flamengo, z którym zdobył mistrzostwo Stanu Rio de Janeiro - Campeonato Carioca w 1972, 1975. Kolejne lata kariery (1976-1978) spędził w lokalnym rywalu Fluminense FC, z którym zdobył mistrzostwo Stanu Rio de Janeiro - Campeonato Carioca w 1976.
W latach 1979–1982 grał w klubie EC Bahia, z którym zdobył mistrzostwo Stanu Bahia - Campeonato Baiano w 1979, 1980 i 1982. Ostatnim przystankiem w jego karierze była gra w ZEA w klubie Al-Ahli Dubaj w 1983 roku.
Kariera reprezentacyjna.
W reprezentacji Brazylii Renato zadebiutował 3 czerwca 1973 w wygranym 2-0 meczu przeciwko reprezentacją Algierii rozegranym w Algierze. Tydzień później wystąpił w meczu przeciwko reprezentacją Austrii i był to jego ostatni mecz w barwach " canarinhos". W 1974 pojechał z reprezentacją na Mistrzostwa Świata rozgrywanych na stadionach RFN. Na mistrzostwach był zmiennikiem Émersona Leão i nie wystąpił w żadnym meczu. Łącznie w reprezentacji Renato rozegrał 2 spotkania.

</doc>
<doc id="1690113" url="https://pl.wikipedia.org/wiki?curid=1690113" title="Dekanat Przeworsk II">
Dekanat Przeworsk II

Dekanat Przeworsk II – dekanat archidiecezji przemyskiej, w archiprezbiteracie łańcuckim.
Historia.
W 1987 roku bp Ignacy Tokarczuk dokonał podzielenia dekanatu przeworskiego na: przeworski I (zachodni) i przeworski II (wschodni).
Kościoły.
Najstarszą parafią na terenie dekanatu jest parafia Urzejowice (1411), najmłodszą zaś parafia Rozbórz (2008).
Trzy kościoły parafialne na terenie dekanatu są wpisane do rejestru zabytków: Przeworsk-św. Barbary, Siennów i Zarzecze.
Głównym miejscem pielgrzymkowym na terenie dekanatu jest Kościół św. Barbary w Przeworsku jako Sanktuarium Matki Bożej Pocieszenia.

</doc>
<doc id="1690116" url="https://pl.wikipedia.org/wiki?curid=1690116" title="DirectPlay">
DirectPlay

DirectPlay – komponent pakietu DirectX stworzonego przez Microsoft. Zawiera implementację przesyłania pakietów protokołem TCP/IP. Wykorzystywana głównie w grach i innych aplikacjach sieciowych. W innych przypadkach rozwiązuje także konflikty sieciowe.
Interfejsy COM.
DirectPlay składa się z następujących interfejsów:
DirectPlay Voice.
DirectPlay Voice umożliwia komunikację sieciową dla gier wieloosobowych. Pozwala na nagrywanie i wysyłanie dźwięków przez sieć, jak i wysyłanie tekstu.
Aktualnie.
Teraz DirectPlay został odseparowany od DirectPlay Voice i została usunięta funkcja obsługi NAT. Ta zmiana nastąpiła w systemie Windows Vista.

</doc>
<doc id="1690120" url="https://pl.wikipedia.org/wiki?curid=1690120" title="Amiral Charner (1893)">
Amiral Charner (1893)

Amiral Charner – francuski mały krążownik pancerny z drugiej połowy XIX wieku. Główna jednostka typu "Amiral Charner". Okręt nazwano na cześć admirała Léonarda Charnera. Zatopiony 11 lutego 1916 roku przez dowodzony przez Otto Hersinga niemiecki okręt podwodny U-21.
Krążownik wyposażony był w 16 kotłów parowych Belleville i dwie maszyny parowe potrójnego rozprężania (z tłokami poziomymi). Okręt uzbrojony był w dwie armaty okrętowe kalibru 194 mm L/45 Mle 1887 w wieżach na dziobie i rufie, sześć armat kalibru 138,6 mm L/45 Mle 1887 lub 1891 w wieżach po 3 w każdej burcie, cztery armaty dziewięciofuntowe (65 mm), cztery armaty trzyfuntowe (47 mm), sześć armat rewolwerowych 1-funtowych (37 mm) i cztery wyrzutnie torped kal. 450 mm.
"Amiral Charner" brał udział w I wojnie światowej. Do listopada 1914 zajmował się eskortą transportów do Maroka, następnie działał na wschodnim Morzu Śródziemnym. Między 4 a 22 września 1915 roku wziął udział w ewakuacji 4092 Ormian broniących się przed ludobójstwem ze strony Turków, transportując 347 osób. 8 lutego 1916 roku został storpedowany koło Bejrutu przez niemiecki okręt podwodny U-21. Trafiony okręt zatonął tak szybko, że z załogi ocalał tylko jeden człowiek.

</doc>
<doc id="1690122" url="https://pl.wikipedia.org/wiki?curid=1690122" title="Worsleya">
Worsleya



</doc>
<doc id="1690123" url="https://pl.wikipedia.org/wiki?curid=1690123" title="Worsleya procera">
Worsleya procera

Worsleya procera (Lem.) Traub – gatunek byliny z rodziny amarylkowatych, należący do monotypowego rodzaju Worsleya (Traub) Traub. Jest to endemit deszczowego lasu atlantyckiego w Brazylii (Mata Atlantica).
Nazewnictwo.
Swoją nazwę rodzaj i gatunek zawdzięcza A. Worsleyowi (1861–1943), amerykańskiemu inżynierowi, znawcy roślin cebulowych. Zaakceptowaną nazwą naukową jest "Worsleya procera", wcześniejsze funkcjonują jako jej synonimy:
Biologia i ekologia.
Roślina okazała i trudna w hodowli. Wymaga stromego granitowego zbocza, porannego nasłonecznienia, wiatru i silnie nawilżonego powietrza. Naturalnym środowiskiem jej życia są zbocza gór w okolicy Rio de Janeiro. Obecnie bardzo zagrożona wymarciem.

</doc>
<doc id="1690125" url="https://pl.wikipedia.org/wiki?curid=1690125" title="Bruix (1894)">
Bruix (1894)

Bruix – francuski krążownik pancerny z końca XIX wieku, typu "Amiral Charner".
Okręt nazwano na cześć napoleońskiego admirała Bruiksa. Krążownik wyposażony był w 16 kotłów parowych Belleville i 2 maszyny parowe potrójnego rozprężania (w odróżnieniu od pozostałych okrętów typu: z tłokami pionowymi, o nieco wyższej mocy). Od pozostałych okrętów wyróżniał się ponadto kształtem i malowaniem kominów w górnej części. Okręt uzbrojony był w dwie armaty okrętowe kalibru 194 mm L/45 Mle 1887 w wieżach na dziobie i rufie, sześć armat kalibru 138,6 mm L/45 Mle 1887 w wieżach po 3 w każdej burcie, cztery armaty dziewięciofuntowe (65 mm), cztery armaty trzyfuntowe (47 mm), sześć armat rewolwerowych 1-funtowych (37 mm) i cztery wyrzutnie torped kal. 450 mm.
"Bruix" brał udział w I wojnie światowej, operował na Morzu Śródziemnym i Morzu Czerwonym, bazował w Salonikach. W 1920 roku został skreślony z listy floty.

</doc>
<doc id="1690126" url="https://pl.wikipedia.org/wiki?curid=1690126" title="Diecezja żylińska">
Diecezja żylińska

Diecezja żylińska (łac.: "Dioecesis Žilinensis"; słow.: "Žilinská rímskokatolícka diecéza") – katolicka diecezja słowacka położona w północno-zachodniej części kraju. Siedziba biskupa znajduje się w katedrze pw. Trójcy Świętej w Żylinie.
Historia.
Diecezja została erygowana bullą papieża Benedykta XVI 14 lutego 2008 r. z wydzielenia części ziem z bańskobystrzyckiej i diecezji nitrzańskiej.
Podział administracyjny.
Diecezja żylińska składa się z 10 dekanatów:

</doc>
<doc id="1690127" url="https://pl.wikipedia.org/wiki?curid=1690127" title="Plib">
Plib

PLIB to przenośna biblioteka do projektowania gier komputerowych (i nie tylko) stworzona na licencji Open Source.
PLIB zapewnia obsługę efektów dźwiękowych, muzyki, grafikę 3D, renderowanie fontów, prostą bibliotekę okien, silnika sieciowego, bibliotekę matematyczną 3D i kolekcję różnych funkcji pomocniczych. Jest używana przez wiele projektów (nie zawsze gry i nie zawsze Open Source).

</doc>
<doc id="1690129" url="https://pl.wikipedia.org/wiki?curid=1690129" title="Dekanat Kutno – św. Michała Archanioła">
Dekanat Kutno – św. Michała Archanioła

Dekanat Kutno – św. Michała Archanioła – jeden z 21 dekanatów diecezji łowickiej. 
W skład dekanatu wchodzą następujące parafie:
Dziekan dekanatu Kutno – św. Michała Archanioła
Wicedziekan

</doc>
<doc id="1690130" url="https://pl.wikipedia.org/wiki?curid=1690130" title="Przeciąganie liny na World Games 1997">
Przeciąganie liny na World Games 1997

Przeciąganie liny na World Games 1997 zostało rozegrane w dniach 16-17 sierpnia. W zawodach do 640 kg mężczyzn tryumfowali Hiszpanie, natomiast w konkurencji do 720 kg mężczyzn zawody wygrali Holendrzy. Przeciąganie liny kobiet było dyscypliną pokazową podczas tej edycji World Games. W finale żeńska reprezentacja Holandii pokonała drużynę Japonii. 

</doc>
<doc id="1690131" url="https://pl.wikipedia.org/wiki?curid=1690131" title="Jeronimo Martins Dystrybucja">
Jeronimo Martins Dystrybucja



</doc>
<doc id="1690135" url="https://pl.wikipedia.org/wiki?curid=1690135" title="Dekanat Kutno – św. Wawrzyńca">
Dekanat Kutno – św. Wawrzyńca

Dekanat Kutno – św. Wawrzyńca – jeden z 21 dekanatów diecezji łowickiej. 
W skład dekanatu wchodzą następujące parafie:
Dziekan dekanatu Kutno – św. Wawrzyńca
Wicedziekan

</doc>
<doc id="1690136" url="https://pl.wikipedia.org/wiki?curid=1690136" title="Managed DirectX">
Managed DirectX

Managed DirectX (albo krócej MDX) – API do programowania z użyciem DirectX na platformę .NET firmy Microsoft.

</doc>
<doc id="1690139" url="https://pl.wikipedia.org/wiki?curid=1690139" title="Diecezja bańskobystrzycka">
Diecezja bańskobystrzycka

Diecezja bańskobystrzycka (łac. "Dioecesis Neosoliensis", słow. "Banskobystrická rímskokatolícka diecéza") – katolicka diecezja słowacka położona w centralnej części kraju. Siedziba biskupa znajduje się w katedrze św. Franciszka Ksawerego w Bańskiej Bystrzycy.
Historia.
Biskupstwo zostało założone 13 marca 1776 r. z inicjatywy cesarzowej Marii Teresy, która uznała, że archidiecezja ostrzyhomska jest zbyt rozległa pod względem terytorium. W latach 1776 – 1977 było sufraganią metropolii ostrzyhomskiej, a następnie bratysławskiej.
Podział administracyjny.
Diecezja bańskobystrzycka składa się z 16 dekanatów:

</doc>
<doc id="1690141" url="https://pl.wikipedia.org/wiki?curid=1690141" title="Chanzy">
Chanzy

Chanzy - francuski krążownik pancerny z końca XIX wieku, typu "Amiral Charner".
Krążownik wyposażony był w 16 kotłów parowych Belleville i dwie maszyny parowe potrójnego rozprężania (z tłokami poziomymi). Okręt uzbrojony był w dwie armaty okrętowe kalibru 194 mm L/45 Mle 1887 w wieżach na dziobie i rufie, sześć armat kalibru 138 mm L/45 Mle 1887 lub 1891 w wieżach po 3 w każdej burcie, cztery armaty dziewięciofuntowe (65 mm), cztery armaty trzyfuntowe (47 mm), sześć armat rewolwerowych 1-funtowych (37 mm) i cztery wyrzutnie torped kal. 450 mm.
20 maja 1907 roku "Chanzy" wszedł we mgle na mieliznę koło wysp Zhoushan na południe od Szanghaju na wodach chińskich. Po fiasku prób ratowania okrętu, został 30 maja porzucony i opuszczony przez załogę.

</doc>
<doc id="1690143" url="https://pl.wikipedia.org/wiki?curid=1690143" title="DirectX .NET">
DirectX .NET



</doc>
<doc id="1690146" url="https://pl.wikipedia.org/wiki?curid=1690146" title="Dekanat Łowicz-Katedra">
Dekanat Łowicz-Katedra

Dekanat Łowicz-Katedra – jeden z 21 dekanatów diecezji łowickiej. 
W skład dekanatu wchodzą następujące parafie:
Dziekan dekanatu Łowicz-Katedra
Wicedziekan
Ojciec duchowny

</doc>
<doc id="1690147" url="https://pl.wikipedia.org/wiki?curid=1690147" title="Wierzbno (gmina w województwie szczecińskim)">
Wierzbno (gmina w województwie szczecińskim)

Wierzbno (od 1973 "Warnice") – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Siedzibą władz gminy było Wierzbno.
Gmina Wierzbno powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu pyrzyckiego – weszła w skład nowo utworzonego woj. szczecińskiego.
Według stanu z 1 lipca 1952 gmina składała się z 17 gromad: Barnim, Dębica, Grędziec, Kluczewo (ob. dzielnica Stargardu), Kłęby, Kurcewo, Nowy Przylep, Obryta, Okunica, Skalin, Stary Przylep, Stróżewo, Strzebielewo, Warnice, Wierzbno, Witkowo i Zaborsko.
Gmina została zniesiona 29 września 1954 wraz z reformą wprowadzającą gromady w miejsce gmin. Obszar zniesionej gminy Wierzbno złożył się na 8 gromad:
Gminy Wierzbno nie przywrócono 1 stycznia 1973 wraz z kolejną reformą reaktywującą gminy, utworzono natomiast jej terytorialny odpowiednik, gminę Warnice.

</doc>
<doc id="1690148" url="https://pl.wikipedia.org/wiki?curid=1690148" title="Latouche-Tréville">
Latouche-Tréville



</doc>
<doc id="1690150" url="https://pl.wikipedia.org/wiki?curid=1690150" title="Pamięć mięśnia sercowego">
Pamięć mięśnia sercowego



</doc>
<doc id="1690151" url="https://pl.wikipedia.org/wiki?curid=1690151" title="Colby O’Donis">
Colby O’Donis

Colby O’Donis Colón (ur. 14 marca 1989 w Nowym Jorku) – amerykański piosenkarz portorykańskiego pochodzenia.
Życiorys.
W wieku 3 lat zwyciężył w konkursie dla młodych talentów, wykonując piosenkę Michaela Jacksona. Jako dziecko w wolnych chwilach dla zabawy śpiewał w sklepie ojca. Gdy miał 9 lat wraz z rodzicami przeprowadził się do Altamonte Springs na Florydzie, gdzie nawiązał współpracę z producentem i kompozytorem Full Force. W wieku 10 lat został najmłodszym artystą, jaki kiedykolwiek nagrywał dla Motown Records, dla której zarejestrował piosenkę "Mouse in the House" wykorzystaną w filmie "Stuart Malutki".
Jako 11-latek zaczął regularnie występować w serialu telewizyjnym „Grandpa’s Garage”. Jego kariera nabrała tempa, gdy usłyszał go Akon, który od razu zarezerwował 17-letniemu wówczas chłopakowi miejsce w swojej wytwórni Konvict Muzik. Pierwszy singiel O’Donisa zatytułowany "What you got", nagrany wspólnie z Akonem, ukazał się w 2008, gościnnie zaśpiewał także w piosence Lady Gagi "Just Dance", za którą otrzymał nagrodę Grammy w kategorii Best Dance Recording.
24 czerwca 2008 pojawił się jego drugi singiel "Don't turn back", który był zapowiedzią jego debiutanckiej płyty "Colby O". O’Donis zaśpiewał także gościnnie na płycie Akona "Freedom". Obecnie jest związany z wytwórnią płytową Konvict Muzik.

</doc>
<doc id="1690152" url="https://pl.wikipedia.org/wiki?curid=1690152" title="Latouche-Tréville (1892)">
Latouche-Tréville (1892)

Latouche Tréville – francuski krążownik pancerny z końca XIX wieku i I wojny światowej, typu "Amiral Charner". Okręt nazwano na cześć admirała Louis-René Levassor de Latouche Tréville.
Krążownik wyposażony był w 16 kotłów parowych Belleville i dwie maszyny parowe potrójnego rozprężania (z tłokami poziomymi). Okręt uzbrojony był w dwie armaty okrętowe kalibru 194 mm L/45 Mle 1887 w wieżach na dziobie i rufie, sześć armat kalibru 138 mm L/45 Mle 1887 lub 1891 w wieżach po 3 w każdej burcie, cztery armaty dziewięciofuntowe (65 mm), cztery armaty trzyfuntowe (47 mm), sześć armat rewolwerowych 1-funtowych (37 mm) i cztery wyrzutnie torped kal. 450 mm.
Służba.
23 września 1908 na okręcie doszło do eksplozji wskutek pęknięcia 174-milimetrowego działa.
"Latouche Tréville" brał udział w I wojnie światowej, działając na Morzu Śródziemnym. Podczas działań w Cieśninie Dardanelskiej został uszkodzony przez turecką artylerię. Pod koniec wojny służył jako stacjonarny okręt szkolny na Korfu. 1 maja 1919 został rozbrojony, a 21 czerwca 1920 skreślony z listy floty. Został następnie sprzedany firmie pracującej przy wydobyciu wraku pancernika "Liberté" w Tulonie, gdzie służył jako keson (ponton?). Złomowany w 1926.

</doc>
<doc id="1690154" url="https://pl.wikipedia.org/wiki?curid=1690154" title="Biskupi bańskobystrzyccy">
Biskupi bańskobystrzyccy



</doc>
<doc id="1690155" url="https://pl.wikipedia.org/wiki?curid=1690155" title="Turze (gmina w województwie szczecińskim)">
Turze (gmina w województwie szczecińskim)

Turze – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Nazwa gminy pochodzi od wsi Turze, lecz siedzibą władz gminy było Nieborowo.
Gmina Turze powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu pyrzyckiego – weszła w skład nowo utworzonego woj. szczecińskiego.
Według stanu z 1 lipca 1952 gmina składała się z 19 gromad: Babin, Będgoszcz, Bielice, Brzezin, Chabowo, Chabówko, Giżyn, Linie, Młyny, Nieborowo, Nowe Chrapowo, Parsów, Ryszewko, Ryszewo, Rzepnowo, Stare Chrapowo, Swochowo, Turze i Żabów.
Gmina została zniesiona 29 września 1954 wraz z reformą wprowadzającą gromady w miejsce gmin. Obszar zniesionej gminy Wierzbno złożył się na 4 gromady:
Gminy Turze nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł głównie w skład nowych gmin Bielice i Pyrzyce.

</doc>
<doc id="1690158" url="https://pl.wikipedia.org/wiki?curid=1690158" title="Dekanat Łowicz-Św. Ducha">
Dekanat Łowicz-Św. Ducha

Dekanat Łowicz – Św. Ducha – jeden z 21 dekanatów diecezji łowickiej. 
W skład dekanatu wchodzą następujące parafie:
Dziekan dekanatu Łowicz – Św. Ducha 
Wicedziekan
Ojciec duchowny

</doc>
<doc id="1690159" url="https://pl.wikipedia.org/wiki?curid=1690159" title="Piasecznik (gmina)">
Piasecznik (gmina)

Piasecznik – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Nazwa gminy pochodzi od wsi Piasecznik, lecz siedzibą władz gminy był Sądów.
Gmina Piasecznik powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu pyrzyckiego – weszła w skład nowo utworzonego woj. szczecińskiego.
Według stanu z 1 lipca 1952 gmina składała się z 8 gromad: Boguszyny, Dobropole Pyrzyckie, Gleźno, Jagów, Piasecznik, Radaczewo, Sądów i Skrzany. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł głównie w skład gminy Dolice.

</doc>
<doc id="1690161" url="https://pl.wikipedia.org/wiki?curid=1690161" title="Tetyń (gmina)">
Tetyń (gmina)

Tetyń (od 1973 "Kozielice") – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Siedzibą władz gminy był Tetyń.
Gmina Tetyń (początkowo "gmina Brzeziny") powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu pyrzyckiego – weszła w skład nowo utworzonego woj. szczecińskiego.
Według stanu z 1 lipca 1952 gmina składała się z 9 gromad: Czarnowo, Kozielice, Mielno Pyrzyckie, Nowielin, Rokity, Tetyń, Trzebórz, Zadeklino i Załęże. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, utworzono natomiast jej terytorialny odpowiednik, gminę Kozielice.

</doc>
<doc id="1690163" url="https://pl.wikipedia.org/wiki?curid=1690163" title="Ordynariat Polowy Słowacji">
Ordynariat Polowy Słowacji

Ordynariat Polowy Słowacji (słow. "Vojenský rímskokatolícky ordinariát") – rzymskokatolicka diecezja wojskowa ze stolicą w Bratysławie, na Słowacji. Należą do niej członkowie słowackiego wojska i policji oraz ich rodziny wyznania rzymskokatolickiego.
Ordynariat polowy powstał 20 stycznia 2003 r. decyzją papieża Jana Pawła II.
W diecezji służy 21 kapłanów.

</doc>
<doc id="1690165" url="https://pl.wikipedia.org/wiki?curid=1690165" title="Jerzy Perzanowski">
Jerzy Perzanowski

Jerzy Perzanowski (ur. 23 kwietnia 1943 w Aix-les-Bains, zm. 17 maja 2009 w Bydgoszczy) – polski filozof i logik, autor słowa kognitywistyka, które stało się oficjalnym polskim odpowiednikiem ang. "cognitive science", aktywnie wspierający rozwój tej dyscypliny w Polsce, założyciel charytatywnej fundacji "Wspólnota Nadziei" oraz "Farmy Życia".
Edukacja.
Perzanowski odbył studia filozoficzne pod kierunkiem prof. Romana Ingardena i prof. Izydory Dąmbskiej, które zakończył pracą magisterską pt. „Filozoficzne uwagi o pojęciu zbioru” (promotorem tej pracy był prof. Kazimierz Pasenkiewicz). Studiował również matematykę. Wśród jego wykładowców byli m.in. prof. Stanisław Gołąb, prof. Mirosław Krzyżański, prof. Stanisław Łojasiewicz, prof. Zdzisław Opial, czy prof. Jacek Szarski. Studia te zakończył pracą magisterką pt. „Elementarny dowód twierdzenia Brouwera o rozcinaniu”, napisaną pod kierunkiem prof. Andrzeja Lasoty.
Otrzymał tytuł doktora nauk humanistycznych w zakresie filozofii w 1973 (na Uniwersytecie Jagiellońskim), po obronie pracy pt. „The Deduction Theorems for the Modal Propositional Calculi Formalized After the Manner of Lemmon”, napisanej pod kierunkiem prof. Kazimierza Pasenkiewicza. Stopień doktora habilitowanego z zakresu filozofii i logiki zdobył na podstawie rozprawy pt. „Logiki modalne a filozofia”. 7 czerwca 1995 wręczono mu nominację na tytuł profesora.
Praca akademicka.
Perzanowski wykonywał znaczną część swej pracy uniwersyteckiej na Uniwersytecie Jagiellońskim. Szefował również (w latach 1992-2003) Katedrze Logiki na Uniwersytecie Mikołaja Kopernika w Toruniu, a potem (w latach 2006-2009) Katedrze Logiki w Wyższej Szkole Filozoficzno-Pedagogicznej „Ignatianum” w Krakowie. Wykładał czasowo również na Uniwersytecie Humanistyczno-Przyrodniczym Jana Kochanowskiego w Kielcach oraz na Uniwersytecie Rzeszowskim.
Perzanowski był członkiem następujących stowarzyszeń: Polskie Towarzystwo Filozoficzne, Komitet Nauk Filozoficznych PAN, Polskie Towarzystwo Semiotyczne, Polskie Towarzystwo Logiki i Filozofii Nauki, Towarzystwo im. L. Wittgensteina, Polskie Towarzystwo Kognitywistyczne, Association for Symbolic Logic, American Metaphysical Society, Society for Advancement of American Philosophy, Gesellschaft für Analytische Philosophie, European Society for Analytic Philosophy, Society for Exact Philosophy, Philosophia Scientifica, Association for the Foundations of Science.
Jerzy Perzanowski był także członkiem komitetów naukowych następujących pism: Reports on Mathematical Logic, Logic and Logical Philosophy, Studia Logica, Filozofia Nauki, Euro-pean Yearbook of Philosophy, Axiomathes, Logical Analysis and History of Philosophy, Western Philosophy Series, Metaphysica, Kognitywistyka i media w edukacji, Principia, Roczniki Filozoficzne TN KUL, Polish Philosophical Review, Logique et Analyse, Polish Journal of Philosophy.
Praca dydaktyczna za granicą.
Jego praca naukowa znana była również za granicą. Wykładał między innym w Cambridge University (1985), Universität Salzburg (1990) Universidade Federal da Paraiba w Brazylii (1991) oraz w Internationale Akademie für Philosophie im Fürstentum Liechtenstein (1992).
Praca badawcza.
Perzanowski był twórcą wielu idei. Mowa tu choćby o psychoontologii, protofizyce, czy ontologice. Ontologii Profesor Perzanowski poświęcił gros swych prac. Idąc tropem Platona, św. Anzelma, Kartezjusza, Leibniza, Kanta, Fregego, Wittgensteina, Russella i Ingardena, w serii prac z ostatniego ćwierćwiecza rozwinął ontologię kombinacyjną wraz z ogólną teorią modalności oraz ze sprzężoną semantyką kombinacyjną dla nich. W ontologii porządkowej wprowadził i zbadał ontologię lokacyjną. Z teologiki na szczególną uwagę zasługuje zaś dowód Perzanowskiego twierdzenia Augustyna–Anzelma–Leibniza, że byt najdoskonalszy jest, wraz z pochodną teorii melioracji ontologicznej.
Należy też wspomnieć o pracach z zakresu logiki modalnej, w szczególności o jego ogólnym twierdzeniu o dedukcji oraz o topografii logik modalnych. A także o fundamentalnych pracach z logiki parakonsystentnej oraz logik Prawdy i Fałszu.
Działalność społeczna.
Pośród szerokiej działalności publicznej Perzanowskiego na plan pierwszy wysuwa się jego aktywność jako członka Komisji Zakładowej „Solidarności” w latach 1980-1991, również członka jej Prezydium oraz delegata Solidarności UJ do OKPN. Perzanowski brał czynny udział w walkach o wolną Polskę, broniąc m.in. barykad na terenie Nowej Huty. Za swoją działalność naukową i społeczną był wielokrotnie odznaczany i nagradzany. Otrzymał Złoty Krzyż Zasługi i Krzyż Kawalerski Orderu Odrodzenia Polski.
Perzanowski był ponadto założycielem i donatorem Fundacji "Wspólnota Nadziei" oraz Farmy Życia – pierwszej w Europie Środkowo-Wschodniej inicjatywy mającej na celu rehabilitację osób z autyzmem. Angażował się w szereg innych inicjatyw, których celem była pomoc ludziom ubogim.
Pochowany na Cmentarzu Rakowickim w Krakowie (kwatera N-zach.-23).

</doc>
<doc id="1690167" url="https://pl.wikipedia.org/wiki?curid=1690167" title="Dekanat Skierniewice – Najświętszego Serca Pana Jezusa">
Dekanat Skierniewice – Najświętszego Serca Pana Jezusa

Dekanat Skierniewice – Najświętszego Serca Pana Jezusa – jeden z 21 dekanatów diecezji łowickiej. 
W skład dekanatu wchodzą następujące parafie:
Dziekan
Wicedziekan

</doc>
<doc id="1690173" url="https://pl.wikipedia.org/wiki?curid=1690173" title="Dekanat Skierniewice – św. Jakuba">
Dekanat Skierniewice – św. Jakuba

Dekanat Skierniewice – św. Jakuba – jeden z 21 dekanatów diecezji łowickiej. 
W skład dekanatu wchodzą następujące parafie:
Dziekan dekanatu Skierniewice – św. Jakuba
Wicedziekan

</doc>
<doc id="1690175" url="https://pl.wikipedia.org/wiki?curid=1690175" title="Apple Film Production">
Apple Film Production

Apple Film Production – jedna z pierwszych niezależnych firm producenckich w Polsce, założona w 1990 roku przez Dariusza Jabłońskiego. Prowadzona obecnie przez Dariusza Jabłońskiego (CEO), Violettę Kamińską (Head of Production) i Izabelę Wójcik (Head of Development). 
Wyprodukowała kilkadziesiąt filmów pełnometrażowych, m.in.: „Pod elektrycznymi chmurami” (Srebrny Niedźwiedź, Berlinale 2015), Pokłosie, Gry wojenne, Benek, Wino truskawkowe, Gry uliczne, Zabić Sekala, „Małżowina”, Patrzę na ciebie, Marysiu, Sezon na leszcza, Moje pieczone kurczaki, Przedwiośnie, „Solidarność, Solidarność...”. Ma na koncie także teatry telewizji, filmy dokumentalne, a także seriale, w tym „Zasadę przyjemności”, serial telewizyjny premium, pierwsza w historii międzynarodowa koprodukcja telewizyjna krajów Europy Środkowo-Wschodniej (2019). zrealizowane dla TVP i BBC „Dzwony wojny” i „Szpiedzy w Warszawie” czy serial „Glina” w reżyserii Władysława Pasikowskiego z Jerzym Radziwiłowiczem i Maciejem Stuhrem w rolach głównych, 
Większość produkcji Apple Film Production powstało w koprodukcji międzynarodowej, z Telewizją Polską, Canal+, HBO, MDR, ARTE, WDR, a także niezależnymi firmami z Niemiec, Wielkiej Brytanii, Czech, Austrii, Francji i Słowacji. 
„Gry Wojenne” w reżyserii Dariusza Jabłońskiego, wyprodukowany przez Apple Film Production, jako pierwszy w historii polski film dokumentalny, otworzyły najważniejszy i największy na świecie międzynarodowy festiwal filmów dokumentalnych IDFA 2009 w Amsterdamie.

</doc>
<doc id="1690180" url="https://pl.wikipedia.org/wiki?curid=1690180" title="Matilda Howell">
Matilda Howell

Matilda „Lida” Howell z domu Scott (ur. 28 sierpnia 1859 w Lebanon, zm. 20 grudnia 1939 w Norwood) – amerykańska łuczniczka, trzykrotna mistrzyni olimpijska. Startowała w konkurencji łuków klasycznych.
Największym jej osiągnięciem było dwukrotne mistrzostwo igrzysk olimpijskich w Saint Louis w 1904 roku w konkurencji indywidualnej. Trzeci złoty medal w tych igrzyskach zdobyła drużynowo.
Jej ojciec Thomas Scott także był łucznikiem, olimpijczykiem z 1904.

</doc>
<doc id="1690184" url="https://pl.wikipedia.org/wiki?curid=1690184" title="Ola i jej zoo">
Ola i jej zoo

Ola i jej zoo (ang. "Willa’s Wild Life", 2008-2013) – serial animowany produkcji kanadyjsko-francuskiej z 2008 roku. Od 1 czerwca 2009 emitowany jest na kanale MiniMini, a od października 2014 roku także z udogodnieniem dla dzieci niesłyszących i słabosłyszących.
Opis fabuły.
Dziewięcioletnia Ola dzięki swojemu tacie oraz zwierzakom radzi sobie w codziennym życiu, pokonując wszelkie trudności i problemy, zdobywając nowe umiejętności, doskonale się przy tym bawiąc.
Wersja polska.
Wersja polska: na zlecenie MiniMini – Studio Publishing
Dialogi: Małgorzata Kochańska
Reżyseria: Tomasz Grochoczyński
Dźwięk i montaż: Jacek Kacperek
Kierownictwo produkcji: Aneta Staniszewska (pomylono z kierownikiem produkcji Miry Ornatowskiej) Wystąpili: 
i inni
Lektor tytułu odcinka i tyłówki: Mariusz Siudziński
Linki zewnętrzne.
Willas Wildlife (Seria) w The Big Cartoon Database

</doc>
<doc id="1690185" url="https://pl.wikipedia.org/wiki?curid=1690185" title="Dekanat Sochaczew – Matki Bożej Nieustającej Pomocy">
Dekanat Sochaczew – Matki Bożej Nieustającej Pomocy

Dekanat Sochaczew – Matki Bożej Nieustającej Pomocy – jeden z 21 dekanatów diecezji łowickiej. 
W skład dekanatu wchodzą następujące parafie:
Dziekan dekanatu Sochaczew – Matki Bożej Nieustającej Pomocy
Wicedziekan

</doc>
<doc id="1690186" url="https://pl.wikipedia.org/wiki?curid=1690186" title="Biskupi koszyccy">
Biskupi koszyccy



</doc>
<doc id="1690190" url="https://pl.wikipedia.org/wiki?curid=1690190" title="Nawodna (gmina)">
Nawodna (gmina)

Nawodna – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Siedzibą władz gminy była Nawodna.
Gmina Nawodna powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu chojeńskiego – weszła w skład nowo utworzonego woj. szczecińskiego.
Według stanu z 1 lipca 1952 gmina składała się z 8 gromad: Bielinek, Grabowo, Krajnik Dolny, Krajnik Górny, Krzymów, Nawodna, Piasek i Zatoń Dolna. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł głównie w skład gmin Chojna i Cedynia.

</doc>
<doc id="1690191" url="https://pl.wikipedia.org/wiki?curid=1690191" title="82 Pułk Artylerii Przeciwlotniczej">
82 Pułk Artylerii Przeciwlotniczej

82 Pułk Artylerii Przeciwlotniczej (82 paplot) – oddział artylerii przeciwlotniczej ludowego Wojska Polskiego.
Formowanie i zmiany organizacyjne.
Na podstawie rozkazu Nr 0044/Org. Ministra Obrony Narodowej z 17 maja 1951, w garnizonie Rogowo, w składzie 16 Dywizji Artylerii Przeciwlotniczej i według etatu Nr 4/67 sformowany został 82 pułk artylerii przeciwlotniczej. Organizacja jednostki zakończona został w październiku 1952. Na podstawie zarządzenia Nr 077/Org. szefa SG WP z dnia 19 września 1960 pułk przeformowany został na nowy etat. 
Na podstawie rozkazu Nr 0126/Org. Ministra Obrony Narodowej z dnia 3 września 1963 oraz zarządzenia Nr 0133/Org. szefa SG WP z dnia 13 września 1963 rozformowana została 16 DAPlot, a 82 paplot podporządkowany został dowódcy Pomorskiego Okręgu Wojskowego.
Na podstawie rozkazu Nr 025/MON Ministra Obrony Narodowej z 30 września 1967 oddział przejął tradycje i nazwę 75 pułku artylerii przeciwlotniczej.
Struktura organizacyjna.
Każda z czterech baterii ogniowych składała się z plutonu dowodzenia, plutonu przyrządów i plutonu ogniowego.
Na uzbrojeniu i wyposażeniu pułku znajdowało się osiemnaście 85 mm armat przeciwlotniczych wzór 1939, pięć przyrządów centralnych PAUZO-3 i pięć dalmierzy.

</doc>
<doc id="1690194" url="https://pl.wikipedia.org/wiki?curid=1690194" title="Queenie Newall">
Queenie Newall

Sybil Fenton Newall (ur. 17 października 1854 w Calderbrook; zm. 24 czerwca 1929 w Cheltenham) – była brytyjska łuczniczka, mistrzyni olimpijska. Startowała w konkurencji łuków klasycznych.
Największym jej osiągnięciem był złoty medal igrzysk olimpijskich w Londynie w 1908 roku w konkurencji "Double National round".

</doc>
<doc id="1690195" url="https://pl.wikipedia.org/wiki?curid=1690195" title="Dom wikariuszy w Lublinie">
Dom wikariuszy w Lublinie



</doc>
<doc id="1690198" url="https://pl.wikipedia.org/wiki?curid=1690198" title="Dekanat Sochaczew – św. Wawrzyńca">
Dekanat Sochaczew – św. Wawrzyńca

Dekanat Sochaczew – św. Wawrzyńca – jeden z 21 dekanatów diecezji łowickiej. 
W skład dekanatu wchodzą następujące parafie:
Dziekan dekanatu Sochaczew – św. Wawrzyńca
Wicedziekan

</doc>
<doc id="1690201" url="https://pl.wikipedia.org/wiki?curid=1690201" title="Warnice (gmina w powiecie chojeńskim)">
Warnice (gmina w powiecie chojeńskim)

Warnice (w 1946 "Warnica") – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Siedzibą władz gminy były Warnice.
Gmina Warnice powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu chojeńskiego – weszła w skład nowo utworzonego woj. szczecińskiego.
Według stanu z 1 lipca 1952 gmina składała się z 4 gromad: Białęgi, Chełm Dolny, Narost i Warnice. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł w skład gmin Dębno, Chojna i Trzcińsko-Zdrój.

</doc>
<doc id="1690202" url="https://pl.wikipedia.org/wiki?curid=1690202" title="Pseudoatomy">
Pseudoatomy

Pseudoatomy - zespoły atomów o własnościach analogicznych do własności jonów prostych np. jon amonowy (NH+4), o własnościach podobnych do własności jonów litowców: Li+, Na+, K+ itd.

</doc>
<doc id="1690207" url="https://pl.wikipedia.org/wiki?curid=1690207" title="Chór Miasta Siedlce">
Chór Miasta Siedlce

Chór Miasta Siedlce (ChMS) – jest reprezentacyjnym zespołem artystycznym miasta Siedlce. 
Śpiewają w nim uczniowie siedleckich szkół średnich, studenci i pasjonaci muzyki chóralnej związani z życiem miasta i regionu. Chór Miasta Siedlce wykonuje muzykę a cappella sakralną i świecką różnych epok, utwory współczesne oraz folklor, jak również wielkie formy wokalno-instrumentalne. Twórcą, dyrygentem i autorem drogi artystycznej zespołu był Mariusz Orzełowski.
Chór Miasta Siedlce występował na scenach m.in. Filharmonii Narodowej w Warszawie, Sali Kongresowej w Warszawie, Teatrze Wielkim – Operze Narodowej, Teatrze Polskim w Warszawie, Auli Politechniki Warszawskiej, Studiu Koncertowym Polskiego Radia im. Witolda Lutosławskiego czy w Auli Pawła VI w Watykanie.
Zespół współpracował i współpracuje z najlepszymi orkiestrami, chórami, solistami i dyrygentami w Polsce, m.in. z Orkiestrą Symfoniczną Filharmonii Narodowej, Orkiestrą Kameralną Filharmonii Narodowej, Orkiestrą Symfoniczną Teatru Wielkiego - Opery Narodowej, Polską Orkiestrą Radiową, Orkiestrą Symfoniczną Filharmonii Świętokrzyskiej, Orkiestrą Teatru Muzycznego w Lublinie, Chórem Akademickim Uniwersytetu Warszawskiego, Chórem Akademickim Uniwersytetu Kardynała Stefana Wyszyńskiego, Chórem Akademickim Politechniki Warszawskiej, Chórem Akademickim Katolickiego Uniwersytetu Lubelskiego, Warszawskim Chórem Międzyuczelnianym, Chórem Astrolabium Wyższej Szkoły Bankowej w Toruniu, a także z Jose Curą, Łukaszem Borowiczem, prof. Reginą Smendzianką, Małgorzatą Ostrowską, Pawłem Kukizem, Mieczysławem Szcześniakiem, Justyną Steczkowską, Krystyną Prońko czy Anną Faber.
W swoim dorobku Chór ma takie dzieła jak "Requiem" G. Verdiego, "Requiem" W.A. Mozarta, "Requiem" Johna Ruttera, "Carmina Burana" C. Orffa, "IX symfonię" L. Van Beethovena, "Msza Nelsońska" J. Haydna oraz "Magnificat" Johanna Sebastiana Bacha. 
Chór Miasta Siedlce wykonywał również opery i operetki - "Straszny dwór" Stanisława Moniuszki, "Kniaź Igor" Aleksandra Borodina czy "Borys Godunow" Modesta Musorgskiego. Zespół sięgał po projekty współczesne – "Herbertorium" Waldemara Koperkiewicza, "Oratorium o Bożym Narodzeniu" Tomasza Momota i "Msza Polska" według twórczości Jana Twardowskiego Hadriana Filipa Tabęckiego. 
W czerwcu 2009 zespół wziął udział w koncercie "Muzyka Łączy Pokolenia", gdzie razem z Orkiestrą Symfoniczną Filharmonii Świętokrzyskiej wykonał arie, operetki i opery świata, a całością zadyrygował Mariusz Orzełowski i Jacek Rogala. Koncert wieńczył obchody 10. rocznicy wizyty apostolskiej Jana Pawła II w Siedlcach. Koncertu wysłuchało ponad 7 tysięcy słuchaczy. W listopadzie 2009 w Siedlcach Chór Miasta Siedlce wraz z Orkiestrą Symfoniczną Filharmonii Świętokrzyskiej wykonał "Gloria D, RV 589" Antonio Vivaldiego oraz "Alleluja" z Oratorium "Mesjasz" Georga Friedricha Händla. W marcu 2010 zespół zainaugurował obchody "Roku Chopinowskiego". W maju 2010 roku Chór Miasta Siedlce wspólnie z Orkiestrą Symfoniczną Filharmonii Świętokrzyskiej wzięli udział w koncercie kończącym "V Jarmark Świętokrzyski" w Kielcach oraz 600. rocznicę bitwy pod Grunwaldem. W maju 2010 chór wystąpił podczas koncertu "Najpiękniejsze Siedleckie", który odbył się w Siedlcach i transmitowany był przez TVP Warszawa. W listopadzie 2010 roku Chór Miasta Siedlce i Orkiestra Symfoniczna Filharmonii Świętokrzyskiej wykonali w Kielcach, Krakowie i Siedlcach Requiem Giuseppe Verdi'ego. W kwietniu 2011 roku Chór Miasta Siedlce i Orkiestra Symfoniczna Filharmonii Świętokrzyskiej wykonali w Siedlcach Requiem Wolfganga Amadeusa Mozarta. W 2011 roku Chór Miasta Siedlce kilkukrotnie wykonywał" Herbertorium" - m.in. w Warszawie i Gdyni. W październiku 2011 roku miała miejsce premiera spektaklu "Śpiewnik Papieski", gdzie siedleccy chórzyści wspólnie z Teatrem Es śpiewają utwory do słów Karola Wojtyły i muzyki Waldemara Koperkiewicza. W styczniu 2012 roku wspólnie z Teatrem Es i Orkiestrą Symfoniczną Miasta Siedlce wystąpił w koncercie "Teatr Es - Symfonicznie". W kwietniu 2012 roku kilkukrotnie Chór Miasta Siedlce wykonał dzieło Stabat Mater G.B. Pergolesiego. W kwietniu 2013 roku chórzyści wzięli na warsztat Magnificat J.S. Bacha. W październiku 2013 roku Chór Miasta Siedlce zdobył drugie miejsce w kategorii „Chóry Kameralne” na IX Warszawskim Międzynarodowym Festiwalu Chóralnym „Varsovia Cantat”.
Zespół występuje w całym kraju oraz za granicą intensywnie koncertując w Niemczech (sierpień 2001 roku, październik 2002 roku, wrzesień 2004 roku, grudzień 2004 roku i wrzesień 2007), Włoszech (grudzień 2004 roku i styczeń 2005 roku), Francji (wrzesień 2006 roku, maj 2012 roku, maj 2013 roku), Austrii (październik 2002 roku i maj 2008 roku), Słowacji (sierpień 2003 roku, sierpień 2004 roku, sierpień 2006 roku, sierpień 2007 roku, maj 2008 roku, sierpień 2013), Ukrainie (wrzesień 2003 roku, czerwiec 2013 roku), Białorusi (lipiec 2009 roku) i Litwie (listopad 2009 roku).
W grudniu 2003 roku Chór Miasta Siedlce nagrał i wydał pierwszą płytę "Puer Natus Est Nobis", na której znalazły się najpiękniejsze polskie kolędy i pastorałki. Płyta ta zadedykowana była Ojcu Świętemu Janowi Pawłowi II. Podczas audiencji generalnej w grudniu 2004 roku chór wręczył płytę Papieżowi oraz wykonał kilkuminutowy koncert przed Janem Pawłem II. W 2009 roku nastąpiła reedycja płyty. W 2009 roku zespół wspólnie z Teatrem Es nagrał płytę z muzyką do spektaklu "Herbertorium" (poezja Zbigniewa Herberta do muzyki Waldemara Koperkiewicza). W 2011 roku Chór Miasta Siedlce nagrał kolejną płytę z Teatrem Es – "Śpiewnik Papieski" (poezja Karola Wojtyły do muzyki Waldemara Koperkiewicza).

</doc>
<doc id="1690210" url="https://pl.wikipedia.org/wiki?curid=1690210" title="Łowno">
Łowno

1 miejscowość w Polsce:
Ponadto:

</doc>
<doc id="1690215" url="https://pl.wikipedia.org/wiki?curid=1690215" title="Parafia Podwyższenia Krzyża Świętego w Radziejowie">
Parafia Podwyższenia Krzyża Świętego w Radziejowie

Parafia Podwyższenia Krzyża Świętego w Radziejowie – rzymskokatolicka parafia w Radziejowie, należąca do diecezji włocławskiej i dekanatu radziejowskiego. Kościół parafialny Franciszkanów z 1330 roku, prawdopodobnie fundacji Władysława Łokietka. Przebudowany w formach barokowych w XVII i XVIII wieku oraz gruntownie w 1930 roku.

</doc>
<doc id="1690216" url="https://pl.wikipedia.org/wiki?curid=1690216" title="65 Pułk Artylerii Przeciwlotniczej">
65 Pułk Artylerii Przeciwlotniczej

65 Pułk Artylerii Przeciwlotniczej (65 paplot) – oddział artylerii przeciwlotniczej ludowego Wojska Polskiego.
Formowanie i zmiany organizacyjne.
Pułk sformowany został w 1952, w Gdańsku, w składzie 16 Dywizji Artylerii Przeciwlotniczej. W 1955 oddział przeniesiony został do Brodnicy, a w styczniu następnego roku wyłączony ze składu 16 DAPlot. Wiosną 1957 pułk ponownie włączony został w struktury 16 DAPlot. Na podstawie rozkazu Nr 0135/Oper. dowódcy Pomorskiego Okręgu Wojskowego z 30 czerwca 1960 pułk dyslokowany został do Warcisławia (po zmianie nazwy – Jaromin) koło Trzebiatowa.
Na podstawie rozkazu Nr 025/MON Ministra Obrony Narodowej z dnia 30 września 1967 oddział przyjął tradycje i nazwę 61 pułku artylerii przeciwlotniczej oraz obchodził święto w dniu 16 kwietnia. Od tego czasu jednostka występowała jako 61 pułk artylerii Wojsk OPL.
Struktura organizacyjna.
dowództwo i sztab

</doc>
<doc id="1690217" url="https://pl.wikipedia.org/wiki?curid=1690217" title="Archidiecezja trnawska">
Archidiecezja trnawska

Archidiecezja trnawska (, ) – katolicka archidiecezja słowacka położona w południowo-zachodniej części kraju. Siedziba arcybiskupa znajduje się w katedrze św. Jana Chrzciciela w Trnawie.
Historia.
Tereny obecnego arcybiskupstwa należały od średniowiecza do archidiecezji ostrzyhomskiej. W 1918 r. po klęsce Austro-Węgry i ich rozpadzie powstała niepodległa Czechosłowacja, w granicach której znalazła się część arcybiskupstwa ostrzyhomskiego. W związku z tym papież Pius XI utworzył na tych terenach administraturę apostolską archidiecezji ostrzyhomskiej ze stolicą w Trnawie.
30 grudnia 1977 r. papież Paweł VI konstytucją apostolską "Praescriptionum sacrosancti" przekształcił administraturę apostolska w archidiecezję, a następnie ustanowił ją siedzibą metropolii trnawskiej (konstytucja apostolska "Qui divino").
31 maja 1995 r. decyzją papieża Jana Pawła II została ona przekształcona w archidiecezję bratysławsko-trnawską z konkatedrą w Bratysławie (kościół św. Marcina).
Ostatnia zmiana miała miejsce 14 lutego 2008 r. papież Benedykt XVI dokonał podziału archidiecezji bratysławsko-trnawskiej na dwie samodzielne archidiecezje. Siedziba metropolity została przeniesiona do stolicy Słowacji, natomiast archidiecezja trnawska została sufraganią bratysławskiej prowincji kościelnej.
Pierwszy arcybiskup-ordynariusz abp Ján Sokol, który do tej pory był metropolitą trawsko-bratysławskim zachował prawo do noszenia paliusza do czasu przejścia na emeryturę.
Podział administracyjny.
Archidiecezja trnawska składa się z 12 dekanatów:

</doc>
<doc id="1690220" url="https://pl.wikipedia.org/wiki?curid=1690220" title="Alison Williamson">
Alison Williamson

Alison Jane Williamson (ur. 3 listopada 1971 w Melton Mowbray) – brytyjska łuczniczka, brązowa medalistka olimpijska, dwukrotna medalistka mistrzostw świata. Startowała w konkurencji łuków klasycznych.
Największym jej osiągnięciem jest brązowy medal igrzysk olimpijskich w Atenach w 2004 roku w konkurencji indywidualnej. 

</doc>
<doc id="1690221" url="https://pl.wikipedia.org/wiki?curid=1690221" title="Sobór Uczonych Ruskich">
Sobór Uczonych Ruskich

Sobór Uczonych Ruskich (pełna ukraińska nazwa "Собор учених руских и любителей народного просвіщенія") – pierwszy ruski zjazd oświatowy w Galicji, zwołany przez Główną Radę Ruską w dniach 19–26 października 1848.
Odbył się we Lwowie, z inicjatywy Mykoły Ustyjanowycza i Iwana Borysykewycza. Uczestniczyło w nim 99 osób, dyskutujących w 9 sekcjach.
Na zjeździe nakreślono zarys ukraińskiej polityki oświatowej i naukowej, zdecydowano o wydawaniu ukraińskich podręczników, przedyskutowano sprawę tworzącego się języka ukraińskiego.

</doc>
<doc id="1690223" url="https://pl.wikipedia.org/wiki?curid=1690223" title="Lushun">
Lushun



</doc>
<doc id="1690225" url="https://pl.wikipedia.org/wiki?curid=1690225" title="95 Pułk Artylerii Przeciwlotniczej">
95 Pułk Artylerii Przeciwlotniczej

95 Pułk Artylerii Przeciwlotniczej (95 paplot) – oddział artylerii przeciwlotniczej ludowego Wojska Polskiego.
Pułk został sformowany w 1952 roku, w garnizonie Rogowo, w składzie 16 Dywizji Artylerii Przeciwlotniczej. Na mocy rozkazu Nr 0025/Org. Ministra Obrony Narodowej z 2 kwietnia 1957 roku jednostka została rozformowana.

</doc>
<doc id="1690227" url="https://pl.wikipedia.org/wiki?curid=1690227" title="Biskupi trnawscy">
Biskupi trnawscy



</doc>
<doc id="1690228" url="https://pl.wikipedia.org/wiki?curid=1690228" title="Arcybiskupi trnawscy">
Arcybiskupi trnawscy



</doc>
<doc id="1690230" url="https://pl.wikipedia.org/wiki?curid=1690230" title="Hiperoatom">
Hiperoatom



</doc>
<doc id="1690231" url="https://pl.wikipedia.org/wiki?curid=1690231" title="George Bryant">
George Bryant

George Philip „Phil” Bryant (ur. 22 lutego 1878 w Melrose; zm. 18 kwietnia 1938 w Marshfield) – amerykański łucznik, dwukrotny mistrz olimpijski. Startował w konkurencji łuków klasycznych.
Największym jego osiągnięciem było dwukrotne mistrzostwo igrzysk olimpijskich w Saint Louis w 1904 roku w konkurencji indywidualnej. Trzeci medal w tych igrzyskach zdobył drużynowo.
Jego starszy brat Wallace również startował w łucznictwie na tych igrzyskach, zdobywając brązowy medal w rywalizacji drużynowej.

</doc>
<doc id="1690232" url="https://pl.wikipedia.org/wiki?curid=1690232" title="Mistrzostwa świata juniorek w hokeju na lodzie">
Mistrzostwa świata juniorek w hokeju na lodzie

Mistrzostwa Świata U-18 w hokeju na lodzie kobiet jest to turniej hokeja na lodzie organizowany przez IIHF, która ma na celu wyłonić najlepszą drużynę świata w kategorii do lat osiemnastu. Inną nazwą tych rozgrywek jest Mistrzostwa Świata Juniorek w hokeju na lodzie.
W głównym turnieju rozgrywanym uczestniczy osiem drużyn podzielonych na dwie czterodrużynowe grupy z których dwie czołowe awansują do półfinałów, a dwie najgorsze walczą o utrzymanie w elicie w podobny sposób jak to ma miejsce w Mistrzostwach Świata seniorek.
Pierwszy turniej odbył się w 2008 roku. Turniej odbył się w Calgary, a pierwszym mistrzem świata została reprezentacja Stanów Zjednoczonych. Polki dotychczas nie uczestniczyły w mistrzostwach elity.

</doc>
<doc id="1690233" url="https://pl.wikipedia.org/wiki?curid=1690233" title="Bytowo (gmina)">
Bytowo (gmina)

Bytowo – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Nazwa gminy pochodzi od wsi Bytowo, lecz siedzibą władz gminy był Krzemień.
Gmina Bytowo powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu stargardzkiego – weszła w skład nowo utworzonego woj. szczecińskiego.
Według stanu z 1 lipca 1952 gmina składała się z 6 gromad: Bytowo, Dolice, Grabnica, Kozy, Krzemień i Sulibórz. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł głównie w skład nowej gminy Dobrzany.

</doc>
<doc id="1690234" url="https://pl.wikipedia.org/wiki?curid=1690234" title="Swaminarajan">
Swaminarajan

Bhagawan Swaminarajan (gudżarati સ્વામિનારાયણ, dewanagari: स्वामीनारायण, trl. Svāmīnārāyaṇa, właściwie ang. Ghanashyam Pande; ur. 2 kwietnia 1781 – zm. 1 czerwca 1830) – hinduistyczny guru, twórca nurtu Swaminarayan zaliczanego do wisznuizmu.
Życiorys.
Ghanashyam urodził się w miejscowości Chhapia położonej 14 kilometrów od Ajodhji w stanie Uttar Pradeś w Indiach. Dzień narodzin 2 kwietnia był w 1781 równocześnie dniem obchodów rocznicy narodzin księcia Ramy (Ramanawani). Jego rodzice Hariprasad Pande i matka Premawati pochodzili z warny braminów. Zmarli, gdy miał jedenaście lat. Wtedy rozpoczął siedmioletnią wędrówkę jako brahmaćari o imieniu Nilkanth (ang. Neelkanth). Wisznuicki Swami Ramananda (ur. 1739) udzielił mu około 1800 dikszy i nowego imienia Swami Sahadźanand. Mimo młodego wieku, mianował go w publicznej ceremonii w Jetpur (południowa Saurashtra) swoim sukcesorem i niedługo potem umarł. Prowadził działalność religijną w Gudżracie, Kathiawar, Kutch. 
W roku 1814 poparł Brytyjczyków w "pacyfikacji" Saurasztry.
W ostatnich dziesięciu latach życia przyczynił się do powstania sześciu dużych mandirów (hinduistycznych świątyń) w stanie Gudżarat, są to miasta: Ahmedabad, Bhudź, Vadtal, Junagadh, Dholera, Gadhada.
Dzieła.
Swaminarajan pozostawił po sobie w szczególności :
Kanon nauk.
Teksty hinduistyczne polecane przez Swamiego Sahadżanandę swoim ówczesnym zwolennikom to:

</doc>
<doc id="1690235" url="https://pl.wikipedia.org/wiki?curid=1690235" title="Kinyras">
Kinyras

Kinyras (gr. Kinýras, łac. Cinyras) – w mitologii greckiej król Cypru.
Był synem Apollina. Według różnych autorów jego dziećmi byli Adonis i Myrra. Na Cyprze szanował twórców sztuki i instrumentów muzycznych, takich jak flet. Kinyras i jego ojciec Apollo zorganizowali konkurs muzyczny, aby zobaczyć, kto jest lepszy w grze na lirze. Kinyras poniósł klęskę i popełnił samobójstwo.

</doc>
<doc id="1690237" url="https://pl.wikipedia.org/wiki?curid=1690237" title="Kania (gmina)">
Kania (gmina)

Kania – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Nazwa gminy pochodzi od wsi Kania, lecz siedzibą władz gminy było Karkowo ("Karków").
Gmina Kania powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu stargardzkiego – weszła w skład nowo utworzonego woj. szczecińskiego.
Według stanu z 1 lipca 1952 gmina składała się z 7 gromad: Bobrowniki, Bród, Kania, Karkowo, Lisowo, Oświno i Rosowo. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł głównie w skład nowej gminy Chociwel.

</doc>
<doc id="1690239" url="https://pl.wikipedia.org/wiki?curid=1690239" title="William Dod">
William Dod

William Dod (ur. 18 lipca 1867 w Bebington, zm. 8 października 1954 w Earl’s Court w Londynie) – były brytyjski łucznik, mistrz olimpijski. Startował w konkurencji łuków klasycznych.
Największym jego osiągnięciem było mistrzostwo igrzysk olimpijskich w Londynie w 1908 roku w konkurencji indywidualnej.
Jego siostra Lottie Dod zdobyła na tych igrzyskach srebrny medal w rundzie podwójnej kobiet.

</doc>
<doc id="1690240" url="https://pl.wikipedia.org/wiki?curid=1690240" title="Nosowo (gmina)">
Nosowo (gmina)

Nosowo – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Nazwa gminy pochodzi od wsi Nosowo, lecz siedzibą władz gminy była Ognica.
Gmina Nosowo powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu stargardzkiego – weszła w skład nowo utworzonego woj. szczecińskiego.
Według stanu z 1 lipca 1952 gmina składała się z 8 gromad: Błotno, Nosowo, Ognica, Rybaki, Sicko, Sierakowo, Sokoliniec i Wapnica. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł głównie w skład nowych gmin Dobrzany i Suchań.

</doc>
<doc id="1690241" url="https://pl.wikipedia.org/wiki?curid=1690241" title="Kazimierz Zdziechowski">
Kazimierz Zdziechowski

Kazimierz Zdziechowski, znany pod pseudonimami "Władysław Zdora", "Władysław Mouner" (ur. 14 marca 1878 w Rakowie, zm. 4 sierpnia 1942 w Auschwitz) – polski ziemianin (h. Rawicz), prozaik, publicysta, krytyk literacki i nowelista.
Życiorys.
Był synem Edmunda Zdziechowskiego i Heleny Pułjanowskiej, bratem Mariana Zdziechowskiego, slawisty, filozofa kultury i publicysty. Urodził się 14 marca 1878 w miejscowości Raków koło Mińska Litewskiego. Ukończył prawo na Uniwersytecie Moskiewskim. Następnie zarządzał majątkiem rodzinnym w Rakowie. W 1896 r. rozpoczął działalność pisarską, publicystyczną i jako krytyk literacki. Publikował w Krakowskim Przeglądzie Literackim. W roku 1922 przeniósł się do majątku w Słaboszewku. Po wybuchu II wojny światowej Zdziechowski wraz z rodziną przeniósł się do siostry swojej żony Amelii, do Jedlicza pod Krosnem, odbywając podróż przez Wilno, Worokomle, Lublin i Kraków. Zdziechowski został aresztowany w lutym 1942 przez Gestapo z powodu udzielenia schronienia członkom ruchu oporu z Krakowa. Zdziechowski został zamordowany 4 sierpnia 1942 roku w niemieckim obozie koncentracyjnym Auschwitz.

</doc>
<doc id="1690242" url="https://pl.wikipedia.org/wiki?curid=1690242" title="Pothuau">
Pothuau

Pothuau – francuski krążownik pancerny z końca XIX wieku i I wojny światowej. Okręt nazwano na cześć Louisa Marie Alexis Pothuau. Był jedynym okrętem swojego typu.
Historia.
„Pothuau” stanowił trzeci typ francuskich krążowników pancernych, odmienny od dotychczasowych. W porównaniu z poprzednim typem małych krążowników "Amiral Charner", pomimo tego samego projektanta, był nieco tylko powiększony i lepiej uzbrojony, lecz zmieniono w nim koncepcję opancerzenia. Głównym elementem ochrony stał się pogrubiony wewnętrzny pokład pancerny, natomiast znacząco osłabiono opancerzenie burt, z tej racji określany jest niekiedy wręcz jako krążownik pancernopokładowy. Zmianie uległa też sylwetka, aczkolwiek pozostała charakterystyczna dla wczesnych francuskich krążowników pancernych i pancernopokładowych, przede wszystkim przez formę dziobu w kształcie pługa oraz rozmieszczenie wież artylerii głównej i nadbudówek. Koszt budowy wyniósł 11,2 milionów franków.
Stępkę pod budowę okrętu położono 25 maja 1893 roku. Kadłub wodowano 19 września 1895 roku. Okręt wszedł do służby 8 czerwca 1897 roku
Opis.
Architektura i kadłub.
„Pothuau” był ostatnim francuskim krążownikiem pancernym posiadającym charakterystyczny, długi, ostro wygięty dziób w formie pługa (takie dzioby jeszcze przez pewien czas stosowano na krążownikach pancernopokładowych – nie stanowił on wbrew pozorom taranu, lecz celem było zmniejszenie ciężaru części dziobowej poprzez skrócenie górnej części). Okręt miał konstrukcję gładkopokładową, aczkolwiek przez większość długości okrętu ciągnęła się jednokondygnacyjna nadbudowa, której ściany na śródokręciu stanowiły przedłużenie burt. Burty miały nachylenie ku środkowi okrętu.
Podobnie, jak na wcześniejszych krążownikach, na pokładzie dziobowym, bardzo blisko dziobu była umieszczona wieża działa 194 mm , a niedaleko za nią nadbudówka dziobowa z wieżą dowodzenia. W odróżnieniu od poprzednich krążowników, okręt miał dalej trzy niskie kominy w równych odstępach. Na pokładzie rufowym znajdowała druga wieża działa 194 mm. Zmieniono w stosunku do poprzedników rozmieszczenie artylerii drugiego kalibru, a same działa umieszczono o poziom wyżej, na tym samym poziomie, co artyleria główna – nad pokładem górnym, co polepszało warunki prowadzenia ognia. Okręt miał dwa palowe maszty. W odróżnieniu od wcześniejszych krążowników zastosowano nowocześniejsze kotwice, zamiast kotwic admiralicji, co przyczyniło się do zmniejszenia bryzg wody w marszu.
Wyporność normalna wynosiła 5374 ton, a wyporność pełna 5600 ton. Długość całkowita okrętu wynosiła 113,1 m, a długość między pionami 110 m. Szerokość wynosiła 15,3 m, a zanurzenie 6,5 m
Uzbrojenie.
Uzbrojenie główne stanowiły dwa działa kalibru 194 mm Mle 1893 o długości lufy 40 kalibrów (L/40). Umieszczone były w nowych wyważonych wieżach o napędzie elektrycznym, wprowadzonych wcześniej na krążowniku „Latouche-Tréville”. Strzelały pociskami przeciwpancernymi o masie 90,3 kg lub półpancernymi o masie 89,3 kg. Artylerię drugiego kalibru stanowiło 10 dział 138,6 mm L/45 modeli Mle 1891 i Mle 1893. Strzelały pociskami przeciwpancernymi lub półpancernymi o masie 35 kg. Osiem z nich umieszczone było w kazamatach w ścianach nadbudowy (po cztery na burtę, z tego dwa w kierunku dziobu i dwa w kierunku rufy), a dalsze dwa działa z maskami przeciwodłamkowymi umieszczone były na sponsonach na burtach w środku długości okrętu, dysponując szerokim kątem ostrzału w kierunku dziobu i rufy. Możliwość prowadzenia ognia przez sześć dział na wprost w kierunku dziobu lub rufy była jednak teoretyczna, z uwagi na uszkadzanie kadłuba od podmuchu. Uzbrojenie uzupełniały pojedyncze lekkie półautomatyczne armaty kalibru 47 mm w liczbie 10 i wielolufowe armaty kalibru 37 mm w liczbie 8. Ponadto okręt miał cztery nadwodne wyrzutnie torped kalibru 450 mm.
Opancerzenie.
Opancerzenie burt obejmowało pas pancerny o grubości 60 mm, zmniejszającej się do 32 mm na dziobie i rufie, o wysokości 4 m, sięgający 1,5 m poniżej linii wodnej. Unikalną cechą schematu opancerzenia było to, że grubość pancerza burtowego była stosunkowo niewielka, lecz uzupełniał go gruby wewnętrzny wypukły pokład pancerny, schodzący ku burtom najpierw pod niewielkim kątem, a następnie pod ostrzejszym. Pokład miał grubość 85 mm na bocznych skosach i 45 mm na powierzchni poziomej, w tym 10 mm podłoża – co dawało sumaryczną ochronę burt w rejonie linii wodnej grubości ok. 140-170 mm. Nad skosami pancerza dodatkowo chroniły przed wybuchami pocisków specjalne przedziały (koferdamy) i zasobnie węglowe, jak w krążownikach pancernopokładowych. Jeszcze nad kotłowniami i maszynowniami był dodatkowy cienki pokład pancerny grubości 8 mm. Wieże dział były silnie opancerzone pancerzem grubości 180 mm z boków i 40 mm od góry. Słabiej chronione były kazamaty dział, płytami 55 mm na podłożu 20 mm oraz cylindrycznymi maskami dział, jednakże nie były chronione od góry, dołu ani wewnątrz kadłuba. Dwa działa na sponsonach miały głębokie maski pancerne grubości 54 mm. Najgrubszy pancerz 240 mm miała wieża dowodzenia. Pancerz był wykonany ze stali niklowej (na poprzednich krążownikach pancernych ze zwykłej stali).
Napęd.
Krążownik wyposażony był w 18 kotłów parowych Belleville opalanych węglem i dwie pionowe czterocylindrowe maszyny parowe potrójnego rozprężania. Projektowa moc indykowana wynosiła 10 000 KM i prędkość 19 węzłów, natomiast na próbach krążownik przekroczył te wartości, rozwijając moc 10 398 KM i prędkość 19,2 węzła. Zapas węgla wynosił 630 ton lub według innych danych 640 ton. Dzielność morska okrętu była oceniana jako dobra.
Służba.
Wkrótce po wejściu do służby, w 1897 roku „Pothuau” jako najnowszy francuski krążownik posłużył jako jacht dla prezydenta Félixa Faure′a podczas wizyty w Kronsztadzie w Rosji w celu spotkania z carem Mikołajem II. 
W 1901 roku krążownik wziął udział w czasowym zajęciu greckiego portu Mityleny na Lesbos pod panowaniem osmańskim, na tle konfliktu wobec francuskich praw w Jerozolimie, co doprowadziło do zawarcia francusko-osmańskiego traktatu z Mityleny. Od 1906 roku „Pothuau” pełnił rolę szkolnego okrętu artyleryjskiego.
W chwili wybuchu I wojny światowej „Pothuau” wchodził w skład 2. Dywizjonu Lekkiego, po czym przydzielono go do specjalnego dywizjonu na Morzu Śródziemnym. Między innymi służył do eskortowania konwojów. 24 października 1914 roku wziął udział w operacji wysadzenia desantu w Kribi w niemieckim Kamerunie. 10 sierpnia 1915 roku ostrzeliwał turecki port Mersin. Wzmacniał następnie obronę Kanału Sueskiego i operował na Morzu Czerwonym. 17 października 1916 roku uczestniczył w tłumieniu powstania w Abisynii. Od 1917 roku operował na Oceanie Spokojnym. Przeszedł remont w Sajgonie, po czym we Francji został dostosowany do roli statku-bazy balonów. Po wojnie od 1919 ponownie pełnił rolę okrętu szkolnego, przy czym wieże artylerii głównej zamieniono mu wówczas na dwie armaty przeciwlotnicze kalibru 75 mm. Z listy floty został skreślony 12 czerwca 1926 roku lub według innych danych 3 listopada 1927 roku. Został sprzedany na złom 25 września 1929 roku.

</doc>
<doc id="1690244" url="https://pl.wikipedia.org/wiki?curid=1690244" title="Mielno Stargardzkie (gmina)">
Mielno Stargardzkie (gmina)

Mielno Stargardzkie – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Nazwa gminy pochodzi od wsi "Mielno Stargardzkie", lecz siedzibą władz gminy było najpierw Mielno Stargardzkie, a od końca lat 40. Ciemnik (po wyburzeniu Mielna Stargardzkiego dla potrzeb Poligonu Drawskiego.
Gmina Mielno Stargardzkie powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu stargardzkiego – weszła w skład nowo utworzonego woj. szczecińskiego.
Według stanu z 1 lipca 1952 gmina składała się zaledwie z 2 gromad: Ciemnik i Czertyń. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł w skład nowej gminy Ińsko.
Zobacz też: gmina Mielno.

</doc>
<doc id="1690246" url="https://pl.wikipedia.org/wiki?curid=1690246" title="Archidiecezja bratysławska">
Archidiecezja bratysławska

Archidiecezja bratysławska (łac. "Archidioecesis Bratislaviensis", słow. "Bratislavská rímskokatolícka arcidiecéza") – katolicka archidiecezja słowacka położona w południowo-zachodniej części kraju.
Siedziba arcybiskupa znajduje się przy katedrze św. Marcina w Bratysławie.
Historia.
Tereny obecnego arcybiskupstwa należały od czasów średniowiecza do archidiecezji ostrzychomskiej. W 1918 po rozpadzie Austro-Węgier i powstaniu niepodległej Czechosłowacji, w jej granicach znalazła się część arcybiskupstwa ostrzychomskiego. W związku z tym papież Pius XI utworzył na tym terenie administraturę apostolską archidiecezji ostrzychomskiej ze stolicą w Trnawie. Obejmowała ona obszar 14,5 tys. km².
30 grudnia 1977 papież Paweł VI konstytucją apostolską "Praescriptionum sacrosancti" przekształcił administraturę apostolska w archidiecezję, a następnie ustanowił ją siedzibą metropolii trnawskiej (konstytucja apostolska "Qui divino").
31 maja 1995 decyzją papieża Jana Pawła II została ona przekształcona w archidiecezję bratysławsko-trnawską z konkatedrą w Bratysławie (kościół św. Marcina).
Ostatnia zmiana miała miejsce 14 lutego 2008 Papież Benedykt XVI dokonał podziału archidiecezji bratysławsko-trnawskiej na dwie samodzielne archidiecezje. Siedziba metropolity została przeniesiona do stolicy Słowacji.
Podział administracyjny.
Archidiecezja bratysławska składa się z 10 dekanatów:

</doc>
<doc id="1690247" url="https://pl.wikipedia.org/wiki?curid=1690247" title="Cupressaceae">
Cupressaceae



</doc>
<doc id="1690249" url="https://pl.wikipedia.org/wiki?curid=1690249" title="Długie (gmina w województwie szczecińskim)">
Długie (gmina w województwie szczecińskim)

Długie – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Siedzibą władz gminy było Długie.
Gmina Długie powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu stargardzkiego – weszła w skład nowo utworzonego woj. szczecińskiego.
Według stanu z 1 lipca 1952 gmina składała się z 8 gromad: Biała, Długie, Linówko, Lublino, Lutkowo, Mosina, Ścienne i Wieleń Pomorski. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł głównie w skład nowych gmin Chociwel, Ińsko i Dobrzany.

</doc>
<doc id="1690250" url="https://pl.wikipedia.org/wiki?curid=1690250" title="French Open 2009 (gra pojedyncza kobiet)">
French Open 2009 (gra pojedyncza kobiet)



</doc>
<doc id="1690252" url="https://pl.wikipedia.org/wiki?curid=1690252" title="Archidiecezja bratysławsko-trnawska">
Archidiecezja bratysławsko-trnawska



</doc>
<doc id="1690253" url="https://pl.wikipedia.org/wiki?curid=1690253" title="Klępino (gmina)">
Klępino (gmina)

Klępino – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Siedzibą władz gminy było Klępino.
Gmina Klępino powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu stargardzkiego – weszła w skład nowo utworzonego woj. szczecińskiego.
Według stanu z 1 lipca 1952 gmina składała się z 10 gromad: Grzędzice, Klępino, Kunowo, Lubowo, Małkocin, Poczernin, Rogowo, Smogolice, Zieleniewo i Żarowo. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł głównie w skład nowej gminy Stargard Szczeciński.

</doc>
<doc id="1690255" url="https://pl.wikipedia.org/wiki?curid=1690255" title="Ołena Sadownycza">
Ołena Sadownycza

Olena Sadownycza (ukr. Олена Садовнича; ur. 4 listopada 1967) – ukraińska łuczniczka, dwukrotna medalistka olimpijska, medalistka mistrzostw świata. Startuje w konkurencji łuków klasycznych.
Największym jej osiągnięciem jest brązowy medal igrzysk olimpijskich w Atlancie w 1996 roku w konkurencji indywidualnej oraz srebro drużynowo na następnych igrzyskach w Sydney. 

</doc>
<doc id="1690256" url="https://pl.wikipedia.org/wiki?curid=1690256" title="Słodkowo (gmina)">
Słodkowo (gmina)

Słodkowo – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Siedzibą władz gminy było Słodkowo.
Gmina Słodkowo powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu stargardzkiego – weszła w skład nowo utworzonego woj. szczecińskiego.
Według stanu z 1 lipca 1952 gmina składała się z 10 gromad: Brudzewice, Kępno, Modrzewo, Odargowo, Sadłowo, Słodkowo, Słodkówko, Suchanówko, Szadzko i Tarnowo. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł głównie w skład nowej gminy Suchań.

</doc>
<doc id="1690259" url="https://pl.wikipedia.org/wiki?curid=1690259" title="Storkowo (gmina)">
Storkowo (gmina)

Storkowo – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Siedzibą władz gminy było Storkowo.
Gmina Storkowo powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu stargardzkiego – weszła w skład nowo utworzonego woj. szczecińskiego.
Według stanu z 1 lipca 1952 gmina składała się z 5 gromad: Granica, Orzechy, Storkowo, Studnica i Wierzchucice. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł głównie w skład nowej gminy Ińsko.

</doc>
<doc id="1690261" url="https://pl.wikipedia.org/wiki?curid=1690261" title="Hot-seat">
Hot-seat



</doc>
<doc id="1690263" url="https://pl.wikipedia.org/wiki?curid=1690263" title="Dekanat XX – Wniebowzięcia Najświętszej Maryi Panny w Sosnowcu">
Dekanat XX – Wniebowzięcia Najświętszej Maryi Panny w Sosnowcu

Dekanat Wniebowzięcia Najświętszej Maryi Panny w Sosnowcu – dekanat diecezji sosnowieckiej.
W skład dekanatu wchodzą: 

</doc>
<doc id="1690268" url="https://pl.wikipedia.org/wiki?curid=1690268" title="Dekanat XVI – św. Barbary w Sosnowcu">
Dekanat XVI – św. Barbary w Sosnowcu

Dekanat św. Barbary w Sosnowcu – dekanat diecezji sosnowieckiej.
W skład dekanatu wchodzą: 

</doc>
<doc id="1690270" url="https://pl.wikipedia.org/wiki?curid=1690270" title="Morphosis">
Morphosis

Morphosis – szósty album studyjny polskiej grupy deathmetalowej Hate. Wydawnictwo ukazało się 4 lutego 2008 roku nakładem wytwórni muzycznej Listenable Records. W Rosji materiał trafił do sprzedaży nakładem oficyny Irond Records. Nagrania zostały zarejestrowane na przełomie lipca i sierpnia 2007 roku w białostockim Hertz Studio. W ramach promocji albumu do utworu "Threnody" został zrealizowany teledysk w reżyserii Macieja "Dombro" Dąbrowskiego. W październiku 2010 roku nakładem Witching Hour Productions album został wydany na płycie winylowej.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1690274" url="https://pl.wikipedia.org/wiki?curid=1690274" title="Dekanat XVII – Jezusa Chrystusa Króla Wszechświata w Sosnowcu">
Dekanat XVII – Jezusa Chrystusa Króla Wszechświata w Sosnowcu

Dekanat Chrystusa Króla w Sosnowcu – dekanat diecezji sosnowieckiej.
W skład dekanatu wchodzą:

</doc>
<doc id="1690276" url="https://pl.wikipedia.org/wiki?curid=1690276" title="Mouhamadou Dabo">
Mouhamadou Dabo

Mouhamadou Dabo (ur. 28 listopada 1986 w Dakarze) – piłkarz francuski pochodzenia senegalskiego, grający na pozycji obrońcy. Od 2016 jest zawodnikiem SM Caen.
Kariera klubowa.
Dabo urodził się w 1986 roku w Dakarze w Senegalu. Karierę rozpoczynał w lokalnej drużynie ASC Yeggo. W 2000 roku wyjechał do Francji, gdzie w 2003 roku rozpoczął grę w zespole AS Saint-Étienne. W swoim pierwszym sezonie wystąpił w trzech meczach "Les Verts", aby w ciągu następnych lat stać się etatowym zawodnikiem drużyny.
W maju 2010 przeszedł do Sevilli FC. W Hiszpanii rozegrał jedynie 24 meczów, po czym wrócił do Francji do Olympique Lyon. W sezonie 2015/2016 grał w Troyes AC, a latem 2016 trafił do SM Caen.
Kariera reprezentacyjna.
Swoją karierę Dabo rozpoczynał w drużynie francuskiej młodzieżówki, U-21. W latach 2007-2009 zawodnik wystąpił w 10 meczach kadry narodowej i nie strzelił żadnej bramki.
W 2009 roku zawodnik otrzymał powołanie na mecz kadry seniorów przeciwko Argentynie, który odbył się 11 lutego. Mimo powołania, Dabo nie zadebiutował w spotkaniu "Trójkolorowych".

</doc>
<doc id="1690277" url="https://pl.wikipedia.org/wiki?curid=1690277" title="Dekanat XVIII – św. Jadwigi Śląskiej w Sosnowcu">
Dekanat XVIII – św. Jadwigi Śląskiej w Sosnowcu

Dekanat św. Jadwigi Śląskiej w Sosnowcu – dekanat diecezji sosnowieckiej.
W skład dekanatu wchodzą: 

</doc>
<doc id="1690278" url="https://pl.wikipedia.org/wiki?curid=1690278" title="Biskupi bratysławscy">
Biskupi bratysławscy



</doc>
<doc id="1690279" url="https://pl.wikipedia.org/wiki?curid=1690279" title="Program GOTO">
Program GOTO

Program GOTO to jedno z narzędzi teorii obliczalności służące do ustanowienia, czy dana funkcja jest obliczalna.
Formalna definicja.
Składnia.
Programy GOTO składają się z symboli: GOTO, IF, THEN, HALT, Mi, =, +, -, :, ;, := oraz dowolnej liczby zmiennych i stałych.
Program P jest syntaktycznie zdefiniowany w notacji BNF jako:
Instrukcja I jest zdefiniowana jako:
gdzie:
Semantyka.
Wszystkie użyte w danym programie zmienne zostają zainicjalizowane przed wykonaniem programu. Zmienne nie zainicjalizowane bezpośrednio otrzymują domyślną wartość 0.
Wyrażenie postaci
 xi := xj + c
oznacza przyznanie zmiennej formula_8 wartości otrzymanej poprzez dodanie zmiennej formula_5 i stałej formula_10
Wyrażenie postaci
 xi := xj – c
oznacza przyznanie zmiennej formula_8 wartości otrzymanej poprzez odjęcie stałej formula_3 od zmiennej formula_13
Skok bezwarunkowy ma postać
 GOTO formula_6
i oznacza, że program w miejscu, w którym ta instrukcja została umieszczona, przeskoczy do znacznika formula_15
Skok warunkowy ma postać
 IF formula_16 THEN GOTO formula_6
i oznacza przeskok do znacznika formula_6 w programie jeśli warunek znajdujący się za symbolem formula_19 jest spełniony.
Instrukcja stopu:
 HALT
stoi na końcu programu GOTO.
Symulacja za pomocą programu WHILE.
Program GOTO
 M1: A1; M2: A2; ... Mk: Ak
można zasymulować za pomocą programu WHILE o następującej formie
 counter := 1;
 WHILE counter != 0 DO
 IF counter = 1 THEN B1 END;
 IF counter = 2 THEN B2 END;
 IF counter = k THEN Bk END;
 END
Gdzie
 Bi = xj := xn + c; counter := counter + 1 jeśli Ai = xj := xn + c
 Bi = xj := xn – c; counter := counter + 1 jeśli Ai = xj := xn – c
 Bi = counter := n jeśli Ai = GOTO Mn
 Bi = IF xj = c THEN counter = n
 ELSE counter = counter + 1 jeśli Ai = IF xj = c THEN GOTO Mn
 END
 Bi = counter := 0
 jeśli Ai = STOP

</doc>
<doc id="1690281" url="https://pl.wikipedia.org/wiki?curid=1690281" title="Cyprysik tępołuskowy">
Cyprysik tępołuskowy

Cyprysik tępołuskowy, c. japoński ("Chamaecyparis obtusa" (Siebold &amp; Zucc.) Endl.) – gatunek rośliny należący do rodziny cyprysowatych. Pochodzi z Japonii, występuje na japońskich wyspach Honsiu, Kiusiu oraz na Tajwanie. Jest uprawiany w wielu krajach świata jako roślina ozdobna.
Z uwagi na wrażliwość na mróz przemarza i uprawiany może być w Polsce tylko w najkorzystniejszych warunkach i to w niskich, bądź karłowatych odmianach. Jest to najmniej mrozoodporny z uprawianych u nas cyprysików ("Chamaecyparis"). Pochodzi z Japonii z wysp Kiusiu i Sikoku oraz z Tajwanu. W Japonii jest uważane za święte drzewo. Na naturalnych stanowiskach gatunek ma status NT w Czerwonej Księdze Gatunków Zagrożonych. 
Morfologia.
Drzewo o zimozielonych liściach, osiągające w swojej ojczyźnie wysokość do 40 m; w Polsce osiąga 0,5–15 m wysokości; ma zróżnicowany pokrój, w zależności od odmiany; jego odmiany uprawne występują przeważnie w formie krzewiastej, mają pokrój kulisty; charakteryzuje się wolnym przyrostem.
Biologia i ekologia.
Naturalne siedliska gatunków zaliczanych do rodzaju "Chamaecyparis" występują w ciepłych i wilgotnych regionach Azji. Występują w lasach na próchniczych i żyznych glebach, najczęściej w pobliżu zbiorników wodnych.
Zastosowanie.
Uprawiany jest jako roślina ozdobna w parkach i ogrodach przydomowych. W ogrodach typu japońskiego jest jednym z podstawowych gatunków. Często jest uprawiany w pojemnikach, nadaje się też dość dobrze na bonsai. W ogrodach uprawiane są głównie odmiany niskie, osiągające wysokość do 2 m, istnieją też odmiany jeszcze bardziej karłowe. 
Roślina użytkowa – drewno tego drzewa jest lekkie i trwałe, stosowane do budowy świątyń azjatyckich i pałaców tamtej części świata.

</doc>
<doc id="1690282" url="https://pl.wikipedia.org/wiki?curid=1690282" title="Dekanat VII – Najświętszej Maryi Panny Wspomożycielki Wiernych w Jaroszowcu">
Dekanat VII – Najświętszej Maryi Panny Wspomożycielki Wiernych w Jaroszowcu

Dekanat jaroszowiecki – dekanat diecezji sosnowieckiej, należący od 1992 do archidiecezji częstochowskiej. Patronem dekanatu jest Najświętsza Maryja Panna Wspomożenia Wiernych.
Parafie.
Do dekanatu należą parafie:

</doc>
<doc id="1690284" url="https://pl.wikipedia.org/wiki?curid=1690284" title="ŁOP">
ŁOP



</doc>
<doc id="1690286" url="https://pl.wikipedia.org/wiki?curid=1690286" title="Brahmaćari">
Brahmaćari



</doc>
<doc id="1690287" url="https://pl.wikipedia.org/wiki?curid=1690287" title="Inwestowanie">
Inwestowanie

Inwestowanie – proces polegający na bieżącym zaangażowaniu środków pieniężnych/czasu w celu późniejszego uzyskania korzyści/zysków. W ujęciu ekonomicznym proces inwestowania jest najczęściej utożsamiany z działalnością podmiotów gospodarczych, takich jak przedsiębiorstwa i gospodarstwa domowe. Przykładami inwestowania mogą być: zakup akcji spółki notowanej na giełdzie papierów wartościowych, zakup jednostek uczestnictwa funduszu inwestycyjnego, zakup nowych maszyn przez przedsiębiorstwo, zakup gruntu, którego wartość może potencjalnie wzrosnąć.
Podczas inwestowania należy nakreślić strategię oraz cel inwestycyjny oraz odpowiednio dywersyfikować inwestycje, aby minimalizować ryzyko strat.
Procesowi inwestowania można przypisać 3 podstawowe cechy:

</doc>
<doc id="1690288" url="https://pl.wikipedia.org/wiki?curid=1690288" title="Darwinius">
Darwinius

Darwinius – rodzaj ssaka naczelnego z rodziny Notharctidae. Żył w środkowym eocenie na terenie dzisiejszej Europy. Jego szczątki zostały wydobyte z datowanych na około 47 milionów lat osadów w kopalni w Messel. Miejscowość ta leży niedaleko Darmstadt w południowej Hesji w Niemczech. Kompletność i jakość zachowania holotypu, przezwanego „Ida”, pozwalają na dokładne zbadanie morfologii i paleobiologii zwierzęcia.
"Darwinius" był niewielkim naczelnym – dorosły osobnik mierzył prawdopodobnie poniżej 30 cm długości (nie licząc ogona) i ważył mniej niż 1 kg. Miał chwytne dłonie i stopy, co sugeruje, że prowadził nadrzewny tryb życia. Stosunkowo duże oczodoły wskazują, że był zwierzęciem nocnym. Żywił się liśćmi i owocami roślin. Obecność kostniny na prawym nadgarstku „Idy” dowodzi, że zwierzę doznało poważnego złamania nadgarstka, mogącego być pośrednią przyczyną jego śmierci.
Pozycja filogenetyczna "Darwinius" budzi kontrowersje wśród naukowców: początkowo opisano rodzaj jako przedstawiciela grupy Haplorrhini, obejmującej również ludzi, jednak wielu badaczy skrytykowało tę koncepcję, wskazując, że "Darwinius" należy do Strepsirrhini, co oznaczałoby, że jest bliżej spokrewniony z lemurami niż z ludźmi. W pierwszych relacjach medialnych często określano "Darwinius" jako „brakujące ogniwo w ludzkiej ewolucji”. Oprócz domniemanej roli w ewolucji człowieka pisano także m.in. o cenie miliona dolarów, którą za skamieniałość zapłaciło Muzeum Historii Naturalnej w Oslo.
Budowa.
"Darwinius" był naczelnym osiągającym stosunkowo niewielkie rozmiary. „Ida”, osobnik zmarły przed osiągnięciem ostatecznej wielkości, mierzyła 58 cm długości, z czego 34 cm przypadały na ogon, a 5 cm na czaszkę. Dorosłe zwierzę prawdopodobnie mierzyło około 28 cm (nie licząc ogona) – o 4 cm więcej niż „Ida”. Oszacowania masy różnią się w zależności od zastosowanej metody: szacowanie na podstawie długości czaszki sugeruje masę 385 g, regresja wieloraka długości odcinków kończyn – 580–590 g, natomiast ocena na podstawie wielkości zębów trzonowych wskazuje na znacznie większą masę: 1600–1700 g. Regresja na podstawie rozmiarów współczesnych naczelnych sugeruje, że „Ida” ważyła około 485 g, a osobnik dorosły – 660 g. Spośród współczesnych naczelnych rozmiary najbliższe darwiniusowi osiągają lemur rudoogonowy i maki szary, ważące 845–892 g. Autorzy uznali, że masa mieszcząca się w przedziale 650–900 g jest najbardziej prawdopodobna dla "Darwinius". Zgadzają się z tym również późniejsze oszacowania wykonane przez Lópeza-Torresa i współpracowników (2015), którzy sugerują, że zwierzę to osiągało ok. 622–642 g.
Średnica oczodołów była względnie duża w porównaniu do długości czaszki, co wskazuje na nocny tryb życia "Darwinius". „Ida” wciąż jeszcze rosła, więc stosunek średnicy oczodołów do wielkości czaszki mógł być nieznacznie niższy u dorosłych. Pod względem kształtu czaszki "Darwinius" jest bardzo zbliżony do innego przedstawiciela Cercamoniinae – późnoeoceńskiej, północnoamerykańskiej "Mahgarita stevensi". Podobne są zwłaszcza krótki pysk, masywna żuchwa i stosunkowo duża puszka mózgowa. W wyniku ściśnięcia skamieniałości czaszka wydaje się wyższa, niż była w rzeczywistości. Nie występuje na niej grzebień strzałkowy.
Wokół szkieletu „Idy” zachowały się ślady tkanek miękkich, nieobecne jedynie na końcu ogona. Wskazują one kształt ciała zwierzęcia – dowodzą m.in., że mięśnie górnych części kończyn tylnych były potężne, zaś małżowiny uszne małe. Pierwszy palec prawej stopy jest wyprostowany, lecz ustawiony pod kątem około 90°, co sugeruje jego potencjalną przeciwstawność. Zarówno dłonie, jak i stopy "Darwinius" miały długie, bardzo giętkie palce.
Filogeneza.
Według Franzena i współpracowników (2009) spośród przeanalizowanych przez nich trzydziestu cech morfologicznych i anatomicznych, używanych powszechnie do odróżniania przedstawicieli Strepsirrhini i Haplorrhini, wszystkie synapomorfie determinujące przynależność do którejś z tych grup łączą "Darwinius", a co za tym idzie również pozostałych przedstawicieli Adapiformes, raczej z Haplorrhini niż ze Strepsirrhini. Zaliczenie Adapiformes do Haplorrhini – podobnie jak wyraków – zdaniem autorów pomogłoby wyjaśnić, dlaczego wcześni przedstawiciele obu tych grup byli do siebie bardzo podobni, a przez to często myleni. Według Franzena i współpracowników Adapiformes grupowano wcześniej ze Strepsirrhini na podstawie homoplazji, a nie cech rzeczywiście wskazujących na bliskie pokrewieństwo. Autorzy nie stwierdzili, że "Darwinius" jest wczesnym antropoidem, jednak zasugerowali, że grupa, do której należał – Adapiformes – reprezentuje wczesną linię ewolucyjną Haplorrhini – kladu, do którego należy również człowiek rozumny. Philip D. Gingerich – jeden z naukowców należących do zespołu, który opisał "Darwinius" – sugeruje, że do Adapiformes należą przodkowie współczesnych małp. Na przynależność "Darwinius" do Haplorrhini miałby wskazywać w szczególności brak dwóch cech typowych dla Strepsirrhini: pazura kosmetycznego, wykorzystywanego do wykonywania zachowań komfortowych, oraz grzebyka zębowego (ciasno ułożonych, stykających się ze sobą i wychylonych ku przodowi zębów na przedzie żuchwy – "toothcomb"). Pazur ten występuje jednak również u przedstawicieli Adapiformes blisko spokrewnionych z "Darwinius": "Europolemur kelleri" i "Notharctus tenebrosus". Koenigswald i in. (2012) zgadzają się, że pazur "Europolomur" przypomina ten występujący u Lemuroidea i Lorisoidea (należących do Strepsirrhini), jednak sugerują, że może to być wynikiem paralelizmu ewolucyjnego.
Erik Seiffert i współpracownicy (2009) stwierdzili, że holotyp "Darwinius" jest osobnikiem młodocianym, większość kości jest zmiażdżonych, a wielu cech odgrywających kluczową rolę w ewolucji naczelnych nie można stwierdzić, co stwarza problemy przy wykonywaniu analizy filogenetycznej. Analiza przeprowadzona przez autorów po odkryciu skamieniałości "Afradapis" – przedstawiciela Adapiformes żyjącego około 37 mln lat temu w Afryce – mocno wsparła wcześniejszą hipotezę dotyczącą pokrewieństwa Adapiformes, zgodnie z którą należą one do Strepsirrhini, a nie Haplorrhini. Według analizy "Afradapis" i "Darwinius" są ze sobą blisko spokrewnione, a Adapiformes znajdują się na drzewie filogenetycznym daleko od Haplorrhini – są bazalnymi przedstawicielami Strepsirrhini. Również Williams i współpracownicy (2010) nie wsparli hipotezy o przynależności Adapiformes do Haplorrhini i stwierdzili, że jako naczelny spokrewniony bliżej z lemurami niż z ludźmi ma niewielkie znaczenie dla poznania ewolucji Haplorrhini. Gingerich i inni naukowcy z zespołu, który opisał "Darwinius", nie zgodzili się z opiniami poprzednich autorów o zmiażdżeniu kości „Idy” i ponownie zasugerowali, że takson ten należy do Haplorrhini, a nie Strepsirrhini. Autorzy przeprowadzili analizę kladystyczną, zgodnie z którą "Darwinius" jest bliżej spokrewniony z ludźmi niż wyraki i stanowi takson siostrzany dla kladu obejmującego małpy szerokonose, makakokształtne i małpy człekokształtne. W 2012 roku Maiolino i współpracownicy wprowadzili poprawki do macierzy danych z pracy Gingericha i in. (2010) i poddali ją ponownym analizom: w badaniach uwzględniających "Darwinius" i taksony współczesne, rodzaj ten należał do Haplorrhini, jednak był dalej spokrewniony z Anthropoidea niż wyrakowate; dodanie taksonów wymarłych ("Notharctus" i "Catopithecus") nie zmieniało pozycji "Darwinius". Dodanie do macierzy ośmiu cech istotnych w ewolucji naczelnych skutkowało jednak zmianą jego pozycji: wówczas wraz z "Notharctus" tworzył klad, który znajdował się w politomii z Lemuroidea i Lorisoidea, czyli należał do Strepsirrhini. Również badania Pattinsona i in. (2014) sugerują, że "Darwinius" należy do Strepsirrhini.
Paleobiologia.
Analiza uzębienia wskazuje, że „Ida” była osobnikiem juwenilnym, jednak pożywiającym się już samodzielnie. Franzen i współpracownicy na podstawie porównania z "Saimiri" doszli do wniosku, że holotyp zginął w wieku około 9–10 miesięcy i osiągnął około 60% ostatecznej wielkości. Według Lópeza-Torresa i in. (2015) był on jednak starszy i żył około 13 miesięcy. Dojrzałość płciową samice "Darwinius" osiągały po około trzech latach. Szacowana maksymalna długość życia naczelnych o wielkości "Darwinius masillae" wynosiła prawdopodobnie około dwudziestu lat.
"Darwinius" prowadził nadrzewny tryb życia – wskazuje na to zarówno masa, wynosząca najprawdopodobniej poniżej 900 g, oraz chwytne kończyny. Brak wyraźnego zakrzywienia proksymalnych i środkowych paliczków sugeruje, że "Darwinius" preferował poruszanie się po względnie płaskim podłożu, takim jak grubsze gałęzie. Analiza zawartości układu pokarmowego wykazała obecność owoców i liści oraz brak owadów, których skamieniałości są w Messel pospolite. Rozmiary oczodołów są zbliżone do obserwowanych u współczesnych naczelnych prowadzących nocny tryb życia, choć większość Adapiformes to zwierzęta dzienne.
Życie i śmierć „Idy”.
Na prawym nadgarstku „Idy” znajduje się wypukłość zbudowana z kości o strukturze gąbczastej. Wznosi się ona na 4 mm powyżej normalnego poziomu kości, przez co prawe przedramię jest o blisko 10 mm krótsze od lewego. Mikrotomografia komputerowa dowodzi, że jest to kostnina, a nie rosnący guz. Obecność kostniny świadczy, że zwierzę doznało bardzo poważnego urazu. W momencie wystąpienia kontuzji proksymalne połączenia stawowe kości śródręcza oraz dystalne połączenia stawowe kości promieniowej i łokciowej wciąż były chrzęstne i ostatecznie weszły w skład kostniny. Ankyloza doprowadziła do znacznego unieruchomienia nadgarstka. Mobilność ręki ograniczało nie tylko zwyrodnienie, lecz także wywołany kontuzją ból.
Franzen i współpracownicy (2012) spekulują nad możliwą przyczyną urazu „Idy” i przedstawiają jeden z możliwych scenariuszy. Złamany nadgarstek sugeruje, że „Ida” próbowała podeprzeć się przy upadku, natomiast dotkliwość kontuzji, że nastąpił on z dużej wysokości. Wiek zwierzęcia – kilka miesięcy – sugeruje, że nie znajdowało się już pod ścisłą kontrolą matki. Przypuszczalnie zaczynało samodzielnie eksplorować nadrzewne otoczenie i spadło na ziemię, łamiąc nadgarstek. „Ida” prawdopodobnie nie była już w stanie wspinać się na drzewa, więc z konieczności pozostała na ziemi. Przez kilka tygodni udawało jej się pozostać przy życiu – w międzyczasie na złamanym nadgarstku powstała kostnina, a kości lewego nadgarstka zrosły się. Dokładna przyczyna śmierci nie jest znana, na pewno jednak „Ida” nie padła ofiarą drapieżników, ponieważ na kościach nie odnaleziono śladów ugryzień. Możliwe, że chcąc napić się wody z jeziora zatruła się unoszącymi się nad jego powierzchnią gazami, straciła przytomność i utonęła. Po pewnym czasie jej ciało zostało pogrzebane na dnie jeziora, a dzięki panującym tam beztlenowym warunkom skamieniałość zachowała się do współczesności w znakomitym stanie.
Sauther i Cuozzo (2012) oraz Cuozzo i in. (2013) zgodzili się z Franzenem i in., że trujące gazy są prawdopodobną przyczyną śmierci „Idy”, jednak po przeanalizowaniu urazów współczesnych lemurów skrytykowali pogląd, że kontuzja „Idy” uniemożliwiała jej dalszą wspinaczkę, ponieważ lemury potrafią wspinać się nawet po poważniejszych urazach (choć Franzen i in. uznali, że kontuzje przytoczone przez Sauther i Cuozza nie są równie poważne jak w przypadku „Idy”).
Historia odkryć.
Szczątki holotypu "Darwinius masillae", „Idy”, zostały wydobyte z datowanych na około 47 milionów lat osadów w kopalni w Messel. Miejscowość ta leży niedaleko Darmstadt w południowej Hesji w Niemczech (). Stanowisko w Messel dostarczyło najlepiej zachowanych szkieletów eoceńskich ssaków. Jednak – mimo iż okolice te porastały w eocenie lasy odpowiadające współczesnym lasom tropikalnym – skamieniałości naczelnych są tam stosunkowo rzadkie – przed odkryciem "Darwinius masillae" wydobyto stamtąd zaledwie osiem fragmentarycznych szkieletów. We wczesnym okresie wydobywania skamieniałości, w latach 1971–1985, osady były już odsłonięte dzięki wykopaliskom prowadzonym w poszukiwaniu łupków bitumicznych. Kiedy wykopaliska zakończono, powstały w ich wyniku dół planowano wykorzystać jako składowisko odpadów, dlatego poszukiwania skamieniałości prowadzono w pośpiechu i bez należytej staranności przeszukiwano złoże po złożu. Duże bloki łupków zostały usunięte, a następnie przy pomocy długich noży rozdzielone wzdłuż płaszczyzny uwarstwienia. Przed rozpoczęciem preparacji płyty powierzchnia uszkodzona rozdzielaniem musi zostać umieszczona w żywicy epoksydowej lub poliestrowej. Procedura taka jest konieczna, gdyż dehydratacja niszczy skamieniałość. Szczątki "Darwinius" zostały zebrane przez prywatnego kolekcjonera w 1983 roku, u podnóża Schildkrötenhügel (Wzgórza Żółwi), jednak dokładna lokalizacja nie jest znana.
Płyta B początkowo została opisana przez Franzena jako szósty naczelny z Messel. W 1991 roku nabył ją Burkhard Pohl z Wyoming Dinosaur Center w Thermopolis. Skamieniałość ta obejmuje niekompletny szkielet widziany z lewej strony, zawarty w płycie z poliestru. Franzen wykazał, że część okazu jest prawdziwa, podczas gdy niektóre fragmenty zostały stworzone przez człowieka, by skamieniałość zdawała się bardziej kompletna. Paleontolog początkowo przypisał ten okaz do gatunku "„Pronycticebus” neglectus", opisanego w 1989 roku z Geiseltal. Franzen początkowo zaliczył ten gatunek do rodzaju "Caenopithecus", a następnie utworzył dla niego nową nazwę rodzajową "Godinotia". Druga część skamieniałości, nazwana później płytą A, pozostawała w Niemczech, w posiadaniu prywatnego kolekcjonera, który przez dwadzieścia lat trzymał ją w sekrecie, zanim zdecydował się sprzedać ją za pośrednictwem niemieckiego handlarza skamieniałości. Dwa niemieckie muzea odrzuciły ofertę ze względu na zbyt wysoką cenę. W grudniu 2006 handlarz skontaktował się z norweskim paleontologiem Jørnem Hurumem, z którym już wcześniej dokonywał transakcji. Pokazał Hurumowi trzy fotografie skamieniałości i zaoferował jej sprzedaż za milion dolarów. Paleontolog poprosił o czas do Bożego Narodzenia, by zebrać fundusze i upewnić się, że okaz został zdobyty legalnie i będzie zgodnie z prawem udostępniony do badań. Udało mu się przekonać władze Muzeum Historii Naturalnej w Oslo, aby przekazały połowę żądanej sumy – druga połowa miała zostać zapłacona tylko, jeśli badanie promieniowaniem rentgenowskim wykaże, że skamieniałość nie jest sfabrykowana, co zajęło kilka miesięcy. W lipcu 2009 roku grupa jedenastu prymatologów potępiła płacenie tak wysokiej sumy za skamieniałość i stwierdziła, że takie postępowanie jest szkodliwe dla nauki. Płyta A obejmuje niemal kompletny szkielet, pokazujący dokładnie, które części płyty B zostały spreparowane. Płyta A zawiera niemal całą prawą stronę ciała "Darwinius", a także niektóre części lewej strony, nieobecne na płycie B.
Ostatecznie "Darwinius masillae" został opisany w maju 2009 roku na łamach internetowego czasopisma naukowego „PLoS ONE”. Początkowo artykuł ukazał się wyłącznie w wydaniu elektronicznym i jako taki nie spełniał zasad Międzynarodowego Kodeksu Nomenklatury Zoologicznej – dopiero kilka dni później, m.in. w wyniku działalności Carla Zimmera, spełniono wszystkie wymogi Kodeksu. Nazwa rodzajowa "Darwinius" honoruje Karola Darwina ze względu na przypadającą w 2009 dwusetną rocznicę jego urodzin, zaś epitet gatunkowy "masillae" pochodzi od słowa "Masilla" – łacińskiej nazwy Messel – zapisanego w pochodzącym z około 800 r. n.e. Złotym Kodeksie z klasztoru w Lorsch.
Szum medialny.
Odkrycie było szeroko komentowane w mediach, także popularnych. 20 maja, dzień po opublikowaniu artykułu w „PLoS ONE”, ukazała się książka "The Link: Uncovering Our Earliest Ancestor" autorstwa Colina Tudge'a, opowiadająca o skamieniałości i jej odkryciu, jednak nie uzyskała ona pochlebnej opinii antropologa Richarda Kaya. Opublikowano także film dokumentalny "The Link", którego premiera miała miejsce 25 maja w Stanach Zjednoczonych i 26 maja w Wielkiej Brytanii. 19 maja uruchomiono stronę internetową "Revealing the Link", w całości poświęconą „Idzie”, oraz oficjalnie odsłonięto jej skamieniałości w Amerykańskim Muzeum Historii Naturalnej – na odsłonięciu pojawił się m.in. Michael Bloomberg, burmistrz Nowego Jorku. 20 maja zmieniono logo wyszukiwarki internetowej Google na przedstawiające rekonstrukcję szkieletu „Idy”. Jørn Hurum mówił, że „Ida” może stać się jedną z ikon ewolucji, takich jak „Lucy”, neandertalczyk, tyranozaur czy "Archaeopteryx", a biolog David Attenborough stwierdził, że szkielet "Darwinius masillae" jest „odkryciem o wielkim znaczeniu”. Mimo to wielu naukowców od początku wątpiło, by odkrycie „Idy” miało znaczenie dla lepszego rozumienia ewolucji człowieka. Sam Jørn Hurum twierdził, że niektóre ze sloganów były przesadzone, jednak szum medialny stał się zbyt duży, by można go było kontrolować. Antropolog Matt Cartmill stwierdził nawet, że kampania PR wokół skamieniałości jest większym wydarzeniem niż samo odkrycie. Publikacja była szeroko komentowana również na blogach naukowych, często z obszernymi, krytycznymi analizami. Zdaniem Briana Switka szum medialny dotyczący "Darwinius masillae" ilustruje zyski i straty, jakie może przynieść bardzo szerokie promowanie odkryć paleontologicznych w mediach, i pokazuje, jak autorzy blogów naukowych mogą prostować przesadzone twierdzenia publikowane w mediach.
Jørn Hurum mówił, że do opublikowania pracy opisującej "Darwinius masillae" wybrał otwarcie dostępne czasopismo „PLoS ONE”, ponieważ jego badania były finansowane z pieniędzy norweskich podatników, a on chciał, by każdy z nich mógł przeczytać pracę. Rolę w wyborze czasopisma odegrały również brak zastrzeżeń co do długości artykułu i krótki czas oczekiwania na publikację. Gingerich z kolei twierdził, że wolałby opublikować artykuł w „Nature” lub „Science”, jednak przesądziła presja czasu.

</doc>
<doc id="1690289" url="https://pl.wikipedia.org/wiki?curid=1690289" title="Dekanat XII – św. Jana Chrzciciela w Pilicy">
Dekanat XII – św. Jana Chrzciciela w Pilicy

Dekanat pilicki – dekanat diecezji sosnowieckiej, należący do 1992 do archidiecezji częstochowskiej. Dekanat powstał w końcu XVIII wieku w wyniku rozbiorów Polski. Patronem dekanatu jest św. Jan Chrzciciel. Do (data do ustalenia) r. siedziba dekanatu mieściła się przy parafii pw. św. Jana Chrzciciela i św. Jana Ewangelisty w Pilicy. Aktualnie siedziba dekanatu mieści się przy parafii pw. Przemienienia Pańskiego w Ogrodzieńcu.
Parafie.
Do dekanatu należą parafie:

</doc>
<doc id="1690293" url="https://pl.wikipedia.org/wiki?curid=1690293" title="Metropolia bratysławska">
Metropolia bratysławska

Metropolia bratysławska – jedna z 2 metropolii obrządku łacińskiego w Kościele katolickim na Słowacji, obejmująca zachodnią część kraju. 
Historia.
Pierwotnie tereny te podlegały ustanowionej w XI wieku metropolii ostrzyhomskiej. W 1918 rozpadła się monarchia austro-węgierska, a jednym z państw powstałych na jej gruzach była Czechosłowacja, w której granicach znalazła się spora część metropolii ostrzyhomskiej. 
30 grudnia 1977 papież Paweł VI na mocy konstytucji apostolskiej "Qui divino" utworzył metropolię trnawską, której jako sufraganię przydzielił diecezję: bańskobystrzycką, koszycką, nitrzańską, rożnawską i spiską.
31 maja 1995 wyodrębniono z niej nową metropolię ze stolicą w Koszycach. Samą metropolię przekształcono w metropolię bratysławsko-trnawską.
Ostatnia reforma miała miejsce 14 lutego 2008 kiedy to przeniesiono siedzibę metropolity z Trnawy do Bratysławy.

</doc>
<doc id="1690302" url="https://pl.wikipedia.org/wiki?curid=1690302" title="Dekanat XIII – św. Jakuba Apostoła w Sączowie">
Dekanat XIII – św. Jakuba Apostoła w Sączowie

Dekanat sączowski – dekanat diecezji sosnowieckiej, należący do 1992 do archidiecezji częstochowskiej. Patronem dekanatu jest Jakub Większy Apostoł.
Parafie.
Do dekanatu należą parafie:

</doc>
<doc id="1690303" url="https://pl.wikipedia.org/wiki?curid=1690303" title="Chamaecyparis obtusa">
Chamaecyparis obtusa



</doc>
<doc id="1690307" url="https://pl.wikipedia.org/wiki?curid=1690307" title="Zakład Filozofii Rosyjskiej UJ">
Zakład Filozofii Rosyjskiej UJ

Zakład Filozofii Rosyjskiej UJ – jeden z zakładów wchodzących w skład Instytutu Filozofii na Uniwersytecie Jagiellońskim.
Mieści się w gmachu Instytutu Filozofii przy ulicy Grodzkiej 52 w Krakowie.
Utworzony z części Zakładu Historii Filozofii z inicjatywy nieżyjącego już prof. Włodzimierza Rydzewskiego, historyka myśli rosyjskiej. Zanim powstał zakład działa tu Pracownia Filozofii Rosyjskiej.

</doc>
<doc id="1690309" url="https://pl.wikipedia.org/wiki?curid=1690309" title="Centralne Kierownictwo Ruchu Ludowego">
Centralne Kierownictwo Ruchu Ludowego

Centralne Kierownictwo Ruchu Ludowego – konspiracyjne kierownictwo polskiego ruchu ludowego w czasie II wojny światowej.
Historia.
CKRL zostało utworzone w lutym 1940 przez Macieja Rataja, który powołał do współpracy Józefa Niećkę, Józefa Grudzińskiego i Stanisława Osieckiego.
Na pierwszym posiedzeniu CKRL zajęło się przede wszystkim sprawami organizacyjnymi. Podporządkował się mu na czas wojny Związek Młodzieży Wiejskiej „Wici”, Związek Inteligencji Ludowej i Przyjaciół Wsi, Ludowy Związek Kobiet, jak również część Chłopskiej Organizacji Wolności „Racławice” i CZMW „Siew”. Utworzono również Komisję Programową, a na jej przewodniczącego powołano Stanisława Miłkowskiego.
CKRL powołało ludową organizację konspiracyjną Stronnictwo Ludowe „Roch”. CKRL sprawowało zwierzchnictwo nad całością politycznej i wojskowej działalności konspiracyjnego ruchu ludowego. Jego pełnomocnicy byli zwierzchnikami Batalionów Chłopskich (Józef Niećko), Ludowej Straży Bezpieczeństwa (Stanisław Koter) i Ludowego Związku Kobiet. Przewodniczący CKRL był jednocześnie przewodniczącym SL Roch.

</doc>
<doc id="1690312" url="https://pl.wikipedia.org/wiki?curid=1690312" title="Wysszaja liga czempionata SSSR po futbołu (1989)">
Wysszaja liga czempionata SSSR po futbołu (1989)

Rozgrywki radzieckiej wyższej ligi w sezonie 1989 były pięćdziesiątymi pierwszymi w historii radzieckiej pierwszej ligi. W rozgrywkach wzięło udział szesnaście drużyn, w tym dwie, która awansowała z drugiej ligi – Pamir Duszanbe i Rotor Wołgograd. Po zakończeniu sezonu wycofały się gruzińskie Dinamo Tbilisi i beniaminek Guria Lanczchuti, które przystąpiły do gruzińskiej pierwszej ligi. Mistrzowski tytuł po raz 12-ty wywalczyła drużyna Spartaka Moskwa. Królem strzelców ligi został Siergiej Rodionow ze Spartaka Moskwa, który zdobył 16 goli.
Najlepsi strzelcy.
"źródło: rsssf.com "
Nagrody.
33 najlepszych piłkarzy ligi za sezon 1989:

</doc>
<doc id="1690316" url="https://pl.wikipedia.org/wiki?curid=1690316" title="Dekanat XXI – Najświętszego Serca Pana Jezusa w Sułoszowej">
Dekanat XXI – Najświętszego Serca Pana Jezusa w Sułoszowej

Dekanat sułoszowski – dekanat diecezji sosnowieckiej, należący do 1992 do archidiecezji częstochowskiej. Patronem dekanatu jest Najświętsza Maryja Panna Wspomożenia Wiernych.
Parafie.
Do dekanatu należą parafie:

</doc>
<doc id="1690318" url="https://pl.wikipedia.org/wiki?curid=1690318" title="IuFlex">
IuFlex



</doc>
<doc id="1690320" url="https://pl.wikipedia.org/wiki?curid=1690320" title="Iu flex">
Iu flex



</doc>
<doc id="1690321" url="https://pl.wikipedia.org/wiki?curid=1690321" title="Louis Frédéric">
Louis Frédéric

Louis Frédéric Nussbaum (ur. 1923 w Paryżu, zm. 1996) – sławny francuski orientalista, specjalizujący się w kulturze Indii, Azji Południowo-Wschodniej i Japonii. Jako autor książek podpisywał się Louis Frédéric.
Życiorys.
Urodził się w 1923 roku w Paryżu. Karierę rozpoczął jako dziennikarz. Po studiach na Sorbonie oraz w Ecole Pratique des Hautes Etudes, poświęcił się studiom nad cywilizacjami Azji. Mieszkał wiele lat w Japonii, był żonaty z Japonką.
Jest autorem wielu książek. Najobszerniejszym jego dziełem jest Encyclopaedia of Asian Civilizations w 10 tomach.

</doc>
<doc id="1690323" url="https://pl.wikipedia.org/wiki?curid=1690323" title="Midrand">
Midrand

Midrand – miasto, zamieszkane przez 87 387 ludzi (2011), w Republice Południowej Afryki, w prowincji Gauteng.
Midrand należy do administracyjnych granic Johannesburga. Powstało w 1981, a w 1998 zostało włączone do Johannesburga. Nazwa Midrand obecna jest nadal jedynie w użyciu potocznym, nie jest już ono bowiem administracyjnie samodzielne.

</doc>
<doc id="1690326" url="https://pl.wikipedia.org/wiki?curid=1690326" title="Niles Centre">
Niles Centre



</doc>
<doc id="1690328" url="https://pl.wikipedia.org/wiki?curid=1690328" title="Niles Center">
Niles Center



</doc>
<doc id="1690334" url="https://pl.wikipedia.org/wiki?curid=1690334" title="Antonówka (rejon włodzimierzecki)">
Antonówka (rejon włodzimierzecki)

Antonówka (, "Antoniwka") – wieś na Ukrainie, w obwodzie rówieńskim, w rejonie włodzimierzeckim, nad Horyniem. W 2001 roku liczyła 1405 mieszkańców.
Historia.
Antonówka została założona w 1833 roku jako osada żydowska. Żydzi zostali zwolnieni z pełnienia służby wojskowej na okres 50 lat i z płacenia podatków przez 25 lat. W 1897 roku mieszkało tu 620 Żydów. W 1921 roku 482 mieszkańców było pochodzenia żydowskiego (90 % ludności).
W II RP była siedzibą gminy w powiecie sarneńskim. 
3 lipca 1941 Antonówka została zajęta przez wojska niemieckie. Niemcy nakazali oznaczyć Żydom domy i ubrania gwiazdą Dawida. Zmusili do pracy na rzecz III Rzeszy oraz wprowadzili zakaz opuszczania miejscowości. Jesienią 1941 zostało utworzone getto. Pod koniec sierpnia 1942 roku funkcjonariusze SD, żandarmerii i ukraińskiej policji wyprowadzili około pół tysiąca Żydów z Antonówki w rejon Kostopola, a następnie zamordowali ich przy użyciu broni palnej.
W 1943 roku ośrodek polskiej samoobrony w Antonówce oraz pobliska stacja kolejowa, obsadzona niemiecką załogą, były miejscem, do którego kierowali się polscy uchodźcy z rzezi wołyńskiej. Stąd Niemcy wywozili ich na roboty przymusowe w III Rzeszy. Na uciekinierów Ukraińska Powstańcza Armia urządzała obławy. 30 lipca 1943 roku UPA spaliła Antonówkę mordując w kolonii oraz jej okolicach 33 osoby.

</doc>
<doc id="1690339" url="https://pl.wikipedia.org/wiki?curid=1690339" title="Dekanat XXII – św. Katarzyny w Wolbromiu">
Dekanat XXII – św. Katarzyny w Wolbromiu

Dekanat wolbromski - św. Katarzyny – dekanat diecezji sosnowieckiej, należący do 1992 do archidiecezji częstochowskiej. Patronem dekanatu jest św. Katarzyna Aleksandryjska.
Parafie.
Do dekanatu należą parafie:

</doc>
<doc id="1690341" url="https://pl.wikipedia.org/wiki?curid=1690341" title="Implikant istotny">
Implikant istotny

Implikant istotny to implikant prosty zawierający co najmniej jeden minterm nie występujący w żadnym innym implikancie prostym.
Rola implikantów istotnych w minimalizacji funkcji.
Forma minimalna funkcji boolowskiej zawiera wszystkie implikanty istotne oraz jak najmniejszą liczbę pozostałych implikantów prostych.
Funkcja z poniższą tabelą prawdy (naniesione zostały wyłącznie mintermy, makstermy zostały pominięte):
posiada po minimalizacji następujące implikanty:
implikanty proste:
implikanty istotne:
Minimalna postać powyższej funkcji ma dwa warianty:
formula_9
przy czym w każdym z nich ujęte zostały wszystkie implikanty istotne oraz minimalna liczba implikantów prostych.

</doc>
<doc id="1690343" url="https://pl.wikipedia.org/wiki?curid=1690343" title="Z kresów do peczorskich łagrów">
Z kresów do peczorskich łagrów

Z kresów do peczorskich łagrów – powieść autobiograficzna Mieczysława Kumorka, w której autor opisuje swoje wspomnienia z łagrów sowieckich.
Powieść obejmuje okres od października 1939 r. do lata 1941 r. Zawarte są w niej wspomnienia młodego chłopaka, tuż po maturze, i droga jaką musiał przebyć od czasu aresztowania go przez sowietów, poprzez pobyt w więzieniu (opis przesłuchań i tortur), aż po pobyt w łagrze i niespodziewane uwolnienie. Karę odbywał w kamieniołomach (w republice Komi) w nieludzkich warunkach gdzie panowały: zimno, choroby, głód, katorżnicza praca i poniżanie człowieka. Autor opisuje również próby obrony godności ludzkiej oraz siłę odwagi i wiary w człowieczeństwo.

</doc>
<doc id="1690345" url="https://pl.wikipedia.org/wiki?curid=1690345" title="Modimolle">
Modimolle

Modimolle (do 2002 jako Nylstroom) – miasto, zamieszkane przez 12 185 ludzi (2011), w Republice Południowej Afryki, w prowincji Limpopo. Siedziba gminy Modimolle.
Modimolle jest położone na południowej stronie pasma górskiego Waterberg. Mieszkańcy miasta utrzymują się głównie z turystyki, rolnictwa i uprawy cytrusów, Winorośli oraz hodowli bydła. Jest położone ok. 135 km na północ od Pretorii.
Miasto powstało w latach 60. XIX wieku, jako Nylstroom. Zostało założone przez Voortrekkerów, w 1889 roku zbudowano tu najstarszy w kościół w Afryce subsaharyjskiej, położony na północ od Pretorii. W 1898 roku otwarto połączenie kolejowe z Pretorią. W czasie II wojny burskiej kościół pełnił rolę szpitala, w pobliżu miasta działał brytyjski obóz dla burskich kobiet. W mieście mieszkał premier Johannes Gerhardus Strijdom. W roku 2002 wprowadzono obecną nazwę miasta.

</doc>
<doc id="1690350" url="https://pl.wikipedia.org/wiki?curid=1690350" title="Synagoga w Antonówce">
Synagoga w Antonówce

Synagoga w Antonówce – została zbudowana przypuszczalnie w XIX w., to jest wtedy, gdy w miejscowości osiedlili się Żydzi. Uległa zniszczeniu po inwazji III Rzeszy na Związek Socjalistycznych Republik Radzieckich. Po wojnie nie została odbudowana.

</doc>
<doc id="1690351" url="https://pl.wikipedia.org/wiki?curid=1690351" title="Pałac Studentów Dnieprzańskiego Uniwersytetu Narodowego">
Pałac Studentów Dnieprzańskiego Uniwersytetu Narodowego

Pałac Studentów Dnieprzańskiego Uniwersytetu Narodowego (ukr. "Палац студентів Дніпровського національного університету") – pałac w Dnieprze na Ukrainie, wybudowany w latach 1787–1789 jako siedziba Generalnego Gubernatora, Georgija Potiomkina, od którego wzięła się pierwotna nazwa "Pałac Potiomkina".
Pomimo wspaniałości budynku gubernator nigdy w nim nie był, wkrótce po ukończeniu budowy zmarł. W 1791 roku budynek został opuszczony i szybko popadł w ruinę: dach załamał się, zniszczony został parkiet, poginęły wszystkie okna i drzwi. Pod koniec 1830 roku zrujnowany budynek został podarowany miejscowej szlachcie przez Cara Mikołaja I. Wkrótce pałac w całości odnowiono i przywrócono do pierwotnego stanu. Organizowano tu zebrania czy wybory.
W roku 1849 otwarto w nim muzeum starożytności. Podczas wojny krymskiej (1853–1856), jak również i podczas I wojny światowej pałac był wykorzystywany jako szpital, a podczas wojny rosyjsko-japońskiej (1904–1905) mieściła się w nim manufaktura szyjąca mundury dla żołnierzy. Dwór Potiomkina pełnił w swojej historii także różne funkcje społeczne. W czasie II wojny światowej budynek spłonął. Pozostały po nim tylko ściany i kolumny.
W 1952 roku pałac został odbudowany w obecnym kształcie.
Zobacz też.
Dnieprzański Uniwersytet Narodowy im. Ołesia Honczara

</doc>
<doc id="1690352" url="https://pl.wikipedia.org/wiki?curid=1690352" title="Dekanat XXIII – Podwyższenia Krzyża Świętego w Wolbromiu">
Dekanat XXIII – Podwyższenia Krzyża Świętego w Wolbromiu

Dekanat wolbromski - Podwyższenia Krzyża Świętego – dekanat diecezji sosnowieckiej, należący do 1992 do archidiecezji częstochowskiej. Patronem dekanatu jest Podwyższenie Krzyża Świętego.
Parafie.
Do dekanatu należą parafie:

</doc>
<doc id="1690358" url="https://pl.wikipedia.org/wiki?curid=1690358" title="USGPE">
USGPE



</doc>
<doc id="1690361" url="https://pl.wikipedia.org/wiki?curid=1690361" title="Diego Moreno Meléndez">
Diego Moreno Meléndez

Diego Moreno Meléndez (ur. 1626 w Jerez de la Frontera, zm. 23 września 1700 tamże), hiszpański architekt. Budowniczy kościoła "Colegiata de San Salvador" i fasady wieży kościoła "San Miguel" w Jerez de la Frontera w 1675.

</doc>
<doc id="1690364" url="https://pl.wikipedia.org/wiki?curid=1690364" title="Dżabal Haijala">
Dżabal Haijala



</doc>
<doc id="1690365" url="https://pl.wikipedia.org/wiki?curid=1690365" title="Crataerhina pallida">
Crataerhina pallida



</doc>
<doc id="1690368" url="https://pl.wikipedia.org/wiki?curid=1690368" title="Albedo 0.39">
Albedo 0.39

Albedo 0.39 – wydany w 1976 roku solowy album Vangelisa, nagrany w należącym do kompozytora Nemo Studios, zainspirowany astronomią i astrofizyką. Album zawiera muzykę elektroniczną, z wieloma elementami jazz fusion, z towarzyszeniem klasycznych instrumentów perkusyjnych.
Znaczenie tytułu.
Albedo oznacza stosunek ilości promieniowania odbitego do padającego, jest parametrem określającym zdolność odbijania promieni przez daną powierzchnię. Tytułowe albedo odnosi się do zdolności odbijania światła słonecznego przez Ziemię, które jest zmienne i średnio wynosi ok. 30%, czyli 0,3. Średnia wartość albedo w 1976 roku mogła wynosić 39%, stąd tytułowe 0.39.

</doc>
<doc id="1690372" url="https://pl.wikipedia.org/wiki?curid=1690372" title="Pani Cézanne w ogrodzie zimowym">
Pani Cézanne w ogrodzie zimowym

Pani Cézanne w ogrodzie zimowym () – obraz Paula Cézanne’a, namalowany około 1891 r., jeden z najwybitniejszych portretów w twórczości malarza. Obecnie mieści się w Metropolitan Museum of Art w Nowym Jorku.
Obraz przedstawia żonę artysty, Hortense, która bardzo często pozowała mężowi. Cézanne stworzył jej 24 portrety oraz wiele rysunków. Podobnie jak na wielu innych portretach artysty przemyślana konstrukcja przestrzenna łączy się z analizą psychologiczną modela. Linia przekątna pochyłego pnia drzewa i ramienia kobiety łączy pierwszy i drugi plan obrazu.

</doc>
<doc id="1690375" url="https://pl.wikipedia.org/wiki?curid=1690375" title="Baumgart (herb szlachecki)">
Baumgart (herb szlachecki)

Baumgart (Baumgarten) − herb szlachecki używany przez rodzinę patrycjuszowską z Torunia. Nie należy mylić go, ani rodziny go używającej z rodziną kaszubską Baumgartenów i jej herbem.
Opis herbu.
Opis z wykorzystaniem zasad blazonowania, zaproponowanych przez Alfreda Znamierowskiego:
"W polu srebrnym drzewo o pniu brunatnym i koronie zielonej, ogrodzone płotem złotym. Klejnot: drzewo jak w godle. Labry: błękitne, podbite srebrem."
Żernicki natomiast podaje zupełnie inny wizerunek. Wedle niego herb wygląda następująco: "W polu czerwonym klucz srebrny, który zamiast zęba u góry z prawej ma haczyk. W klejnocie klucz jak w godle między dwoma rogami."
Toruńska rodzina Baumgarten używała też gmerku, który przedstawiał rogacinę z żeleźcem uszczerbionym z lewej, zaćwieczoną na rombie. Gmerk ten przypomina herb opisywany przez Żernickiego (klucz z haczykiem zamiast zęba), czyli opis Żernickiego dotyczyłby gmerku poddanego heraldyzacji.
Symbolika.
Jest to herb mówiący. "Baum" oznacza po niemiecku "drzewo", "garten" − "ogród".
Najwcześniejsze wzmianki.
Herb najwcześniej pojawił się w księdze genealogicznej skoligaconej rodziny Koyenów z 1630. Wymieniany przez Żernickiego ("Der polnische Adel") oraz Gumowskiego ("Herbarz patrycjatu toruńskiego"), ale obaj autorzy opisują go odmiennie. Według Żernickiego rodzina znana była w Prusach już w 1589. Gmerk rodziny znany z drewnianej tablicy, która najpierw wisiała w kościele mariackim w Toruniu, zaś następnie w ratuszu. Przerysowywany w "Herbarzu" Austena i "Albumie" Steinera, pojawia się także w tzw. "Manuscriptum Baumgartenianum", grubym foliale akt radzieckich rady miasta Torunia z lat 1346-1693. Znany jest sygnet z gmerkiem z roku 1720.
Rodzina Baumgarten.
Rodzina zamieszkała w Toruniu już w XIV wieku, w radzie miejskiej zasiadała od XVII wieku, zajmując tam wysokie stanowiska. Andrzej Baumgarten (zm. 1630) był pierwszym radnym z tej rodziny, jego syn, Andrzej II (zm. 1684), był rajcą od 1660, opiekunem szkół miejskich, ławnikiem chełmińskim. W tym samym czasie pracował też inny rajca, Antoni Baumgarten, dobroczyńca instytucji miejskich i społecznych w Toruniu. Jan, syn Andrzeja II (zm. 1719), był sekretarzem miejskim, racją od 1701, burmistrzem od 1709, a także ławnikiem ziemskim chełmińskim i właścicielem dóbr Lipniaki. Dobra odziedziczył po nim jego syn, Jakub Fryderyk (zm. 1746). Wdowa po Jakubie Fryderyku sprzedała dobra ziemskie. Wspomniany Antoni pozostawił po sobie pamiętnik z czasów studiów za granicą w latach 1655-57.
Herbowni.
Jedna rodzina herbownych (herb własny):
Baumgart (Baumgarten).

</doc>
<doc id="1690378" url="https://pl.wikipedia.org/wiki?curid=1690378" title="Antopol (rejon rówieński)">
Antopol (rejon rówieński)

Antopol (ukr. Антопіль) – wieś na Ukrainie w rejonie rówieńskim obwodu rówieńskiego. Liczy 514 mieszkańców.
Historia.
Od października 1939 r. we wsi istniał jeniecki obóz pracy przymusowej, stworzony przez okupacyjne władze sowieckie. Liczba jeńców wynosiła ok. 700, z czego 200 zakwaterowano w budynku zajmowanym wcześniej przez Policję Państwową, a resztę w szopach i stajniach. Bez względu na pogodę jeńcy pracowali przy budowie drogi Równe–Hołyczówka. Zarobki oscylowały w okolicach 15 rubli miesięcznie. Do pracy zmuszano nawet chorych, którym lekarze zarzucali symulanctwo. W godzinach wieczornych władze obozowe organizowały pogadanki polityczne na temat osiągnięć Związku Sowieckiego. Po agresji III Rzeszy na Związek Sowiecki jeńcy zostali 26 czerwca 1941 r. ewakuowani pieszo do Złotonoszy, a następnie przewiezieni pociągiem do Starobielska.

</doc>
<doc id="1690380" url="https://pl.wikipedia.org/wiki?curid=1690380" title="Kenta Bell">
Kenta Bell

Kenta Bell (ur. 16 marca 1977) – amerykański lekkoatleta specjalizujący się w trójskoku.
Osiągnięcia.
Bell dwukrotnie reprezentował swój kraj podczas igrzysk olimpijskich, w 2004 na igrzyskach w Atenach uplasował się na 9. pozycji, 4 lata później w igrzyskach w Pekinie zajął 25. miejsce w eliminacjach nie awansując do finału.
W 2007 u Bella wykryto niedozwolony środek dopingowy – Metyloprednizolon, udzielono mu za to publicznego ostrzeżenia, a ponieważ w ciągu następnych 3 miesięcy nie stwierdzono u niego obecności zakazanych substancji odstąpiono od surowszych konsekwencji.

</doc>
<doc id="1690382" url="https://pl.wikipedia.org/wiki?curid=1690382" title="Waldemar de Brito">
Waldemar de Brito

Waldemar de Brito (ur. 17 maja 1913 w São Paulo, zm. 21 lutego 1979 w São Paulo) – piłkarz brazylijski grający na pozycji napastnika.
Waldemar de Brito karierę piłkarską rozpoczął w 1927 roku w małym klubie z São Paulo Esporte Clube Syrio, następny rok spędził w klubie Independência FC, po czym wrócił do Esporte Clube Syrio, w którym grał do 1932 roku. Lata 1933–1934 spędził w São Paulo FC. Jako zawodnik São Paulo zdobył tytuł króla strzelców mistrzostw stanu Rio de Janeiro - Campeonato Carioca 1933 oraz Turnieju Rio-São Paulo. W 1934 przeszedł do Botafogo FR. Po epizodzie w Botafogo 
Waldemar de Brito wyjechał do Argentyny, gdzie grał w latach 1935–1936 w stołecznym klubie San Lorenzo de Almagro. Po powrocie do Brazylii przez trzy lata grał CR Flamengo, po czym zaliczył drugą przygodę z San Lorenzo de Almagro (1939-1940). W późniejszych latach Waldemar de Brito grał ponownie w São Paulo FC (1941-1942), Fluminense FC (1943), Portuguesie (1944) i w SE Palmeiras, w którym zakończył piłkarską karierę w 1946 roku.
W 1934 Waldemar de Brito pojechał z reprezentacją Brazylii do Włoch na Mistrzostwa Świata i zagrał w jedynym, przegranym meczu przeciwko Hiszpanii. Był to jego debiut w reprezentacji, bardzo nieudany należy dodać, gdyż Waldemar de Brito zmarnował rzut karny, obroniony przez Ricardo Zamorę. Łącznie w barwach "canarinhos" w 1934 roku rozegrał 2 spotkania, strzelając przy tym 1 bramkę (17 spotkań i 17 bramek licząc mecze z drużynami klubowymi i regionami).
Po zakończeniu piłkarskiej Waldemar de Brito zajął się wyszukiwaniem młodych talentów. W 1954 roku w Bauru Atlético Clube, odkrył niespełna czternastoletniego wówczas Pelé.
Starszym bratem Waldemara był Petronilho de Brito, jeden z najlepszych brazylijskich piłkarzy na przełomie lat 20. i 30.

</doc>
<doc id="1690384" url="https://pl.wikipedia.org/wiki?curid=1690384" title="Łączeń">
Łączeń



</doc>
<doc id="1690387" url="https://pl.wikipedia.org/wiki?curid=1690387" title="Ras Umm Maghrab">
Ras Umm Maghrab



</doc>
<doc id="1690390" url="https://pl.wikipedia.org/wiki?curid=1690390" title="Wojciech Biedroń">
Wojciech Biedroń

Wojciech (Wojtek) Biedroń (ur. 25 września 1957 w Żywcu, zm. 9 lipca 2022) – polski reżyser teatralny i telewizyjny, twórca teledysków, także aktor filmowy i telewizyjny, scenarzysta i producent filmowy. Absolwent filologii polskiej Uniwersytetu Jagiellońskiego (1981) i Wydziału Reżyserii PWSFTviT w Łodzi (1985).

</doc>
<doc id="1690391" url="https://pl.wikipedia.org/wiki?curid=1690391" title="Wysszaja liga czempionata SSSR po futbołu (1988)">
Wysszaja liga czempionata SSSR po futbołu (1988)

Rozgrywki radzieckiej wyższej ligi w sezonie 1988 były pięćdziesiątymi w historii radzieckiej pierwszej ligi. W rozgrywkach wzięło udział szesnaście drużyn, w tym dwie, która awansowała z drugiej ligi – Czornomoreć Odessa i Lokomotiw Moskwa. Mistrzowski tytuł po raz drugi wywalczyła drużyna Dnipra Dniepropietrowsk. Współkrólami strzelców ligi zostali Aleksandr Borodiuk z Dinama Moskwa i Jewhen Szachow z Dnipra, którzy zdobyli po 16 goli.
Najlepsi strzelcy.
"źródło: rsssf.com "
Nagrody.
33 najlepszych piłkarzy ligi za sezon 1988:

</doc>
<doc id="1690393" url="https://pl.wikipedia.org/wiki?curid=1690393" title="LPGA Corning Classic">
LPGA Corning Classic

LPGA Corning Classic – zawodowy kobiecy turniej golfowy rozgrywany w ramach ligi LPGA Tour. Ustanowiony w 1979 był jednym z zawodów LPGA o najdłuższej historii.
W 2009 w rezultacie spowodowanej globalnym kryzysem ekonomicznym utraty tytularnego sponsora podjęto decyzję o zawieszeniu zawodów LPGA Corning Classic.
Od samego początku LPGA Corning Classic był rozgrywany przez cztery dni na tym samym polu (Corning Country Club) kończąc się w ostatnią lub przedostatnią niedzielę maja. W dotychczasowej 31-letniej historii zwyciężało go 29 różnych zawodniczek. Jedyną zawodniczką która obroniła zdobyty rok wcześniej tytuł jest Rosie Jones (1996 i 1997). Aktualną mistrzynią (2009) jest Yani Tseng.

</doc>
<doc id="1690395" url="https://pl.wikipedia.org/wiki?curid=1690395" title="Bagnet M9">
Bagnet M9

M9 – wielofunkcyjny bagnet, oficjalnie przyjęty przez Armię Stanów Zjednoczonych na wyposażenie żołnierzy w roku 1984. Posiada 18-centymetrową głownię. W połączeniu z pochwą tworzy nożyce do cięcia drutu. Bagnet ten został zaprojektowany i opracowany przez przedsiębiorstwo Qual-A-Tec, którego właścicielem, a także projektantem samego bagnetu był Charles A. "Mickey" Finn. W późniejszym okresie zmienił on firmę swojego przedsiębiorstwa na Phrobis III. Bagnet był produkowany przez jego przedsiębiorstwo dla armii amerykańskiej, która złożyła pierwsze zamówienie na 325 tysięcy sztuk. Przedsiębiorstwo Buck Knives zgodziło się zostać podwykonawcą i zakontraktowało sfabrykowanie 300 tysięcy sztuk z zamówionej liczby, a także miało możliwość sprzedaży noża na rynek cywilny sygnowanego pod własną nazwą. Koncepcja Finna była na tyle udana i solidna, że szybko stała się bardzo popularna, praktycznie na całym świecie. Miało też to swoje wady – wiele mniejszych przedsiębiorstw nielegalnie produkowało oraz sprzedawało podróbki bagnetu. 
Historia.
W 1986, Finnowi przyznano patent o numerze 4622707 na jego projekt. Pomimo tego do Stanów Zjednoczonych nadal napływały podrobione bagnety z Azji, czy z Meksyku, bezpośrednio wpływając na pogorszenie w pewnym stopniu sprzedaży oryginału, ze względu na mniejsze koszty zakupu podróbek. Przy czym warto pamiętać, że bagnet ten jest kopiowany także m.in. w Chinach, gdzie nazywa się ""M9 PHROBIS CUK".
Po wytworzeniu zakontraktowanej liczby bagnetów przez przedsiębiorstwo Phrobis III, prawa do produkcji bagnetu M9 przekazano Armii Stanów Zjednoczonych, a wiele przedsiębiorstw zaoferowało własne koncepcje tego bagnetu z naniesionymi przez siebie poprawkami. Obecnie używany jest przez Armię Stanów Zjednoczonych a także przez wiele innych armii świata w wielu różnych wersjach, jako podstawowy model bagnetu użytkowego. Niektóre z produkowanych modeli mają możliwość używania ich jako nożyc do drutu – inne nie. Zależne jest to od tego, jakie przedsiębiorstwo produkowało dany egzemplarz, a także jakie były wytyczne zleceniodawcy w danym okresie produkcji. 
Wprowadzenie nowego bagnetu M9 miało na celu częściowe zastąpienie poprzednika - bagnetu M7, który znajdował się na wyposażeniu armii od roku 1964. Część osób była negatywnie nastawiona do następcy - spekulowano, że M9 może być bardziej podatny na uszkodzenia niż M7. W rzeczywistości jednak, M9 miał grubsze ostrze (o 1 mm), a także o 75% większe pole przekroju poprzecznego od swojego poprzednika - co wydawało się zakwalifikować sprzeciwy jako bezpodstawne. 
Przedsiębiorstwami, które zajmowały się produkcją bagnetu były: Phrobis, Buck (podwykonawca Phrobis podczas realizacji kontraktu dla Armii USA), LanCay oraz Ontario. Kontrakt podpisany w 1987 roku został zrealizowany przez przedsiębiorstwa Buck oraz Phrobis w ciągu dwóch lat od daty jego zawarcia, tj. w roku 1989. W tym czasie przedsiębiorstwo Buck Knives także sprzedawała produkowane przez siebie bagnety na rynek cywilny, aż do roku 1997.
Przedsiębiorstwo LanCay swój pierwszy kontrakt na produkcję M9 podpisało w marcu roku 1992, przejmując tym samym produkcję od zakładów Buck. Przedsiębiorstwu zlecono wyprodukowanie 30 tys. bagnetów, jednak później tę liczbę zwiększono do 50 tys. Podwykonawcą stał się "General Cutlery". W 1994 podpisano kontrakt na wyprodukowanie kolejnych 100 tys. udoskonalonych bagnetów M9. W roku 1999 wytworzenie 25 tys. bagnetów podzielono pomiędzy przedsiębiorstwa LanCay oraz Ontario, kiedy to każda z nich zobligowała się do wytworzenia po 12,5 tys. noży. Ontario Knives" "uczestniczyło także w późniejszych umowach i jest jednym z bieżących wykonawców bagnetów (od roku 2005). M9 wyprodukowane przez to przedsiębiorstwo można rozpoznać po napisie "M-9 / ONTARIO / KNIFE CO / USA"", umieszczonym na głowni.
Zmiany.
Bagnety "LanCay" różnią się od bagnetów "Phrobisa". Pochwa nie posiada tekstylnej kieszonki, którą mają bagnety tamtego producenta. Jeśli chodzi o pochwę - to przy nożycach nie ma stalowego słupka, który ogranicza ruch przy cięciu.
Głownia bagnetów "LanCay" występowała w kilku wersjach – pierwsza wersja produkowana była w Buck. Miała ona dość głębokie zbrocze, co niestety osłabiało głownię, która często pękała. Późniejsza wersja miała już płytszy rowek, ale mało to pomogło. Ostatnie bagnety "LanCay" mają głownię bez zbrocza. Pochwa do ostatniego modelu też się trochę różni od poprzedników - ma ona tylko dwie dolne plastykowe szlufki - część przy wlocie jest ich już pozbawiona i miejsce to jest przystosowane do wygodniejszego uchwycenia dłonią.
Niewielką partię tych bagnetów wyprodukowało przedsiębiorstwo Ontario. Pochwy tych bagnetów mają ciekawy sposób łączenia z pasem żołnierza - jest to obrotowa druciana konstrukcja, która sprężynując zapina się za specjalnie uformowane haki - "żabki". Pochwę tą można też odpiąć szybciej - poprzez wciśnięcie plastykowego zaczepu, który dzieli żabkę na dwie części.
M11.
Bagnet M11, znany także jako M11 EOD jest wersją bagnetu M9 przeznaczoną dla oddziałów saperskich zajmujących się unieszkodliwianiem i niszczeniem materiałów wybuchowych ("Explosive Ordnance Disposal (EOD)"). Posiada on kilka ulepszeń, jak np. wzmocniony trzon rękojeści, który pozwala używać go jako młotka. Samo ostrze pozostało niezmienione w porównaniu z wersją wcześniejszą - M9.
Porównanie M9 i M7.
Bagnet M7, wprowadzony na wyposażenie armii USA w 1964 roku jako podstawowy bagnet dla karabinu M16 i używany był także jako nóż użytkowy. Pole wykorzystania bagnetu 9 jest o wiele szersze. Jest to broń do walki w zwarciu przeznaczona dla karabinów M16 oraz M4 a także do strzelby Mossberg 590. Używany także jako nóż użytkowy, natomiast w połączeniu z pochwą tworzy nożyce do cięcia drutu. Dzięki ząbkowanemu grzbietowi głowni równie dobrze można go używać jako podręczną piłę. 
Produkcja przedsiębiorstwa Buck Knives.
Wgląd w liczbę wyprodukowanych sztuk bagnetów przez przedsiębiorstwo Buck.

</doc>
<doc id="1690398" url="https://pl.wikipedia.org/wiki?curid=1690398" title="Siła reakcji podłoża">
Siła reakcji podłoża

Siła reakcji podłoża, przeciwdziałanie podłoża (również niezbyt precyzyjnie siła sprężystości podłoża) – siła, jaką wywiera podłoże na spoczywające na nim ciało. Siła ta jest reakcją podłoża na nacisk ciała. Obie siły – nacisku i reakcji – z reguły mają taką samą wartość i na poziomej powierzchni równą wartości ciężaru ciała. Ciężar i siła sprężystości działają na to samo ciało i mają przeciwne zwroty, zatem ich suma (siła wypadkowa) jest równa zeru – ciało spoczywa. 
Problem istnienia tej siły powstał gdy Izaak Newton sformułował trzy zasady dynamiki. Pierwsza z nich bowiem zakłada że: „Jeżeli na ciało nie działa żadna siła albo działają siły równoważące się to ciało pozostaje w spoczynku lub porusza się ruchem jednostajnym prostoliniowym.“ Jednak na ciało, które pozostaje w spoczynku leżąc na poziomym podłożu, działa siła grawitacji, a zatem, wedle powyższego prawa, powinno ono poruszać się (przyspieszać). Dzięki temu, iż na to ciało działa druga siła – siła reakcji podłoża – ciało to pozostaje w stanie spoczynku (zgodnie z pierwszą zasadą dynamiki).

</doc>
<doc id="1690399" url="https://pl.wikipedia.org/wiki?curid=1690399" title="Polisferyczna komora spalania">
Polisferyczna komora spalania

Polisferyczna komora spalania (także wielokulista komora spalania) – komora powstała z wzajemnych przecięć wielu sfer.
Komora taka w odróżnieniu od komory hemisferycznej nie ma kształtu połowy sfery - znajdujemy w niej połączone wycinki różnych półkul. Polisferyczna komora spalania, pomimo niezaprzeczalnych zalet, stosowana jest bardzo rzadko. Popularny silnik w samochodzie Polski Fiat 125p (przejęty z Fiat 1300/1500) jest wyposażony właśnie w głowicę o polisferycznych komorach spalania. Również Ford przez krótki czas stosował tę komorę.

</doc>
<doc id="1690403" url="https://pl.wikipedia.org/wiki?curid=1690403" title="Przestrzeń Apperta">
Przestrzeń Apperta

Przestrzeń Apperta – kontrprzykład w topologii ogólnej, przykład przeliczalnej przestrzeni topologicznej, która jest całkowicie normalna, ale nie jest przeliczalnie zwarta, nie spełnia pierwszego aksjomatu przeliczalności ani nie jest lokalnie zwarta.
Konstrukcja.
Jeśli formula_1 jest podzbiorem zbioru formula_2 liczb naturalnych (bez zera), to symbolem formula_3 oznaczać będziemy liczbę elementów zbioru formula_4 które są mniejsze badź równe formula_5 Podzbiór formula_6 nazwiemy otwartym, jeśli formula_7 lub jeżeli formula_8 to
Tak zdefiniowana rodzina otwartych podzbiorów zbioru liczb naturalnych wprowadza topologię w formula_10

</doc>
<doc id="1690407" url="https://pl.wikipedia.org/wiki?curid=1690407" title="Folusz (jezioro)">
Folusz (jezioro)

 
Folusz – jezioro w Polsce, położone w woj. wielkopolskim, w powiecie gnieźnieńskim, w gminie Trzemeszno, leżące na terenie Pojezierza Gnieźnieńskiego.
Dane morfometryczne.
Powierzchnia zwierciadła wody wynosi 10,0 ha.
Zwierciadło wody położone jest na wysokości 101,6 m n.p.m..

</doc>
<doc id="1690410" url="https://pl.wikipedia.org/wiki?curid=1690410" title="José Salomón">
José Salomón

José Salomón (ur. 9 lipca 1916 w La Plata - zm. 22 stycznia 1990) – piłkarz argentyński, obrońca (stoper).
Urodzony w La Plata Salomón karierę piłkarską rozpoczął w 1934 roku, grając w połączonej drużynie klubów CA Lanús i Talleres Remedios de Escalada. Po rozpadzie w latach 1935-1938 Salomów grał w barwach klubu Talleres.
W 1939 roku Salomón został piłkarzem klubu Racing Club de Avellaneda. W następnym roku razem z reprezentacją Argentyny wygrał turniej Copa Juan Mignaburu 1940.
Jako piłkarz klubu Racing wziął udział w turnieju Copa América 1941, gdzie Argentyna zdobyła tytuł mistrza Ameryki Południowej. Salomón zagrał we wszystkich czterech meczach - z Peru, Ekwadorem, Urugwajem (w 86 minucie zastąpił go Sabino Coletta) i Chile (jako kapitan drużyny).
Rok później wziął udział w turnieju Copa América 1942, gdzie Argentyna została wicemistrzem Ameryki Południowej. Salomón zagrał we wszystkich sześciu meczach - z Paragwajem, Brazylią (w 70 minucie zastąpił go Óscar Montañés), Ekwadorem, Peru, Chile i Urugwajem. W każdym meczu pełnił rolę kapitana zespołu. Wygrał także turniej Copa Lipton 1942, a rok później Copa Juan Mignaburu 1943.
Następnie wziął udział w turnieju Copa América 1945, gdzie Argentyna zdobyła tytuł mistrza Ameryki Południowej. Salomón zagrał we wszystkich sześciu meczach - z Boliwią, Ekwadorem, Kolumbią, Chile, Brazylią i Urugwajem. W każdym meczu był kapitanem drużyny. Zwyciężyły również w turnieju Copa Lipton 1945.
Nadal jako piłkarz klubu Racing wziął udział w turnieju Copa América 1946, gdzie Argentyna kolejny raz zdobyła tytuł mistrza Ameryki Południowej. Salomón jako kapitan zespołu zagrał we wszystkich pięciu meczach - z Paragwajem (w 57 minucie zmienił go José Manuel Marante), Boliwią, Chile, Urugwajem i w decydującym o mistrzostwie boju z Brazylią. W pierwszej połowie spotkania z Brazylią Salomón został brutalnie sfaulowany przez brazylijskiego napastnika Chico. Z powodu złamanej nogi został zniesiony z boiska - zmienił go Marante. Zajście doprowadziło do bijatyki między zawodnikami obu zespołów oraz do rozruchów na trybunach. Przerwa w meczu trwała aż 70 minut. Ciężka kontuzja oznaczała dla Salomóna koniec kariery reprezentacyjnej.
Po wyleczeniu kontuzji Salomón przeniósł się w 1947 roku do Urugwaju, gdzie występował w klubie Liverpool Montevideo. W 1950 roku zakończył karierę w klubie Talleres.
W lidze argentyńskiej Salomón rozegrał 311 meczów, natomiast w reprezentacji Argentyny - 44 mecze. Rozegrał 21 meczów podczas turniejów Copa América, co wspólnie w Oscarem Ruggerim czyni go pod tym względem rekordzistą w dziejach reprezentacji Argentyny.

</doc>
<doc id="1690411" url="https://pl.wikipedia.org/wiki?curid=1690411" title="Powierzchnia drugiego stopnia">
Powierzchnia drugiego stopnia



</doc>
<doc id="1690412" url="https://pl.wikipedia.org/wiki?curid=1690412" title="Barry Sheene">
Barry Sheene

Barry Sheene MBE (ur. 11 września 1950, zm. 10 marca 2003) – brytyjski kierowca motocyklowy. Dwukrotny mistrz świata najwyższej kategorii MotoGP w latach 1976-1977. 
Kariera.
Początki.
Sheene karierę w mistrzostwach świata rozpoczął od startów w dwóch kategoriach naraz - najniższej możliwej 50 cm³ w zespole Kreidler i 125 cm³ w Suzuki. W niższej klasie wygrał zaledwie jeden wyścig i zakończył sezon na 7. miejscu, natomiast w wyższej poważnie walczył o tytuł (zwyciężył w trzech rundach), ostatecznie zdobywając wicemistrzostwo.
500 cm³.
Po dwóch latach przerwy powrócił do MŚ, jednak tym razem od razu przeszedł do najwyższej kategorii, gdzie również dosiadał motocykl Suzuki. Po dwóch poprawnych sezonach, ukończonych na 6. pozycji (wygrał 2 wyścigi), wreszcie potwierdził swój talent, dwukrotnie z rzędu zdobywając mistrzowski tytuł. Zwyciężył wówczas w dziewięciu wyścigach. Ta sztuka nie powiodła się po raz trzeci i Barry ostatecznie utracił koronę na rzecz Kenny Robertsa. W 1980 roku po ponownej porażce w mistrzostwach (3. miejsce) postanowił przejść do zespołu Yamaha. Tam również nie wiodło mu się najlepiej (4. i 5. pozycja z dorobkiem zaledwie jednego zwycięstwa) i Brytyjczyk ponownie wrócił do Suzuki. Jak się okazało był to jego ostatni rok w pięćsetkach, zakończony na 6. miejscu w klasyfikacji generalnej. 
Za swoje osiągnięcia w sporcie motorowym został odznaczony Orderem Imperium Brytyjskiego. 

</doc>
<doc id="1690413" url="https://pl.wikipedia.org/wiki?curid=1690413" title="Jose Salomon">
Jose Salomon



</doc>
<doc id="1690415" url="https://pl.wikipedia.org/wiki?curid=1690415" title="Dżabal al-Miszajti">
Dżabal al-Miszajti

Dżabal al-Miszajti – góra w Egipcie, w centralnej części Półwyspu Synaj, w muhafazie Synaj Północny. Wysokość 767 m n.p.m., ok. 15 km na północ od As-Samad.

</doc>
<doc id="1690419" url="https://pl.wikipedia.org/wiki?curid=1690419" title="Wielcy Retorycy">
Wielcy Retorycy

Wielcy Retorycy (fr. "Les Grands Rhétoriqueurs") - łączne określenie francuskich poetów tworzących zgodnie z koncepcją poezji jako gałęzi retoryki i zawodu, jakiego można się nauczyć i jaki ma do spełnienia określone zadania w społeczeństwie. Wielcy Retorycy działali w okresie od ok. 1470 do ok. 1520, związani z dworem królewskim w Paryżu lub z dworami książąt Bretanii i Burgundii. 
Cechy poezji Wielkich Retoryków.
Wielcy Retorycy nie określali siebie jako poetów, ale jako „rymopisów” ("rimeurs"), zaś swoje zajęcie traktowali jako jeden z wielu zawodów, możliwy do wyuczenia i w sposób naturalny związany z dworami królewskim i książęcymi. Tematyka ich dzieł, zdeterminowana przez charakter zatrudnienia, obracała się wokół poezji dydaktycznej i okolicznościowej. Pisane przez nich wiersze związane były z wydarzeniami z życia dworu (śluby, zgony, narodziny następców, zwycięstwa i klęski wojenne) lub powtarzały utrwalone nauki moralne i teologiczne. W swojej twórczości nie dążyli do oryginalności tematycznej, ich celem była natomiast doskonała znajomość ustalonych form poetyckich i maksymalna pomysłowość w tworzeniu gier słownych i rymów. 
Wykorzystywali gatunki uformowane w średniowieczu: virelai, lai, rondo, balladę, chant royal, poetycki testament, pieśni. Przy zachowaniu ścisłych wymogów ich budowania wprowadzali największą możliwość środków stylistycznych opartych na grach językowych, tworzyli rebusy i raki, wprowadzali do swoich utworów kalambury i sentencje. 
Wielcy Retorycy nie tworzyli przy tym jednej szkoły poetyckiej ani zorganizowanego ruchu literackiego, ponadto nawet w obrębie zwolenników tej samej techniki artystycznej występowały poważne różnice w odniesieniu do dziedzictwa poetyckiego średniowiecza, naśladownictwa wcześniejszych twórców czy nawiązań do innych poetów współczesnych. Na twórczość Retoryków wpływ miał również gust zatrudniających ich arystokratów - większość z nich była pochodzenia nieszlacheckiego i poezja była dla nich jedynym źródłem utrzymania. 
Poezja Wielkich Retoryków została jeszcze w XVI wieku uznana za dziwaczną i pozbawioną głębszej wartości głównie za sprawą poetów z kręgu Plejady. Ich twórczością ponownie zainteresowali się dopiero badacze dziewiętnasto- i dwudziestowieczni.

</doc>
<doc id="1690420" url="https://pl.wikipedia.org/wiki?curid=1690420" title="Kosz z owocami (obraz Caravaggia)">
Kosz z owocami (obraz Caravaggia)

Kosz z owocami – obraz włoskiego malarza barokowego Caravaggio (właśc. Michelangelo Merisi da Caravaggio).
Historia.
Jest to jeden z nielicznych obrazów artysty, którego tematem jest wyłącznie martwa natura. Według historyka sztuki Johna T. Spike’a "Kosz z owocami" powstał ok. 1596, jednak w literaturze poświęconej twórczości Caravaggio pojawiają się też inne daty, np. profesor Catherine Puglisi sugeruje, że rok 1601 jest bardziej prawdopodobny. Natomiast Gilles Lambert powstanie obrazu łączy z pobytem artysty u kardynała Francesco Maria del Monte i przypisuje dziełu lata 1598–1599. Obraz, który powstawał w pracowni Cavaliere’a d’Arpino, zaraz po stworzeniu, został zajęty za długi. W 1607 roku właścicielem obrazu został kardynał Federico Borromeo, jednak nie ma jednoznacznych informacji w jaki sposób wszedł w jego posiadanie. Przez wiele kolejnych stuleci obraz popadł w zapomnienie i jego autorstwo przypisywano malarzom flamandzkich. W 1991 roku, za sprawa znawcy Caravaggia, Longhiego został przypisany ponownie Caravaggiowi. Obecnie płótno zdobi Pinakotekę Ambrozjańską w Mediolanie.
Opis.
Tematem dzieła jest martwa natura przedstawiona w plastyczny sposób. Tytułowy kosz z owocami zajmuje dolną część obrazu i umieszczony jest na wyraźnie zarysowanej krawędzi niewidocznego stołu lub blatu. Tło jest neutralne, blade i rozciągnięte ku górze, nie zawiera żadnych szczegółów. Pleciony kosz wypełniony dojrzałymi, po części już nadpsutymi owocami, zdaje się wystawać nieznacznie z ram obrazu. Artysta przedstawił jabłko ze śladami żerowania owadów, brzoskwinie, grusze, pigwę i cztery grupy winogron różniące się kolorami. Całość uzupełniają suche i kruszące się liście z wyraźnymi plamami wywołanymi przez grzyby, które profesor Jules Janick rozpoznał jako "Glomerella cingulata".
Kompozycja oświetlona jest ukośnie z lewej strony, co w połączeniu z iluzjonistycznym przedstawieniem wiklinowego kosza i kulistością owoców daje wrażenie trójwymiarowości i przestrzenności. Uwagę widza przykuwają naturalistycznie i drobiazgowo oddane szczegóły, bogactwo detali i efekt przejrzystości szczególnie widoczny na kruszących się liściach.
Interpretacje.
Obraz jednoznacznie nawiązuje do Księgi Amosa, w której lud izraelski został porównany do kosza dojrzałych owoców. Obecność obok siebie zdrowych i robaczywych owoców może być też aluzją do Kościoła, który gromadzi zarówno grzeszników, jak i świętych.
Dzieło Caravaggia było na tyle nowatorskie w swoim czasie, iż początkowo sądzono, że stanowiło fragment innego obrazu. Martwe natury były wówczas nisko cenione i uważane za gorszy gatunek malarstwa. Obraz "Kosz z owocami" przełamał ten stereotyp, a sam autor uważany jest obecnie za prekursora barokowego malarstwa martwych natur i za pierwszego który przy tworzeniu obrazu wykorzystał sposób trompe-l'-oeil.
Nawiązania.
"Kosz z owocami" Caravaggia znalazł się na rewersie włoskiego banknotu o nominale 100 000 lirów emitowanego w latach 1994–1998.

</doc>
<doc id="1690423" url="https://pl.wikipedia.org/wiki?curid=1690423" title="Zbrodnia w Skopowie">
Zbrodnia w Skopowie

Zbrodnia w Skopowie – zbrodnia dokonana wiosną (podawana jest data 6 marca) 1945 na ukraińskiej ludności wsi Skopów przez oddział Ludowej Straży Bezpieczeństwa pod dowództwem Romana Kisiela "Sępa".
Zamordowało wtedy co najmniej kilkudziesięciu mieszkańców wsi, w tym osiemdziesięcioletniego księdza greckokatolickiego, Iwana Demiańczyka z rodziną. J. Pisuliński wymienia 67 ofiar, natomiast na nagrobku widnieje liczba 150-180 ofiar. Na nagrobku podano fałszywą informację, że zbrodni tej dokonali "„Polscy nacjonaliści – AK”".
W latach 1945–1946 społeczność ukraińska Skopowa została wysiedlona do ZSRR.

</doc>
<doc id="1690424" url="https://pl.wikipedia.org/wiki?curid=1690424" title="Synagoga w Augustowie">
Synagoga w Augustowie

Synagoga w Augustowie – klasycystyczna synagoga w Augustowie istniejąca od 1840 r. do czasów II wojny światowej
Decyzję o budowie synagogi "Beit ha-Kneset ha-Gadol" ("Wielkiej Synagogi") podjęto w 1839, uznając, że dotychczasowe zabudowania są niewystarczające na potrzeby wiernych. Koszty budowy oszacowano na ok. 52 tys. złotych polskich, zaś koszt placu na 49 tys. Głównym przedsiębiorcą budowlanym został Józef Fuks. Prace nad budową synagogi rozpoczęto w lutym 1840 r., a w stanie surowym oddano ją we wrześniu tego samego roku. Synagoga mieściła się przy zbiegu ówczesnej ulicy Stodolnej i Wilczej (późniejszy teren między ulicami Polną, Zygmuntowską i Rajgrodzką). Prace wykończeniowe trwały do 1843. W trakcie II wojny światowej synagoga uległa zniszczeniu. Po wojnie nie została odbudowana. Na fundamentach synagogi w latach 50. XX w. zbudowano mleczarnię.
Synagoga mierzyła 63,5 m długości, 36,5 m szerokości i 10 m wysokości.

</doc>
<doc id="1690431" url="https://pl.wikipedia.org/wiki?curid=1690431" title="Pokrywa śródmózgowia">
Pokrywa śródmózgowia

Pokrywa śródmózgowia – najbardziej grzbietowo położona część śródmózgowia. Składa się z czterech wzgórków opartych na blaszce pokrywy. Każdy wzgórek łączy się za pomocą ramienia z odpowiednim ciałem kolankowatym. Wyróżnia się:

</doc>
<doc id="1690432" url="https://pl.wikipedia.org/wiki?curid=1690432" title="Tomasz Bąk (kick boxer)">
Tomasz Bąk (kick boxer)



</doc>
<doc id="1690433" url="https://pl.wikipedia.org/wiki?curid=1690433" title="Alfabet tybetański">
Alfabet tybetański



</doc>
<doc id="1690434" url="https://pl.wikipedia.org/wiki?curid=1690434" title="Synagoga Jatke Kalniz w Augustowie">
Synagoga Jatke Kalniz w Augustowie

Synagoga Jatke Kalniz w Augustowie – chasydzki dom modlitwy ufundowany przez miejscowych rzeźników mieszczący się przy ulicy Żabiej 7.
Synagoga wybudowana była w latach 1925–1928. Później stanowiła część Urzędu Skarbowego.

</doc>
<doc id="1690436" url="https://pl.wikipedia.org/wiki?curid=1690436" title="Jagdstaffel 74">
Jagdstaffel 74

Jagdstaffel Nr. 74 – Königlich Preußische Jagdstaffel Nr. 74 – Jasta 74 – jednostka Luftstreitkräfte z okresu I wojny światowej.
Informacje ogólne.
Jednostka została utworzona w 16 lutego 1918 roku we Fliegerersatz Abteilung Nr. 1 ALtenberg. Organizację eskadry powierzono przybyłemu z Jagdstaffel 2 porucznikowi Theodor Cammann.
Zdolność bojową eskadra osiągnęła 25 lutego, a 8 marca została przydzielona pod dowództwo 1 Armii, gdzie pozostała do końca wojny, i umieszczona na lotnisku w Bergnicourt.
Piloci eskadry latali na samolotach Albatros D.III, Albatros D.V i Fokker D.VII
"Jasta 74" w całym okresie wojny odniosła 22 zwycięstwa. W okresie od lutego do listopada 1918 roku jej straty wynosiły 1 zabity i 1 ranny.
Łącznie w jednostce służyło 5 asów myśliwskich:

</doc>
<doc id="1690438" url="https://pl.wikipedia.org/wiki?curid=1690438" title="Teatr opery i baletu w Dnieprze">
Teatr opery i baletu w Dnieprze

Teatr opery i baletu (ukr. "Дніпропетро́вський академі́чний теа́тр о́пери та бале́ту"). Budynek znajduje przy głównej ulicy miasta - Dmytra Jawornickiego 74A. Na prawo od opery znajdują się efektowne fontanny, częste miejsce odwiedzin fotografujących się par nowożeńców.
Budynek oddano do użytku 26 grudnia 1974 roku i charakteryzuje go typowo socrealistyczna architektura. Już dwa dni później odbyło się pierwsze przedstawienie - Jezioro łabędzie. Od 1 stycznia 1975 roku w dni weekendu oraz święta pokazywane są dwa przedstawienia, dla dzieci oraz dorosłych. Od 1993 roku przy operze otwarto szkołę choreograficzną, która 12 maja 1999 roku wypuściła swoich pierwszych wychowanków.
W ofercie występy teatralne, opera, balet oraz chór chłopięcy. Kasa otwarta w godzinach 10 do 19 (w dni wolne od pracy do 18).

</doc>
<doc id="1690441" url="https://pl.wikipedia.org/wiki?curid=1690441" title="Leucophaeus atricilla">
Leucophaeus atricilla



</doc>
<doc id="1690442" url="https://pl.wikipedia.org/wiki?curid=1690442" title="Yohan Benalouane">
Yohan Benalouane

Yohan Benalouane (ur. 28 marca 1987) – tunezyjski piłkarz francuskiego pochodzenia występujący na pozycji obrońca we angielskim klubie Leicester City. Były reprezentant Francji do lat 21.
Kariera.
Urodzony w 1987 roku w Bagnols-sur-Cèze, Benalouane od początku kariery jest związany z klubem AS Saint-Étienne, gdzie zaczynał występy od drużyn juniorskich. Debiut w drużynie seniorów zaliczył 12 stycznia 2008 roku w meczu przeciwko Valenciennes FC.
Od początku sezonu 2008-2009 występuje jako gracz podstawowego składu. Do dnia dzisiejszego Benalouane zaliczył łącznie 33 występy w ligowych w barwach "Les Verts", w których zdobył jedną bramkę. Zawodnik występował również w 9 spotkaniach w ramach Pucharu UEFA, gdzie także zaliczył jedno trafienie. 31 sierpnia podpisał kontrakt z AC Cesena. AS Saint-Étienne dostał za zawodnika 1 mln euro. Klub AC Cesena zdecydował się wypożyczyć piłkarza do Parmy

</doc>
<doc id="1690443" url="https://pl.wikipedia.org/wiki?curid=1690443" title="Alf Mitchell">
Alf Mitchell

Alf Mitchell (ur. 10 maja 1941) - australijski lekkoatleta, który specjalizował się w rzucie oszczepem.
W 1962 wywalczył złoty medal igrzysk imperium brytyjskiego i wspólnoty narodów. W tym samym roku zdobył jedyny w karierze tytuł mistrza Australii. Rekord życiowy: 78,11 (24 listopada 1962, Perth).

</doc>
<doc id="1690447" url="https://pl.wikipedia.org/wiki?curid=1690447" title="Radziejów Kujawski">
Radziejów Kujawski

Radziejów Kujawski – stacja kolejowa w Czołowie, w gminie Radziejów, w województwie kujawsko-pomorskim.
Stacja leżała na trasie wąskotorowej linii kolejowej z Sompolna do Dobrego Kujawskiego. Pociągi docierały tutaj od 1908 do 1970 roku. Stacja rozebrana w 1989 roku.

</doc>
<doc id="1690448" url="https://pl.wikipedia.org/wiki?curid=1690448" title="Rudolf Otto (pilot)">
Rudolf Otto (pilot)

Rudolf Otto – niemiecki as myśliwski z czasów I wojny światowej z 6 potwierdzonymi zwycięstwami powietrznymi oraz jednym niepotwierdzonym, ostatni dowódca Jasta 68.
Służył w 1917 na froncie wschodnim. Od czerwca 1917 roku w FAA283 następnie został przeniesiony do Jasta Ober-Ost. Pierwsze zwycięstwo powietrzne odniósł 5 lipca 1917 nad Farmanem z Carskich Sił Powietrznych w okolicach Pomorzan. 5 marca 1918 roku został przeniesiony do eskadry myśliwskiej Jasta 74, gdzie odniósł dwa kolejne zwycięstwa. 9 sierpnia 1918 roku został przeniesiony na stanowisko dowódcy Jasta 68, które sprawował do końca wojny. W jednostce odniósł 3 pewne zwycięstwa, ostatnie 9 października.
Powojenne losy Rudolfa Otto nie są znane.

</doc>
<doc id="1690451" url="https://pl.wikipedia.org/wiki?curid=1690451" title="Elżbieta Liselotte Wittelsbach">
Elżbieta Liselotte Wittelsbach



</doc>
<doc id="1690453" url="https://pl.wikipedia.org/wiki?curid=1690453" title="Stan Lay">
Stan Lay

Stan Lay (ur. 27 lipca 1906 w New Plymouth, zm. 12 maja 2003) – nowozelandzki lekkoatleta, który specjalizował się w rzucie oszczepem.
W 1928 startował w igrzyskach olimpijskich - z wynikiem 62,89 zajął 7. miejsce. Dwukrotny medalista igrzysk imperium brytyjskiego - w 1930 zdobył złoty medal, a osiem lat później - w roku 1938 - wywalczył srebrny krążek. W 1950 także startował w zawodach tej rangi - zajął wówczas 6. lokatę. Rekord życiowy: 67,89 (1928).
W roku 2009 został – jako jeden z pierwszej trójki, prócz niego byli to również Peter Burke i Norman Read – przyjęty do nowo utworzonej "Taranaki Sports Hall of Fame".

</doc>
<doc id="1690455" url="https://pl.wikipedia.org/wiki?curid=1690455" title="Wołodymyr Hrojsman">
Wołodymyr Hrojsman

Wołodymyr Borysowycz Hrojsman, ukr. Володимир Борисович Гройсман (ur. 20 stycznia 1978 w Winnicy) – ukraiński samorządowiec i polityk, w latach 2006–2014 mer Winnicy. W 2014 wicepremier i minister w rządzie Arsenija Jaceniuka, w latach 2014–2016 przewodniczący Rady Najwyższej Ukrainy, w latach 2016–2019 premier Ukrainy.
Życiorys.
Urodził się w rodzinie żydowskiego pochodzenia. Od 1992 pracował jako ślusarz. W 1994 ukończył szkołę średnią w rodzinnym mieście, po czym obejmował kierownicze stanowiska w lokalnych przedsiębiorstwach handlowych. W latach 2000–2003 studiował na kierunku prawniczym Międzyregionalnej Akademii Zarządzania Personelem.
W 2002 uzyskał mandat radnego miasta Winnicy, a od października 2005 pełnił obowiązki sekretarza rady miejskiej, rezygnując jednocześnie z pracy zawodowej. 25 listopada 2005 powierzono mu pełnienie obowiązków mera Winnicy, ostatecznie urząd objął w wyniku wyborów bezpośrednich przeprowadzonych 26 marca 2006. W wyborach w 2010 skutecznie ubiegał się o reelekcję, uzyskując 77,81% głosów jako kandydat Sumienia Ukrainy. Wcześniej, od 2005 do 2009, był członkiem Naszej Ukrainy.
W lutym 2014, po wydarzeniach Euromajdanu, mianowany wicepremierem oraz ministrem rozwoju regionalnego, budownictwa, mieszkalnictwa i służb publicznych w rządzie Arsenija Jaceniuka. Został następnie jednym z liderów Bloku Petra Poroszenki, uzyskując z ramienia tego ugrupowania w wyborach parlamentarnych z 26 października 2014 mandat posła do Rady Najwyższej.
27 listopada 2014 wybrany na przewodniczącego parlamentu VIII kadencji.
14 kwietnia 2016 zrezygnował z kierowania Radą Najwyższą. Został tego samego dnia, po dymisji Arsenija Jaceniuka, zatwierdzony na stanowisko premiera Ukrainy. W kwietniu 2019 odszedł z prezydenckiego ugrupowania. Założył własną partię pod nazwą Ukraińska Strategia Hrojsmana, która w wyborach parlamentarnych z lipca 2019 nie przekroczyła wyborczego progu. 29 sierpnia 2019 na funkcji premiera zastąpił go Ołeksij Honczaruk.
Odznaczenia.
Odznaczony m.in. Orderem „Za Zasługi” II i III stopnia oraz Krzyżem Kawalerskim Orderu Zasługi RP (2011).
Życie prywatne.
Jest żonaty z Ołeną, ma dwie córki i syna.

</doc>
<doc id="1690457" url="https://pl.wikipedia.org/wiki?curid=1690457" title="Rajmonda Aleksi">
Rajmonda Aleksi

Rajmonda Aleksi (ur. 26 czerwca 1960 w Gjirokastrze) - albańska aktorka.
Życiorys.
W roku 1984 ukończyła studia na wydziale aktorskim Instytutu Sztuk w Tiranie. Występowała w Teatrze Zihni Sako w Gjirokastrze.
Na dużym ekranie zadebiutowała w roku 1984 rolą w filmie "Fejesa e Blertes". Zagrała w 4 filmach fabularnych, w dwóch były to role główne.

</doc>
<doc id="1690458" url="https://pl.wikipedia.org/wiki?curid=1690458" title="II dywizjon bombowy">
II dywizjon bombowy



</doc>
<doc id="1690459" url="https://pl.wikipedia.org/wiki?curid=1690459" title="Darwinius masillae">
Darwinius masillae



</doc>
<doc id="1690460" url="https://pl.wikipedia.org/wiki?curid=1690460" title="Theodor Cammann">
Theodor Cammann

Theodor Cammann – niemiecki as myśliwski z czasów I wojny światowej z 12 potwierdzonymi zwycięstwami powietrznymi, dowódca Jasta 74.
Pierwsze zwycięstwo odniósł w 1917 roku. 11 stycznia 1918 roku został na 15 dni mianowany dowódcą eskadry myśliwskiej Jagdstaffel 2. 26 stycznia został mianowany dowódcą nowo sformowanej eskadry Jagdstaffel 74, obowiązki pełnił do końca wojny z wyjątkiem około 5 tygodni od 22 sierpnia kiedy został ranny. 
Powojenne losy Theodora Cammanna nie są znane. Wiadomo tylko, że w czasie II wojny światowej służył w Luftwaffe.

</doc>
<doc id="1690461" url="https://pl.wikipedia.org/wiki?curid=1690461" title="X dywizjon bombowy">
X dywizjon bombowy



</doc>
<doc id="1690464" url="https://pl.wikipedia.org/wiki?curid=1690464" title="Gruczolak przysadki mózgowej">
Gruczolak przysadki mózgowej



</doc>
<doc id="1690465" url="https://pl.wikipedia.org/wiki?curid=1690465" title="Metropolia koszycka">
Metropolia koszycka

Metropolia koszycka – jedna z dwóch metropolii obrządku łacińskiego w Kościele katolickim na Słowacji, obejmująca wschodnią część kraju. 
Historia.
Pierwotnie tereny te podlegały ustanowionej w XI wieku metropolii jagierskiej. W 1918 rozpadła się Monarchia Austro-Węgierska, a jednym z państw, które powstały na jej gruzach była Czechosłowacja, w której granicach znalazła się spora część metropolii jagierskiej. 
30 grudnia 1977 papież Paweł VI na mocy konstytucji apostolkskiej "Qui divino" utworzył metropolię trnawską, której jako sufraganię przydzielił diecezję: bańskobystrzycką, koszycką, nitrzańską, rożnawską i spiską.
31 maja 1995 wyodrębniono z niej nową metropolię ze stolicą w Koszycach.

</doc>
<doc id="1690467" url="https://pl.wikipedia.org/wiki?curid=1690467" title="Nowobiocyna">
Nowobiocyna

Nowobiocyna – organiczny związek chemiczny, antybiotyk. Ma postać białego, krystalicznego proszku, rozpuszczalnego w wodzie i etanolu. Jest stosowany w przypadkach zakażenia niektórymi gronkowcami – wrażliwy na nowobiocynę jest np. "S. epidermidis", zaś "S. saprophyticus" przeciwnie.

</doc>
<doc id="1690469" url="https://pl.wikipedia.org/wiki?curid=1690469" title="Modjadjiskloof">
Modjadjiskloof

Modimolle (do 2004 jako Duiwelskloof) – miasto, zamieszkane przez 1815 ludzi (2011), w Republice Południowej Afryki, w prowincji Limpopo.

</doc>
<doc id="1690470" url="https://pl.wikipedia.org/wiki?curid=1690470" title="Dominique Souchet">
Dominique Souchet

Dominique François Christian Souchet (ur. 9 lipca 1946 w La Rochelle) – francuski polityk, dyplomata, były eurodeputowany, parlamentarzysta krajowy. Kawaler Legii Honorowej.
Życiorys.
Absolwent Instytutu Nauk Politycznych w Paryżu i "École nationale d'administration". Po studiach rozpoczął pracę w administracji państwowej. Został zatrudniony w Ministerstwie Spraw Zagranicznych. Przebywał na różnych stanowiskach na placówkach m.in. w Pekinie, Moskwie i Waszyngtonie. Od połowy lat 80. był radcą kulturalnym w ambasadzie w Maroku i następnie ministrem-radcą w ambasadzie w Kanadzie.
W 1994 uzyskał mandat posła do Parlamentu Europejskiego, w którym zasiadał przez dwie kadencje (do 2004). W połowie lat 90. należał do założycieli eurosceptycznego i konserwatywnego Ruchu dla Francji, wchodząc w skład władz krajowych tego ugrupowania.
Od 1995 do 2001 pełnił funkcję mera Luçon. Od 1998 przez trzy lata był radnym regionu Kraj Loary, w 2001 został radnym departamentu Wandea.
W 2008 po unieważnieniu głosowania do Zgromadzenia Narodowego w jednym z okręgów, wygrał wybory uzupełniające, uzyskując mandat poselski do niższej izby francuskiego parlamentu XIII kadencji. W 2012 bez powodzenia ubiegał się o reelekcję.

</doc>
<doc id="1690475" url="https://pl.wikipedia.org/wiki?curid=1690475" title="Mahwelereng">
Mahwelereng

Modimolle – miasto w Republice Południowej Afryki, w prowincji Limpopo.
Mahwelereng położone jest w północno-wschodniej części RPA, 2 km od miasteczka Mokopane (Potgietersrus). Powstało w czasach apartheidu, leżało wówczas na terenie bantustanu Lebowa.

</doc>
<doc id="1690476" url="https://pl.wikipedia.org/wiki?curid=1690476" title="Tsien Hsue-shen">
Tsien Hsue-shen



</doc>
<doc id="1690478" url="https://pl.wikipedia.org/wiki?curid=1690478" title="Khemraj Naiko">
Khemraj Naiko

Khemraj Naiko (ur. 23 sierpnia 1972) - maurytyjski lekkoatleta, który specjalizował się w skoku wzwyż.
Osiągnięcia.
Dwukrotny uczestnik igrzysk olimpijskich - Barcelona 1992 oraz Atlanta 1996 – w obu występach zakończył swój udział na eliminacjach. 

</doc>
<doc id="1690482" url="https://pl.wikipedia.org/wiki?curid=1690482" title="Rudolf Otto (ujednoznacznienie)">
Rudolf Otto (ujednoznacznienie)



</doc>
<doc id="1690485" url="https://pl.wikipedia.org/wiki?curid=1690485" title="Mokopane">
Mokopane

Mokopane (do 2003 "Potgietersrus") – miasto w Republice Południowej Afryki, w prowincji Limpopo, 30 151 mieszkańców (2011).
Miasto założyli w 1858 roku Voortrekkerzy, nazwywając je "Potgietersrus", na cześć jednego ze swoich liderów, Pieta Potgietera. W rejonie miasta uprawia się pszenicę, tytoń, bawełnę, kukurydzę, orzeszki ziemne i owoce cytrusowe oraz hoduje bydło.

</doc>
<doc id="1690486" url="https://pl.wikipedia.org/wiki?curid=1690486" title="Parafia św. Wojciecha w Prabutach">
Parafia św. Wojciecha w Prabutach

Parafia św. Wojciecha w Prabutach – parafia erygowana 15 września 1870 należąca do dekanatu Prabuty w diecezji elbląskiej.
Kościoły parafii.
Parafia dysponuje dwoma kościołami:

</doc>
<doc id="1690489" url="https://pl.wikipedia.org/wiki?curid=1690489" title="Potgietersrus">
Potgietersrus



</doc>
<doc id="1690490" url="https://pl.wikipedia.org/wiki?curid=1690490" title="Saronida">
Saronida

Saronida (j. starogr. , j. nowogr. , stara forma Saronis) – miejscowość w Grecji, nad Zatoką Sarońską, ok. 45 km od centrum Aten, w administracji zdecentralizowanej Attyka, w regionie Attyka, w jednostce regionalnej Attyka Wschodnia, w gminie Saronikos. W 2011 roku liczyła 2932 mieszkańców.

</doc>
<doc id="1690491" url="https://pl.wikipedia.org/wiki?curid=1690491" title="Duiwelskloof">
Duiwelskloof



</doc>
<doc id="1690492" url="https://pl.wikipedia.org/wiki?curid=1690492" title="Nylstroom">
Nylstroom



</doc>
<doc id="1690493" url="https://pl.wikipedia.org/wiki?curid=1690493" title="Nasareth">
Nasareth



</doc>
<doc id="1690494" url="https://pl.wikipedia.org/wiki?curid=1690494" title="Makhado">
Makhado



</doc>
<doc id="1690495" url="https://pl.wikipedia.org/wiki?curid=1690495" title="Ellisras">
Ellisras



</doc>
<doc id="1690497" url="https://pl.wikipedia.org/wiki?curid=1690497" title="McHattiesburg">
McHattiesburg



</doc>
<doc id="1690498" url="https://pl.wikipedia.org/wiki?curid=1690498" title="Caroline Fournier">
Caroline Fournier

Caroline Fournier (ur. 7 maja 1975) – maurytyjska lekkoatletka, która specjalizowała się w rzucie dyskiem oraz rzucie młotem.
W 2000 roku uczestniczyła w igrzyskach olimpijskich, które odbywały się w Sydney. W eliminacjach rzutu młotem z wynikiem 56,18 zajęła 25. lokatę i nie awansowała do finału. W 1995 bez powodzenia startowała w mistrzostwach świata. Dwa razy w swojej karierze stawała na najwyższym stopniu podium mistrzostw Afryki – złoto w rzucie młotem wywalczyła w 1998 oraz 2000, a w 2002 była druga w tej konkurencji. W roku 1996 i 1998 zdobyła srebrne medale afrykańskiego czempionatu w rzucie dyskiem. Dwukrotna medalistka igrzysk afrykańskich (Harare 1995 – brąz w rzucie dyskiem i Johannesburg 1999 – złoto w rzucie młotem). Rekord życiowy: rzut młotem - 62,06 (29 czerwca 1996, Montgeron – rekord Mauritiusu); rzut dyskiem - 51,54 (26 czerwca 1996, Montreuil).

</doc>
<doc id="1690500" url="https://pl.wikipedia.org/wiki?curid=1690500" title="Wołodymyr Walionta">
Wołodymyr Walionta

Wołodymyr Hryhorowycz Walionta, ukr. Володимир Григорович Валіонта, ros. Владимир Григорьевич Валионта, "Władimir Grigorjewicz Walionta" (ur. w 1939 w Kijowie, Ukraińska SRR, zm. 7 grudnia 2001 we Lwowie, Ukraina) – ukraiński piłkarz, grający na pozycji ostatniego obrońcy.
Kariera piłkarska.
Kariera klubowa.
Urodził się w Kijowie, ale po śmierci ojca w 1946 był przesiedlony z mamą i młodszą siostrą do Stanisławowa, dlatego że ich kijowskie mieszkanie w centrum Kijowa spodobało się jednemu z funkcjonariuszy NKWD. Wychowanek DJuSSz Spartak Stanisławów. Karierę piłkarza rozpoczynał w prowincjonalnym amatorskim klubie Chimik Kałusz, który występował w rozgrywkach mistrzostw obwodu oraz Mistrzostw Ukraińskiej SRR spośród drużyn kultury fizycznej. Następnego sezonu już bronił barw Spartaka Stanisławów, gdzie zajął miejsce Iwana Osusskiego, który odszedł do Dinama Moskwa. W 1959 został zawodnikiem SKWO Lwów, który później przyjął nazwę SKA Lwów, gdzie odbywał służbę wojskową. W 1963, kiedy został utworzony klub Karpaty Lwów, razem z Ołeksandrem Filajewym, Jurijem Susłą i Wiktorem Iwaniukem do nowo utworzonego klubu. 27 kwietnia 1963 debiutował w koszulce Karpat w meczu przeciwko Łokomotiwu Czelabińsk, przegranym 0:1. Wtedy w 86 min właśnie strzelił historycznego dla Karpat pierwszego samobója, a klub zaznał pierwszej porażki i puścił pierwszą bramkę. Piłkarz bardzo ostro walczył na boisku, jednak nie otrzymał żadnego żółtego lub czerwonego kartonika, tak jak dotrzymywał reguł gry. Ostatnie pięć lat w klubie pełnił funkcję kapitana drużyny. W 1968 odszedł do SKA Lwów. Zakończył piłkarską karierę w Desnie Czernihów w 1969.
Życie prywatne.
Był żonaty dwa razy. Od pierwszego małżeństwa z Tetianą miał syna Ołeha i córkę Ołenę, a od drugiego małżeństwa z Łesią jeszcze córkę Innę. Tetiana z Ołeną mieszkają na stałe w USA, ale często odwiedzali ojca i byłego męża. W grudniu 2001 po ciężkiej chorobie zmarł we Lwowie.

</doc>
<doc id="1690501" url="https://pl.wikipedia.org/wiki?curid=1690501" title="Klip Drift">
Klip Drift



</doc>
<doc id="1690503" url="https://pl.wikipedia.org/wiki?curid=1690503" title="Warmbad">
Warmbad



</doc>
<doc id="1690505" url="https://pl.wikipedia.org/wiki?curid=1690505" title="Serhij Odarycz">
Serhij Odarycz

Serhij Ołehowycz Odarycz (ukr. Сергій Олегович Одарич) (ur. 26 czerwca 1967 w Niżynie) — ukraiński działacz społeczny i gospodarczy, samorządowiec, od 2006 prezydent Czerkasów.
Życiorys.
Studiował na Wydziale Mechaniki i Matematyki Kijowskiego Uniwersytetu Państwowego. W 1988 zaangażował się w działalność w Ludowym Ruchu Ukrainy, był m.in. wiceszefem miejskiej organizacji w Kijowie, a później wicesekretarzem generalnym partii (1990—1995). W 1990 kierował kampanią wyborczą Demokratycznego Bloku Ukrainy, rok później kampanią Wiaczesława Czornowiła, a w 1994 kampanią W. Czerniaka na urząd prezydenta Kijowa. Pełnił obowiązki sekretarza Rady Ludowej w Radzie Najwyższej I kadencji (1990—1994).
Założył i redagował kijowskie czasopismo opozycyjne "My" (1996), był twórcą i przewodniczącym Stowarzyszenia Społeczeństwa Przeciw Korupcji "Czyste ręce" (1997), kierował Centrum "Demokratyczne Inicjatywy" oraz think-tankiem "Ukraińska perspektywa". Był dyrektorem ds. marketingu w wydawnictwie "Hałyćki kontrakty" (2000-2001) oraz prezesem ukraińsko-włoskiej spółki "Weneto" (2006).
W latach 2001—2002 stał na czele sztabu wyborczego partii "Jabłuko" (Яблуко). Od 2002 zamieszkuje Czerkasy, gdzie pracował jako dyrektor kombinatu obróbki drewna "Czerkaśkyj DOK" (ukr. Черкаський деревообробний комбінат, 2003-2005). Obecnie pełni funkcję honorowego przewodniczącego klubu koszykarskiego "Czerkaśki mawpy".
W 2006 kandydował do Rady Najwyższej Ukrainy z listy Bloku Julii Tymoszenko, którego był członkiem, jednak mandatu nie zdobył. W wyborach samorządowych z marca 2006 uzyskał mandat radnego Czerkasów. W listopadzie tego roku został wybrany prezydentem miasta. Obecnie należy do Partii Wolnych Demokratów, od czerwca 2007 jest honorowym przewodniczącym ugrupowania.
Jest żonaty z Anżelą, mają syna Andrija i córkę Natalię. Prowadzi swój blog w Internecie.

</doc>
<doc id="1690506" url="https://pl.wikipedia.org/wiki?curid=1690506" title="Sandra Nurmsalu">
Sandra Nurmsalu

Sandra Nurmsalu (ur. 6 grudnia 1988) – estońska piosenkarka i skrzypaczka. Pochodzi z miejscowości Alavere (północna Estonia). Jest znana z udziału w show Kaks takti ette. Była członkinią folkowego zespołu Pillipiigad przez siedem lat i zespołu Virre przez trzy lata. Gry na skrzypcach uczy się od dziesiątego roku życia. W 2007 powstał zespół Urban Symphony (z ang. „miejska symfonia”), w którym śpiewa i gra na skrzypcach. W 2009 wraz z zespołem reprezentowała Estonię na Konkursie Piosenki Eurowizji w Moskwie, zajmując szóste miejsce z piosenką „Rändajad” (z est. „Wędrowcy”).
Wystąpi w estońskich eliminacjach do Eurowizji, "Eesti Laul 2019" z piosenką „Soovide puu”.

</doc>
<doc id="1690507" url="https://pl.wikipedia.org/wiki?curid=1690507" title="Harlem Désir">
Harlem Désir

Harlem Désir (ur. 25 listopada 1959 w Paryżu) – francuski polityk pochodzenia martynikańskiego, eurodeputowany, działacz społeczny, I sekretarz Partii Socjalistycznej (2012–2014), sekretarz stanu ds. europejskich.
Życiorys.
Z wykształcenia filozof, uzyskał licencjat na Université Paris Sorbonne. W pierwszej połowie lat 80. był członkiem władz krajowych Niezależnego i Demokratycznego Związku Studentów Francji. W 1984 był wśród założycieli antyrasistowskiej organizacji SOS Racisme, kierował nią do 1992. W 1990 został uhonorowany Nagrodą im. Olofa Palmego.
Początkowo działał w trockistowskiej Rewolucyjnej Lidze Komunistycznej. Później został działaczem Partii Socjalistycznej, w 1994 po raz pierwszy wszedł w skład jej władz krajowych. Pracował w administracji publicznej jako członek Komitetu Ekonomiczno-Społecznego i urzędnik ds. mieszkalnictwa młodzieży. Pod koniec lat 90. zarządzał jednym z czasopism.
W 1999, 2004 i 2009 był wybierany do Parlamentu Europejskiego z listy socjalistów. W VI kadencji został wiceprzewodniczącym grupy Partii Europejskich Socjalistów.
17 września 2012 został p.o. I sekretarza PS, a 18 października tegoż roku objął oficjalnie tę funkcję. W drugiej turze partyjnych wyborów pokonał Emmanuela Maurela. 9 kwietnia 2014 nominowany na sekretarza stanu ds. europejskich w gabinecie Manuela Vallsa. Dzień wcześniej złożył mandat europosła, zakończył także kierowanie partią. Na funkcji sekretarza stanu pozostał również w powołanym w sierpniu 2014 drugim gabinecie tegoż premiera oraz w utworzonym w grudniu 2016 rządzie Bernarda Cazeneuve’a, zakończył urzędowanie wraz z całym gabinetem w maju 2017.
W latach 2017–2020 był przedstawicielem OBWE do spraw wolności mediów.

</doc>
<doc id="1690508" url="https://pl.wikipedia.org/wiki?curid=1690508" title="Harlem Desir">
Harlem Desir



</doc>
<doc id="1690509" url="https://pl.wikipedia.org/wiki?curid=1690509" title="Alojz Tkáč">
Alojz Tkáč

Alojz Tkáč (ur. 2 marca 1934 w Ohradzanach) – słowacki duchowny, arcybiskup senior koszycki.
Życiorys.
Ukończył szkołę średnią i zdobył maturę w Humenné, po czym rozpoczął studia na wydziale filozoficznym Uniwersytetu Komeńskiego w Bratysławie. 2 lata później przeniósł się na Rzymskokatolicki Wydział Teologiczny Świętych Cyryla i Metodego. Święcenia kapłańskie otrzymał 25 czerwca 1961 r. Przez kolejne trzy lata pracował w parafii w Zborovie, a następnie w archiwum diecezjalnym w Koszycach (1964–1975).
Przez kolejne lata nie mógł jawnie wykonywać swoich funkcji kapłańskich wobec braku zezwolenia władz komunistycznych. Pracował więc w zajezdni tramwajowej w Koszycach. Do swoich obowiązków mógł wrócić dopiero w 1983 r. został wtedy proboszczem w Červenicy.
14 lutego 1990 r. został mianowany przez papieża Jana Pawła II biskupem koszyckim. Jego uroczysta konsekracja miała miejsce w katedrze św. Elżbiety. 31 marca 1995 po podniesieniu diecezji koszyckiej do rangi metropolii został jej pierwszym metropolitą. Paliusz odebrał osobiście od papieża 2 czerwca tego samego roku.
W 2003 r. został wybrany wielkim kanclerzem Katolickiego Uniwersytetu w Rużomberku.

</doc>
<doc id="1690511" url="https://pl.wikipedia.org/wiki?curid=1690511" title="Roselyne Bachelot-Narquin">
Roselyne Bachelot-Narquin



</doc>
<doc id="1690512" url="https://pl.wikipedia.org/wiki?curid=1690512" title="KEK West">
KEK West

Kampfeinsitzerkommando West – KEK West – jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona 1 kwietnia 1916 roku w Vaux,w jednym z pierwszych etapów reorganizacji lotnictwa. Składała się z kilku jednomiejscowych uzbrojonych samolotów Fokker E.III przydzielonych do dowództwa 7 Armii.. Pilotami przydzielonymi do jednostki byli lotnicy z FFA 7, FFA 11 oraz FFA 39. W końcu września 1916 roku w kolejnym etapie reorganizacji lotnictwa niemieckiego na bazie między innymi tej jednostki utworzono eskadrę myśliwską Jasta 12.
W KEK West służyli między innymi późniejsze asy myśliwskie: Josef Jacobs, Hans Gustav Röhr

</doc>
<doc id="1690514" url="https://pl.wikipedia.org/wiki?curid=1690514" title="Alojz Tkác">
Alojz Tkác



</doc>
<doc id="1690519" url="https://pl.wikipedia.org/wiki?curid=1690519" title="Bełczna (gmina)">
Bełczna (gmina)

Bełczna – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Siedzibą władz gminy była Bełczna.
Gmina Bełczna powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu łobeskiego – weszła w skład nowo utworzonego woj. szczecińskiego.
31 grudnia 1951 nazwę gromady Łobez-wieś w gminie Bełczna zmieniono na Łobżany.
Według stanu z 1 lipca 1952 gmina składała się z 8 gromad: Bełczna, Karwowo, Klępnica, Łobżany, Poradz, Prusinowo, Przyborze i Worowo. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł głównie w skład nowej gminy Łobez.

</doc>
<doc id="1690520" url="https://pl.wikipedia.org/wiki?curid=1690520" title="Michaił Michałkin">
Michaił Michałkin

Michaił Siemionowicz Michałkin ros. Михалкин, Михаил Семёнович (ur. w Borzji, w obwodzie czytyjskim, zm. 8 marca 1981 w Leningradzie, według niektórych źródeł w 1980) – generał pułkownik Armii Czerwonej i generał broni ludowego Wojska Polskiego.
Życiorys.
Służbę w Armii Czerwonej pełnił od 1918. Uczestnik wojny domowej. Ukończył Wojskową Akademię Inżynieryjno-Artyleryjską im. F. Dzierżyńskiego. Brał udział w wojnie z Polską we wrześniu 1939, następnie w wojnie zimowej z Finlandią.
Od czerwca 1941 był szefem artylerii dywizji strzeleckiej w stopniu pułkownika. 3 maja 1942 został awansowany na stopień generała majora artylerii i dowodził artylerią 42 Armii pod Leningradem. Wyróżnił się w walkach na Przesmyku Karelskim. 16 maja 1944 został awansowany na stopień generała porucznika artylerii i został skierowany na stanowisko dowódcy artylerii 21 Armii na Froncie Leningradzkim. Po przełamaniu umocnień Linii Mannerheima na Przesmyku Karelskim – został skierowany wraz z 21 Armią do składu 1 Frontu Ukraińskiego. Na tym stanowisku uczestniczył w operacjach: wiślańsko-odrzańskiej, dolnośląskiej oraz praskiej.
Po zakończeniu wojny dowodził artylerią Leningradzkiego Okręgu Wojskowego. Następnie był komendantem oficerskiej szkoły artylerii.
11 kwietnia 1950 został skierowany do pełnienia służby w Wojsku Polskim na stanowisko szefa artylerii WP w stopniu generała dywizji. Od 1951 był dowódcą artylerii WP i funkcję tę pełnił do 16 listopada 1956. Na tym stanowisku w dniu 12 sierpnia 1955 został awansowany na stopień generała broni.
Następnie powrócił do ZSRR, gdzie pracował w wyższym szkolnictwie wojskowym. W 1961 został przeniesiony w stan spoczynku.
Miał dwóch synów. Starszy syn – Jurij – zginął na froncie w 1942 w czasie wojny z Niemcami. Młodszy syn – Władimir Michałkin (1927–2017) pełnił służbę w artylerii Armii Radzieckiej i w 1989 został awansowany na stopień marszałka artylerii.

</doc>
<doc id="1690524" url="https://pl.wikipedia.org/wiki?curid=1690524" title="Przytoń (gmina)">
Przytoń (gmina)

Przytoń (1945–46 "Klauszewo") – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Siedzibą władz gminy była wieś Przytoń.
Gmina "Klauszewo" powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina Przytoń – jako jednostka administracyjna powiatu łobeskiego – weszła w skład nowo utworzonego woj. szczecińskiego.
Według stanu z 1 lipca 1952 gmina składała się z 13 gromad: Brzeźniak, Brzeźnica, Duszniki, Gardno, Ginawa, Kąkolewice, Kręglin, Lesięcin, Przytoń, Rogówko, Sulice, Węgorzynko i Wiewiecko. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł głównie w skład nowej gminy Węgorzyno.

</doc>
<doc id="1690526" url="https://pl.wikipedia.org/wiki?curid=1690526" title="Ralf Dujmovits">
Ralf Dujmovits

Ralf Dujmovits (ur. 5 grudnia 1961 w Bühl) – niemiecki himalaista. Jest szesnastym człowiekiem w historii (i pierwszym Niemcem), który zdobył Koronę Himalajów i Karakorum. Właściciel agencji wyprawowej Amical Alpine (wsławił się m.in. tym, że podczas komercyjnej wyprawy na Nanga Parbat „wprowadził” na szczyt 11 swoich klientów). Był mężem austriackiej himalaistki Gerlinde Kaltenbrunner, para rozstała się w 2015 roku.

</doc>
<doc id="1690528" url="https://pl.wikipedia.org/wiki?curid=1690528" title="Starogard (gmina)">
Starogard (gmina)

Starogard (1945–46 "Starogard Łobeski" lub "Starogrodek") – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Siedzibą władz gminy był Starogard.
Gmina "Starogard Łobeski" powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina Starogard – jako jednostka administracyjna powiatu łobeskiego – weszła w skład nowo utworzonego woj. szczecińskiego.
Według stanu z 1 lipca 1952 gmina składała się z 4 gromad: Gardzin, Iglice, Sosnowo i Stara Dobrzyca. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł głównie w skład gminy Resko.
Zobacz też: gmina Starogard Gdański.

</doc>
<doc id="1690530" url="https://pl.wikipedia.org/wiki?curid=1690530" title="Parafia Miłosierdzia Bożego w Żukowie">
Parafia Miłosierdzia Bożego w Żukowie

Parafia Miłosierdzia Bożego w Żukowie – parafia znajdująca się w archidiecezji gdańskiej w dekanacie Żukowo, erygowana 25 lipca 1999 roku. Kościół parafialny został wybudowany w latach 2006–2008, zaprojektowany przez architekta dr. Wiesława Kupścia z Sopotu.

</doc>
<doc id="1690533" url="https://pl.wikipedia.org/wiki?curid=1690533" title="Podział administracyjny Kościoła katolickiego w Słowenii">
Podział administracyjny Kościoła katolickiego w Słowenii

Podział administracyjny Kościoła katolickiego w Słowenii – obecnie na terenie Słowenii istnieją 2 metropolie, w skład których wchodzi 2 archidiecezje i 4 diecezje.

</doc>
<doc id="1690537" url="https://pl.wikipedia.org/wiki?curid=1690537" title="Wicimice (gmina)">
Wicimice (gmina)

Wicimice – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Siedzibą władz gminy były Wicimice.
Gmina Wicimice powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina – jako jednostka administracyjna powiatu łobeskiego – weszła w skład nowo utworzonego woj. szczecińskiego.
Według stanu z 1 lipca 1952 gmina składała się z 9 gromad: Darzin, Dąbie, Gostyń Łobeski, Modlimowo, Natolewice, Pniewo, Saki, Wicimice i Wyszobór. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł głównie w skład gminy Płoty.

</doc>
<doc id="1690538" url="https://pl.wikipedia.org/wiki?curid=1690538" title="Cecylia Plater-Zyberk">
Cecylia Plater-Zyberk

Cecylia Plater-Zyberk herbu Plater (ur. 8 maja 1853 w Passie, zm. 6 stycznia 1920 w Warszawie) – działaczka społeczna, pedagog i publicystka, założycielka szkół i towarzystw społecznych.
Życiorys.
Cecylia Plater-Zyberkówna była córką hrabiego Kazimierza Plater-Zyberka (1808–1876) oraz Ludwiki z Borewiczów (1814-1866). Początkowo kształciła się w domu rodzinnym w majątku Schlossberg w Kurlandii, następnie w szkole Sióstr Sacré Cœur w Poznaniu. W latach 1879-1880 wyjechała do Paryża, gdzie uczęszczała do szkoły rzemiosł. Po powrocie do kraju osiadła w Warszawie, gdzie zdobyła tytuł mistrzowski w cechu krawieckim.
W 1880 roku wstąpiła do bezhabitowego zgromadzenia sióstr Posłanniczek Najświętszego Serca Jezusowego (przyjmując imię Maria od Stóp Chrystusowych) i przez kilka lat pełniła obowiązki przełożonej warszawskiego domu tego zgromadzenia.
W 1883 roku Cecylia Plater-Zyberk założyła szkołę rękodzielniczą dla dziewcząt. Powstałe przy niej (w 1886 roku) gimnazjum żeńskie przekształciło się z czasem (1917) w pełnoprawną szkołę średnią, reaktywowaną w 1993 roku jako Liceum Ogólnokształcące im. Cecylii Plater-Zyberkówny. Drugą ze szkół założonych przez Cecylię Plater-Zyberkównę była (w 1891 roku) szkoła gospodarstwa wiejskiego w Chyliczkach, działająca początkowo pod nazwą Zakładu Gospodarczego w Chyliczkach, później przekształcona w Szkołę Żeńską Gospodarstwa Wiejskiego, a następnie w Liceum Gospodarstwa Wiejskiego w Chyliczkach. Szkoła ta istnieje do dziś, od 2019 roku jako Zespół Szkół Nr 3 im. Cecylii Plater-Zyberkówny w Piasecznie. Cecylia Plater-Zyberk organizowała ponadto liczne kursy zawodowe, między innymi z zakresu pedagogiki i księgowości.
Cecylia Plater-Zyberk została pochowana w grobie rodzinnym na Powązkach (kwatera 41-5-4/5/6).
Działalność.
Wraz z Kazimierą Proczek Cecylia Plater-Zyberk założyła w 1904 roku Katolicki Związek Kobiet Polskich, którego przez dwa lata była prezeską. Była także współzałożycielką Stowarzyszenia Ziemianek oraz, wraz z ks. Jerzym Matulewiczem (późniejszym biskupem i błogosławionym), Towarzystwa Przyjaciół Młodzieży, działającego wśród młodzieży męskiej. Angażowała się też w działalność charytatywną, głównie nastawioną na pomoc dzieciom i młodzieży.
Działalność publicystyczna.
Działalność publicystyczna Cecylii Plater-Zyberk koncentrowała się na tematyce pedagogicznej oraz społecznej, narodowej i religijnej (łącznie z pozycją kobiet w społeczeństwie). Uważa się ją za przedstawicielkę katolicyzmu otwartego, prekursorkę ruchów inteligencji katolickiej. Była autorką około 35 książek i broszur oraz licznych artykułów, na ogół pisanych pod pseudonimami i kryptonimami (C. P. Z., X. Bogusław, Przyjaciółka Młodzieży, Świerszcz, Wrzos).

</doc>
<doc id="1690539" url="https://pl.wikipedia.org/wiki?curid=1690539" title="Ala Mubarak">
Ala Mubarak

Ala Mubarak, właśc., Ala ad-Din Muhammad Husni as-Sajjid Mubarak (arab: علاء الدين محمد حسنى السيد مبارك) (ur. 26 listopada 1960 w Kairze) – egipski przedsiębiorca, starszy z dwóch synów egipskiego byłego prezydenta Husniego Mubaraka i jego żony Suzan Mubarak, egipski biznesmen.
Życiorys.
Ala Mubarak urodził się 26 listopada 1960 w Kairze. Jego rodzicami byli Suzan Mubarak i Husni Mubarak, który w latach 1981-2011 był prezydentem Egiptu. Edukację rozpoczął w kairskim "George's College", a następnie ukończył stołeczny "American University". Jest żonaty z Hajdi Rasich, która urodziła mu dwóch synów: Muhammada i Umara. Muhammad zmarł 18 maja 2009 po ciężkiej chorobie w wieku 13 lat. Ogłoszono, że doznał „poważnego kryzysu zdrowotnego”, który został zidentyfikowany jako krwotok mózgowy. Na kilka godzin został skierowany do szpitala wojskowego Maadi, po czym został przewieziony do Paryża na dalszą opiekę, gdzie później zmarł. Jego ciało zostało zwrócone i pochowane w Kairze.
Kariera.
W odróżnieniu od swego młodszego brata Dżamala Mubaraka, nie był zaangażowany w politykę.
W 2011 r. został aresztowany wraz z ojcem i bratem, chociaż on i jego brat zostali zwolnieni w październiku 2015.
W 2013 r. Usługi finansowe British Virgin Islands odkryły, że Ala Mubarak był właścicielem „Pan World Investments”, funduszu inwestycyjnego dla rodziny Mubarak o wartości prawie 1 mld USD, zarejestrowanego przez Mossacka Fonsecę, który powiedział, że został im przedstawiony przez Credit Suisse. We wrześniu 2018 roku Ala i jego brat zostali aresztowani i oskarżeni o manipulowanie giełdą.

</doc>
<doc id="1690540" url="https://pl.wikipedia.org/wiki?curid=1690540" title="Dahlenburg">
Dahlenburg

Dahlenburg – miasto (niem. "Flecken") i gmina w niemieckim kraju związkowym Dolna Saksonia, w powiecie Lüneburg. Jest siedzibą gminy zbiorowej (niem. "Samtgemeinde") Dahlenburg.
Położenie geograficzne.
Dahlenburg leży ok. 23 km na wschód od Lüneburga.
Od wschodu sąsiaduje z gminami Nahrendorf i Tosterglope, od południa z gminą Boitze, od zachodu z gminą Vastorf i od północnego zachodu z gminą Thomasburg z gminy zbiorowej Ostheide i od północy z gminą Dahlem. 
Przez gminę przepływa Neetze od dzielnicy "Buendorf" na południu przez Dahlenburg aż do dzielnicy "Ellringen" na północy gminy. W Dahlenburgu uchodzą do Neetze dwa małe lewe dopływy "Strachau" i "Wappau".
Dzielnice gminy.
W skład gminy Dahlenburg wchodzą następujące dzielnice: "Becklingen", "Buendorf", "Dumstorf", "Eimstorf", "Ellringen", "Gienau", "Groß Sommerbeck", "Klein Sommerbeck", "Lemgrabe", "Neu Buendorf", "Quickborn" i "Siecke".
Historia.
Dahlenburg był po raz pierwszy wzmiankowany w dokumencie z 1162 roku przez Henryka Lwa. W 1289 otrzymał prawa miejskie. 
Komunikacja.
Dahlenburg znajduje się na szlaku drogi krajowej B216 pomiędzy Lüneburgiem na zachodzie i Dannenberg (Elbe) na wschodzie. Do najbliższej autostrady A39 (dawna A250) na węźle Lüneburg-Nord jest 25 km. 

</doc>
<doc id="1690541" url="https://pl.wikipedia.org/wiki?curid=1690541" title="Winniki (gmina w województwie szczecińskim)">
Winniki (gmina w województwie szczecińskim)

Winniki (1945–46 "Jaźwiny") – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Siedzibą władz gminy były Winniki.
Gmina "Jaźwiny" powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina Winniki – jako jednostka administracyjna powiatu łobeskiego – weszła w skład nowo utworzonego woj. szczecińskiego.
Według stanu z 1 lipca 1952 gmina składała się z 11 gromad: Chwarstno, Cieszyno, Dłusko, Kraśnik Łobeski, Mielno, Połchowo, Runowo, Sarnikierz, Sielsko, Trzebawie i Winniki. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł głównie w skład nowej gminy Węgorzyno.

</doc>
<doc id="1690543" url="https://pl.wikipedia.org/wiki?curid=1690543" title="Zajezierze (gmina)">
Zajezierze (gmina)

Zajezierze (1945–46 "Czarnowo") – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Siedzibą władz gminy było Zajezierze.
Gmina "Czarnowo" powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina Zajezierze – jako jednostka administracyjna powiatu łobeskiego – weszła w skład nowo utworzonego woj. szczecińskiego.
Według stanu z 1 lipca 1952 gmina składała się z 11 gromad: Bonin, Niegrzebia, Olchowiec, Rożnowo Łobeskie, Rynowo, Suliszewice, Tarnowo, Wysiedle, Zagozd, Zagórzyce i Zajezierze. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł głównie w skład nowej gminy Łobez.

</doc>
<doc id="1690546" url="https://pl.wikipedia.org/wiki?curid=1690546" title="Żerzyno (gmina)">
Żerzyno (gmina)

Żerzyno (1945–46 "Orłowo") – dawna gmina wiejska istniejąca w latach 1945–1954 w woj. szczecińskim (dzisiejsze woj. zachodniopomorskie). Nazwa gminy pochodzi od wsi Żerzyno, lecz siedzibą władz gminy była Łosośnica.
Gmina "Orłowo" powstała po II wojnie światowej na terenie tzw. Ziem Odzyskanych (tzw. III okręg administracyjny – "Pomorze Zachodnie"). 28 czerwca 1946 gmina Żerzyno – jako jednostka administracyjna powiatu łobeskiego – weszła w skład nowo utworzonego woj. szczecińskiego.
Według stanu z 1 lipca 1952 gmina składała się z 6 gromad: Czarne, Łosośnica, Mołdawin, Taczały, Troszczyno i Żerzyno. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, a jej dawny obszar wszedł w skład gmin Resko, Płoty, Łobez i Radowo Małe.
Zobacz też: gmina Orłowo Morskie.

</doc>
<doc id="1690547" url="https://pl.wikipedia.org/wiki?curid=1690547" title="Beaubourg">
Beaubourg



</doc>
<doc id="1690549" url="https://pl.wikipedia.org/wiki?curid=1690549" title="Cecylia Plater-Zyberkówna">
Cecylia Plater-Zyberkówna



</doc>
<doc id="1690550" url="https://pl.wikipedia.org/wiki?curid=1690550" title="Narodowy Instytut Audiowizualny">
Narodowy Instytut Audiowizualny

Narodowy Instytut Audiowizualny (skrótowiec NInA) – dawna państwowa instytucja kultury w Polsce powołana w celu digitalizacji, udostępniania i promocji polskiego dziedzictwa audiowizualnego. Misją statutową NIn-y było utrwalanie, archiwizacja i upowszechnianie najbardziej wartościowych przejawów kultury filmowej, muzycznej i teatralnej. NInA realizowała krajowe i międzynarodowe projekty wykorzystujące możliwości Internetu i skierowane do szerokiego grona odbiorców.
Instytut prowadził działania z zakresu edukacji medialnej oraz badań dotyczących edukacji audiowizualnej współpracując z ekspertami w zakresie nowych mediów, prawa autorskiego i archiwizacji.
NInA podlegała Ministrowi Kultury i Dziedzictwa Narodowego. Jej dyrektorem był Michał Merczyński, który od początku ustanowienia instytucji zarządzał instytutem wraz z pięcioosobową radą.
W dniu 1 marca 2017 Narodowy Instytut Audiowizualny został połączony z Filmoteką Narodową w nową państwową instytucję kultury o nazwie Filmoteka Narodowa – Instytut Audiowizualny.
Historia.
Narodowy Instytut Audiowizualny został powołany 1 kwietnia 2009 w wyniku przemianowania działającego od 2005 Polskiego Wydawnictwa Audiowizualnego.
W nowej siedzibie Instytutu powstały nowoczesne pracownie digitalizacji, laboratoria badawcze oraz rekonstrukcyjne. Stworzone zostały pomieszczenia archiwum. Dodatkowo Instytut zyskał infrastrukturę, dzięki której rozszerzył działalność kulturalną i edukacyjną, w szczególności dzięki powstaniu przestrzeni edukacyjnych i konferencyjnych, wyposażonych w nowoczesne rozwiązania multimedialne.
Działalność.
Instytut inicjował i wspierał festiwale, koncerty, konferencje i wystawy. Był wydawcą wielu unikatowych na rynku serii DVD (także Blu-Ray i 3D) i CD przedstawiających polskie filmy animowane i dokumentalne jak również najnowszą twórczość współczesnych kompozytorów oraz reżyserów teatralnych i operowych. W 2011 odpowiadał za koncepcję i realizację Krajowego Programu Kulturalnego Polskiej Prezydencji 2011, zachęcając mieszkańców do aktywnego udziału w interdyscyplinarnym programie poszczególnych projektów, m.in. Europejskiego Kongresu Kultury we Wrocławiu.
Digitalizacja.
Oprócz rejestrowania najbardziej wartościowych zjawisk polskiej kultury i działalności wydawniczej, misją Narodowego Instytutu Audiowizualnego była systematyczna digitalizacja i upowszechnianie dostępu do zrekonstruowanych i zapisanych cyfrowo materiałów.
W latach 2010-2015 instytut był operatorem Programu Wieloletniego Kultura+, Priorytet Digitalizacja. Projekt miał na celu digitalizację zasobów kultury poprzez zakup sprzętu do digitalizacji, sam proces digitalizacji oraz cyfrowe upowszechnianie zdigitalizowanych zbiorów audiowizualnych, bibliotecznych, muzealnych, zabytków oraz zbiorów archiwalnych. Dzięki temu poszerzony dostęp do kultury zyskali zwłaszcza mieszkańców wsi i małych miast.
Kulturę+ realizowano we współpracy z czterema innymi Centrami Kompetencji, wspólnie z NIn-ą odpowiedzialnymi za wypracowanie odpowiednich standardów digitalizacji polskiego dziedzictwa kulturowego i opracowanie polityki digitalizacyjnej. Były to: Biblioteka Narodowa (w zakresie obiektów bibliotecznych), Narodowe Archiwum Cyfrowe (digitalizacja materiałów archiwalnych), Narodowy Instytut Muzealnictwa i Ochrony Zbiorów (w zakresie digitalizacji obiektów muzealnych) oraz Narodowy Instytut Dziedzictwa (w zakresie digitalizacji zabytków).
Wśród beneficjentów Programu znalazły się wytwórnie filmowe: Wytwórnia Filmów Dokumentalnych i Fabularnych, Studio Filmowe „Zebra”, Studio Filmowe „Tor” i Studio Filmowe „Kadr”, które przeznaczyły środki m.in. na cyfrową rekonstrukcję filmów dokumentalnych, digitalizację kronik filmowych i ich cyfrową dystrybucję. W wielu przypadkach zrekonstruowane filmy są zamieszczane bezpłatnie w sieci, m.in. na portalu Ninateka.
Wśród innych beneficjentów PW Kultura+ należy wymienić instytucje narodowe (Muzeum Pałacu Króla Jana III w Wilanowie, Muzeum Narodowe w Warszawie, Narodowy Instytut Fryderyka Chopina, Muzeum Historii Polski w Warszawie) oraz instytucje regionalne (Bibliotekę Śląską w Katowicach, Muzeum Ziemi Prudnickiej, Muzeum Miejskie Suchej Beskidzkiej, Wydawnictwo Miejskie Posnania). 
Udostępnianie.
Ninateka.
Ninateka to platforma internetowa, na której udostępniane są zasoby Narodowego Instytutu Audiowizualnego. Obecnie znajduje się tam ponad sześć tysięcy filmów, spektakli, koncertów, słuchowisk i programów publicystycznych, dostępnych legalnie i bezpłatnie.
Muzykoteka.
Muzykoteka to ogólnodostępny internetowy muzyczny serwis edukacyjny wydawany przez Narodowy Instytut Audiowizualny. Jego zadaniem jest  kształcenie świadomych odbiorców muzyki i aktywnych uczestników kultury oraz podniesienie poziomu powszechnej edukacji muzycznej w Polsce.
Wydawnictwo i koprodukcje.
Film jest jednym z głównych obszarów działalności NIn-y od momentu jego powołania. Funkcjonując jeszcze jako Polskie Wydawnictwo Audiowizualne rozpoczął wydawanie unikalnych cykli poświęconych polskiej animacji i dokumentalistyce. Jednym z nich jest seria 14 albumów DVD „Polska Szkoła Dokumentu”, prezentująca polskie filmy dokumentalne wybitnych twórców m.in. Andrzeja Munka, Kazimierza Karabasza, Władysława Ślesickiego, Krzysztofa Kieślowskiego, Wojciecha Wiszniewskiego, Marcela Łozińskiego, Pawła Łozińskiego, Marka Piwowskiego, Jacka Bławuta, Marii Zmarz-Koczanowicz czy Marcina Koszałki.
Ważnym elementem wydawniczej aktywności NIn-y jest również temat historii polskiej animacji. Do tej pory Instytut wydał w sumie 5 wydawnictw (m.in. „Antologia polskiej animacji”, „Antologia polskiej animacji dla dzieci”), które przedstawiają polską animację oraz przybliżają szerokiemu gronu odbiorców bogaty dorobek polskich twórców filmu animowanego.
NInA prowadzi również aktywną działalność produkcyjną i koprodukcyjną. Na zlecenie Instytutu powstało kilkadziesiąt produkcji telewizyjnych. Rejestrowane są spektakle teatralne i operowe, koncerty, festiwale. Wśród filmów wyprodukowanych lub koprodukowanych przez NIn-ę znajdują się: „Hiszpanka” Łukasza Barczyka, „Ziarno prawdy” Borysa Lankosza, czy filmowa adaptacja sztuki Doroty Masłowskiej o polskim społeczeństwie czasu transformacji „Między nami dobrze jest” w reż. Grzegorza Jarzyny, oraz film  „Joanna” autorstwa Anety Kopacz, który znalazł się w wśród tytułów nominowanych do Oscara w kategorii Najlepszy Krótkometrażowy Film Dokumentalny.
Wśród wcześniejszych koprodukcji filmowych NIn-y można wymienić m.in. „Dzieci Ireny Sendlerowej” w reż. Johna Kenta Harrisona,  „Maska” – film animowany w reż. Braci Quay, czy "Dziennik z podróży”, reż. Piotr Stasik ukazujący twórczość wybitnego polskiego fotografa Tadeusza Rolke – film z udziałem nestora polskiej fotografii, opowiadający o przyjaźni dwóch światowej sławy grafików – Rosława Szaybo i Stanisława Zagórskiego film „Przyjaciele na 33 obroty”.
NInA jest też koproducentem filmów animowanych skierowanych do młodszych odbiorców m.in. „Parauszek i przyjaciele”, „Pamiętniki Florki”, czy „Kacperiada”.
Dwutygodnik.
NInA realizuje projekty wykorzystujące możliwości Internetu i skierowane do szerokiego grona odbiorców m.in. wydając internetowe pismo kulturalne dwutygodnik.com. Dwutygodnik powstał w roku 2009 jako tygodnik internetowy,  który oprócz tradycyjnych artykułów, recenzji i wywiadów wykorzystuje również nowoczesne środki audiowizualne: felietony interaktywne (takie jak reportaż interaktywny Filipa Springera o warszawskim Służewie), wideo-rozmowy, wideo-ilustracje do artykułów, wiersze czytane przez autorów, animacje, nagrania spektakli i koncertów.
Projekty.
Instytut prowadzi działania z zakresu edukacji medialnej oraz badań dotyczących edukacji audiowizualnej i kultury 2.0, współpracując z ekspertami w zakresie nowych mediów, prawa autorskiego i archiwizacji. W 2011 roku Narodowy Instytut Audiowizualny odpowiadał za koncepcję i realizację Krajowego Programu Kulturalnego Polskiej Prezydencji, stymulując pejzaż kulturalny Polski i zachęcając mieszkańców do aktywnego udziału w interdyscyplinarnym programie poszczególnych projektów, m.in. Europejskiego Kongresu Kultury we Wrocławiu.
Kultura 2.0.
W latach 2006 - 2013 Instytut był również organizatorem Festiwalu Kultura 2.0, który był przestrzenią dyskusji, warsztatów i akcji artystycznych poruszających temat zmian zachodzących w kulturze wraz z rozwojem technologii cyfrowych.
Zakres tematyczny Kultura 2.0:
NInA Wersja Beta.
Kontynuacją Festiwalu Kultura 2.0 jest Festiwal NInA Wersja Beta, który szerzej uwzględnia misję NIn-y: archiwizowanie, digitalizowanie i udostępnianie kultury. NInA Wersja Beta jest próbą wzbudzenia krytycznej dyskusji na temat nowych mediów i rodzących się zjawisk na przecięciu mediów cyfrowych, życia codziennego, kultury popularnej i artystycznej. Do tej pory odbyły się dwie edycje Festiwalu: "Cyfrowe Opowieści" (2015), której tematem były nowe sposoby opowiadania historii za pomocą narzędzi nowych mediów oraz "Nowa Fala Seriali" (2016) związana ze stopniowym wzrostem popularności i jakości produkcji serialowych. 
Współpraca międzynarodowa.
Od 2010 Instytut jest członkiem Międzynarodowej Federacji Archiwów Telewizyjnych FIAT/IFTA. W październiku 2016 NInA była gospodarzem 40. edycji Światowej Konferencji Archiwów Audiowizualnych FIAT/IFTA "Rethink the Future of AV". Wydarzenie odbyło się w siedzibie Instytutu, Centrum Nauki Kopernik oraz w Pałacu Kultury i Nauki.
NInA jest również członkiem Bałtyckiej Rady Archiwów Audiowizualnych (BAAC), która pracuje na rzecz archiwów i ich wykorzystywania w celu poszerzania świadomości historycznej i kulturowej regionu bałtyckiego i Skandynawii; PrestoCentre - sieci zrzeszającej prywatne i publiczne organizacje i podmioty zajmujące się branżą audiowizualną i archiwami; EUNIC Warszawa, której celem jest wzmacnianie dialogu międzykulturowego i wymiana doświadczeń w ramach wydarzeń współorganizowanych przez członków sieci oraz Stowarzyszenia Europeana, która zarządza międzynarodową cyfrową platformą archiwów audiowizualnych europeana.eu dającą dostęp do ponad 50 milionów zbiorów bibliotek, archiwów i muzeów całej Europy.
Partnerami strategicznymi Instytuty są także instytucje o znaczącym o dorobku dla europejskiego dziedzictwa audiowizualnego, takie jak Holenderski Instytut Sound&amp;Vision i francuska Ina. 
Siedziba.
Instytut mieści się w oddanej w 2015 roku do użytku siedzibie na warszawskim Służewie. W nowym budynku znajdują się nowoczesne pracownie digitalizacji, laboratoria badawcze oraz rekonstrukcyjne, a także pomieszczenia archiwum. Prace modernizacyjne były współfinansowane przez Unię Europejską w ramach Programu Infrastruktura i Środowisko 2007-2013. 
Działania edukacyjne.
NInA realizuje projekty z zakresu edukacji medialnej oraz badań dotyczących edukacji audiowizualnej. Oprócz projektów internetowych, takich jak Ninateka Edu oraz Muzykoteki Szkolnej, Narodowy Instytut Audiowizualny pełni funkcję instytucji zarządzającej priorytetem edukacja medialna i informacyjna. Celem priorytetu jest wspieranie zadań z obszaru edukacji medialnej i informacyjnej, której istotą jest przygotowanie do świadomego korzystania z nowych mediów oraz rozwój kompetencji związanych ze stymulowaniem działań twórczych w posługiwaniu się nimi.
W siedzibie Instytutu przeprowadzane są różnego typu szkolenia, zajęcia i warsztaty, w których uczestniczyć mogą osoby w każdym wieku i o różnych kompetencjach medialnych. 
Archiwum.
Archiwum NIn-y przechowuje prawie 16 000 udostępnionych materiałów i ponad 6000 nośników analogowych i cyfrowych, zawierających dzieła kluczowe dla polskiej kultury, takie jak filmy Krzysztofa Kieślowskiego, spektakle Krystiana Lupy czy koncerty Krzysztofa Pendereckiego. Pracownicy Archiwum stopniowo opisują i udostępniają te materiały, wykorzystując w tym celu specjalny system informatyczny. Część z nich znajduje się w Ninatece. Te, które nie są dostępne on-line, można obejrzeć na miejscu w Archiwum. 
Przestrzenie.
W nowej siedzibie NIn-y znajdują się m.in. archiwum, pracownia digitalizacyjna wyposażona w nowoczesną linię do digitalizacji i rekonstrukcji cyfrowej materiałów audiowizualnych, pracownie służące warsztatom edukacyjnym, sala konferencyjna "Minimax" oraz sala audiowizualna "Ziemia Obiecana" wyposażona między innymi w rozkładaną widownię oraz systemem Dolby Atmos umożliwiającym profesjonalną rejestrację oraz transmisję wydarzeń.  Na potrzeby organizacji koncertów, pikników, akcji sąsiedzkich i artystycznych oraz kina letniego został również zagospodarowany dziedziniec Instytutu. 

</doc>
<doc id="1690552" url="https://pl.wikipedia.org/wiki?curid=1690552" title="Borys Rassychin">
Borys Rassychin

Borys Andrijowycz Rassychin, ukr. Борис Андрійович Рассихін, ros. Борис Андреевич Рассихин, "Boris Andriejewicz Rassichin" (ur. 27 kwietnia 1937 w Moskwie, Rosyjska FSRR, zm. 16 marca 2021 we Lwowie) – ukraiński piłkarz pochodzenia rosyjskiego, grający na pozycji pomocnika lub napastnika, trener piłkarski.
Kariera piłkarska.
Kariera klubowa.
Rósł w Czerkizowo około stadionu „Staliniec” (teraz Łokomotiw), wtedy bazy klubu Szachtar Stalino. Selekcjonerzy Szachtara zauważyli grę młodego piłkarza i w 1956 zaprosili do klubu. Na początku lat 60. otrzymał kontuzję kolana, przez które był zmuszony szybciej ukończyć występy. Kiedy w 1963 powstał klub Karpaty Lwów został zaproszony do jego składu. 21 kwietnia 1963 zadebiutował w pierwszym oficjalnym meczu Karpat przeciwko Lakamatyu Homel. Ostatnim klubem w karierze piłkarza był Naftowyk Drohobycz, w którym w 1967 zakończył karierę piłkarską.
Kariera trenerska.
Jeszcze będąc piłkarzem rozpoczął pracę szkoleniową łącząc funkcje trenerskie w Naftowyku Drohobycz. Następnie trenował Szachtar Czerwonogród i Awanhard Stryj. W latach 1974–1978 oraz 1981–1983 pomagał trenować Karpaty Lwów i SKA Karpaty Lwów. Jego jednym z najbardziej znanych wychowanków jest Andrij Bal. Prowadził też Prykarpattia Iwano-Frankiwsk. Kiedy w 1989 został odrodzony klub Karpaty Lwów był zaproszony na stanowisko głównego trenera. Trenował również takie kluby jak Bukowyna Czerniowce, Venita Lipkany i Zbrucz Borszczów. Obecnie mieszka we Lwowie z żoną Lubow Nosikową i synem, a córka na Węgrzech.

</doc>
<doc id="1690554" url="https://pl.wikipedia.org/wiki?curid=1690554" title="Klauszewo (gmina)">
Klauszewo (gmina)



</doc>
<doc id="1690555" url="https://pl.wikipedia.org/wiki?curid=1690555" title="Gmina Radówko Małe">
Gmina Radówko Małe



</doc>
<doc id="1690556" url="https://pl.wikipedia.org/wiki?curid=1690556" title="Gmina Ławiczka">
Gmina Ławiczka



</doc>
<doc id="1690558" url="https://pl.wikipedia.org/wiki?curid=1690558" title="Friedrich Dollmann">
Friedrich Dollmann

Friedrich Dollmann (ur. 2 lutego 1882 w Würzburg, zm. 28 czerwca 1944 w Le Mans) – niemiecki oficer Wehrmachtu w randze Generalobersta. Służył w czasie I i II wojny światowej. Za swoją służbę został odznaczony Krzyżem Rycerskim Krzyża Żelaznego z Liśćmi Dębu. W czerwcu 1944 r. walczył we Francji jako dowódca 7 Armii. Zmarł na atak serca 28 czerwca po informacji, że czeka go sąd wojenny za utratę Cherbourga.

</doc>
<doc id="1690560" url="https://pl.wikipedia.org/wiki?curid=1690560" title="Próba Ropesa">
Próba Ropesa



</doc>
<doc id="1690562" url="https://pl.wikipedia.org/wiki?curid=1690562" title="Starogard Łobeski (gmina)">
Starogard Łobeski (gmina)



</doc>
<doc id="1690563" url="https://pl.wikipedia.org/wiki?curid=1690563" title="Starogrodek (gmina)">
Starogrodek (gmina)



</doc>
<doc id="1690564" url="https://pl.wikipedia.org/wiki?curid=1690564" title="Jaźwiny (gmina)">
Jaźwiny (gmina)



</doc>
<doc id="1690565" url="https://pl.wikipedia.org/wiki?curid=1690565" title="Nizzana - Qehilat Hinuh">
Nizzana - Qehilat Hinuh



</doc>
<doc id="1690566" url="https://pl.wikipedia.org/wiki?curid=1690566" title="Czarnowo (gmina)">
Czarnowo (gmina)



</doc>
<doc id="1690568" url="https://pl.wikipedia.org/wiki?curid=1690568" title="Przejście graniczne Taba-Ejlat">
Przejście graniczne Taba-Ejlat



</doc>
<doc id="1690569" url="https://pl.wikipedia.org/wiki?curid=1690569" title="Orłowo (gmina)">
Orłowo (gmina)



</doc>
<doc id="1690570" url="https://pl.wikipedia.org/wiki?curid=1690570" title="Leczenie immunosupresyjne">
Leczenie immunosupresyjne



</doc>
<doc id="1690571" url="https://pl.wikipedia.org/wiki?curid=1690571" title="Śmierć głodowa">
Śmierć głodowa



</doc>
<doc id="1690572" url="https://pl.wikipedia.org/wiki?curid=1690572" title="Lotniskowce typu Audacious">
Lotniskowce typu Audacious

Lotniskowce typu "Audacious lub Eagle" - typ brytyjskich dużych lotniskowców, zaprojektowany podczas II wojny światowej. Z czterech planowanych okrętów, do służby weszły ostatecznie tylko dwa ("Eagle" i "Ark Royal"), w latach 50. XX wieku, ze zmianami w stosunku do projektu. Po licznych modernizacjach, zmieniających ich charakterystyki i różnicujących oba okręty od siebie, służyły do końca lat 70.
Historia.
Projekt lotniskowców typu "Audacious" powstał podczas II wojny światowej, jako dalsze rozwinięcie linii dużych lotniskowców (klasyfikowanych jako lotniskowce floty) budowanych dla brytyjskiej Royal Navy. Oprócz lotniskowców floty, równolegle projektowano lekkie lotniskowce typu "Colossus". Typ "Audacious" stanowił powiększone rozwinięcie lotniskowców floty typu "Implacable" i, podobnie jak one, odznaczał się opancerzonym pokładem i dwupoziomowym hangarem dla samolotów. Oprócz powiększenia rozmiarów, co wiązało się ze zwiększeniem liczby samolotów i ich dopuszczalnej masy, ulepszono ochronę przeciwtorpedową. Wzrósł też zasięg okrętów.
W latach 1942-1943 zamówiono budowę czterech okrętów tego typu: HMS "Audacious", "Eagle", "Africa" i "Ark Royal". Stępkę pod budowę pierwszego z ich "Audacious" położono w 1942, kolejnego "Ark Royal" w 1943, a "Eagle" w 1944. Prace szły powoli z uwagi na trudności wojenne, a następnie z uwagi na zakończenie wojny i zmniejszenie potrzeb marynarki. Zamówienie na ostatni lotniskowiec "Africa" przeniesiono na lotniskowiec nowego, większego typu "Malta", lecz ostatecznie budowy żadnego z okrętów typu "Malta" nie rozpoczęto i anulowano je po zakończeniu wojny. Z uwagi na zakończenie wojny, anulowano także budowę najmniej zaawansowanego "Eagle", którego nazwę nadano następnie w styczniu 1946 głównemu okrętowi "Audacious" (stąd typ ten bywa określany także jako "Eagle"). Budowę "Ark Royal" zawieszono. 
Ostatecznie, w 1946 wodowano "Eagle" (dawny "Audacious") i po kolejnych pięciu latach ukończono. Po wejściu do służby w 1951 "Eagle" nie różnił się zasadniczo od projektu, mając prostokątny pokład lotniczy. Był jednak następnie szereg razy przebudowywany i w 1955 otrzymał skośny pokład do lądowania, częściowo wystający poza lewą burtę, którego oś wytyczona była pod kątem 5,5° do osi kadłuba. 
Podjęto ostatecznie decyzję o ukończeniu budowy także "Ark Royal", według zmodyfikowanego projektu. Został on wodowany w 1950, a wszedł do służby dopiero w 1955 (12 lat po rozpoczęciu budowy), już ze skośnym pokładem.
Konstrukcja i modernizacje.
Początkowo projekt był typowy dla lotniskowców okresu II wojny światowej, mając prostokątny pokład lotniczy i silne uzbrojenie artyleryjskie w postaci 16 dział uniwersalnych kalibru 114 mm w ośmiu wieżach dwudziałowych i licznych działek przeciwlotniczych 40 mm. Wieże dział były zgrupowane po dwie na burtowych sponsonach, poniżej poziomu pokładu lotniczego, na dziobie i rufie. Działka 40 mm początkowo miały stanowić 64 2-funtowe "pom-pomy", lecz na skutek doświadczeń wojennych zamieniono je w projekcie na znacznie skuteczniejsze armaty Bofors 40 mm, w 8 stanowiskach sześciolufowych, 2 dwulufowych i 12 pojedynczych. Uzupełniały je lekkie pojedyncze działka 20 mm Oerlikon. Początkowo okręty weszły do służby z uzbrojeniem zbliżonym do projektowego (z nieco mniejszą liczbą działek), lecz w toku kolejnych modernizacji usuwano z nich stopniowo uzbrojenie artyleryjskie (na "Ark Royal" - w całości).
Pokład lotniczy początkowo miał długość 242 m (na prawie całej długości okrętów) i szerokość koło nadbudówki 31,2 m, znajdował się na wysokości 16,8 m nad wodą przy pełnym zanurzeniu. Okręty posiadały dwa hangary dla samolotów: górny o wymiarach (długość / szerokość / wysokość) 124,66 x 20,4 x 5,33 m i dolny o wymiarach 52,4 x 16,4 x 5,33 m (łączna powierzchnia 52 100 stóp kw. - znacznie większa, niż na poprzednikach). Hangary były połączone z pokładem lotniczym dwoma podnośnikami samolotów, umieszczonymi centralnie w osi kadłuba na rufie i przed śródokręciem, o wymiarach 16,46 x 13,41 m i udźwigu 13,6 t. Po ukończeniu okrętów oraz w toku modernizacji pokład lotniczy był powiększany - poszerzany w formie sponsonu wystającego w lewo, w celu urządzenia skośnego pokładu do lądowania.
Według projektu, pokład lotniczy miał opancerzenie grubości 102 mm (4 cale) na warstwie stali 25 mm, ponadto dolny pokład hangarowy miał opancerzenie grubości 38-63,5 mm (1,5-2,5 cala). Magazyny środków bojowych i maszyna sterowa miały opancerzenie pionowe 51-114 mm oraz poziome 102 mm. Ochrona przeciwtorpedowa miała w założeniu wytrzymać wybuch głowicy o masie 544 kg (1200 funtów).
Wąska, wyspowa nadbudówka okrętów, umieszczona była klasycznie dla lotniskowców - na pokładzie lotniczym po prawej stronie na śródokręciu. Miała kształt zbliżony do wcześniejszych brytyjskich lotniskowców i połączona była z pojedynczym szerokim kominem.

</doc>
<doc id="1690573" url="https://pl.wikipedia.org/wiki?curid=1690573" title="Paul Bader">
Paul Bader

Paul Bader (ur. 20 lipca 1883 w Lahr/Schwarzwald, zm. 28 lutego 1971 w Emmendingen) – niemiecki oficer Wehrmachtu w randze generała artylerii (General der Artillerie). Służył w czasie I i II wojny światowej. Za swoją służbę został wielokrotnie odznaczony.

</doc>
<doc id="1690575" url="https://pl.wikipedia.org/wiki?curid=1690575" title="Głębokie (gmina w województwie szczecińskim)">
Głębokie (gmina w województwie szczecińskim)



</doc>
<doc id="1690576" url="https://pl.wikipedia.org/wiki?curid=1690576" title="Przejście graniczne Erez-Strefa Gazy">
Przejście graniczne Erez-Strefa Gazy



</doc>
<doc id="1690579" url="https://pl.wikipedia.org/wiki?curid=1690579" title="Éric Tabarly">
Éric Tabarly

Éric Tabarly (ur. 24 lipca 1931 w Nantes, zm. 14 czerwca 1998) - francuski żeglarz, oficer francuskiej Marynarki Wojennej, który jest uważany za ojca francuskiego żeglarstwa regatowego. 
Tabarly był ustanawiającym rekordy długodystansowym żeglarzem, który wygrał szereg znaczących regat na swoich jachtach (wszystkie nazwane "Pen Duick" z numeracją od I do VI). Jego zwycięstwo nad niepobitymi dotąd Brytyjczykami w Transatlantyckich Regatach Samotnych Żeglarzy OSTAR w roku 1964 zwróciło uwagę żeglarskiego świata na młodego oficera marynarki. Generał Charles de Gaulle udekorował go krzyżem Legii Honorowej.
Ten rok stał się przełomowy dla francuskiego jachtingu. Żeglarstwo stało się sportem narodowym. Ministerstwo Młodzieży i Sportu utworzyło nad Atlantykiem narodowe centrum żeglarstwa ("Ecole Nationale de Voile"). Rozwinął się przemysł jachtowy. Firmy takie jak "Beneteau" czy "Janneau" zyskały międzynarodową renomę i zostały potentatani na rynku światowym. Kolejne 30 lat to pasmo sukcesów Tabarly'ego: zwyciężał w regatach "Channel Race", "Turn of Gotland", "Sydney Hobart" (1967); "San Francisco-Tokyo" (1969); "Falmouth-Gibraltar", "Middle Sea Race" (1971); "Transpac" (1972) i wielu innych. 
Zginął około godziny 1 w nocy 14 czerwca 1998 roku na Morzu Irlandzkim w drodze do portu Fairlie niedaleko Glasgow na zlot starych żaglowców; został uderzony gaflem podczas dużego rozkołysu w bliskich sztormowym warunkach i wypadł za burtę nieopodal wybrzeży Walii. 
Akcja ratunkowa załogi jachtu i przybyłych na ratunek innych statków nie przyniosła skutku. Jego ciało znalezione zostało pięć tygodni później w pobliżu wybrzeży Irlandii przez francuski trawler rybacki.

</doc>
<doc id="1690580" url="https://pl.wikipedia.org/wiki?curid=1690580" title="SikTh">
SikTh

SikTh – brytyjski zespół, wykonujący mathcore, metal progresywny, założony w 2001 roku w Watford, Anglia.

</doc>
<doc id="1690582" url="https://pl.wikipedia.org/wiki?curid=1690582" title="Skala Hachinskiego">
Skala Hachinskiego



</doc>
<doc id="1690584" url="https://pl.wikipedia.org/wiki?curid=1690584" title="Pochodne kumaryny">
Pochodne kumaryny

Pochodne kumaryny – grupa związków aromatycznych zawierających szkielet kumaryny. Wiele z nich stosowanych jest w medycynie, np. jako leki przeciwzakrzepowe. Należą tu m.in.

</doc>
<doc id="1690586" url="https://pl.wikipedia.org/wiki?curid=1690586" title="Refluksowe zapalenie przełyku">
Refluksowe zapalenie przełyku



</doc>
<doc id="1690587" url="https://pl.wikipedia.org/wiki?curid=1690587" title="Kościerzyna (gmina w województwie szczecińskim)">
Kościerzyna (gmina w województwie szczecińskim)



</doc>
<doc id="1690589" url="https://pl.wikipedia.org/wiki?curid=1690589" title="Strzelce (gmina w województwie szczecińskim)">
Strzelce (gmina w województwie szczecińskim)



</doc>
<doc id="1690590" url="https://pl.wikipedia.org/wiki?curid=1690590" title="Grunes Gewolbe">
Grunes Gewolbe



</doc>
<doc id="1690591" url="https://pl.wikipedia.org/wiki?curid=1690591" title="Śródmieście (Tarnogród)">
Śródmieście (Tarnogród)

Śródmieście – jedna z pięciu dzielnic Tarnogrodu, znajdująca się w centrum miasta. Przewodniczącym Zarządu Dzielnicy jest Ryszard Szponar.
Śródmieście jest administracyjnym, kulturalnym, ekonomicznym i społecznym centrum Tarnogrodu. Posiada też funkcje mieszkaniowe. Dzielnica rozpościera się dokoła skrzyżowania dróg wojewódzkich 835 (ul. 1 Maja–Partyzantów) i 863 (św. Jana Pawła II–Lubaczowska), które znajduje się w sercu Śródmieścia – Rynku, Jest to duży plac w kształcie nieforemnego czworokąta o wymiarach 160 × 140 m. Jest to jeden z największych rynków w Polsce. Niegdyś był to jednolity plac z centralnym ratuszem, dziś rynek podzielony jest systemem ulic na cztery główne części.
W samym środku rynku krzyżują się wspomniane już drogi wojewódzkie. Ze względów ekonomicznych jest to zaletą, z punktu widzenia ochrony środowiska i bezpieczeństwa – uciążeniem (obecnie główne skrzyżowanie przekształcone jest w rondo). Dodatkowo, wzdłuż trzech i pół boków rynku przeprowadzone są przejezdne ulice (pd-wsch. ciąg ulic zlikwidowano podczas budowy szpitala), łącznie z dwiema ulicami po obu stronach Domu Kultury oraz ulicą prowadzącą do szpitala. Daje to w sumie system 9 ulic o jednej nazwie – "Rynek", co znacznie utrudnia orientację.
Domy mieszkalne usytuowane są wzdłuż trzech pierzei w zachodniej części rynku, po stronie wschodniej dominują budynki użytku publicznego (szpital, dom handlowy, restauracja, biura, przychodnia, sklepy). Jednolitość rynku zakłóca szereg budynków wzniesionych w jego środku – Dom Kultury, 3 bloki mieszkalne, rozlewnia, dom towarowy, dawny dworzec autobusowy (tzw. "Poczekalnia") i poczta. W pd.-zach. części rynku jest mały (obecnie mocno przerzedzony) park, jest też trochę zieleni za ową "Poczekalnią" i wokół pomnika. Dawny dziki park w pn.-wsch. części został wykarczowany kosztem budowy nowej poczty. Dotychczas niezagospodarowany obszar przed Domem Kultury (24 arów) został w wyniku rewitalizacji w 2011 roku przekształcony w wybrukowany otwarty plac, przywracając jednocześnie rynkowi jego pierwotny, historyczny charakter. Na nowym placu powstała także zadaszona scena i dwumetrowy pomnik koguta – symbolu Sejmików Teatrów Wiejskich. Od rynku odchodzą z trzech narożników 4 ulice, tzw. "zatyłki" – Kościelna, Kościuszki, Cerkiewna i Targowa (2 ostatnie ze wspólnego narożnika). Rynek otaczają krótkie równoległe uliczki.
Do głównych zabytków Śródmieścia należą późnobarokowy kościół parafialny dekanatu Tarnogród pw. Przemienienia Pańskiego (1750) z wolnostojąca dzwonnicą (1777), synagoga (1686), parafialna cerkiew prawosławna pw. Świętej Trójcy (1870) z nieczynnym cmentarzem, plebania (1905) i pałacyk (1930). Znajduje się tu też większa część pomników Tarnogrodu.
Ulice w obrębie dzielnicy to 1 Maja, św. Jana Pawła II, 30 Czerwca, Cerkiewna, Cicha, Handlowa, Kościelna, Kościuszki Tadeusza, Kryszkiewicza Czesława, Lubaczowska, Partyzantów, Rynek, Strażacka, Szkolna, Targowa, Wesoła i Zielona.

</doc>
<doc id="1690597" url="https://pl.wikipedia.org/wiki?curid=1690597" title="Władimir Dawatc">
Władimir Dawatc

Władimir Christianowicz Dawatc, ros. Владимир Христианович Даватц (ur. w 1883 r., zm. 7 listopada 1944 r. w rejonie Sijenicy w okupowanej Jugosławii) – rosyjski matematyk i wykładowca akademicki (profesor), wydawca, publicysta i działacz samorządowy, emigracyjny pisarz i działacz kombatancko-wojskowy, żołnierz Rosyjskiego Korpusu Ochronnego podczas II wojny światowej
Życiorys.
Ukończył studia matematyczne. Do 1914 r. był privatdozentem uniwersytetu w Charkowie. Następnie został profesorem; wykładał na charkowskich wyższych kursach żeńskich. W 1918 r. zaczął redagować pismo "Новая Россия". Jednocześnie został członkiem zarządu miasta i wybrano go do rady miasta. Latem 1919 r. wstąpił ochotniczo do wojsk białych gen. Antona I. Denikina. Służył jako szeregowiec w załodze pociągu pancernego "Na Moskwę". Po ewakuacji na Krym ponownie trafił do pociągu pancernego. Awansował do stopnia starszego szeregowca. Jednocześnie współpracował z pismami takimi, jak "Юг России", czy "Таврический голос". W poł. listopada 1920 r. w składzie 2 baterii 6 dywizjonu pociągów pancernych ewakuował się do Gallipoli. Tam wykładał nauki matematyczne dla oficerów-artylerzystów. Wraz z gen. Aleksandrem P. Kutiepowem założył Stowarzyszenie Gallipojczyków. W czerwcu 1921 r. przeszedł kurs artyleryjski, po czym awansował do stopnia podporucznika. W Paryżu opublikował wspomnienia z okresu wojny domowej pt. "На Москву". Zamieszkał w Bułgarii, a następnie Królestwie SHS. Objął funkcję sekretarza Stowarzyszenia Gallipojczyków. Do 1930 r. redagował w Belgradzie pismo "Новое Время". W 1923 r. wydał kolejną książkę pt. "Русская Армия на чужбине". W organie prasowym Stowarzyszenia Gallipojczyków publikował dziennik, będący przedłużeniem jego pamiętników. Publikował liczne artykuły w różnych pismach emigracyjnych, jak "Часовой", czy "Вестник Галлиполийцев". Zajmował się też historią masonerii. Jednocześnie wraz z baronem gen. Piotrem N. Wranglem prowadził inspekcje miejsc dyslokacji białych wojskowych w Królestwie SHS. W 1926 r. w Belgradzie opublikował książkę pt. "Годы. Очерки пятилетней борьбы". W 1934 r. był współautorem zbioru artykułów pt. "Генерал Кутепов: сборник статей". Po zajęciu Jugosławii przez wojska niemieckie w kwietniu 1940 r., wstąpił do Rosyjskiego Korpusu Ochronnego. Otrzymał stopień starszego szeregowego. 7 listopada 1944 r. zginął w Sijenicy w Bośni, kiedy pozycje jego zapasowego batalionu zostały zbombardowane przez sowieckie samoloty.

</doc>
<doc id="1690599" url="https://pl.wikipedia.org/wiki?curid=1690599" title="Eric Tabarly">
Eric Tabarly



</doc>
<doc id="1690600" url="https://pl.wikipedia.org/wiki?curid=1690600" title="Gieorgij Jankowski">
Gieorgij Jankowski

Gieorgij Wiktorowicz Jankowski, ros. Георгий Викторович Янковский (ur. 1888 w Łodzi, zm. 1944 w okupowanej Jugosławii) – rosyjski pilot doświadczalny i wojskowy, pilot jugosłowiańskich sił lotniczych, lotnictwa Niezależnego Państwa Chorwackiego, a następnie Luftwaffe podczas II wojny światowej.
Życiorys.
Był polskiego pochodzenia. W 1911 ukończył szkołę lotniczą "Awiata" w Warszawie. Był lotnikiem-oblatywaczem u Igora Sikorskiego. Na początku 1912 współuczestniczył w budowie samolotu jednopłatowego LIAM. W maju tego roku ustanowił na nim rosyjski rekord wysokości lotu.
I wojna światowa.
Brał udział w I wojnie światowej. Latał na samolotach S-12A na froncie zachodnim. 22 marca 1915 zestrzelił pierwszy samolot nieprzyjacielski. 19 lipca tego roku awansował do stopnia podporucznika. Od listopada latał na samolotach bombowych Ilia Muromiec.
Wojna domowa w Rosji.
W 1918 przystąpił do białych. Początkowo służył w Armii Dońskiej, a następnie Sił Zbrojnych Południa Rosji gen. Antona Denikina. Był lotnikiem 3, a potem 3 oddziału lotniczego. Doszedł do stopnia sztabskapitana. Na początku kwietnia 1920 ewakuował się z Teodozji. Zamieszkał w Królestwie SHS. Wstąpił do jugosłowiańskiego lotnictwa wojskowego.
II wojna światowa.
Po zajęciu Jugosławii przez wojska niemieckie w kwietniu 1941, wstąpił do sił lotniczych Niezależnego Państwa Chorwackiego. Służył w jednostce bombowej Chorwackiego Legionu Lotniczego na froncie wschodnim. Według części źródeł od 1942 służył w Rosyjskim Korpusie Ochronnym. Wiosną 1944, po włączeniu chorwackiego lotnictwa w skład Luftwaffe, został oficerem niemieckim. Zginął podczas awaryjnego lądowania, kiedy jego bombowiec został trafiony przez partyzantów komunistycznych.
Linki zewnętrzne.
Biografia Gieorgija W. Jankowskiego na forum.aviaww1.forum24.ru (jęz. rosyjski)

</doc>
<doc id="1690603" url="https://pl.wikipedia.org/wiki?curid=1690603" title="Wasyl Milianczuk">
Wasyl Milianczuk

Wasyl Milianczuk (ur. 10 stycznia 1905 w Dobrowidce koło Kołomyi, zm. 9 listopada 1958 we Lwowie) – ukraiński fizyk-teoretyk, profesor Lwowskiego Uniwersytetu Państwowego im. Iwana Franki. Członek czynny Towarzystwa Naukowego im. Szewczenki. 
Działalność naukowa.
Wasyl Milianczuk już w czasie studiów opublikował w roku 1932 w „Zeitschrift für Physik” dwie prace naukowe o mechanice kwantowej Paula Diraca.
W roku 1933 ukończył studia w dziedzinie fizyki na Politechnice Lwowskiej i uzyskał stopień magistra nauk fizycznych.
W roku 1935 został skierowany na studia do Instytutu Fizyki Uniwersytetu Warszawskiego, Instytutu Fizyki Uniwersytetu Wileńskiego i do Instytutu Fizyki uniwersytetu w Lipsku.
W latach 1937–1939 był asystentem prof. Wojciecha Rubinowicza na Uniwersytecie Jana Kazimierza we Lwowie, a w latach 1945–1958 profesorem na wydziale matematyczno-fizycznym Uniwersytetu Państwowego im. Iwana Franki.
W serii prac, opublikowanych po 1947, opracował teorię wpływu niejednorodnych pól na charakter widm atomowych.
W 1949 rozpoczął prace nad elektrodynamiką kwantową i ogólną teorią pól kwantowych.
Prace prof. Milianczuka mają znaczenie w dziedzinie spektroskopii atomowej.

</doc>
<doc id="1690604" url="https://pl.wikipedia.org/wiki?curid=1690604" title="Leucophaeus pipixcan">
Leucophaeus pipixcan



</doc>
<doc id="1690607" url="https://pl.wikipedia.org/wiki?curid=1690607" title="Pałac Promniców w Tychach">
Pałac Promniców w Tychach



</doc>
<doc id="1690609" url="https://pl.wikipedia.org/wiki?curid=1690609" title="Zbrodnia w Lublińcu Starym i Nowym">
Zbrodnia w Lublińcu Starym i Nowym

Zbrodnia w Lublińcu Starym i Nowym – zbrodnia dokonana 21 marca 1945 roku przez oddział ludowego Wojska Polskiego na ukraińskiej ludności cywilnej ze wsi Stary Lubliniec i Nowy Lubliniec, która odmówiła opuszczenia terytorium Polski i wyjazdu do ZSRR.
Podczas akcji przeprowadzonej przez 2 Samodzielny Batalion Operacyjny Wojsk Wewnętrznych zamordowano w obu wsiach co najmniej 59 cywilnych osób. Prawdopodobnie w akcji brał udział również oddział istribitielnych batalionów.
Podczas akcji spalono także większość zabudowań mieszkalnych i gospodarczych.

</doc>
<doc id="1690610" url="https://pl.wikipedia.org/wiki?curid=1690610" title="Zbrodnia w Gorajcu">
Zbrodnia w Gorajcu

Zbrodnia w Gorajcu – zbrodnia dokonana przez 2 Samodzielny Batalion Operacyjny Korpusu Bezpieczeństwa Wewnętrznego 6 kwietnia 1945 na ukraińskich mieszkańcach wsi Gorajec.
Przebieg zbrodni.
5 kwietnia o 21:00 2 Samodzielny Batalion Operacyjny KBW wraz z milicjantami pod dowództwem ppłk. Stanisława Szopińskiego wyruszył z koszar w Lubaczowie. O 4:50 następnego dnia batalion podzielony na cztery grup, zajął pozycje bojowe. Okrążono Gorajec wraz z przysiółkami. O 5:00 nastąpił atak. Rozpoczęto od ostrzelania wsi z moździerza, następnie przeprowadzono atak piechoty. O 6:10 wieś została zajęta. Wojsko przebywało w Gorajcu do 10:00, pozbawiając w tym czasie życia cywilnych mieszkańców wsi. Dokonywano tego na terenie całego osiedla. Około 60 osób rozstrzelano na terenie jednego z gospodarstw. Wieś została podpalona, w budynkach żywcem spłonęły kolejne osoby, ukrywające się przed morderstwami. Działaniom wojska towarzyszyła akcja polskiej ludności cywilnej. Na rzecz wojska zagrabiono majątek cywilny mieszkańców wsi. W czasie akcji zginęło 174 osoby, 32 kobiety, 35 dzieci oraz 19 osób powyżej 60 lat.
Celem przeprowadzenia akcji było zniszczenie sztabu Ukraińskiej Powstańczej Armii. We wsi nie stacjonowały jednak wtedy żadne oddziały UPA. Jedyną siłą zbrojną we wsi był niewielki oddział ukraińskiej samoobrony. Faktycznym zadaniem polskich oddziałów było zastraszenie mieszkańców w celu zmuszenia ich do opuszczenia terytorium Polski.
Śledztwo IPN.
IPN w przeprowadzonym śledztwie uznało, że akcja była samowolnym działaniem żołnierzy, a celem dowództwa była jedynie likwidacja ukraińskich sił zbrojnych, w związku z czym „czyny (...) nie zawierają znamion zbrodni komunistycznej”.
Upamiętnienie zbrodni.
Przez długi czas ofiary zbrodni w Gorajcu nie były w żaden sposób upamiętnione. Na początku lat 90. na cmentarzu w Gorajcu, na którym pochowano ofiary zbrodni, ustawiono tabliczkę z napisem zawyżającym liczbę ofiar: „Tu na tym cmentarzu i w tej mogile spoczywa 185 mieszkańców Gorajca. Zginęli w IV 1945 z rąk U.B. K.B.W. Niech ta ziemia będzie im Niebem”. W 1996 rozpoczęto proces ubiegania się o zezwolenie na budowę pomnika. Został on ukończony w 2010 roku. Odsłonięcie pomnika, z udziałem reprezentantów polskich i ukraińskich władz, odbyło się 21 sierpnia 2010. Na pomniku umiejscowionym na cmentarzu znajdują się trzy krzyże, imienna lista ofiar zbrodni z 6 kwietnia 1945 roku oraz lista mieszkańców wsi tragicznie zmarłych w latach 1942–1947.

</doc>
<doc id="1690617" url="https://pl.wikipedia.org/wiki?curid=1690617" title="Aleksandr Panczenko">
Aleksandr Panczenko

Aleksandr Panczenko, ros. Александр Николаевич Панченко (ur. 5 października 1953 w Czelabińsku, zm. 19 maja 2009 w Kazaniu) – rosyjski szachista i trener szachowy, arcymistrz od 1980 roku, z zawodu inżynier ekonomista.
Kariera szachowa.
Wielokrotnie startował w półfinałach indywidualnych mistrzostw Związku Radzieckiego. Znaczące sukcesy szachowe zaczął odnosić w połowie lat 70. XX wieku. W 1977 r. podzielił I m. (wspólnie z Władimirem Sawonem) w Lublinie, natomiast w 1978 r. zwyciężył w rozegranych w Wilnie młodzieżowych (do 26 lat) mistrzostwach ZSRR, wyprzedzając m.in. Siergieja Dołmatowa, Wiktora Gawrikowa, Lwa Psachisa i Artura Jusupowa. W 1979 r. zdobył w Swierdłowsku tytuł mistrza RFSRR. W 1980 r. odniósł największy indywidualny sukces, samodzielnie zwyciężając w XIV Memoriale Michaiła Czigorina w Soczi (przed m.in. Jurijem Bałaszowem, Eugenio Torre, Rafaelem Waganjanem, Jewgienijem Swiesznikowem i Witalijem Cieszkowskim). W 1982 r. zwyciężył w dwóch turniejach, rozegranych w Hradcu Králové i Pradze oraz zajął II m. (za Attilą Grószpéterem) w Płowdiwie, natomiast w 1983 r. podzielił III m. (za Walerijem Czechowem i Josifem Dorfmanem, wspólnie z Leonidem Judasinem) w Memoriale Aleksandra Kotowa we Lwowie. W latach 90. odniósł szereg zwycięstw w turniejach otwartych, m.in. w Bratysławie (1991, wspólnie z Richardem Biolkiem), Schwäbisch Gmünd (1993, wspólnie z Jewginijem Ragozinem, Wiktorem Kuporosowem, Siergiejem Kaliniczewem, Aleksiejem Suetinem i Aleksandrem Budnikowem), Würzburgu (1994), Münsterze (1994, wspólnie z m.in. Jānisem Klovānsem, Aleksandrem Oniszczukiem, Władimirem Bagirowem i Dariusem Ruželė) oraz Rondzie (1998). Sukcesy odnosił niemalże do samej śmierci, m.in. w 2008 r. zajął jedno z czołowych miejsc w mistrzostwach Tatarstanu.
W 1981 r. był jednym z założycieli Wszechrosyjskiej Szachowej Szkoły Arcymistrzów, mieszczącej się w Czelabińsku. Do jego wychowanków należeli m.in. Alisa Gallamowa, Swietłana Prudnikowa, Maksim Sorokin, Siergiej Rublewski, Michaił Ułybin i Artiom Timofiejew.
Najwyższy ranking w karierze osiągnął 1 stycznia 1981 r., z wynikiem 2530 punktów dzielił wówczas 51-58. miejsce na światowej liście FIDE, jednocześnie dzieląc 25-27. miejsce wśród szachistów radzieckich.

</doc>
<doc id="1690618" url="https://pl.wikipedia.org/wiki?curid=1690618" title="Syndrom Stendhala (film)">
Syndrom Stendhala (film)

Syndrom Stendhala – włoski thriller z 1996 roku na podstawie powieści Grazielli Magherini.
Opis fabuły.
Młoda policjantka Anna Manni prowadzi śledztwo w sprawie seryjnego mordercy i gwałciciela, który terroryzuje Rzym. Dostaje informacje, że podejrzanego widziano w muzeum Galerii Uffizich we Florencji. Anna cierpi jednak na "syndrom Stendhala" - podczas kontaktu z dziełem sztuki dostaje halucynacji. Kiedy budzi się, nie pamięta kim jest.
Nagrody i nominacje.
Nagrody Saturn 1999

</doc>
<doc id="1690620" url="https://pl.wikipedia.org/wiki?curid=1690620" title="Pongola (miasto)">
Pongola (miasto)

Pongola – miasto, zamieszkane przez 1403 ludzi, w Republice Południowej Afryki, w prowincji KwaZulu-Natal. 
Pongola położona jest na północy prowincji KwaZulu-Natal, nad rzeką Pongola, 10 km od granicy Suazi.

</doc>
<doc id="1690621" url="https://pl.wikipedia.org/wiki?curid=1690621" title="Pongola (rzeka)">
Pongola (rzeka)

Pongola – rzeka w Republice Południowej Afryki, dopływ rzeki Maputo. Ma swoje źródła w pobliżu miasta Utrecht, w północnej części prowincji KwaZulu-Natal. Rzeka przepływa przez góry Lebombo i w pobliżu granicy Mozambiku uchodzi do rzeki Maputo.

</doc>
<doc id="1690623" url="https://pl.wikipedia.org/wiki?curid=1690623" title="Inácio Piá">
Inácio Piá

Inácio Piá, właśc. João Batista Inácio (ur. 22 marca 1982 w Ibitindze) – brazylijski piłkarz występujący na pozycji ofensywnego pomocnika lub napastnika. Od 2011 roku gra w Pegrocremie.
Kariera klubowa.
Inácio Piá zawodową karierę rozpoczął w 2001 w Atalancie. W Serie A zadebiutował 2 grudnia podczas przegranego 2:4 meczu z Interem Mediolan. 27 stycznia 2002 strzelił natomiast pierwszego gola w karierze, a jego zespół pokonał Fiorentiną 2:0. W sezonie 2001/2002 Brazylijczyk rozegrał łącznie osiem ligowych meczów i zdobył jedną bramkę, natomiast w sezonie 2002/2003 w czternastu występach nie strzelił ani jednego gola.
Latem 2003 Piá został wypożyczony do grającego w drugiej lidze Ascoli. W nowym klubie od razu wywalczył sobie miejsce w podstawowej jedenastce i 20 września zdobył dwie bramki w zwycięskim 2:1 pojedynku przeciwko Pescarze. W pierwszej połowie sezonu brazylijski zawodnik tworzył duet napastników razem z Mirko Savinim, jednak ten w zimowym okienku transferowym odszedł z klubu. Przez cały sezon 2003/2004 Piá wystąpił w 35 spotkaniach Serie B i uzyskał 11 trafień. Brazylijczyk powrócił do Atalanty, dla której w rundzie jesiennej sezonu 2004/2005 rozegrał 10 meczów w Serie A.
Na początku 2005 Inácio Piá podpisał kontrakt z SSC Napoli, do którego dołączył na zasadzie współwłasności. Z nową drużyną przez dwa sezony występował w rozgrywkach Serie C1, a następnie wywalczył awans do drugiej ligi. W sezonie 2006/2007 Brazylijczyk razem ze swoim zespołem zajął w Serie B drugą pozycję i "Azzurri" awansowali do pierwszej ligi. Latem 2007 Piá na pół roku został wypożyczony do drugoligowego Treviso, a kolejne pół roku spędził w pierwszoligowym Calcio Catania. Pod jego nieobecność Napoli w sezonie 2007/2008 uplasowało się na ósmej lokacie w Serie A i awansowało do Pucharu Intertoto. Dzięki zwycięstwu w tych rozgrywkach Napoli zostało przesunięte do Pucharu UEFA, w którym Piá zadebiutował 14 sierpnia 2008 podczas wygranego 3:0 spotkania z Vllaznią Szkodra.
Na początku 2010 Piá został wypożyczony do drugoligowego Torino FC, a po sezonie wrócił do SSC Napoli. W sezonie 2010/2011 grał w Portogruaro, a latem 2011 przeszedł do Pegrocremy.

</doc>
<doc id="1690624" url="https://pl.wikipedia.org/wiki?curid=1690624" title="Boskie sekrety siostrzanego stowarzyszenia Ya-Ya">
Boskie sekrety siostrzanego stowarzyszenia Ya-Ya

Boskie sekrety siostrzanego stowarzyszenia Ya-Ya – amerykańska tragikomedia filmowa z 2002 roku, powstała na podstawie powieści Rebekki Wells.
Fabuła.
Sidda Walker to wzięta dramatopisarka. Podczas wywiadu wspomina o swoich relacjach z matką, które były bardzo dalekie od ideału, i swoim burzliwym dzieciństwie. Jej matka po przeczytaniu artykułu dostaje szału. Między kobietami dochodzi do ożywionej korespondencji. Przyjaciółki matki z czasów młodości – byłe członkinie siostrzanego stowarzyszenia Ya-Ya – porywają Siddę z nowojorskiego mieszkania do domu w Luizjanie. Tam wyjaśniają jej sekrety stowarzyszenia i przekazują pamiętniki...

</doc>
<doc id="1690625" url="https://pl.wikipedia.org/wiki?curid=1690625" title="Katarzyna Michalak (pisarka)">
Katarzyna Michalak (pisarka)

Katarzyna Michalak, właściwie Katarzyna Lesiecka (ur. 1969 w Warszawie) – polska pisarka, z wykształcenia lekarka weterynarii, specjalizuje się w literaturze obyczajowej.
Kariera.
Zadebiutowała w 2008 powieścią obyczajową "Poczekajka", która znalazła się na listach bestsellerów Empiku i sklepu internetowego Merlin.pl. Książkę promowano poprzez piosenkę i teledysk, w całości sfinansowane przez autorkę książki (muzyka i słowa: Katarzyna Michalak, śpiew Wioletta Sajnog, aranżacja Kayanis). Utwory te były dostępne w Internecie, a niezależnie od tego, do części nakładu książki dołączono płytę DVD z teledyskiem. W styczniu 2009 ukazało się także wydanie "Poczekajki" w formacie mp3 (audiobook), którą czyta Maria Maj.
W 2009 wydana została kontynuacja tej powieści ("Zachcianek"). W maju 2009 "Zachcianek" zajmował szóste miejsce wśród najlepiej sprzedających się pozycji na liście bestsellerów Andrzeja Rostockiego opublikowanej przez Rzeczpospolitą.
Wydawnictwo Albatros wykazało "Poczekajkę" w zestawieniu 10 najlepiej sprzedających się książek za rok 2008.
W konkursie „Najlepsza książka na wiosnę 2013”, organizowanym przez portal granice.pl, jej książka, "Sklepik z Niespodzianką. Lidka", otrzymała tytuł Najlepszej książki na wiosnę w głosowaniu internautów. Ta sama książka została również „Najlepszą książką roku 2013” w kategorii „Książka pełna emocji”. W kategorii powieści z „pieprzykiem” czytelnicy wyróżnili powieść dla dorosłych "Mistrz". Powieść "Bezdomna" Katarzyny Michalak otrzymała wyróżnienie jury w konkursie na Najlepszą książkę na lato 2013 w kategorii powieści obyczajowych.
Jej opowiadania znalazły się również w zbiorach "Cicha 5" oraz "Każdego dnia".
Biblioteka Analiz wykazała autorkę na pierwszym miejscu pod względem liczby książek utrzymujących się na listach bestsellerów w roku 2014, drugie miejsce zaś pod względem długości utrzymywania się tytułu na listach bestsellerów ("Zacisze Gosi").
W raporcie TNS „Stan czytelnictwa w Polsce w 2015 roku” przygotowanym przez Pracownię Badań Czytelnictwa Biblioteki Narodowej w Warszawie Katarzyna Michalak zajęła pierwsze miejsce wśród pisarzy, których książki w 2015 roku były najczęściej czytane przez badanych z grupy czytelników intensywnych. Autorka wyprzedziła w tym zestawieniu m.in. Stephena Kinga, Norę Roberts czy Paulo Coelho.

</doc>
<doc id="1690626" url="https://pl.wikipedia.org/wiki?curid=1690626" title="Maputo (rzeka)">
Maputo (rzeka)

Maputo River (port. Rio Maputo, także Great Usutu, Lusutfu, Suthu) – rzeka w Republice Południowej Afryki i Mozambiku, największa rzeka w Eswatini.
Rzeka bierze początek w okolicach Amsterdamu w południowoafrykańskiej prowincji Mpumalanga i płynie na wschód przez Eswatini, gdzie przecina góry Lubumbo. Wąwóz o długości 13 km, przez który płynie rzeka, stanowi granicę pomiędzy RPA i Eswatini, następny odcinek, o, długości ok. 20 km, stanowi granicę RPA z Mozambikiem. Na granicy mozambickiej do Maputo wpływa jej największy dopływ, Pongola. Po 85 kilometrach rzeka uchodzi do zatoki Maputo, części Oceanu Indyjskiego.
Nad rzeką leżą m.in. Bhunya, Loyengo, Siphofaneni i Big Bend.

</doc>
<doc id="1690631" url="https://pl.wikipedia.org/wiki?curid=1690631" title="Ferdynand i Karolina">
Ferdynand i Karolina

Ferdynand i Karolina (wł. "Ferdinando e Carolina") – włosko-francuski film historyczny z 1999 roku w reżyserii Liny Wertmüller.
Opis fabuły.
Rok 1820. Na łożu śmierci Ferdynand I, król Neapolu przypomina swoje młodzieńcze lata. Miał się ożenić z Marią Karoliną, córką Marii Teresa. Niespodziewanie stali się kochankami, jednak idylla trwa do momentu sporów politycznych.

</doc>
<doc id="1690636" url="https://pl.wikipedia.org/wiki?curid=1690636" title="Kévin Borlée">
Kévin Borlée

Kévin Borlée (ur. 22 lutego 1988 w Woluwe-Saint-Lambert) – belgijski lekkoatleta, sprinter.
W 2008 Borlée reprezentował swój kraj podczas igrzysk olimpijskich w Pekinie. W starcie indywidualnym na 400 metrów odpadł w półfinale, będąc sklasyfikowanym na 9. pozycji – najwyższej niedającej kwalifikacji do finału. W sztafecie 4 × 400 metrów Belgowie z Kévinem Borlée na pierwszej zmianie uplasowali się na 5. pozycji, ustanawiając w biegu finałowym aktualny rekord kraju - 2:59,37. Halowy wicemistrz świata z Ad-Dauhy (2010) w sztafecie 4 × 400 metrów. Złoty i brązowy medalista mistrzostw Europy w Barcelonie. Zdobył brązowy medal w biegu na 400 metrów podczas mistrzostw świata w Daegu (2011). W 2013 zajął 5. miejsce w sztafecie 4 × 400 metrów na mistrzostwach świata w Moskwie. Wielokrotny mistrz i rekordzista Belgii na różnych dystansach.
Zwycięzca łącznej punktacji Diamentowej Ligi 2012 w biegu na 400 metrów.
1 maja 2013 sztafeta 4 × 400 metrów w składzie Dylan Borlée, Jonathan Borlée, Arnaud Destatte i Kévin Borlée ustanowiła czasem 3:06,06 klubowy rekord Belgii na tym dystansie.
W 2017 roku Borlée wraz z kolegami z reprezentacji zdobył srebrny medal halowych mistrzostw Europy w Belgradzie.
Wysokiej klasy sprinterami jest również jego rodzeństwo – brat bliźniak Jonathan oraz siostra Olivia i brat Dylan. Ojcem całej czwórki jest Jacques Borlée – halowy wicemistrz Europy na 200 metrów z 1983.

</doc>
<doc id="1690644" url="https://pl.wikipedia.org/wiki?curid=1690644" title="Zabójczy parasol">
Zabójczy parasol

Zabójczy parasol – francuska komedia kryminalna z 1980 roku.
Fabuła.
Aktor Gregorie idzie na spotkanie w sprawie filmu. Od swojego agenta dowiaduje się, że jest jeszcze jeden aktor na tę rolę. Gregorie jedzie z nim windą i co jakiś czas oblewa go farbą. Trafia do pokoju, gdzie oferują mu zabójstwo "Wieloryba" i przyjmuje zlecenie. Morderca trafia na casting.
Nagrody i nominacje.
Cezary 1980

</doc>
<doc id="1690649" url="https://pl.wikipedia.org/wiki?curid=1690649" title="Mbabane (rzeka)">
Mbabane (rzeka)

Mbabane – rzeka w Eswatini, w dystrykcie Hhohho. Nad rzeką leży miasto o tej samej nazwie, stolica państwa Eswatini.

</doc>
<doc id="1690650" url="https://pl.wikipedia.org/wiki?curid=1690650" title="Cyprysik">
Cyprysik

Cyprysik ("Chamaecyparis") – rodzaj roślin należący do rodziny cyprysowatych. W zależności od ujęcia systematycznego zaliczanych jest tu od 5 do 8 gatunków. Zasięg geograficzny tych roślin obejmuje Amerykę Północną oraz wschodnią Azję (Japonię i Tajwan). W naturze rosną zwykle w wilgotnym klimacie z deszczowym latem.
Systematyka.
"Retinispora" Siebold &amp; Zucc. 
Zaliczany tutaj według "The Plant List" i innych źródeł cyprysik nutkajski ("Chamaecyparis nootkatensis" (D. Don) Spach) jest według innych autorów klasyfikowany jako "Cupressus nootkatensis" D. Don. Z kolei gatunek "Fokienia hodginsii" bywa włączany do cyprysików jako "Chamaecyparis hodginsii" (Dunn) Rushforth 2007.
Mieszańce międzyrodzajowe cyprysika Lawsona z różnym gatunkami z rodzaju cyprys "Cupressus" zaliczane są do rodzaju cyprysowiec ×"Cupressocyparis"
Zastosowanie.
Cyprysiki są uprawiane jako rośliny ozdobne, przy czym zwłaszcza gatunki japoński ei cyprysik Lawsona dostępne są w wielu zróżnicowanych odmianach. Gatunki z zachodniej części Ameryki Północnej są także ważnym źródłem drewna.

</doc>
<doc id="1690656" url="https://pl.wikipedia.org/wiki?curid=1690656" title="Chamaecyparis">
Chamaecyparis



</doc>
<doc id="1690658" url="https://pl.wikipedia.org/wiki?curid=1690658" title="Nadzór wieloinstytucjonalny">
Nadzór wieloinstytucjonalny

Nadzór wieloinstytucjonalny - jest to model organizacyjny nadzoru bankowego sprawowany wspólnie przez kilka instytucji, które zostały przez przepisy prawa wyposażone w tylko dla nich zastrzeżone kompetencje. 
Jest on więc wykonywany z zachowaniem zasady rozdzielenia kompetencji nadzorczych, co sprawia, że jego wykonywanie w sposób efektywny wymaga określonej specjalizacji ze strony instytucji nadzorujących. Instytucje nadzoru nie tworzą hierarchicznej struktury organizacyjnej, a realizują wzajemnie dopełniające się zadania nadzorcze.

</doc>
<doc id="1690660" url="https://pl.wikipedia.org/wiki?curid=1690660" title="Drugi dom">
Drugi dom

Drugi dom – dom lub lokal mieszkalny znajdujący się zwykle na terenie wypoczynkowym (górskim, nadmorskim, nadjeziornym) lub atrakcyjnym turystycznie. 
W Stanach Zjednoczonych używana jest nazwa "second home", w Wielkiej Brytanii częściej spotkać można określenie "holiday home". W Polsce funkcjonuje też nazwa „mieszkanie wakacyjne”.
Drugi dom zazwyczaj wykorzystywany jest przez właściciela dla zaspokojenia potrzeb rekreacyjnych jego i rodziny albo przyjaciół. Może być traktowany również jako inwestycja, gdy przynosi dodatkowy dochód – wiele osób jest zainteresowanych wynajmem tego typu domów lub mieszkań na czas urlopu, między innymi ze względu na niższe w stosunku do pobytu hotelowego koszty lub wygodę użytkowania przez rodzinę. Wynajem może być realizowany indywidualnie przez właściciela, często za pośrednictwem platform internetowych, lub przez profesjonalnego operatora, na przykład w ramach systemu condohoteli.
Różne formy realizacji potrzeby „drugich domów” materializują się przede głównie na obszarach wiejskich, silnie oddziałując na strukturę ich przestrzeni, jej zagospodarowanie oraz na stosunki społeczno-gospodarcze. W strefach koncentracji tej formy funkcjonowania mieszkańców miast na wsi dochodzi do istotnych zmian w krajobrazie, gospodarce i warstwie społeczno-kulturowej. „Drugie domy” stanowią niewątpliwie szansę rozwoju wsi (głównie w aspekcie ekonomicznym), ale powodować też mogą niekorzystne zmiany w środowisku przyrodniczym i krajobrazie wiejskim. W artykule prześledzono ewolucję poglądów na temat zjawiska „drugich domów” oraz znaczenia tego procesu dla rozwoju obszarów wiejskich (w sferze ekonomicznej, społecznej i przyrodniczej)
Drugie domy stają się w wielu krajach coraz popularniejsze i coraz więcej osób buduje lub kupuje w tym celu nowe lokale. Powstał niszowy segment rynku nieruchomości związany z tego typu inwestycjami. Udział mieszkań tego typu w ogólnej liczbie mieszkań we Francji to 10%, w Stanach Zjednoczonych 3,09%. W ostatnich latach projekty condohotelowe realizowane w Polsce dostarczały na rynek blisko 1000 lokali rocznie – głównie w pasie nadmorskim, w górach i rejonie jezior mazurskich.

</doc>
<doc id="1690661" url="https://pl.wikipedia.org/wiki?curid=1690661" title="Pali się, moja panno">
Pali się, moja panno

Pali się, moja panno – czechosłowacko-włoski kolorowy komediodramat filmowy z 1967 roku w reżyserii Miloša Formana. Jeden z najsłynniejszych filmów czeskiej szkoły filmowej. Pierwszy film Miloša Formana zrealizowany na taśmie barwnej.
Fabuła.
Na prowincji trwają przygotowania do corocznego balu strażaków. W tym roku jest specjalna okazja, ponieważ Królowa piękności ma wręczyć specjalną nagrodę za długoletnią służbę dla 86-letniego Alojza Vrany – byłego naczelnika. Dochodzi jednak do kompromitacji i wielu absurdalnych sytuacji: znikają fanty loteryjne, ginie pozłacany toporek dla strażaka, w końcu wybucha pożar.
Obsada.
i inni
Nagrody i nominacje.
Oscary za rok 1968

</doc>
<doc id="1690662" url="https://pl.wikipedia.org/wiki?curid=1690662" title="Jacques Philippe">
Jacques Philippe

Jacques Philippe (ur. 1947 w Metzu) – francuski ksiądz katolicki, duszpasterz we Wspólnocie Błogosławieństw, doświadczony rekolekcjonista, autor wielu głośnych tytułów z dziedziny duchowości.
Do Wspólnoty Błogosławieństw wstąpił w 1976. W 1985 wyświęcony na księdza w diecezji Albi. Ukończył studia matematyczne, teologiczne oraz z prawa kanonicznego.
Publikacje.
Jego książki dotykają tematów medytacji chrześcijańskiej, akceptacji samego siebie, dyspozycyjności wobec bliźnich, a także bliskości Ducha Świętego.

</doc>
<doc id="1690663" url="https://pl.wikipedia.org/wiki?curid=1690663" title="Gavroche">
Gavroche

Gavroche – fikcyjna postać z powieści Wiktora Hugo "Nędznicy".
Biografia bohatera.
Gavroche urodził się w Montfermeil, był synem oberżysty Thénardiera i jego żony. Jako dwunastoletni chłopiec żył na ulicy; nocował w zdewastowanej rzeźbie słonia na placu Bastylii. Zaradny i pełen optymizmu, kierował się w swoim postępowaniu poczuciem sprawiedliwości i dobrocią – zaopiekował się dwoma przypadkowo napotkanymi chłopcami (nie wiedząc, że to jego bracia), zabrał bandycie Montparnasse’owi skradzioną sakiewkę, by podarować ją ubogiemu panu Mabeuf.
W czasie republikańskiego powstania w 1832 Gavroche dołączył do studentów, na których czele stał Enjolras. Rozpoznał w ich szeregach przebranego policjanta – Javerta. W pierwszym szturmie na barykadę został uratowany przez Mariusza, który, chcąc ocalić mu życie, wyprawił go z listem do Kozety. Gavroche przekazał jednak list spotkanemu na ulicy Valjeanowi i wrócił, by walczyć dalej. Usłyszawszy, że powstańcom kończy się amunicja, wybiegł przed barykadę zbierać patrony pozostałe w ładownicach zabitych gwardzistów narodowych. Zauważony przez żołnierzy, nie uciekł, lecz zbierał je dalej, śpiewając ludową piosenkę, aż do momentu, gdy został zastrzelony.
Rola postaci w utworze.
Gavroche, określany jako „atom Paryża”, jest ucieleśnieniem szczególnych cech przypisywanych przez Wiktora Hugo całemu Paryżowi: wewnętrznego niezachwianego optymizmu, woli walki o sprawiedliwość społeczną, dobroci i otwartości nawet w najtrudniejszych warunkach ekonomicznych. Postać została nakreślona z dużą dozą realizmu – Gavroche posługuje się typowym dla niższych klas społecznych słownictwem, śpiewa również – obok ułożonych przez Hugo – autentyczne paryskie piosenki z pierwszej połowy XIX wieku.
W szerszym kontekście Gavroche jest symbolem ludu w ogólności – ubogiego, lecz dobrego z natury, gotowego do poświęceń i śmierci w walce o wolność. Inspiracją dla powstania tej postaci były – wspominani zresztą na kartach utworu – m.in. „dzieci-bohaterowie” z czasów rewolucji francuskiej – Joseph Agricol Viala i Joseph Bara.

</doc>
<doc id="1690668" url="https://pl.wikipedia.org/wiki?curid=1690668" title="Lenka Ledvinová">
Lenka Ledvinová

Lenka Ledvinová (ur. 11 sierpnia 1985 w Domažlicach) – czeska lekkoatletka, specjalizująca się w rzucie młotem.
Osiągnięcia.
W 2008 reprezentowała Czechy podczas igrzysk olimpijskich w Pekinie, 26. miejsce w eliminacjach nie dało jej jednak awansu do finału.

</doc>
<doc id="1690670" url="https://pl.wikipedia.org/wiki?curid=1690670" title="Luis Luz">
Luis Luz

Luis Luz, właśc. Luis dos Santos Luz (ur. 26 stycznia 1909 w Porto Alegre, zm. 27 sierpnia 1989 tamże) – piłkarz brazylijski grający na pozycji środowego obrońcy.
Luis Luz karierę piłkarską rozpoczął w 1925 roku w klubie z Porto Alegre Americano, w którym grał przez 11 lat do 1931 roku. W 1928 wywalczył z Americano mistrzostwo Stanu Rio Grande do Sul – Campeonato Gaúcho. Lata 1931–1932 spędził w urugwajskim CA Peñarol, z którym zdobył mistrzostwo Urugwaju w 1932. Ostatnie lata kariery spędził w rodzinnym Porto Alegre w klubie Grêmio, gdzie zakończył karierę w 1941 roku.
W 1934 Luis Luz pojechał z reprezentacją Brazylii do Włoch na mistrzostwa świata i zagrał w jedynym, przegranym meczu przeciwko Hiszapnii. Był to jego debiut w reprezentacji. Łącznie w barwach "canarinhos" w 1934 roku rozegrał 2 spotkania (7 spotkań licząc mecze z drużynami klubowymi i regionami).

</doc>
<doc id="1690671" url="https://pl.wikipedia.org/wiki?curid=1690671" title="Podział administracyjny Kościoła katolickiego w Bośni i Hercegowinie">
Podział administracyjny Kościoła katolickiego w Bośni i Hercegowinie

Podział administracyjny Kościoła katolickiego w Bośni i Hercegowinie – obecnie na terenie Bośni i Herecegowiny istnieje jedna metropolia w skład których wchodzi: 1 archidiecezja i 3 diecezje.

</doc>
<doc id="1690673" url="https://pl.wikipedia.org/wiki?curid=1690673" title="Twierdzenie Clausiusa">
Twierdzenie Clausiusa



</doc>
<doc id="1690674" url="https://pl.wikipedia.org/wiki?curid=1690674" title="Olgopol">
Olgopol



</doc>
<doc id="1690675" url="https://pl.wikipedia.org/wiki?curid=1690675" title="Ludzie z pociągu">
Ludzie z pociągu

Ludzie z pociągu – polski film wojenny z 1961 roku w reżyserii Kazimierza Kutza, powstały na podstawie opowiadania Mariana Brandysa "Chłopiec z pociągu".
Fabuła.
Jesienią 1943 roku, na stacji kolejowej Kuriany, z powodu uszkodzenia wagonów w pociągu dalekobieżnym pasażerowie oczekują na pociąg. Wśród nich są: konspirator oraz jego dziewczyna, chłopiec z psem, kobieta z małą Żydówką, szmuglerzy, karciarze, szmalcownik. W trakcie pobytu w poczekalni część niedoszłych pasażerów nawiązuje bliższe znajomości, część zaś (karciarze, szmalcownik) żeruje na słabszych pasażerach. Między oczekującymi kręci się pijany niemiecki żandarm kolejowy, który zgubił broń automatyczną i z tego powodu prowokuje przyjazd na stację niemieckiego patrolu. Przybyły esesman daje oczekującym pięć minut na ujawnienie się właściciela broni, grożąc zdziesiątkowaniem niedoszłych pasażerów. Do automatu przyznaje się chłopak z psem. Jako podejrzany o kradzież broni zostaje przez Niemców brutalnie pobity. W ostatniej chwili zawiadowca stacji znajduje w zagajniku pijanego żandarma, który zostawił broń automatyczną w poczekalni. Niemcy odjeżdżają wraz z żandarmem.
Obsada aktorska.
"Źródło: FilmPolski.pl"
Produkcja.
Film "Ludzie z pociągu" został wyprodukowany przez Zespół Filmowy „Kadr”. Scenariusz do filmu w reżyserii Kazimierza Kutza napisał Marian Brandys (autor pierwowzoru literackiego "Chłopiec z pociągu") wraz z Ludwiką Woźnicką. Ścieżkę muzyczną opracował Tadeusz Baird. Premiera filmu odbyła się 11 maja 1961 roku.
Zdjęcia do "Ludzi z pociągu" nakręcił operator Kurt Weber, który brał odpowiedzialność za kształt artystyczny filmu na równi z Kutzem. Weber zastosował głębię ostrości, używając górnego rozproszonego światła, a zarazem zaciemniając pierwszy plan – tak, aby widz podpatrywał zachowania różnych bohaterów, nie martwiąc się o przeoczenie wydarzeń ważnych dla fabuły. Jak zauważył Mikołaj Góralik, Weber sprawnie wykorzystywał różnorodne środki wyrazu: „częściej niż kamerą z ręki operator posługiwał się skomplikowanymi jazdami i panoramami oraz zmianą perspektywy”.

</doc>
<doc id="1690677" url="https://pl.wikipedia.org/wiki?curid=1690677" title="Prywatna Żeńska Szkoła im. Cecylii Plater-Zyberkówny w Warszawie">
Prywatna Żeńska Szkoła im. Cecylii Plater-Zyberkówny w Warszawie

Prywatna Żeńska oraz Męska Szkoła im. Cecylii Plater-Zyberkówny – zespół szkół katolickich składający się z przedszkola, szkoły podstawowej i liceum, znajdujący się przy ul. Pięknej 24/26 w Warszawie. 
Historia szkoły.
Szkoła została założona w 1883 roku przez działaczkę społeczną i oświatową – hrabiankę Cecylię Plater-Zyberkównę. Pierwotnie, pod zaborem rosyjskim, szkoła działała pod szyldem Zakładu Przemysłowo-Rękodzielniczego dla kobiet, a nauczanie języka polskiego i historii odbywało się w konspiracji. Po odzyskaniu niepodległości, w dwudziestoleciu międzywojennym, szkoła postrzegana była jako jedna z najlepszych (i najdroższych) placówek edukacyjnych w Warszawie. Jej znakiem rozpoznawczym stała się nowoczesna metoda nauczania oraz wykwalifikowane grono pedagogiczne. Nauczyciele wymagali od uczennic samodzielnego myślenia i uczyli patriotyzmu, opierając się na fundamentach wiary katolickiej. Przez 14 lat przełożoną szkoły była Teodora Raczkowska. 
Po śmierci założycielki w 1920 roku, na mocy jej testamentu, założone zostało Towarzystwo Oświatowe im. Cecylii Plater-Zyberkówny. Dyrektorką szkoły została Jadwiga Reutt. W czasie okupacji, kiedy Niemcy zajęli gmachy przy Pięknej, szkoła działała w domach swych wychowanek. „Platerki” brały także udział w powstaniu warszawskim. Szkoła istniała do 1950 roku, kiedy to władze komunistyczne zdelegalizowały związek i majątek został przejęty przez Skarb Państwa.
W okresie od 1950 do 1990 roku koło Platerek działało nieoficjalnie. Przez dłuższy czas przewodniczącą Platerek była wówczas maturzystka z 1921 Stefania Pia Czarnecka, zam. Kloss (1903–1988). Spotkania odbywały się w warszawskich mieszkaniach Platerek.
W 1990 roku nastąpiła reaktywacja Towarzystwa Oświatowego im. Cecylii Plater-Zyberkówny i zwrócony został majątek w postaci zniszczonych budynków szkolnych. Konieczny był generalny remont gmachu oraz powołanie grona pedagogicznego. W 1993 roku została ponownie otwarta szkoła podstawowa. W 1998 roku otwarte zostało Liceum im. Cecylii Plater–Zyberkówny, zaś w 1999 roku – gimnazjum. Obecnie szkoła jest prowadzona przez Towarzystwo Oświatowe im. Cecylii Plater-Zyberkówny. Należy do Rady Szkół Katolickich.
Od 2014 równolegle działają także Prywatne Męskie Szkoły im. Cecylii Plater-Zyberkówny, których uczniowie zwani są "Zyberkami", a od 2015 koedukacyjne Przedszkole im. Cecylii Plater-Zyberkówny ("Cecylki").
Budynek szkolny.
Szkoła podstawowa i liceum znajdują się w odrestaurowanym, zabytkowym kompleksie przy ul. Pięknej 24/26. Ten neorenesansowy gmach został zbudowany w 1883 roku. Był wtedy pierwszym w Warszawie budynkiem wystawionym na potrzeby szkoły zawodowej. Fundatorem szkoły była jej założycielka, a projekt wykonał architekt Władysław Hirszel. Skrzydło od strony dziedzińca powstało według koncepcji Adama Oczkowskiego. Całość rozbudowano ok. 1896, aby szkoła pomieściła jeszcze gimnazjum żeńskie.
Kompleks składa się z czterech budynków tworzących kwadrat o wewnętrznym dziedzińcu, który służy jako miejsce wypoczynku. Wnętrze gmachu zostało dostosowane do współczesnych wymagań technicznych. W budynkach, prócz sal lekcyjnych, znajdują się: aula ze sceną teatralną, dwie pracownie komputerowe, biblioteka, pracownie: fizyczna, chemiczna, geograficzna, biologiczna (z oranżerią) pracownia plastyczna, historyczna, języków obcych, języka polskiego oraz historii sztuki, sala do ćwiczeń judo, dwie świetlice, salka gospodarstwa domowego, gabinet lekarski oraz jadalnia i bufet.
W 1882 w budynku frontowym na parterze ze składek nauczycieli i rodziców wybudowano kaplicę pod wezwaniem Matki Bożej.

</doc>
<doc id="1690678" url="https://pl.wikipedia.org/wiki?curid=1690678" title="Wysszaja liga czempionata SSSR po futbołu (1987)">
Wysszaja liga czempionata SSSR po futbołu (1987)

Rozgrywki radzieckiej wyższej ligi w sezonie 1987 były czterdziestymi dziewiątymi w historii radzieckiej pierwszej ligi. W rozgrywkach wzięło udział szesnaście drużyn, w tym dwie, które awansowały z drugiej ligi – CSKA Moskwa i Guria Lanczchuti. Mistrzowski tytuł po raz 11-ty wywalczyła drużyna Spartaka Moskwa. Królem strzelców ligi został Ołeh Protasow z Dynama Kijów, który zdobył 18 goli.
Najlepsi strzelcy.
"źródło: rsssf.com "
Nagrody.
33 najlepszych piłkarzy ligi za sezon 1987:

</doc>
<doc id="1690679" url="https://pl.wikipedia.org/wiki?curid=1690679" title="Prywatna Żeńska Szkoła im. hrabiny Cecylii Plater-Zyberkówny w Warszawie">
Prywatna Żeńska Szkoła im. hrabiny Cecylii Plater-Zyberkówny w Warszawie



</doc>
<doc id="1690682" url="https://pl.wikipedia.org/wiki?curid=1690682" title="Sam pośród swoich">
Sam pośród swoich

Sam pośród swoich – polski film wojenny z 1985 roku w reżyserii Wojciecha Wójcika.
Fabuła.
Rok 1946. Stacjonujący w małym prowincjonalnym garnizonie porucznik Kmita zostaje przyjęty do klasy maturalnej miejscowego liceum. Nocą podczas treningu bokserskiego jest świadkiem aresztowania kapitana Lenczaka „Żbika” – dowódcy partyzantki, u którego wcześniej służył. Podczas walki Kmita nokautuje Dolaka i bije sędziego. By uciszyć skandal, porucznik zostaje wysłany w teren. Ma podzielić i rozdać chłopom ziemię zabraną przez Niemców na poligon.
Rozdział przebiega bardzo sprawnie, mimo fałszywego telefonu, który okazał się zasadzką ormowców. Po wykonaniu zadania dowiaduje się, że Lenczak uciekł. W szkole Kmita spotyka Dankę – dawno poznaną dziewczynę. Kmita staje się świadkiem zamachu na ubeka. Porucznik dostaje rozkaz wyjazdu z grupą ochronno-propagandową na zbliżające się wybory.

</doc>
<doc id="1690683" url="https://pl.wikipedia.org/wiki?curid=1690683" title="Carl A. Anderson">
Carl A. Anderson

Carl Albert Anderson (ur. 27 lutego 1951) – amerykański prawnik, trzynasty Najwyższy Rycerz Zakonu Rycerzy Kolumba (KofC). Na tę funkcję został wybrany w 2000 roku. Przed jej objęciem pełnił obowiązki asystenta Najwyższego Sekretarza oraz Najwyższego Sekretarza. Jest byłym Wielkim Rycerzem Rady Potomacu nr 433 i Rycerzem IV stopnia Zakonu Rycerzy Kolumba w D.C. Na przestrzeni lat Carl A. Anderson sprawował funkcje: Wielkiego Rycerza, Delegata Rejonowego, Adwokata Stanowego i Stanowego Sekretarza.
Życiorys.
Anderson ukończył Seattle University, następnie zdobył tytuł magistra prawa na uniwersytecie w Denver. Posiada prawo wykonywania zawodu adwokata w stanie D.C., jak również praktykowania w Sądzie Najwyższym Stanów Zjednoczonych. Jest członkiem Rady Nadzorczej Katolickiego Uniwersytetu Ameryki, Bazyliki Narodowego Sanktuarium Niepokalanego Poczęcia, oraz National Catholic Educational Association. W 2003 roku otrzymał doktorat honoris causa Seminarium im. św. Wincentego w Lartobe, w stanie Pensylwania.
Przed objęciem funkcji w Radzie Najwyższej KofC od 1983 do 1987 roku pracował w biurze Prezydenta Stanów Zjednoczonych. Był specjalnym asystentem prezydenta i pełnił funkcję dyrektora White House Office of Public Liaison. Po zakończeniu służby w Białym Domu Anderson przez prawie dziesięć lat był członkiem Komisji Stanów Zjednoczonych ds. Praw Obywatelskich. Od 1983 do 1998 roku wykładał jako visiting profesor prawo rodzinne w Papieskim Instytucie Studiów nad Małżeństwem i Rodziną im. Jana Pawła II przy Uniwersytecie Laterańskim w Rzymie. W 1988 roku został zastępcą prezydenta i pierwszym dziekanem nowo powstałego oddziału Wyższej Szkoły Teologicznej w Waszyngtonie, znajdującej się obecnie przy Katolickim Uniwersytecie Ameryki.
W 2021 został uhonorowany Specjalną Nagrodą Totus Tuus za „promocję osoby św. Jana Pawła II oraz wiarygodne wcielanie w życie na arenie międzynarodowej głoszonych przez niego wartości”.
Funkcje w instytucjach papieskich.
W 1994 roku Anderson był członkiem delegacji watykańskiej na XV Spotkanie Międzynarodowego Katolicko-Żydowskiego Komitetu Łączności, które odbyło się w Jerozolimie. Cztery lata później papież Jan Paweł II mianował go członkiem Papieskiej Akademii Pro Vita. Był też jedynym świeckim katolikiem z Północnej Ameryki, który służył jako audytor podczas Światowego Synodu Biskupów w 2001 i w 2005 roku.
W 2000 roku Jan Paweł II mianował go kawalerem Orderu św. Grzegorza Wielkiego. Dwa lata później został mianowany przez papieża członkiem Papieskiej Rady ds. Świeckich oraz konsultorem Papieskiej Rady ds. Rodziny, a w 2003 roku konsultorem Papieskiej Rady ds. Sprawiedliwości i Pokoju. W 2006 Benedykt XVI mianował go konsultorem Papieskiej Rady ds. Środków Społecznego Przekazu. W 2002 roku został mianowany także konsultantem Komitetu Obrony Życia Konferencji Biskupów w Stanach Zjednoczonych, ponownie mianowany na to stanowisko w 2004 roku. Jest członkiem Międzynarodowego Centrum Studiów i Badań Studium Generale Marcianum w Wenecji.
Zakon Rycerzy Kolumba.
Od momentu kiedy w 2000 roku Carl A. Anderson podjął obowiązki Najwyższego Rycerza Rycerze Kolumba osiągnęli nowe rekordy w swej działalności charytatywnej, przekazując w 2003 roku ponad 139 milionów dolarów na cele dobroczynne i przepracowując społecznie ponad 64 miliony godzin. Również w tym okresie Rycerze Kolumba założyli fundację „Heroes Fund” z kapitałem w wysokości miliona dolarów, aby móc niezwłocznie zaspokoić potrzeby rodzin ratowników, którzy zginęli podczas zamachu terrorystycznego 11 września 2001 roku oraz fundację „Pacem in Terris”, aby wspomagać inicjatywy pokojowe Kościoła katolickiego na Bliskim Wschodzie. Rycerze byli także sponsorami Koncertu Pojednania, który odbył się 17 stycznia 2004 roku w Watykanie.
Życie prywatne.
Carl A. Anderson wraz z żoną Dorian posiadają pięcioro dzieci.

</doc>
<doc id="1690684" url="https://pl.wikipedia.org/wiki?curid=1690684" title="Wálter Guimarães">
Wálter Guimarães

Waldyr, właśc. Wálter Guimarães (ur. 21 marca 1912 w Rio de Janeiro, zm. 1997) – piłkarz brazylijski grający na pozycji środowego obrońcy.
Waldyr całą karierę piłkarską spędził w klubie Botafogo FR. Z klubem Rio de Janeiro trzykrotnie wywalczył mistrzostwo Stanu Rio de Janeiro – Campeonato Carioca w 1932, 1933, 1934. W latach 1934–1935 był zawodnikiem CR Flamengo.
W 1934 Luis Luz pojechał z reprezentacją Brazylii do Włoch na mistrzostwa świata, jednakże nie zagrał w jedynym, przegranym meczu przeciwko Hiszpanii. Jedynymi jego meczami w barwach "canarinhos" były mecze z drużynami klubowymi i regionami. Łącznie zagrał w 7 takich spotkaniach 1934 roku.

</doc>
<doc id="1690687" url="https://pl.wikipedia.org/wiki?curid=1690687" title="Daria Pczelnik">
Daria Pczelnik

Daria Pczelnik (biał. Дар'я Пчэльнік; ur. 20 grudnia 1981 w Grodnie) – białoruska lekkoatletka, młociarka.

</doc>
<doc id="1690689" url="https://pl.wikipedia.org/wiki?curid=1690689" title="Darya Pchelnik">
Darya Pchelnik



</doc>
<doc id="1690691" url="https://pl.wikipedia.org/wiki?curid=1690691" title="Zakaźne encefalopatie gąbczaste">
Zakaźne encefalopatie gąbczaste



</doc>
<doc id="1690692" url="https://pl.wikipedia.org/wiki?curid=1690692" title="U.S. Army">
U.S. Army



</doc>
<doc id="1690693" url="https://pl.wikipedia.org/wiki?curid=1690693" title="Protokół (film)">
Protokół (film)

Protokół (ang. "Protocol") – amerykańska komedia z 1984 roku.
Fabuła.
Sunny jest naiwną kelnerką. Pewnego razu będąc świadkiem zamachu na emira doprowadza do nieudanej próby zamachu. Sunny zostaje postrzelona ratując go. Jak się okazuje emir jest ważnym politykiem. Rząd USA widząc rosnącą sławę i korzyści polityczne z emirem proponuje kelnerce pracę w Waszyngtonie. Zaczyna się jej nowe życie, znacznie trudniejsze od wcześniejszego.

</doc>
<doc id="1690694" url="https://pl.wikipedia.org/wiki?curid=1690694" title="Zastal 601W">
Zastal 601W

601W – wagon towarowy typu węglarka, sześcioosiowy, fabrycznie wyposażony w sprzęgi samoczynne SA-3 (łączenie z lokomotywą za pośrednictwem wagonów ochronnych). Produkowany przez Zastal w latach 1973-1978.
Historia.
601W był pierwszą węglarką sześcioosiową produkowaną w Polsce. Do tej pory PKP używały głównie węglarek czteroosiowych oraz rzadziej dwuosiowych. Wzrost przewozu węgla pomiędzy kopalniami na Śląsku a portami Pomorza wymusił zwiększanie ładowności wagonów, gdyż nie było możliwe dalsze wydłużanie pociągów. Zwiększenie ładowności powodowało jednak zwiększenie nacisku na oś. Aby zmniejszyć nacisk postanowiono skonstruować węglarki sześcioosiowe.
Plany węglarki 601W powstały w COBiRTK w 1972 roku. W 1973 i 1974 zakłady Zastal w Zielonej Górze wykonały pierwsze dwa prototypy. Na terenie Zastalu stoi jeden z prototypów z reklamą zakładu służącą do wystaw. W latach 1975-1978 powstało 108 wagonów tego typu.
Wagony kursowały m.in. do Elektrowni Dolna Odra i Elektrowni Kozienice. Obecnie nie stanowią wagonów handlowych, służą głównie jako wagony ochronne.

</doc>
<doc id="1690696" url="https://pl.wikipedia.org/wiki?curid=1690696" title="Richard Henry Czarnecki">
Richard Henry Czarnecki



</doc>
<doc id="1690697" url="https://pl.wikipedia.org/wiki?curid=1690697" title="Linia kolejowa E 30">
Linia kolejowa E 30

Linia kolejowa E 30 – linia należąca do III Paneuropejskiego Korytarza Transportowego łączącego Niemcy, Polskę i Ukrainę. Polski odcinek tej linii o długości 677 km łączy najważniejsze centra i regiony ekonomiczne południowej Polski: województwo dolnośląskie, województwo opolskie, województwo śląskie, województwo małopolskie i województwo podkarpackie. 
Na zachód – od stacji Wrocław Główny – przez Legnicę, Węgliniec do Zgorzelca linia E30 jest użytkowana głównie w ruchu regionalnym (pociągi Kolei Dolnośląskich). W krajowym ruchu pasażerskim wykorzystywana przez pociąg IC „Nałkowska” relacji Jelenia Góra – Białystok i Białystok – Jelenia Góra oraz IC „Karkonosze”, takiej samej relacji, obsługiwane składami ED161. Obecnie (do 1. września 2019 roku), ze względu na remont odcinka linii nr 279 (Lubań – Węgliniec), w przypadku IC „Nałkowska”, ruch odbywa się od stacji Węgliniec, do której z Jeleniej Góry odjeżdża Zastępcza Komunikacja Autobusowa, tak samo w relacji z Węglińca. IC „Karkonosze” wyjeżdża z Jeleniej Góry o ponad godzinę później, objazdem przez Wałbrzych. W międzynarodowym ruchu pasażerskim wykorzystywana poprzez pociągi osobowe KD Wrocław – Drezno, Drezno – Wrocław i w krajowych oraz międzynarodowych przewozach towarowych.
Przebieg.
Przez Polskę linia przebiega na trasie od granicy państwa z Niemcami przez Zgorzelec – Węgliniec – Bolesławiec – Legnicę – Wrocław – Opole – Kędzierzyn-Koźle – Gliwice – Zabrze – Katowice – Kraków – Tarnów – Rzeszów – Przemyśl do granicy z Ukrainą w Medyce.
Linie kolejowe na terenie Polski wchodzące w skład korytarza E30:
Modernizacja.
Modernizacja linii E 30 realizowana jest przez PKP Polskie Linie Kolejowe SA etapami od 2000 roku.
Trasa ma spełniać parametry głównych międzynarodowych linii kolejowych (objęte umowami AGC) i głównych międzynarodowych linii kolejowych transportu kombinowanego (AGTC), czyli zapewnić prędkości do 160 km/h dla pociągów pasażerskich i 120 km/h dla pociągów towarowych, a także dopuszczalny nacisk do 221 kN na oś. Na niektórych odcinkach linii jest już możliwa jazda z powyższymi parametrami.
W sierpniu 2014 na linii na odcinku Legnica – Bielawa Dolna rozpoczęto testy ETCS poziomu 2. Udział w nich brały dwie lokomotywy EP09 z urządzeniami pokładowymi ETCS i GSM-R. 3 marca 2016 podsystem strukturalny Sterowanie otrzymał zezwolenie wydane przez Urząd Transportu Kolejowego. Było to pierwsze w Polsce zezwolenie dla systemu ETCS poziomu 2. Na początku kwietnia 2020 ETCS poziomu 2 został uruchomiony do normalnego użytku na odcinku Legnica – Wrocław – Opole.

</doc>
<doc id="1690699" url="https://pl.wikipedia.org/wiki?curid=1690699" title="Trojanów (Sochaczew)">
Trojanów (Sochaczew)

Trojanów – dawna osada, obecnie część miasta Sochaczew, nad lewym brzegiem Utraty.
Historia.
W Trojanowie znajduje się cmentarzysko przedsłowiańskie z 500 r. p.n.e.
Siedziba księcia Konrada Mazowieckiego; w 1222 roku podczas jego pobytu w grodzie podpisano akt erekcyjny parafii i kościoła. Źródła podają, iż książę odbywał tutaj sądy, darząc większą sympatią Trojanów niż Sochaczew. Od 1445 roku stanowił własność szlachecką.
Po rozbiorach Polski miejscowość znalazła się w zaborze rosyjskim. W XIX-wiecznym Słowniku geograficznym Królestwa Polskiego wymieniona jest jako osobna wieś oraz folwark leżąca w powiecie sochaczewskim, gmina Chodaków, parafia Trojanów. W tym czasie wieś ta znajdowała się w odległości 1 km od miasta Sochaczew. Znajdował się w niej kościół drewniany oraz lokalny browar produkujący piwo na sumę 6000 rubli rocznie.
W 1827 roku w miejscowości znajdowało się 32 domy z 231 mieszkańcami. Według spisu powszechnego pod koniec XIX wieku mieszkało w niej 206 mieszkańców. W 1869 z dóbr trojańskich wydzielono folwark, który w 1878 liczył 361 morg powierzchni: w tym gruntów ornych i ogrodów 289 mórg, 25 mórg łąk, 12 mórg pastwisk i 35 mórg nieużytków. Na jego terenie wydobywano torf. Znajdowało się w nim 8 budynków murowanych i 7 drewnianych.
W Trojanowie 3 lutego 1842 roku urodził się Stanisław Mieczyński nauczyciel, tłumacz, działacz patriotyczny i encyklopedysta.
Od 1867 siedziba gminie Trojanów, którą zniesiono w połowie 1870 roku i włączono do gminy Chodaków w powiecie sochaczewskim. W okresie międzywojennym należał do woj. warszawskiego; W 1921 roku liczba mieszkańców wsi Trojanów wynosiła 31, a folwarku 83. 20 października 1933 utworzono gromadę "Kistki" w granicach gminy Chodaków, składającą się ze wsi Kistki, folwarku Trojanów, młyna Trojanów, browaru Trojanów, parafii Trojanów i osady Adamówka.
Podczas II wojny światowej w Generalnym Gubernatorstwie, w dystrykcie warszawskim (Landkreis Sochaczew). W 1943 gromada Kistki (z Trojanowem) liczyła 1215 mieszkańców.
Po wojnie Trojanów (jako składowa) gromady Kistki powróciły do powiatu sochaczewskigo w woj. warszawskim. W związku z reorganizacją administracji wiejskiej jesienią 1954, gromadę Kistki podzielno. Kistki weszły w skład nowej gromady Chodaków, natomiast miejscowości Trojanów-Młyn, Trojanów-Ośrodek, Trojanów-Browar, Adamówka, Trojanów-Parafia oraz Trojanów-Parcele włączono do Sochaczewa
Zabytki i nekropolie.
Kościół późnobarokowy pw. Narodzenia NMP z 1783 roku wzniesiony przez Adama Lasockiego, obecnie najstarszy w mieście.
Na południe od świątyni (ok.1 km), cmentarz z mogiłami żołnierskimi z lat 1939–1945 (ok. 3800 pochowanych) oraz grobami 20 uczniów gimnazjum sochaczewskiego. Jako żołnierze AK polegli 4 kwietnia 1944 r. w bitwie pod Bronisławami przy odbieraniu zrzutu broni.
Na cmentarzu przypuszcza się obecność potajemnych pochówków Polaków mordowanych w okresie stalinowskim przez informację wojskową, np. Zefiryn Machalla, Zdzisław Barbasiewicz).

</doc>
<doc id="1690702" url="https://pl.wikipedia.org/wiki?curid=1690702" title="Lejek (anatomia)">
Lejek (anatomia)

Lejek (łac. "infundibulum") – anatomiczna część międzymózgowia, proksymalnie będąca przedłużeniem guza popielatego, natomiast dystalnie przechodząca w tylny płat przysadki. Światło lejka łączy się z komorą trzecią – jest to tzw. zachyłek lejka. W lejku przebiegają aksony komórek nerwowych zlokalizowanych w jądrach nadwzrokowym i przykomorowym podwzgórza, które transportują i magazynują hormony wytwarzane w tych jądrach: wazopresynę i oksytocynę.

</doc>
<doc id="1690703" url="https://pl.wikipedia.org/wiki?curid=1690703" title="Nagroda Brytyjskiej Akademii Filmowej za najlepsze zdjęcia">
Nagroda Brytyjskiej Akademii Filmowej za najlepsze zdjęcia

Nagroda BAFTA za najlepsze zdjęcia przyznawana jest od 1964 roku. Do 1967 przyznawano za zdjęcia czarno-białe i kolorowe.
Lista zwycięzców.
Lata 60..
Najlepsze zdjęcia czarno-białe.
1963: Douglas Slocombe – Służący
nominacje:
1964: Oswald Morris – Zjadacz dyń
nominacje:
1965: Oswald Morris – Wzgórze
nominacje:
1966: Oswald Morris – Szpieg, który przyszedł z zimnej strefy
nominacje
1967: Gerry Turpin – Szepczące ściany
nominacje:
Najlepsze zdjęcia kolorowe.
1963: Ted Moore – Pozdrowienia z Moskwy
nominacje:
1964: Geoffrey Unsworth – Becket
nominacje:
1965: Otto Heller – Teczka Ipcress
nominacje:
1966: Christopher Challis – Arabeska
nominacje
1967: Ted Moore – Oto jest głowa zdrajcy
nominacje:
Najlepsze zdjęcia.
1968: Geoffrey Unsworth–
nominacje:
1969: Gerry Turpin – Och! Co za urocza wojenka
nominacje:
Lata 70.
1970: Conrad L. Hall – Butch Cassidy i Sundance Kid
nominacje:
1971: Pasqualino De Santis – "Śmierć w Wenecji"
nominacje:
1972: Geoffrey Unsworth – "Kabaret" i "Przygody Alicji w krainie czarów"
nominacje
1973: Anthony B. Richmond – Nie oglądaj się teraz
nominacje:
1974: Douglas Slocombe – Wielki Gatsby
nominacje:
1975: John Alcott – Barry Lyndon
nominacje:
1976: Russell Boyd – Piknik pod Wiszącą Skałą
nominacje:
1977: Geoffrey Unsworth – O jeden most za daleko
nominacje:
1978: Douglas Slocombe – Julia
nominacje:
1979: Vilmos Zsigmond – Łowca jeleni
nominacje:
Lata 80.
1980: Giuseppe Rotunno – Cały ten zgiełk
nominacje:
1981: Geoffrey Unsworth, Ghislain Cloquet – Tess
nominacje:
1982: Jordan Cronenweth – Łowca androidów
nominacje:
1983: Sven Nykvist – Fanny i Aleksander
nominacje:
1984: Chris Menges – Pola śmierci
nominacje:
1985: Miroslav Ondříček – Amadeusz
nominacje:
1986: David Watkin – Pożegnanie z Afryką
nominacje:
1987: Bruno Nuytten – Jean de Florette
nominacje:
1988: Allen Daviau – Imperium Słońca
nominacje:
1989: Peter Biziou – Missisipi w ogniu
nominacje:
Lata 90.
1990: Vittorio Storaro – Pod osłoną nieba
nominacje:
1991: Pierre Lhomme – Cyrano de Bergerac
nominacje:
1992: Dante Spinotti – Ostatni Mohikanin
nominacje:
1993: Janusz Kamiński – Lista Schindlera
nominacje:
1994: Philippe Rousselot – Wywiad z wampirem
nominacje:
1995: John Toll – Braveheart. Waleczne serce
nominacje:
1996: John Seale – Angielski pacjent
nominacje:
1997: Eduardo Serra – Miłość i śmierć w Wenecji
nominacje:
1998: Remi Adefarasin – Elizabeth
nominacje:
1999: Conrad L. Hall – American Beauty
nominacje:
2000–2009.
2000: John Mathieson – Gladiator
nominacje:
2001: Roger Deakins – Człowiek którego nie było
nominacje:
2002: Conrad L. Hall – Droga do zatracenia
nominacje:
2003: Andrew Lesnie – 
nominacje:
2004: Dion Beebe, Paul Cameron – Zakładnik
nominacje:
2005: Dion Beebe – Wyznania gejszy
nominacje:
2006: Emmanuel Lubezki – Ludzkie dzieci
nominacje:
2007: Roger Deakins – To nie jest kraj dla starych ludzi
nominacje:
2008: Anthony Dod Mantle – Slumdog. Milioner z ulicy
nominacje:
2009: Barry Ackroyd – The Hurt Locker. W pułapce wojny
2010–2019.
2010: Roger Deakins − Prawdziwe męstwo
2011: Guillaume Schiffman − Artysta
2012: Claudio Miranda − Życie Pi
2013: Emmanuel Lubezki − Grawitacja
2014: Emmanuel Lubezki − Birdman
2015: Emmanuel Lubezki − Zjawa
2016: Linus Sandgren – La La Land

</doc>
<doc id="1690705" url="https://pl.wikipedia.org/wiki?curid=1690705" title="Władimir Michałkin">
Władimir Michałkin

Władimir Michajłowicz Michałkin, ros. "Владимир Михайлович Михалкин" (ur. 30 czerwca 1927 w Bobrujsku, zm. 1 stycznia 2017 w Moskwie) – radziecki dowódca wojskowy, dowódca Wojsk Rakietowych i Artylerii Wojsk Lądowych Armii Radzieckiej, marszałek artylerii (1989), główny inspektor w dowództwie Wojsk Rakietowych i Artylerii Sił Zbrojnych Federacji Rosyjskiej.
Życiorys.
Urodził się 30 czerwca 1927 w Bobrujsku, w obwodzie mohylewskim na Białorusi, w rodzinie żołnierza zawodowego. Jego ojciec Michaił Michałkin w latach 50. był dowódcą artylerii Wojska Polskiego w stopniu generała broni.
Kiedy wybuchła wojna z Niemcami, w wieku 14 lat dobrowolnie zgłosił się na front, informując władze wojskowe, iż ukończył już 17 lat. W lipcu 1941 skierowany został do jednostki artylerii, która zajmowała pozycje obronne na Wzgórzach Pułkowskich i wchodziła w skład 42 Armii broniącej podejść do oblężonego Leningradu od strony południowej. Początkowo pełnił służbę jako telefonista, a następnie w pododdziale artyleryjskiego rozpoznania dźwiękowego. Uczestniczył w ciężkich walkach aż do stycznia 1944, kiedy to zakończyła się blokada Leningradu. W tym czasie został czterokrotnie odznaczony: Orderem Wojny Narodowej II klasy, Orderem Czerwonej Gwiazdy, Medalem „Za odwagę” oraz Medalem „Za obronę Leningradu”.
Następnie jego jednostka uczestniczyła w wyborgskiej operacji zaczepnej, w wyniku której została wyzwolona południowa część obwodu leningradzkiego oraz Wyborg. Następnie jednostka została włączona w skład 1 Frontu Ukraińskiego i brała udział w lwowsko-sandomierskiej operacji zaczepnej. Swój udział w walkach z Niemcami zakończył w okolicach Brna w Czechosłowacji.
W grudniu 1944 został skierowany na kurs doszkalający, po ukończeniu którego w stopniu młodszego lejtnanta został skierowany na dowódcę plutonu artylerii w Leningradzkim Okręgu Wojskowym. Od 1950 dowodził plutonem szkolnym w 1 Leningradzkiej Oficerskiej Szkole Artylerii. W 1953 sam ukończył tę uczelnię jako ekstern. Następnie był dowódcą baterii ciężkich moździerzy w 2 gwardyjskiej Dywizji Artylerii Przełamania oraz komendantem dywizyjnej szkoły podoficerskiej, skąd został skierowany na studia do Wojskowej Akademii Artylerii im. Feliksa Dzierżyńskiego. Po ukończeniu studiów został skierowany na stanowisko zastępcy dowódcy pułku artylerii w Grupie Wojsk Radzieckich w Niemczech. Po awansie na stopień pułkownika, przez trzy i pół roku dowodził tym pułkiem.
W 1968 został wyznaczony na stanowisko zastępcy dowódcy brygady rakietowej w Północnokaukaskim Okręgu Wojskowym. Po kolejnych dwóch latach służby został mianowany dowódcą dywizji artylerii w Tarnopolu i awansowany na stopień generała-majora artylerii.
Od 1974 był dowódcą Wojsk Rakietowych i Artylerii w Białoruskim Okręgu Wojskowym. W 1978 awansował na stopień generała-lejtnanta artylerii. Pełnił kolejno funkcje: zastępcy dowódcy Wojsk Rakietowych i Artylerii Wojsk Lądowych (od 1979) oraz dowódcy Wojsk Rakietowych i Artylerii Wojsk Lądowych (od 1983). Na tym stanowisku w maju 1984 został awansowany na stopień generała-pułkownika artylerii, a 15 lutego 1989 – na stopień marszałka artylerii. W styczniu 1992 został przeniesiony do rezerwy.
Po przeniesieniu do rezerwy w dalszym ciągu pracował nad podniesieniem gotowości bojowej wojsk rakietowych jako główny inspektor w dowództwie Wojsk Rakietowych i Artylerii Sił Zbrojnych Federacji Rosyjskiej. Kierował też pracami badawczymi w wyższym szkolnictwie wojskowym. Działał społecznie w rosyjskim stowarzyszeniu weteranów wojny. Mieszkał w Moskwie.

</doc>
<doc id="1690707" url="https://pl.wikipedia.org/wiki?curid=1690707" title="Joanna Waga">
Joanna Waga

Joanna Waga (ur. 2 lipca 1985 roku) – polska piłkarka ręczna, zawodniczka Startu Elbląg grająca na pozycji rozgrywającej.

</doc>
<doc id="1690716" url="https://pl.wikipedia.org/wiki?curid=1690716" title="Kościół Trójcy Świętej w Baldwinowicach">
Kościół Trójcy Świętej w Baldwinowicach

Kościół Trójcy Świętej - zabytkowy drewniano-murowany rzymskokatolicki kościół filialny w Baldwinowicach, jeden z najstarszych kościołów w powiecie namysłowskim.
24 listopada 1954 roku świątynia została wpisana do rejestru zabytków województwa opolskiego, pod numerem 136/54.
Historia i architektura.
Najstarsze elementy kościoła (prezbiterium i zakrystia) powstały przed 1414 i są murowane z cegły. Drewniana nawa konstrukcji zrębowej pochodzi z 1592, a wieża konstrukcji słupowej z II połowy XVII wieku. Szersza, dolna część wieży (szerokości nawy), posiada zadaszenie, wyższa i węższa nakryta jest ośmiobocznym dachem namiotowym, krytym gontami. Dachy nad nawą i prezbiterium są siodłowe, także kryte gontem - nad zakrystią przedłużono dach z prezbiterium.
Wnętrze kościoła nakryte jest płaskim stropem, natomiast w zakrystii znajduje się sklepienie kolebkowe. Na belce tęczowej umieszczono barokową grupę Ukrzyżowania. Ołtarz główny - późnobarokowy - przedstawia koronację Matki Boskiej, natomiast ołtarz boczny z początku XVI wieku to tryptyk ze św. Anną Samotrzecią. Inny zabytkowy element wyposażenia to ambona z przełomu XVI i XVII wieku.

</doc>
<doc id="1690718" url="https://pl.wikipedia.org/wiki?curid=1690718" title="Esperanto (album)">
Esperanto (album)

Esperanto to tytuł wydanego w 1993 roku albumu Karla Bartosa, który nagrał we współpracy z Lotharem Manteuffel, znanego wcześniej z zespołu Rheingold.
Prace nad płytą rozpoczęły się w roku 1991, po odejściu Bartosa z Kraftwerk. Piosenki "Show Business" i "Kissing the Machine" zostały napisane wspólnie z Andym McCluskey z Orchestral Manoeuvres in the Dark, a "Crosstalk" i "Overdrive" z Emilem Schultem, który był także odpowiedzialny za oprawę graficzną albumu.
Połowa utworów jest zbliżona stylistycznie do dokonań Kraftwerk, z czego pozostałe silnie odnoszą się do współczesnego techno. Fani Kraftwerk po premierze albumu zostali podzieleni: dla zagorzałych zwolenników dokonań poprzedniej grupy Bartosa płyta zawierała zbyt mało charakterystycznych melodii elektronicznych, zaś niektórzy uznali "Esperanto" za "niespodziewane arcydzieło".
Nazwa albumu odnosi się do sztucznego języka Esperanto.

</doc>
<doc id="1690721" url="https://pl.wikipedia.org/wiki?curid=1690721" title="Clara Peeters">
Clara Peeters

Clara Peeters (ur. najprawdopodobniej 1594 w Antwerpii, zm. po 1657 tamże) – flamandzka malarka, jedna z pierwszych kobiet w historii sztuki specjalizująca się w temacie martwych natur. Tworzyła głównie martwe natury śniadaniowe i bankietowe.
Do dziś zachowało się około 40 jej obrazów. Cztery z nich znajdują się obecnie w Museo Nacional del Prado w Madrycie. Kolejne oglądać można w Rijksmuseum w Amsterdamie, w Mauritshuis w Hadze, Ashmolean Museum w Oksfordzie, Kunsthalle w Karlsruhe, Los Angeles County Museum of Art oraz National Museum of Women in the Arts w Waszyngtonie. Jej prace znajdują się również w prywatnych kolekcjach.
Życie i twórczość.
Ponieważ nie zachowało się wiele świadectw pisanych, niewiele wiadomo o życiu Clary Peeters. Źródła podają sprzeczne informacje już na temat roku jej urodzin: jest to albo 1589 albo udokumentowana data chrztu – 15 maja 1594 w Antwerpii. Niepotwierdzona jest również data śmierci artystki. Wiadomo tylko, że musiało to być po 1657. Źródła różnią się także co do tego, czy Clara Peeters była mężatką. Pierwsze dokumenty, które odnotowują malarkę, pochodzą z 1612 (z Amsterdamu) i z 1617 roku (z Hagi). Według niektórych data zawarcia przez nią małżeństwa to 1639, co mają potwierdzać oficjalne dokumenty. Zdaniem innych nie ma pewności, że artystka kiedykolwiek wyszła za mąż. Wyjaśnienie tej wątpliwości jest ciekawe przede wszystkim w kontekście interpretacji jej obrazów, na których pojawiają się przedmioty osobiste kojarzone z typowymi dla tamtego czasu podarunkami weselnymi (np. pierścionek zaręczynowy lub obrączka, nóż z grawerowanym imieniem i nazwiskiem malarki czy naczynia stołowe używane przeważnie podczas uczt weselnych).
Jej pierwszy obraz datowany jest na 1607 lub 1608. Jest to niewielka martwa natura przedstawiająca słodycze, dwa kielichy z białym i czerwonym winem, gałązką rozmarynu i świecznikiem. Choć nie ma dowodów potwierdzających jej naukę w pracowni malarskiej, analiza dorobku artystki sugeruje odebranie przez nią profesjonalnego wykształcenia w technice malarstwa olejnego. Za jej mistrza uważa się niekiedy Osiasa Beerta – znanego malarza martwych natur z Antwerpii. Inne źródła podają, że nauczycielem artystki mógł być również jej ojciec.
Clara Peeters malowała przede wszystkim martwe natury z kwiatami, owocami i wiktuałami, choć na jej obrazach pojawiają się czasem także żywe zwierzęta (kot lub wiewiórka), monety i muszle oraz ludzie (prawdopodobnie autoportret datowany na ok. 1613–1629). Artystka niekiedy jest także uważana za prekursorkę włączenia ryb i owoców morza w kompozycję martwych natur.
Typowe w kompozycji jej obrazów jest umieszczanie niewielkich rozmiarów autoportretów w refleksach świetlnych widocznych na metalowych lub szklanych naczyniach stołowych. Jest to pionierska i charakterystyczna cecha jej malarstwa, przejmowana później przez innych malarzy siedemnastowiecznych z jej kręgu.

</doc>
<doc id="1690723" url="https://pl.wikipedia.org/wiki?curid=1690723" title="Ralf Hutter">
Ralf Hutter



</doc>
<doc id="1690724" url="https://pl.wikipedia.org/wiki?curid=1690724" title="Biegi przełajowe">
Biegi przełajowe



</doc>
<doc id="1690725" url="https://pl.wikipedia.org/wiki?curid=1690725" title="Przełaje">
Przełaje



</doc>
<doc id="1690726" url="https://pl.wikipedia.org/wiki?curid=1690726" title="Parafia św. Jana Chrzciciela w Mszczonowie">
Parafia św. Jana Chrzciciela w Mszczonowie

Parafia św. Jana Chrzciciela w Mszczonowie – parafia należąca do dekanatu Mszczonów diecezji łowickiej. Obecny murowany kościół został zbudowany w latach 1861-1864 według projektu architekta Franciszka Tournelle'a.
Historia parafii.
Mszczonów w XI i XII w. należał do archidiakonatu czerskiego diecezji poznańskiej. Pierwsze wzmianki o kościele w ówczesnej wsi znalazły się w aktach Archiwum Kapituły Poznańskiej z 1324. 
22 marca 1377 Mszczonów otrzymuje prawa miejskie od księcia mazowieckiego Ziemowita III. 12 października 1380 biskup Mikołaj z Kórnika na prośbę księcia i ks. proboszcza Marcina Szramka na nowo ustanawia granice parafii w skład której wchodziło wówczas miasto i 26 wsi. 
Około roku 1430-1431 z inicjatywy księcia mazowieckiego Ziemowita IV powstał w Mszczonowie kościół murowany z cegły który spłonął w czasie olbrzymiego pożaru miasta w nocy z 15/16 sierpnia 1800. Przez kilkadziesiąt lat nabożeństwa sprawowano w tymczasowej drewnianej kaplicy.
Budowę dzisiejszego kościoła murowanego w stylu toskańskim według projektu Franciszka Tournelle'a rozpoczął w 1861 ks. proboszcz Władysław Polkowski - kanonik kaliski. W 1862 ks. arcybiskup Zygmunt Szczęsny Feliński poświęcił kamień węgielny w budującej się nowej świątyni. Po zesłaniu ks. Władysława Polkowskiego na Sybir do Irkucka budowę kościoła dokończył w latach 1864-1886 jego następca ks. Marian Polkowski.
Uroczystej konsekracji świątyni dokonał w niedzielę 4 listopada 1973 ks. kard. Stefan Wyszyński - Prymas Polski.

</doc>
<doc id="1690729" url="https://pl.wikipedia.org/wiki?curid=1690729" title="Ośmiobok">
Ośmiobok



</doc>
<doc id="1690733" url="https://pl.wikipedia.org/wiki?curid=1690733" title="Jéssica Augusto">
Jéssica Augusto

Jessica Augusto (ur. 8 listopada 1981 we Francji) – portugalska lekkoatletka, specjalistka od biegów przełajowych oraz długich dystansów.
Osiągnięcia.
W 2008 Augusto reprezentowała Portugalię podczas igrzysk olimpijskich w Pekinie, jednak nie awansowała do biegów finałowych na 5000 metrów oraz na 3000 metrów z przeszkodami. W 2012 na igrzyskach w Londynie zajęła 7. miejsce w maratonie.

</doc>
<doc id="1690739" url="https://pl.wikipedia.org/wiki?curid=1690739" title="Poczta we Wrocławiu">
Poczta we Wrocławiu

Poczta we Wrocławiu – początki poczty na Dolnym Śląsku sięgają średniowiecza, kiedy zaczęto organizować tu pierwsze poczty klasztorne. W niedługim czasie założone zostały pierwsze prywatne poczty, działające na potrzeby kupców. Były to poczty piesze. Powstała wówczas korporacja posłańców pocztowych, czy miejski urząd gońców. Od 2 poł. XV w. można mówić już o poczcie nowożytnej, czyli zorganizowanej, posiadającej ustaloną administrację, posługującą się wewnętrznymi przepisami, jak regulaminy ruchu pocztowego, mającą ustalone opłaty z dane usługi, itp. Poczta wrocławska była wówczas najlepiej funkcjonującą pocztą w państwie. W okresie panowania austriackiego poczta śląska zorganizowała liczne połączenia pocztowe z różnymi częściami regionu, kraju oraz międzynarodowe. W okresie nowożytnym, po przejęciu poczty dolnośląskiej przez Rzeszę zmieniły się jej zasady funkcjonowania oraz wewnętrzna organizacja. Wyznaczono specjalne okręgi pocztowe, którymi kierowały okręgowe zwierzchnie dyrekcje poczty (m.in. we Wrocławiu, Opolu i Legnicy). Nastąpił także dynamiczny rozwój usług, wielkości i liczebności placówek oraz jakości poczty dolnośląskiej. 
Odbudowa po 1945.
Po zakończeniu działań wojennych w 1945 na ziemiach b. rejencji wrocławskiej i legnickiej utworzono dolnośląski okręg administracyjny i rozpoczęto odbudowę systemu pocztowo-telekomunikacyjnego. Według szacunków z 1945 zniszczeniu uległy w 50% budynki pocztowe, w 80% ich wyposażenie i w 90% środki przewozowe. 27 III 1945 utworzona została Dyrekcja Okręgu Poczt i Telegrafów we Wrocławiu i rozpoczęto tworzenie na terenie Dolnego Śląska pocztowej sieci placówek i polskiej administracji. Znaczącą rolę organizacyjną odegrały w tym początkowym okresie oddelegowane ekipy z woj. kieleckiego i krakowskiego. Do czasu wycofania się oddziałów niemieckich z terenu Dolnego Śląska patronat nad pocztą tego regionu objął Kraków. 20 IV 1945 przybyła do Wrocławia pierwsza grupa 9 pracowników łączności na czele z Zygmuntem Szparkowskim, która przejęła w imieniu Ministerstwa Poczt i Telegrafów cały majątek poczty na Dolnym Śląsku. 27 IV 1945 uruchomiono w Trzebnicy pierwszy urząd pocztowy (naczelnik Stanisław Drągowski), gdzie ulokowano tymczasową siedzibę Dolnośląskiego Okręgu Poczt i Telegrafów, przeniesioną następnie do Legnicy (nacz. DOPT Z. Szparkowski), z racji trwających we Wrocławiu walk. Po kapitulacji Festung Breslau przystąpiono do organizacji cywilnych władz Wrocławia i Dolnego Śląska. 16 V 1945 uruchomiono we Wrocławiu pierwszy urząd pocztowy OUPT Wrocław 1 (w obecnej siedzibie UPT Wrocław 17). Szybko zaczęto tworzyć następne placówki. Powołano wówczas 63 urzędy pocztowe oraz 1 VII 1945 pocztę lotniczą (połączenia pocztowe Dolnego Śląska) i rozpoczęto nabór oraz szkolenie kadry pracowniczej. 15 VIII 1945 rozpoczął działalność dworcowy urząd pocztowy Wrocław 2 przy ul. Małachowskiego we Wrocławiu, co znacznie usprawniło ambulansowy ruch pocztowy. 21 VII 1945 przeniesiono z Legnicy do Wrocławia Dyrekcję OPiT. Do 1 VIII 1945 uruchomiono na Dolnym Śląsku 100 placówek pocztowo-telefonicznych, w tym 14 urzędów obwodowych i 5 rejonowych. Powstały też pierwsze połączenia pocztowe między Wrocławiem, Legnicą, Kluczborkiem, Ząbkowicami. Do końca 1946 na Dolnym Śląsku zatrudniono w 382 otworzonych urzędach pocztowych 3.440 pracowników, zaś do końca 1955 działało już 499 placówek poczty zatrudniających 6.661 pracowników. 1 I 1973 Poczta Polska wprowadziła dla usprawnienia pracy służby pocztowe numery adresowe (kody pocztowe). 

</doc>
<doc id="1690740" url="https://pl.wikipedia.org/wiki?curid=1690740" title="Linia kolejowa E 59">
Linia kolejowa E 59

Linia kolejowa E 59 stanowi fragment międzynarodowego ciągu transportowego z Malmö – Ystad do Wiednia, Budapesztu i Pragi. Jest to najkrótsze i najdogodniejsze połączenie Skandynawii z Europą Środkowo-Wschodnią i Bałkanami.
Linia E 59 jest objęta Umową europejską o głównych międzynarodowych liniach kolejowych (AGC), a także stanowi element Transeuropejskiej Sieci Transportowej (TEN-T) w skład, której wchodzą drogi i linie kolejowe, porty lotnicze, morskie, rzeczne, drogi wodne oraz terminale przeładunkowe.
Na terenie Polski w skład magistrali E 59 wchodzą:

</doc>
<doc id="1690741" url="https://pl.wikipedia.org/wiki?curid=1690741" title="Oliwka (anatomia)">
Oliwka (anatomia)

Oliwka (łac. "oliva") – część ośrodkowego układu nerwowego; parzysta, owalna, wysunięta struktura anatomiczna, wchodząca w skład rdzenia przedłużonego, położona nad sznurem bocznym, w pobliżu mostu. Oliwki zawierają jądra oliwkowe (łac. "nuclei olivares"), mające kształt pofałdowanej sakiewki z wnęką zwróconą w stronę grzbietu. Jądra oliwkowe są istotnym elementem układu pozapiramidowego, posiadają połączenia z móżdżkiem i rdzeniem kręgowym. 
W skład jąder oliwkowych wchodzą:
W stanach patologicznych obejmujących oliwkę obserwuje się miokloniczne skurcze mięśni podniebienia miękkiego i gardła.

</doc>
<doc id="1690742" url="https://pl.wikipedia.org/wiki?curid=1690742" title="Parafia św. Ojca Pio w Mszczonowie">
Parafia św. Ojca Pio w Mszczonowie

Parafia św. Ojca Pio w Mszczonowie – parafia należąca do dekanatu Mszczonów diecezji łowickiej. Została erygowana w 2008. Nabożeństwa sprawowane są w tymczasowej kaplicy przy ulicy Tarczyńskiej, trwa budowa nowego kościoła.

</doc>
<doc id="1690743" url="https://pl.wikipedia.org/wiki?curid=1690743" title="Zarządzanie talentami">
Zarządzanie talentami

Zarządzanie talentami – zespół działań obejmujących poszukiwanie, rekrutowanie, rozwój, docenianie oraz umacnianie pozycji osób o ponadprzeciętnym poziomie umiejętności i potencjału intelektualnego, a także na efektywnym wykorzystaniu ich zdolności przez firmę dla realizacji strategii organizacji.
Realizacja procesu zarządzania talentami w firmie zależy od zaangażowania kadry menadżerskiej oraz dostosowania szkoleń do indywidualnych potrzeb pracownika. To inspirowanie pracowników do maksymalnego wykorzystania ich potencjału, w sposób, który zagwarantuje zysk i wartość dla wszystkich interesariuszy firmy. 
Zarządzanie talentami stwarza firmom szansę zdobycia przewagi konkurencyjnej. Pozwala na stworzenie modelu biznesowego napędzanego nie przez efektywność kosztową, tylko przez nowe pomysły i potencjał intelektualny. 
Zarządzanie talentami ma na celu pozyskiwanie najlepszych pracowników z branży, zapobieganie utracie wykwalifikowanych specjalistów oraz przyciągnięcie młodych, ambitnych absolwentów najlepszych uczelni wyższych.
Badania wpływu zarządzania talentami.
Sukces implementacji programów zarządzania talentami zależy głównie od podejścia i zaangażowania kadry zarządzającej oraz od jasnej komunikacji z pracownikami firmy. Są one szansą rozwoju osobistego i mają na celu zwiększenie satysfakcji pracowników z wykonywanej pracy. Programy zarządzania talentami są bardzo skutecznym czynnikiem motywującym, wskazują bowiem potencjalnym pracownikom już w pierwszym kontakcie na dbałość przedsiębiorstwa o dobro swoich podopiecznych, przez co łatwiej pozyskują ambitnych ludzi tworzących realną wartość dla firmy.
McKinsey &amp; Company porównał firmy, postrzegane jako liderzy w zarządzaniu talentami (takie jak np. GE czy P&amp;G) z firmami, które mają nie najlepszą reputację. Jest wiele różnych czynników wpływających na osiąganą efektywność, ale istotna jest następująca korelacja – w pierwszej grupie przebadanych spółek, średni zwrot ze sprzedaży wynosi 10%, a w drugiej – zaledwie 1%. Efekty wzrastają w miarę, jak wzrasta złożoność nowych zadań stawianych są pracownikom. Eksperci z McKinsey’a wyliczyli, że top performer (specjalista, wyróżniający się pracownik) na dość prostym stanowisku generuje wyniki o 50% lepsze niż przeciętny członek zespołu, gdy są to bardziej skomplikowane funkcje, top performerzy są od wyliczonej średniej lepsi nawet o 125%. 
Trudno również ocenić wartość, jaką daje wizerunkowi firmy nowoczesny program zarządzania talentami. Cała kultura firmy, tworzone szanse na rozwój zawodowy – są to jedne z kluczowych kryteriów wyboru pracodawcy przez utalentowane młode jednostki, ale również i menedżerów. Istotne jest, że program zarządzania talentami pozwala także utrzymać porządek, w chwilach najtrudniejszych dla firm – niepewności.

</doc>
<doc id="1690744" url="https://pl.wikipedia.org/wiki?curid=1690744" title="Hermann Crusius">
Hermann Crusius

Crusius Herman (ur. ?, zm. 1735) – przełożony Wyższego Urzędu Poczty we Wrocławiu w latach 1723–1727, reformator poczty wrocławskiej i śląskiej.
3 lutego 1723 został przełożonym Wyższego Urzędu Poczty we Wrocławiu, w latach 1727-1735 dzierżawcą poczty śląskiej.
Cesarz Karol VI specjalną instrukcją z 10.02.1723 uregulował funkcjonowanie poczty Crusiusa i podległych jej placówek śląskich. Nadano im wówczas podstawę prawną, określono wysokość opłat pocztowych, a w dalszych latach ograniczono liczbę osób korzystających z wolnego porto.

</doc>
<doc id="1690748" url="https://pl.wikipedia.org/wiki?curid=1690748" title="Arketis">
Arketis



</doc>
<doc id="1690750" url="https://pl.wikipedia.org/wiki?curid=1690750" title="Kościół św. Jadwigi Śląskiej w Bierdzanach">
Kościół św. Jadwigi Śląskiej w Bierdzanach

Kościół św. Jadwigi Śląskiej – zabytkowa, drewniana, rzymskokatolicka świątynia parafialna, znajdująca się we wsi Bierdzany (gmina Turawa). Kościół należy do parafii św. Jadwigi Śląskiej w Bierdzanach. 28 maja 1954 roku, pod numerem 103/54, obiekt został wpisany do rejestru zabytków województwa opolskiego.
Historia kościoła.
Kościół powstał w 1711 roku (datę wyryto na jednym z kamieni podmurówki) na miejscu starszego pod wezwaniem św. Walentego, wzmiankowanego już w 1410 roku. Znajduje się w centrum Bierdzan, otoczony dębami.
Świątynia do 1841 roku stanowiła filię parafii w Bogacicy, obecnie jest kościołem parafialnym. Kilkukrotnie obiekt był remontowany – w 1930 roku wybudowano obecny baniasty hełm wieży, w miejsce dachu namiotowego.
Architektura.
Obiekt został wzniesiony w stylu barokowym, orientowany; jest konstrukcji zrębowej, natomiast wieża o konstrukcji słupowej, z izbicą, nakryta baniastym hełmem. Nad skrzyżowaniem nawy bocznej i głównej umieszczono sześcioboczną wieżyczkę na sygnaturkę.
W kościele zachowały się zabytkowe drzwi ze starymi okuciami oraz dwa dzwony, prawdopodobnie z poprzedniego kościoła z 1503 i 1521 roku.
Prezbiterium jest dość krótkie, zamknięte trójbocznie – znajduje się przy nim zakrystia z tzw. lożą kolatorską (dla fundatorów świątyni) na piętrze. Stropy wewnątrz kościoła są płaskie, jedynie w prezbiterium ze skośnymi zakończeniami.
W barokowym ołtarzu głównym mieści obraz świętej Jadwigi, drugi ołtarz, datowany na 1718 rok i wykonany przez mistrza stolarskiego Kaspra Żołądka znajduje się w północnym ramieniu nawy poprzecznej. Trzeci ołtarz stoi w południowej części transeptu. Na ścianach kościoła wiszą stacje Drogi Krzyżowej z przełomu XVIII i XIX wieku, wykonane w stylu ludowym, a umieszczone w rokokowych ramach.
W czasie renowacji odkryto i odsłonięto na ścianie przy bocznych drzwiach wejściowych polichromie przedstawiającą tzw. „Śmierć bierdzańską”. Wiąże się z nią przysłowie – „Wyglądasz jak śmierć bierdzańska” – odnotowane przez Józefa Lompę w jego „Nowej księdze przysłów polskich”.

</doc>
<doc id="1690753" url="https://pl.wikipedia.org/wiki?curid=1690753" title="Mistrzostwa Świata w Lekkoatletyce 1997 – rzut oszczepem mężczyzn">
Mistrzostwa Świata w Lekkoatletyce 1997 – rzut oszczepem mężczyzn

Rzut oszczepem mężczyzn – jedna z konkurencji rozegranych podczas lekkoatletycznych mistrzostw świata w roku 1997 na stadionie olimpijskim w Atenach.
Eliminacje rzutu oszczepem rozegrano w niedzielę 3 sierpnia. Finał odbył się dwa dni później – 5 sierpnia. Złoty medal zdobył reprezentant Republiki Południowej Afryki Marius Corbett. W konkursie brał udział jeden reprezentant Polski – Rajmund Kółko z wynikiem 74,98 nie awansował do finału zajmując odległe miejsce w eliminacjach.
Rekordy.
Tabela przedstawia najlepsze wyniki, które uzyskali zawodnicy na świecie, w Europie i Polsce oraz na dotychczasowych mistrzostwach świata.
Eliminacje.
Do zawodów przystąpiło 40 oszczepników reprezentujących 29 krajów. Sportowcy w rundzie eliminacyjnej zostali podzieleni na 2 grupy.

</doc>
<doc id="1690755" url="https://pl.wikipedia.org/wiki?curid=1690755" title="Wzgórki górne">
Wzgórki górne



</doc>
<doc id="1690756" url="https://pl.wikipedia.org/wiki?curid=1690756" title="Bouna Diop">
Bouna Diop

Bouna Diop (ur. 12 czerwca 1976) – senegalski lekkoatleta, który specjalizował się w rzucie oszczepem.
W 1994 startował w pierwszych w historii mistrzostwach Afryki juniorów, zajmując 4. miejsca w konkursach rzutu oszczepem oraz pchnięcia kulą. Uczestnik mistrzostw świata w roku 1997 – z wynikiem 69,66 nie udało mu się awansować do finału, w tym samym roku zdobył złoty medal igrzysk frankofońskich. W 1998 zdobył brązowy medal mistrzostw Afryki. Mistrz Senegalu z 1996 roku. Rekord życiowy: 79,30 (6 lipca 1997, Fort-de-France), wynik ten dał mu złoty medal mistrzostw Francji. Jest to aktualny rekord Senegalu.

</doc>
<doc id="1690758" url="https://pl.wikipedia.org/wiki?curid=1690758" title="Wzgórki dolne">
Wzgórki dolne



</doc>
<doc id="1690760" url="https://pl.wikipedia.org/wiki?curid=1690760" title="Syrinks (mitologia)">
Syrinks (mitologia)

Syrinks ( Sýrigx, ) – w mitologii greckiej najada (lub hamadriada albo oreada) z Arkadii związana z Artemidą, ukochana Pana.
Uchodziła za córkę boga Ladona. Była tak piękna, że bóg Pan, gdy ją ujrzał, zapragnął ją posiąść. Nimfa, uciekając przed nim, w ostatniej chwili zamieniła się w trzcinę rosnącą nad brzegiem rzeki Ladon. Pan postanowił zerwać roślinę i połączyć poszczególne łodygi o odpowiednich długościach woskiem. W ten sposób powstał instrument muzyczny – fletnia Pana, od imienia nimfy także czasami nazywana "syryngą". Według innej wersji w trzcinę zamienili ją bogowie, by uchronić przed zalotami Pana.
Obecność w sztuce i nauce.
W sztukach plastycznych.
Pan bardzo często przedstawiany jest w sztuce właśnie z instrumentem, a historia miłości do nimfy była tematem wielu dzieł m.in. Rottenhammera (1610), Jordaensa (1610), Poussina (ok. 1637) i Böcklina (1854), François Bouchera (1759), Jean-François de Troya (1722–1724) oraz Petera Paula Rubensa (1617–1619).
W literaturze.
Historia miłości Pana do Syrinks, jak i sama nimfa, była popularna głównie u XIX-wiecznych pisarzy. Syrinks stała się bohaterką poematu wiktoriańskiego artysty i poety Thomasa Woolnera, pt. "Silenus". Poemat nawiązywał do mitu, w którym przedstawia się miłość Syrinks do Sylena, uosabianego z Panem. Nimfa tonie podczas ucieczki przed Sylenem, a zrozpaczony Pan przeobraża się w demona i z rozpaczy pogrąża się w pijaństwie. Postać Syrinks jest również bohaterem innego poematu o tym samym tytule autorstwa amerykańskiej poetki Amy Clampitt.
W muzyce.
Francuski kompozytor Claude Debussy napisał sonatę "Syrinx (La Flute De Pan)", gdzie Pan ukazuje swój smutek wobec utraty umiłowanej. Jest to jeden z pierwszych utworów solowych napisanych na flet. Partie były wykorzystane w sztuce "Psyche" autorstwa Gabriela Mourey.
W nauce.
Imieniem nimfy została nazwana jedna z planetoid – (3360) Syrinks.

</doc>
<doc id="1690761" url="https://pl.wikipedia.org/wiki?curid=1690761" title="Bazylika Narodzenia Najświętszej Marii Panny i Sanktuarium Pana Jezusa w Więzieniu w Gorlicach">
Bazylika Narodzenia Najświętszej Marii Panny i Sanktuarium Pana Jezusa w Więzieniu w Gorlicach

Bazylika Narodzenia Najświętszej Marii Panny i Sanktuarium Pana Jezusa w Więzieniu w Gorlicach − katolicki obiekt sakralny, świątynia powstała w latach 1885–1892 w stylu neorenesansowym. 
Historia.
Budowy kościoła podjął się ówczesny proboszcz Marceli Żabicki. Autorem projektu był o. Franciszek Pavoni, włoski zakonnik, przełożony dominikanów w Krakowie. W roku 1915 świątynia uległa poważnym zniszczeniom w wyniku działań wojennych. Odbudowano ją w latach 1921–1932. W latach 2000–2003 miała miejsce renowacja kościoła. 23 maja 2009 roku, decyzją Benedykta XVI kościół pod wezwaniem Narodzenia Najświętszej Maryi Panny w Gorlicach został bazyliką mniejszą. Uroczysty akt nadania wręczył biskup Kazimierz Górny, ordynariusz diecezji rzeszowskiej.
Figura Pana Jezusa w Więzieniu.
W bocznej nawie kościoła znajduje się naturalnych rozmiarów (164 cm wysokości) figura przedstawiająca Chrystusa Ubiczowanego. Ta barokowa figura jest wykonana w drewnie i przedstawia postać ubiczowanego Chrystusa przywiązanego do słupa. Nie wiadomo kto był jej twórcą, przyjmuje się, że powstała w połowie XVII wieku. Pierwotnie miejscem kultu była murowana, kryta gontem kaplica, tzw. „Więzienie Chrystusa” („Carceris Christi”). Była ona zlokalizowana w południowej części przykościelnego cmentarza. W górnej części tej dwupoziomowej budowli znajdował się ołtarz z obrazem przedstawiającym zdjęcie Chrystusa z krzyża, podczas gdy w dolnej stała figura Chrystusa Ubiczowanego oraz ołtarz Matki Bożej Bolesnej. Kaplica kilkakrotnie, m.in. po pożarach starego kościoła i budowie nowego, odgrywała rolę świątyni parafialnej. Podczas pierwszej wojny światowej górna część została znacznie uszkodzona. Dlatego też, po odbudowaniu świątyni, w roku 1925 przeniesiono do niej figurę i umieszczono w nawie północnej. Kaplica została rozebrana, a jej dolna część zasypana ziemią. W 1961 figurę poddano renowacji. W 1963 umieszczono ją na stałe w ołtarzu między nawą główną i północną, który został wybudowany specjalnie w tym celu. Poświęcenia ołtarza dokonał 7 marca 1963 biskup tarnowski Jerzy Ablewicz. Wyrazem kultu figury Chrystusa Ubiczowanego są msze odprawiane w każdy trzeci wtorek miesiąca przy ołtarzu Pana Jezusa w Więzieniu oraz odpust parafialny obchodzony w pierwszą niedzielę wielkiego postu.

</doc>
<doc id="1690765" url="https://pl.wikipedia.org/wiki?curid=1690765" title="Paradoxophyla">
Paradoxophyla

Paradoxophyla – rodzaj płaza bezogonowego z podrodziny Scaphiophryninae w rodzinie wąskopyskowatych (Microhylidae). 
Zasięg występowania.
Rodzaj obejmuje gatunki występujące we wschodnim i północno-wschodnim Madagaskarze.
Morfologia.
Długość ciała samic 22,1–30,7 mm, samców 17,5–22,1 mm.
Systematyka.
Etymologia.
"Paradoxophyla": "paradoxos" „nieoczekiwany, niewiarygodny, niezwykły”; φυλη "phulē" „gatunek”.
Podział systematyczny.
Do rodzaju należą następujące gatunki:

</doc>
<doc id="1690768" url="https://pl.wikipedia.org/wiki?curid=1690768" title="Kasa Poczty Śląskiej">
Kasa Poczty Śląskiej

Kasa Poczty Śląskiej – instytucja państwowa utworzona we Wrocławiu przy Radzie Dworu i Poczty na podstawie rozporządzenia rządu pruskiego w Berlinie z 31 sierpnia 1743, na mocy którego podporządkowano pocztę śląską Kamerze Wojennej i Dominalnej (Kriegs-und Domänen Kammer in Breslau). Celem Kasy było gromadzenie dochodów z działalności pocztowej na Śląsku. Miała być regularnie rewidowana co 2 tygodnie przez wykwalifikowanego specjalistę skarbowego mianowanego przez dyrektora Urzędu Poczty we Wrocławiu.

</doc>
<doc id="1690770" url="https://pl.wikipedia.org/wiki?curid=1690770" title="Bazylika Matki Boskiej Bolesnej w Limanowej">
Bazylika Matki Boskiej Bolesnej w Limanowej

Bazylika kolegiacka Matki Boskiej Bolesnej w Limanowej – świątynia rzymskokatolicka, będąca kościołem parafialnym parafii Matki Bożej Bolesnej w Limanowej. W 1991 została podniesiona przez papieża Jana Pawła II do rangi bazyliki mniejszej. Jest sanktuarium, w którym szczególnym kultem otaczana jest łaskami słynąca figura Matki Bożej Bolesnej. Od 9 października 2018 pełni funkcję kolegiaty, przy której mieści się kapituła.
Historia.
Poprzednie świątynie.
W 1513 właściciel miasteczka Limanowa ufundował na swoich ziemiach niewielką drewnianą świątynię, która stała się pierwszym kościołem parafialnym miejscowej parafii. Była ona wzniesiona na planie krzyża z wieżą od strony zachodniej. Jej patronem był św. Mikołaj. Kościół rozbudowano na początku XVII wieku, dodając dwie kaplice, podcienia i wieżę. Kościół spłonął w wielkim pożarze, który strawił znaczną część centrum miasta 14 marca 1769. Z płomieni uratowano wówczas jedynie cudowną figurę Matki Bożej Bolesnej z XIV wieku i XVI-wieczną chrzcielnicę.
W latach 1776–1791 wzniesiono na miejscu pogorzelska nową świątynię – również drewnianą, jednonawową, z pojedynczą wieżą. Poświęcił ją 12 maja 1825 biskup Tomasz Ziegler. Przetrwała jedynie do 1909, kiedy to została rozebrana, aby zrobić miejsce pod budowę obecnej bazyliki, która miała sprostać nasilającemu się ruchowi pielgrzymkowemu.
Historia bazyliki limanowskiej.
Świątynia została wybudowana w latach 1910–1918 jako wotum na 100. rocznicę Konstytucji 3 maja, z inicjatywy ówczesnego proboszcza parafii limanowskiej, ks. Kazimierza Łazarskiego, według projektu Zdzisława Mączeńskiego. Kościół został konsekrowany 6 października 1921 roku przez biskupa tarnowskiego Leona Wałęgę.
3 maja 1991, w rocznicę uchwalenia Konstytucji 3 Maja, papież Jan Paweł II podniósł kościół w Limanowej do rangi bazyliki mniejszej.
Opis świątyni.
Architektura.
Kościół Matki Boskiej Bolesnej jest secesyjną, murowaną, trójnawową bazyliką wzniesioną w polskim stylu narodowym o ścianach zewnętrznych wyłożonych kamieniem. Został zaprojektowany z wykorzystaniem motywów drewnianego budownictwa okolic Beskidu Wyspowego. Wysoka wieża przy fasadzie zwieńczona jest neobarokowym hełmem. U szczytu fasady znajduje się rzeźba Ukrzyżowania, a poniżej niej polski orzeł i daty 1791–1891.
Wnętrze.
Wnętrze bazyliki zdobią dekoracje figuralne, wykonane m.in. z masy betonowej. Uwagę przyciągają liczne polichromie, witraże, rzeźby i mozaiki. Autorem polichromii jest Adam Miksz. Wyróżnia się zwłaszcza kompozycja "Od powietrza, głodu, ognia i wojny wybaw nas Panie".
Ołtarze.
Ołtarz główny wykonany został w 1920 według projektu Zdzisława Mączeńskiego, a w 1965 przebudowany według projektu Zbigniewa Wzorka. W jego centralnej części znajduje się rzeźba Matki Boskiej Bolesnej, wykonana z drewna lipowego, pochodząca z XIV wieku. W 1753 roku przeniesiono ją z kaplicy w Mordarce do ówczesnego, drewnianego kościoła parafialnego w Limanowej. 11 września 1966 roku, w ramach obchodów milenijnych pieta została ukoronowana przez metropolitę krakowskiego Karola Wojtyłę. On też 22 czerwca 1983 roku, już jako papież Jan Paweł II, powtórnie koronował w Krakowie rzeźbę po kradzieży (w 1981 roku) poprzedniej korony.
Pieta otoczona jest licznymi darami wotywnymi. Posiada dwie zasuwy w formie obrazów: "Ukrzyżowanie" ze scenami z życia Jezusa oraz "Koronacja Najświętszej Maryi Panny".
W zwieńczeniu ołtarza znajduje się obraz "Proroctwo Symeona", namalowany przez Marię Ritter. Poniżej wnęki, w której umieszczono Pietę, znajduje się tabernakulum, ozdobione scenami Zwiastowania Najświętszej Maryi Panny i Zmartwychwstania Chrystusa.
Ołtarze boczne wykonane w latach 1920–1930 przez Wojciecha Durka. Zdobią je znacznych rozmiarów kompozycje figuralne:
Witraże.
Do wnętrza bazyliki światło pada przez liczne barwne witraże, wśród których są m.in.:
Plac Kościelny.
Wokół kościoła w Limanowej rozciąga się rozległy plac kościelny – miejsce, gdzie pielgrzymi mogą spokojnie odpocząć i pomodlić się.

</doc>
<doc id="1690771" url="https://pl.wikipedia.org/wiki?curid=1690771" title="Korporacja posłańców pocztowych">
Korporacja posłańców pocztowych

Korporacja posłańców pocztowych we Wrocławiu.
Niepaństwowe zrzeszenie konnych i sztafetowych gońców pocztowych powołane przez wrocławskich kupców w 2. poł. XVI w. Jej celem było obsługiwanie poczty kupieckiej na szlakach dolnośląskich, a także międzynarodowych z miastami hanzeatyckimi, polskimi, pruskimi, węgierskimi oraz z Wenecją, Anglią, Flandrią i Brabancją. Ustanowienie korporacji ściśle wiązało się ze znaczącym w tym wieku ożywieniem kontaktów handlowych Dolnego Śląska w powyższymi miastami. Siedziba korporacji mieściła się w niewielkim budynku postawionym przy ratuszu miejskim we Wrocławiu, skąd dokonywano odprawy gońców i gdzie mieszkał przełożony posłańców (Botenknecht). Botenknecht dysponował listą nazwisk i adresów zamieszkania wszystkich posłańców, dokonywał odprawy i przyjęcia poczty oraz decydował o czasie dostarczenia przesyłki. Pierwszym znanym z nazwiska przełożonym k.p.p. był H. Schiller, zaś pierwszym zaprzysiężonym posłańcem konnym był M. Hunger z Wrocławia (zaprzysiężony 25 X 1553). Korporacja ta posługiwała się odrębnymi regulaminami ruchu pocztowego wydanymi w 1542.

</doc>
<doc id="1690774" url="https://pl.wikipedia.org/wiki?curid=1690774" title="Miejski Urząd Gońców we Wrocławiu">
Miejski Urząd Gońców we Wrocławiu

(Botenamt), powołany przez Radę Miejską Wrocławia w XVII w. do obsługiwania pilnej korespondencji urzędowej przez pocztę kurierską. Doręczaniem przesyłek pocztowych m.u.g. zajmowali się gońcy piesi na terenie Wrocławia i gońcy konni poza nim. Ok. 1700 rada miasta zatrudniała 12 gońców. 

</doc>
<doc id="1690775" url="https://pl.wikipedia.org/wiki?curid=1690775" title="Baworowski Hrabia">
Baworowski Hrabia

Baworowski – polski herb hrabiowski, odmiana herbu Prus II nadany w zaborze austriackim.
Opis herbu.
Opis stworzony zgodnie z klasycznymi zasadami blazonowania:
"W polu błękitnym wilczekosy złączone u dołu, zachodzące ostrzami na siebie, złote, z zaćwieczonym takimż półtorakrzyżem. Nad tarczą korona hrabiowska. Klejnot: Ramię zbrojne z mieczem. Labry: błękitne, podbite srebrem."
Opis powyższy stworzono za Górzyńskim, który powołuje się na rysunki z archiwum we Lwowie. Jednak takie barwy herbu są niezwykłe, ponieważ herb Prus II miał pole czerwone a figury srebrne. W takich też barwach herb ten rekonstruuje m.in. Juliusz Karol Ostrowski, a za nim Tadeusz Gajl
Najwcześniejsze wzmianki.
Nadany Mateuszowi Baworowskiemu z Baworowa wraz z braćmi Alojzym i Wiktorem Ignacym 27 lipca 1779. Bracia wylegitymowali się następnie 6 września 1782. Podstawą nadania był patent z 1775, szlachectwo galicyjskie oraz udokumentowane pochodzenie od Wacława Baworowskiego. Z rodu tego wywodził się tenisista Adam Baworowski.
Herbowni.
Dwie rodziny herbownych:
graf von Baworow-Baworowski oraz Neronowicz. Prawo do używania nazwiska Neronowicz-Baworowski uzyskał Walerian Neronowicz, adoptowany przez Włodzimierza Baworowskiego 28 listopada 1877.

</doc>
<doc id="1690776" url="https://pl.wikipedia.org/wiki?curid=1690776" title="Kundakunda">
Kundakunda

Aćarja Kundakunda (1. poł. I w n.e., bądź 1. poł III w. n.e.) – dżinijski mnich należący do tradycji digambarów. Autor wielu dzieł filozoficznych, popularnych również wśród śwetambarów.

</doc>
<doc id="1690778" url="https://pl.wikipedia.org/wiki?curid=1690778" title="Sicarius terrosus">
Sicarius terrosus



</doc>
<doc id="1690783" url="https://pl.wikipedia.org/wiki?curid=1690783" title="Katastrofa samolotu wojskowego w Geplak">
Katastrofa samolotu wojskowego w Geplak

Katastrofa samolotu wojskowego w Geplak wydarzyła się 20 maja 2009 roku. Samolot odbywał lot treningowy. Na pokładzie maszyny leciało 98 pasażerów i 14 członków załogi. Samolot sił powietrznych Indonezji Hercules C-130 rozbił się w pobliżu lotniczej bazy wojskowej, w miejscowości Gaplak (inne źródła mówią o miejscowości Madiun) na Jawie Wschodniej.
Według świadków jeszcze w powietrzu doszło na pokładzie maszyny do wybuchu. Zanim samolot spadł na ziemię oderwało się od niego skrzydło. Przed zatrzymaniem w miejscu, staranował cztery domy.

</doc>
<doc id="1690786" url="https://pl.wikipedia.org/wiki?curid=1690786" title="Next Generation Network">
Next Generation Network

NGN (ang. Next Generation Network – sieć następnej generacji) – kluczowe zmiany w architekturze sieci telekomunikacyjnych, które nastąpią w ciągu następnych 5-10 lat.
Ogólna idea NGN polega na tym, że jedna sieć będzie transportować wszystkie informacje (jak głos, dane, wideo) i realizować usługi telekomunikacyjne w postaci pakietowej, tak jak ma to miejsce w Internecie.
Sieci NGN są zwykle budowane w oparciu o protokół internetowy (Internet Protocol) i dlatego często te sieci określa się jako „all-IP”.
Definicja.
Według definicji ITU-T Next Generation Network (NGN), sieć następnej generacji jest to sieć pakietowa realizująca usługi telekomunikacyjne i wykorzystująca wiele szerokopasmowych technik transportowych z gwarancją jakości usług (QoS), i w której funkcje usługowe są niezależne od wykorzystywanych technik transportowych. 
Pozwala to użytkownikom sieci na nieskrępowany dostęp do sieci, do konkurujących ze sobą usługodawców i/lub do wybranych usług. NGN realizuje uogólnioną mobilność, co pozwala na spójne i powszechne świadczenie usług. 
Praktycznie NGN powoduje trzy główne zmiany w architekturze sieci telekomunikacyjnej.
W sieci rdzeniowej, NGN prowadzi do konsolidacji wielu (specjalizowanych lub nakładkowych) sieci transportowych, budowanych w przeszłości dla różnych służb, w jedną rdzeniową sieć transportową (często w oparciu o IP i Ethernet). Między innymi prowadzi to do migracji architektury telefonicznej (PSTN) od komutacji kanałów do VoIP, a także migracji komercyjnej dotychczasowych usług, takich jak X.25, Frame Relay – do nowych usług jak np. VPN albo migracji technicznej przez emulację dotychczasowych usług w NGN.
W sieci dostępowej przewodowej, NGN prowadzi do migracji od oddzielnej obsługi głosu i danych w centralach miejscowych do DSLAM integrujących porty telefoniczne VoIP, co pozwala na wyeliminowanie telefonicznej infrastruktury komutacyjnej. 
W sieci dostępowej telewizji kablowej, NGN prowadzi do migracji realizacji usług VoIP i SIP jako standardu warstwy danych kablowych na bazie standardu DOCSIS.
W NGN jest zdefiniowana separacja sfery transportowej sieci i sfery usługowej sieci. Oznacza to, że jeśli usługodawca chce udostępnić nową usługę, to robi to definiując ją w sferze usługowej, bez uwzględniania sfery transportowej – usługi są niezależne od rozwiązań transportu. Dodatkowo jest tendencja do uniezależniania aplikacji (w tym telefonicznych) od sieci dostępowej i umieszczania ich w urządzeniach końcowych (telefony, komputery osobiste, dekodery).
Standardowe rozwiązania techniczne.
Podstawę NGN stanowią technologie internetowe, a w tym IP i MPLS.
Na poziomie aplikacji SIP przejmuje rolę ITU-T H.323.
Dla aplikacji telefonicznych najważniejszym urządzeniem NGN jest softswitch – urządzenie realizujące połączenia VoIP. Jedną z najważniejszych funkcji softswich’a jest realizacja interfejsu istniejącej sieci telefonicznej (PSTN) poprzez bramy sygnalizacyjne (Signalling Gateways – SG) i bramy medialne (Media Gateways – MG). Termin „softswitch” może być różnie definiowany przez różnych producentów a także może obejmować nieco inne funkcje.
Agent połączeń (Call Agent) jest ogólnym określeniem urządzeń/systemów sterowania połączeniami.
IP Multimedia Subsystem (IMS) jest standardową architekturą funkcji usługowych opartych na mediach internetowych. 

</doc>
<doc id="1690790" url="https://pl.wikipedia.org/wiki?curid=1690790" title="Naczelny Poczmistrz Wrocławia">
Naczelny Poczmistrz Wrocławia

Naczelny Poczmistrz Wrocławia – najwyższy urząd pocztowy we Wrocławiu i na Śląsku, ustanowiony w 1625 roku przez cesarza Ferdynanda II po ustanowieniu pocztowego połączenia Wrocławia z Pragą i Wiedniem. Utworzenie urzędu było podkreśleniem dużej autonomii poczty śląskiej w Rzeszy oraz szybkiego wzrostu znaczenia wrocławskiego węzła komunikacji pocztowej. Naczelny Poczmistrz Wrocławia otrzymał znaczną suwerenność w podejmowanych decyzjach, a także w sprawach finansowych i administracyjnych poczty śląskiej. Mianowany był przez kamerę dworu cesarskiego. Pierwszym naczelnym poczmistrzem wrocławskim został M. Taussacker, wieloletni kurier Kamery Śląskiej, mianowany 24 lipca 1625 roku. 

</doc>
<doc id="1690792" url="https://pl.wikipedia.org/wiki?curid=1690792" title="Okręgowa Zwierzchnia Dyrekcja Poczty">
Okręgowa Zwierzchnia Dyrekcja Poczty

Okręgowa Zwierzchnia Dyrekcja Poczty (niem."Oberpostdirektion"), utworzona rozporządzeniem króla pruskiego z 1849 dotyczącym ujednolicenia poczty na całym obszarze Niemiec. W 1867 funkcjonowało na terenie Niemiec 26 Wyższych Okręgowych Zwierzchnich Dyrekcji Pocztowych, w tym 3 na Śląsku: we Wrocławiu, w Legnicy i Opolu. W 1860 zostały one podporządkowane Ministerstwu Handlu, Rzemiosła i Prac Publicznych. 

</doc>
<doc id="1690793" url="https://pl.wikipedia.org/wiki?curid=1690793" title="Scaphiophryne">
Scaphiophryne

Scaphiophryne – rodzaj płazów bezogonowych z podrodziny Scaphiophryninae w rodzinie wąskopyskowatych (Microhylidae). 
Zasięg występowania.
Rodzaj obejmuje gatunki występujące na Madagaskarze.
Systematyka.
Podział systematyczny.
Do rodzaju należą następujące gatunki:

</doc>
<doc id="1690795" url="https://pl.wikipedia.org/wiki?curid=1690795" title="Johann Peschel">
Johann Peschel

Johann Peschel (XVII/XVIII w.), od 1702 przełożony Wyższego Urzędu Poczty we Wrocławiu. 
Stanowisko przejął po von Michalovsky’m, usuniętym z urzędu za nieumiejętne gospodarowanie finansami poczty śląskiej. Głównym zadaniem postawionym Peschelowi było przeprowadzenie reformy śląskiej. Peschel szybko zyskał opinię dobrego administratora, a szybko i sprawnie przeprowadzone reformy przyniosły mu rozgłos. Przyczynił się także do znacznego unowocześnienia funkcjonowania poczty. W 1721 roku został powołany do rady Kamery Królewskiej.

</doc>
<doc id="1690800" url="https://pl.wikipedia.org/wiki?curid=1690800" title="Weneriusz z Mediolanu">
Weneriusz z Mediolanu

Weneriusz z Mediolanu, wł. "Venerio di Milano" (ur. ?, zm. 409) – biskup Mediolanu, święty Kościoła katolickiego.
Był uczniem św. Ambrożego i biskupem Mediolanu w latach 400-408. Realizując polecenie synodu w Kartaginie wysłał w 401 roku podległych mu duchownych do Afryki w celu wspomożenia miejscowego kleru.
Występował w obronie wygnanego św. Jana Chryzostoma i sprzeciwiał się poglądom głoszonym przez Wigilancjusza.
Jego wspomnienie liturgiczne obchodzone jest 6 maja.

</doc>
<doc id="1690801" url="https://pl.wikipedia.org/wiki?curid=1690801" title="Budynek Poczty Głównej przy ulicy Wita Stwosza we Wrocławiu">
Budynek Poczty Głównej przy ulicy Wita Stwosza we Wrocławiu

Poczta Główna we Wrocławiu – gmach poczty głównej, który znajdował się we Wrocławiu przy ul. Wita Stwosza 25/26. Gmach Poczty Głównej był jednym z najbardziej monumentalnych neobarokowych gmachów Wrocławia. Zniszczony podczas II wojny światowej.
Historia.
Budynek został wybudowany w 1888 roku w stylu neobarokowym. Zaprojektowany przez berlińskich architektów J. Hennickego i H. von Hudego. Elewację zaprojektowali W. Kyllmann i A. Heyden, zaś autorem dekoracji rzeźb był Ch. Behrens. Mieściły się w nim urzędy pocztowe i dwie wielkie sale obsługi klientów.
Wnętrza budynku uległy całkowitemu zniszczeniu w 1945, a po wojnie rozebrano ocalałe mury. 

</doc>
<doc id="1690806" url="https://pl.wikipedia.org/wiki?curid=1690806" title="Poczta klasztorna">
Poczta klasztorna

Poczta klasztorna (benedyktyńska) - powstała w średniowieczu jako jedna z form poczty pieszej i utrzymywana była jeszcze w XVII wieku Zorganizowana przez zakon OO. Benedyktynów w całej Europie. Utrzymywała regularną komunikację pocztową krajową i zagraniczną, a przenosiła korespondencję zakonników między klasztorami. Rozwinięta szczególnie na Śląsku, skąd utrzymywano połączenia pocztowe z Krakowem, Francją, Hiszpanią i Węgrami. Na Dolnym Śląsku poczta klasztorna służyła w średniowieczu wrocławskim biskupom przebywającym w rezydencjach w Nysie i Otmuchowie do przesyłania korespondencji do Wrocławia i Rzymu. W tym czasie istniały już na Śląsku połączenia gończe pomiędzy Lubuszem, Trzebnicą, Krzeszowem, Henrykowem, Kamieńcem Śląskim i Wrocławiem. Z zachowanych z lat 1362, 1373 i 1499 dokumentów wynika, że p.k. gońców zajmowała się także doręczaniem przesyłek pieniężnych. 

</doc>
<doc id="1690808" url="https://pl.wikipedia.org/wiki?curid=1690808" title="Poczta paczkowa we Wrocławiu">
Poczta paczkowa we Wrocławiu

Poczta paczkowa – budynek we Wrocławiu znajdujący się na skrzyżowaniu ulic Purkyniego i Janickiego.
Budynek został zaprojektowany w biurze budownictwa Poczty Rzeszy. Został wzniesiony w miejscu klasztorów dominikanów i dominikanek w 1901. W wyniku przebudowy przeprowadzonej w 1925 dobudowano jedną kondygnację. W 1945 uległ częściowemu zniszczeniu, głównie część telegrafu. Gmach miał spełniać przede wszystkim rolę siedziby telegrafu, głównej poczty paczkowej oraz urzędu celnego. Był siedzibą Telekomunikacji Polskiej S.A.

</doc>
<doc id="1690809" url="https://pl.wikipedia.org/wiki?curid=1690809" title="Poczta piesza we Wrocławiu">
Poczta piesza we Wrocławiu

Pierwsza wzmianka o założeniu poczty pieszej na Dolnym Śląsku pochodzi z 1387 roku, kiedy utworzono we Wrocławiu związek pieszych gońców poczty kupieckiej. W XVI w. ustalono pierwsze regulaminy ruchu pocztowego dla gońców pocztowych. W XVI – XVII w. poczta piesza śląska obsługiwała przede wszystkim pocztę kupców, a gońcy pocztowi przemierzali ściśle oznaczone kursy. Pierwsze połączenia pocztowe śląskiej poczty pieszej zorganizowano na trasie Wrocław – Poznań – Toruń – Gdańsk, jednak dokładnej daty ich uruchomienia nie ustalono. Wiadomo jedynie, że pod koniec XVI w. istniały tu już regularne kursy. Niedbałe wykonywanie obowiązków przez gońców pocztowych spowodowało liczne skargi kupców wrocławskich i gdańskich, co było przyczyną wydania w roku 1604 regulaminów ruchu pocztowego. Po przejęciu poczty pieszej przez Radę Miasta Wrocławia utworzono Pocztową Komorę Śląską, która zorganizowała dodatkowe połączenia pocztowe śląskiej poczty. W XVII w. poczta piesza zanika i zostaje zastąpiona pocztą państwową Komory Śląskiej, która urządza już poczty wozowe oraz poczty konne. 

</doc>
<doc id="1690811" url="https://pl.wikipedia.org/wiki?curid=1690811" title="Pocztowa Komora Śląska">
Pocztowa Komora Śląska

Powołana w 1578 r. jako instytucja nadrzędna i kontrolna śląskiej poczty państwowej. Jej celem było usprawnienie działalności śląskiej poczty. Siedzibę Pocztowej Komory Śląskiej ustanowiono we Wrocławiu. Na jej czele stał agent pocztowy, którego zadaniem było odbieranie i ekspediowanie przesyłek oraz odprawianie gońców pieszych i konnych. Po połączeniu kursów gońców Pocztowej Komory Śląskiej z kursami prywatnej poczty księcia legnickiego Jana Krzysztofa w 1618 r. założono na Dolnym Śląsku państwowy ruch powszechny gońców pocztowych. 

</doc>
<doc id="1690812" url="https://pl.wikipedia.org/wiki?curid=1690812" title="Melanophryne">
Melanophryne

Melanophryne – wyróżniany przez część autorów rodzaj płazów bezogonowych z rodziny wąskopyskowatych, obejmujący gatunki występujące endemicznie w Peru.
Gatunki.
Z analizy filogenetycznej przeprowadzonej przez de Sá i współpracowników (2012) wynika, że dwa gatunki zaliczane do rodzaju "Nelsonophryne" ("N. aequatorialis" i "N. aterrima") nie tworzą kladu, do którego nie należałyby również gatunki zaliczane do rodzaju "Ctenophryne" i być może również "Melanophryne"; w związku z tym autorzy zsynonimizowali rodzaje "Nelsonophryne" i "Melanophryne" z rodzajem "Ctenophryne", przenosząc do tego ostatniego rodzaju gatunki zaliczane we wcześniejszych publikacjach do dwóch pierwszych rodzajów.

</doc>
<doc id="1690816" url="https://pl.wikipedia.org/wiki?curid=1690816" title="Poczta kupiecka">
Poczta kupiecka

Początki poczty kupieckiej na świecie sięgają XIV wieku, kiedy powstała pierwsza poczta kupiecka we włoskich republikach miejskich. Jeszcze w tym wieku rozprzestrzeniła się na inne kraje europejskie. Obsługiwana była przez gońców pieszych, rzadziej konnych. Poczta kupiecka we Wrocławiu utrzymywana była przez zakład pieszych gońców pocztowych, utrzymywanych przez konfraternie kupieckie, a także od XVI wieku korporację posłańców pocztowych. Poczta kupiecka przewoziła korespondencję dotyczącą spraw handlowych, kupieckich i transakcji pieniężnych. W XIV w. pocztę kupiecką zorganizowała Hanza, która swym zasięgiem i działalnością objęła także miasta śląskie. W XV – XVI w. Fuggerowie utworzyli własne faktorie kupieckie we Wrocławiu, Poznaniu i Krakowie. Wiadomo, że kupcy wrocławscy korzystali z pocztowych połączeń Hanzy od 1364 w komunikacji z Norymbergą, Lipskiem, Wiedniem, Pragą i Salzburgiem oraz niektórymi miastami śląskimi (połączenia pocztowe Dolnego Śląska). Liczbę gońców pocztowych ustalały poszczególne miasta. Do Wrocławia Lipsk od 1570 posiadał jednego, a od 1652 dwóch gońców; Berlin od 1614 miał do dyspozycji jednego gońca. Poczta kupiecka przekształciła się w XVII wieku w pocztę kawiarnianą, a w XIX wieku uliczną pocztę dzwonkową.

</doc>
<doc id="1690817" url="https://pl.wikipedia.org/wiki?curid=1690817" title="Połączenia pocztowe Dolnego Śląska">
Połączenia pocztowe Dolnego Śląska

Od wczesnego średniowiecza Wrocław i Dolny Śląsk posiadał pocztowe połączenia z Nysą, Otmuchowem i Rzymem poprzez działające tu najwcześniej poczty klasztorne. W XIV w. urządzono pierwsze poczty prywatne i połączenia pocztowe →poczt kupieckich, pieszych, z Legnicą, Brzegiem, Opolem, Nysą i dalej z Pragą i Gdańskiem. W ciągu XVI w. poszerzyła się komunikacja z Norymbergą (1573), Lipskiem (1596) i Krakowem. W XVI/XVII w. Wrocław posiadał kolejne połączenia poczty pieszej z Gdańskiem, Toruniem i Poznaniem. Po utworzeniu w 1578 Komory Śląskiej nastąpił rozwój połączeń pocztowych związanych m.in. z dworem cesarskim oraz książęcymi siedzibami Piastów. Ks. legnicki Jan Krzysztof utworzył połączenia z Legnicą, zaś ks. brzesko-legnicki Fryderyk - z Brzegiem, Nysą, Opolem, Raciborzem, Cieszynem i Przełęczą Jabłonkowską. Po zajęciu przez Fryderyka II Śląska została utworzona na tych terenach poczta saska. 16 lipca 1625 roku uruchomiono pierwszą na Dolnym Śląsku regularną linię poczty konnej zwyczajnej (Ordentliche Post) na odcinku Wrocław – Praga – Wiedeń. Wówczas utworzono urząd naczelnego pocztmistrza Wrocławia, co świadczyło z dużej pozycji poczty śląskiej w Rzeszy. Nastąpił też rozwój regularnych połączeń pocztowych Wrocławia i Dolnego Śląska z Wiedniem (od 1632), Berlinem (od 1662), Warszawą (od 1670), Pragą (od 1675) i Lipskiem (od 1694). Ok. 1685 uruchomiono szybką pocztę dyliżansową z Hamburga do Wrocławia. W XVIII w. z inicjatywy Komory Śląskiej powstały kolejne połączenia poczty państwowej z Berlinem i Lipskiem. W 1706 uroczyście otworzono trakt pocztowy z Drezna przez Wrocław do Warszawy. W XIX w., wraz z rozwojem kolei żelaznych zaczęto wymianę poczt dyliżansowych, kurierskich i pieszych i coraz częściej korzystać zaczęto z usług kolejowych. Pierwszą na Śląsku kolej żelazną otworzono w 1842 i połączyła ona Wrocław z Oławą. Od 1 lipca 1945 Dolny Śląsk otrzymał lotnicze połączenia pocztowe. Do 1950 z Warszawą, Katowicami, Łodzią i Legnicą. 

</doc>
<doc id="1690819" url="https://pl.wikipedia.org/wiki?curid=1690819" title="Delta (album)">
Delta (album)

Delta – trzeci album studyjny australijskiej wokalistki Delty Goodrem. Został wydany w Australii 20 października 2008 roku przez Epic Records. Goodrem rozpoczęła prace nad krążkiem w 2006 roku i współpracowała z Vince'em Pizzingą, Tommym Lee Jamesem, Jörgenem Elofssonem, Richardem Marxem, Stuartem Crichtonem i Brianem McFaddenem. "Delta" zadebiutował na 1. miejscu australijskiego zestawienia stając się trzecim z rzędu albumem artystki, który osiągnął szczyt. Jest to pierwsza płyta Goodrem wydana w Stanach Zjednoczonych. Na początku 2009 roku piosenkarka odbyła niewielką trasę koncertową promującą album.
Tło albumu.
Historia.
Zgodnie z różnymi artykułami ukazującymi się w gazetach nowy album artystki miał być o wiele lżejszy od poprzednich. Sama Goodrem nazwała go bardzo wesołym albumem. "Postawiłam sobie za cel stworzenie kolejnego bardzo pozytywnego albumu. Bycie niezależną oraz stabilność w moim życiu pozwalają mi cieszyć się kolejnym etapem jeszcze bardziej." Artystka początkowo zaczęła od pisania utworów o których nie chciała mówić, ale które nie odzwierciedlały jej wizji nowego albumu. Poprzez osobę powiązaną z Sony BMG światło dzienne ujrzała wiadomość, jako że album miał być "...żywszym i bardziej inspirującym tonem w jej przygodzie z popem." Kontrastowałoby to z jej poprzednim krążkiem, "Mistaken Identity", który był o wiele cięższy, gdyż w czasie jego nagrywania artystka była krótko po wygranej walce z nowotworem. Początkowo, wczesne utwory napisane na "Deltę" miały podobny charakter do utworów z "Mistaken Identity". Przyczyną znów były wydarzenia w jej życiu osobistym, między innymi rozwód jej rodziców. Jednakże Goodrem powiedziała, że późniejsze sesje nagraniowe były inspirujące i odbudowujące. "Czuję, że moja energia powróciła". Artystka oznajmiła, że cieszyła ją każda minuta pracy nad albumem. Napisała go wspólnie z chłopakiem, Brianem McFaddenem, mimo iż pierwotnie nie było to jej zamierzeniem. O wspólnej pracy artystka wypowiada się bardzo pozytywnie: "On jest świetny w pisaniu piosenek. Byłam onieśmielona jego talentem, ponieważ mamy zupełnie inny styl". Według słów Goodrem, artystka próbowała pisać z innymi twórcami, ale poczynania te nie zapaliły w niej iskierki natchnienia, więc zdecydowała się na współpracę z McFaddenem. Pierwszym utworem spod ich ręki był "Believe Again" – drugi singel z krążka. ""Momentem zwrotnym było napisanie "Believe Again", czyli piosenki otwierającej album. Wcześniej byłam trochę niepewna co do kierunku, którym podążaliśmy, natomiast ten utwór obrócił wszystko dokoła mnie i pokazał wiele różnych dróg."" "Delta" to nowe brzmienie artystki; zgodnie z jej słowami "...jest bardzo świeży, ludzie będą mogli zobaczyć, że dorosłam i posunęłam się naprzód". Goodrem ujawniła, że napisała 150 piosenek na album, a "In This Life" była jedną z tych, które nie miały się na nim znaleźć. Powiedziała także, że duży wpływ miał na nią jej pobyt w Londynie; "Moja postawa jest dokładnie taka sama – mam te same zasady, tych samych rodziców – ale mieszkałam w Londynie, gdzie miałam świetnych przyjaciół." Na albumie próżno szukać wielu dramatycznych ballad, za to możemy posłuchać wielu mocnych, popowych utworów.
Single.
30 lipca 2007 roku "Sydney Morning Herald" oznajmił, że wydane zostaną "przynajmniej" cztery single z albumu. 8 października 2008 roku Goodrem ogłosiła, że kolejne single nie są przewidziane.
Niewydany album.
Delta to także tytuł niewydanego albumu wokalistki, który był nagrywany na przełomie lat 1999–2000, kiedy to nastoletnia wtedy Goodrem współpracowała z niewielką, niezależną wytwórnią muzyczną, Empire Records.
Tło albumu.
Kiedy Goodrem miała 15 lat jej pierwszy manager, Glenn Wheatley, podpisał umowę z niezależną wytwórnią płytową Empire Records aby sprawdzić, czy ma ona potencjał muzyczny. Między czerwcem 1999 a czerwcem 2000 artystka pracowała z producentami Paulem Higginsem i Trevorem Carterem nad trzynastoma utworami na album mający otrzymać tytuł "Delta". 15-letnia Goodrem miała w tych utworach emulować popowe brzmienie ówczesnych gwiazd muzyki kierowanej dla nastolatków, takich jak Spice Girls, Britney Spears czy Mandy Moore. Większość utworów została napisana przez Cartera, ale w kilku współautorką była Goodrem, a piosenkę "Love" napisała ona samodzielnie. Na potrzeby albumu została zorganizowana sesja fotograficzna (niektóre zdjęcia ujrzały światło dzienne), a także nakręcony został teledysk do utworu "Say", który później wyciekł do internetu. Higgins zaniósł album do Village Roadshow, gdzie zgodzono się go wypromować i wydać lecz umowa została odrzucona przez rodziców Goodrem. We wrześniu 2000 roku Goodrem podpisała umowę z Sony Music, a prace nad wydaniem albumu zostały zaniechane. Rok później Goodrem wydała swój debiutancki singel, "I Don’t Care", a pod koniec 2002 roku utwór "Born to Try", który odniósł międzynarodowy sukces.
Postępowanie prawne.
W marcu 2004 roku, kiedy Goodrem walczyła z nowotworem ziarnicy złośliwej, Higgins i Carter ogłosili, że zamierzają wydać album. Ich chęć sprzedaży albumu miała rozpocząć wojnę przetargową pomiędzy wytwórniami. Po ogromnym sukcesie debiutanckiego albumu artystki, "Innocent Eyes", który rozszedł się w nakładzie 2,5 miliona kopii, eksperci branży muzycznej szacowali wartość oferty w granicach od 1,5 miliona do 15 milionów dolarów. Kiedy Goodrem i jej rodzina potępili zamiar wydania albumu wszczęte zostało postępowanie prawne. Prawnicy Goodrem utrzymywali, że album został zmontowany z niedokończonego dema, które nie nadawało się do komercjalnego wydania. Po dużym zainteresowaniu ze strony mediów sprawa zakończyła się ugodą. W zamian za niewydanie albumu Carter i Higgins otrzymali niesprecyzowane zadośćuczynienie.

</doc>
<doc id="1690820" url="https://pl.wikipedia.org/wiki?curid=1690820" title="Syrinx">
Syrinx



</doc>
<doc id="1690822" url="https://pl.wikipedia.org/wiki?curid=1690822" title="Poczta prywatna we Wrocławiu">
Poczta prywatna we Wrocławiu

Poczty prywatne powstały na terenie Wrocławia i Dolnego Śląska w XIX wieku, działając obok poczt niepaństwowych istniejących w wiekach średnich i nowożytnych. Miały one odciążyć pocztę państwową we wzrastającym ruchu pocztowym. Do 1900, kiedy z dniem 31 marca zlikwidowano wszystkie poczty prywatne na terenie Niemiec, działało we Wrocławiu dziewięć przedsiębiorstw prywatnych zajmujących się przyjmowaniem, dostarczaniem i rozprowadzaniem korespondencji i przesyłek pocztowych. Poczty te wydawały swoje odrębne znaczki oraz koperty i blankiety telegramów.
Dienstmanns-Institut.
Powstała po 1860 jako pierwsza prywatna poczta we Wrocławiu. Siedziba mieściła się przy Reuchestrasse 57 (obecnie ul. Ruska). Prawdopodobnie wydawała ona własne znaczki (dziś ich autentyczność jest kwestionowana i przypuszcza się tu nieuczciwą działalność kolekcjonerów) i trudniła się rozprowadzaniem korespondencji. Właścicielami firmy byli Motitz Kelbars i Eduard Niehe.
Speditions-Firma R. Hahn.
Powstała w latach 80. XIX w. Jako jedyna poczta prywatna Wrocławia nie wydała własnych znaczków i całostek.
Neue Breslauer Packet Express-Beförderung.
Firma pocztowa Arnolda Freunda, działająca w latach 1886-1887 przy Blücherplatz 11 (Pl. Solny). Trudniła się ekspresowym przewozem pakietów. Po niespełna rocznej działalności we Wrocławiu została przeniesiona w kwietniu 1887 do Zgorzelca.
Breslauer Transport-Bureau.
Wrocławskie Biuro Transportowe Witalisa Sobiepańskiego było najdłużej działającą pocztą prywatną. Mieściło się przy Carlstrasse 36 (ul. Kazimierza Wielkiego). Firma istniała od listopada 1890 do 1942 (lub 1944), z tym że od 1900 już nie jako poczta prywatna. W 1890 wydała pięć znaczków o wartości 5, 10, 20, 30 i 50 fenigów.
Breslauer Packetfahrt-Gesellschaft.
Firma J. Offermanna i M. Meissnera powstała 15 lipca 1896 i mieściła się przy Tauentzienstrasse 41 (ul. Kościuszki). Działała ona jeszcze w czasach międzywojennych. Do 1906 wydała 46 własnych znaczków pocztowych w wielu odmianach.
Bierfbeförderung Hammonia.
Mieszcząca się przy Reuchestrasse (ul. Ruska). Została założona przez Węgra, Salomona Szandora Kuhé, 24 (lub 27) grudnia 1886. Była to filia centrali hamburskiej poczty prywatnej. Posługiwała się początkowo znaczkami poczty hamburskiej, a w 1887 wydała własny znaczek o nominale 2 fenigów i trzy karty pocztowe. Wrocławski oddział Hammonii został zamknięty 19 lutego 1887.
Hansa-Stadtbrief-Beförderung.
Największa i najsprawniej działająca prywatna poczta Wrocławia. Działała od 2 marca 1893 do 31 marca 1900. Posiadała własne oddziały w 53 miastach Niemiec, zaś na terenie Wrocławia 7 biur przy Büttnerstasse 7 (ul. Rzeźnicza; główna centrala), Friedrichstrasse 51 (ul. Kolejowa), Teichstrasse 29 (ul. Stawowa), Klosterstrasse 28 (ul. Traugutta), Hirschstrasse 40 (ul. Sępa-Szarzyńskiego), Jägerstrasse 3 (ul. Myśliwska) i ostatnie przy nieznanej ulicy. W latach 1893-1897 Hansa wydała 15 własnych znaczków pocztowych o różnych wzorach rysunkowych, w tym jeden okolicznościowy we wrześniu 1897 z okazji żydowskiego Nowego Roku 5658 z dwujęzycznym nadrukiem niemiecko-hebrajskim. Poza tym emitowała w tych latach własne kartki pocztowe (9 wzorów), sekretniki (7 wzorów) i 2 koperty. W 1900 wydrukowała także pożegnalną kartkę pocztową z podobizną listonosza i wrocławskiego Ratusza z wydrukowaną datą 31 marca 1900 (data likwidacji poczt prywatnych w Niemczech).
Neue Stadtpost (Zeitung-Drucksachen Stadtbrief-Beförderung).
Poczta działająca w latach 1886-1900, założona została przez Reimaya i Matere’a. Jeszcze w 1886 została przejęta przez Hansę, działając jednak pod własną nazwą. Pierwsze dwa znaczki poczta ta wydała w 1896, dalsze cztery w 1897 i 1898.
Courier.
Niewielkie przedsiębiorstwo należące do kupca Eugena Boronowa. Działało ono od 1 listopada 1886 do 1900 przy Schweidnitzerstrasse 31 (ul. Świdnicka). Wydało 8 znaczków pocztowych, 4 kartki i 6 sekretników.

</doc>
<doc id="1690823" url="https://pl.wikipedia.org/wiki?curid=1690823" title="Haron Keitany">
Haron Keitany

Haron Keitany (ur. 17 grudnia 1983) - kenijski lekkoatleta – średniodystansowiec.
Osiągnięcia.
Mimo znakomitej formy w sezonie olimpijskim Keitany nie wystąpił podczas igrzysk olimpijskich (Pekin 2008) nie kwalifikując się do kenijskiej reprezentacji na tę imprezę (zajął 4. lokatę w wewnętrznych kenijskich kwalifikacjach, na igrzyska pojechała najszybsza trójka).

</doc>
<doc id="1690826" url="https://pl.wikipedia.org/wiki?curid=1690826" title="Rada Dworu i Poczty we Wrocławiu">
Rada Dworu i Poczty we Wrocławiu

Rada Dworu i Poczty we Wrocławiu – organ poczty pruskiej w prowincji śląskiej. Powołana zarządzeniem króla pruskiego z 2 sierpnia 1743 w celu kontroli i nadzorowania działalności urzędów pocztowych. Podlegała Zarządowi Poczty Pruskiej przy Wyższym Urzędzie Poczty we Wrocławiu, zaś organem nadrzędnym Rady Dworu i Poczty była Kamera wojny i domen we Wrocławiu (Kriegs-und Domänen Kammer in Breslau). W I poł. XVIII wieku kierował Radą inspektor Hänel.
Ustanowienie Rady Dworu i Poczty było ostatnim etapem procesu nadawania poczcie śląskiej w I poł. XVIII wieku dużej samodzielności, czego uwieńczeniem był układ zarządu poczty wrocławskiej z rządem pruskim zawarty w Berlinie w 1743. Na jego podstawie Rada Dworu i Poczty otrzymywała do swojej Kasy Poczty Śląskiej wszystkie wpływy pochodzące z usług poczty prowincji śląskiej, a także cieszyła się swobodą działania w pruskim systemie administracyjnym.
Prusy stworzyły administrację pocztową na Śląsku po zajęciu tej prowincji po wojnach śląskich w latach 40. XVIII wieku. Poczta pruska opierała się na Ordynacji pocztowej z 1712 oraz edykcie pocztowym w 1715.

</doc>
<doc id="1690829" url="https://pl.wikipedia.org/wiki?curid=1690829" title="Regulamin Ruchu Pocztowego">
Regulamin Ruchu Pocztowego

Regulamin Ruchu Pocztowego – najstarsze znane rozporządzenie Rady Miejskiej Wrocławia dotyczące ruchu pocztowego na Śląsku pochodzi z 17 VI 1542.
Ustalało ono opłaty gońców pocztowych i określało sankcje karne za nadużycia gońców. Opłata gońca za dostarczenie przesyłki na odległość do 15 mil nie mogła przekroczyć 1 grosza. Za niewykonanie zlecenia groziła gońcowi kara więzienia, a w razie powtórzenia odmowy – wydalenie z miasta. W związku z dynamicznym wzrostem połączeń pocztowych Wrocławia rozpoczęto wydawanie specjalnych regulaminów dla gońców. Pierwszy powstał 10 III 1573 i określał zasady ruchu pocztowego z Wrocławia do Norymbergi oraz ustanawiał specjalny nadzór ogólny nad gońcami, oddając go trzem zamożnym kupcom wrocławskim pochodzącym z nominacji Rady Miejskiej. Ustalono także stałą liczbę 40 zaprzysiężonych gońców wrocławskich, opłatę w wys. 3 groszy wrocławskich za dostarczenie listu oraz czas trwania drogi gońca między Wrocławiem a Norymbergą na 10 do 11 dni w zależności od pory roku. W 1596 nadano oddzielny regulamin gońcom na trasie Wrocław – Lipsk. Ustalono w nim czas przyjścia i odprawienia posłańca: z Wrocławia po południu w sobotę, a w Lipsku miał się stawić następnego piątku i z powrotem z Lipska wychodził we wtorek, a do Wrocławia miał przybyć w niedzielę wieczór. Kupcy wymienieni w regulaminie byli zwolnieni od opłaty pocztowej, a inni kupcy uiszczali 4 grosze od przesyłki. Pozostali, którzy korzystali z usług gońców mieli wnosić opłaty ustalone przez samych gońców. W 1604 radni Wrocławia, Gdańska, Torunia i Poznania zawarli wspólne przepisy regulujące ruch poczty pieszej na trasie Wrocław-Gdańsk. Połączenie pocztowe Wrocławia z Gdańskiem obsługiwać miało regularnie 4 gońców pocztowych: po dwóch z tychże miast. Drogę z Wrocławia do Gdańska posłańcy mieli przebyć w ciągu 9 dni, a w zimie w ciągu 11 dni. Określono także ścisłe zasady zachowania się gońców podczas podróży. Kolejne unormowania ruchu i działalności poczty śląskiej ogłoszono 9 III 1635. Wydany przez radę miasta Regulamin Związku Gońców Cesarskiego Miasta Wrocławia utrzymywał w mocy postanowienia wcześniejszych regulaminów, a ponadto nakazywał osobiste dostarczenie przez gońca pocztowego zleconej mu przesyłki, sporządzanie przez przełożonego szczegółowego spisu przychodzącej i odchodzącej poczty, zachowanie tajemnicy korespondencji oraz narzucał szybkość obiegu poczty. Nałożono też surowe kary za spóźnienie się gońca (pieniężne, a za trzecim razem miał być wydalony z miasta).

</doc>
<doc id="1690832" url="https://pl.wikipedia.org/wiki?curid=1690832" title="Dan Plato">
Dan Plato

Daniel (Dan) Plato (ur. 5 października 1960) — południowoafrykański samorządowiec, od 2009 burmistrz Kapsztadu.
W latach osiemdziesiątych angażował się w działania przeciwko apartheidowi. W 1990 przystąpił do Partii Narodowej, później (od 1997) był członkiem Nowej Partii Narodowej. W 2002 znalazł się w szeregach Aliansu Demokratycznego. W 2006 wybrany radnym Kapsztadu. 12 maja 2009 objął obowiązki prezydenta miasta po tym, jak dotychczasowa burmistrz Helen Zille została zaprzysiężona na premiera Kraju Przylądkowego Zachodniego.

</doc>
<doc id="1690835" url="https://pl.wikipedia.org/wiki?curid=1690835" title="Rejony Telekomunikacji Wrocław">
Rejony Telekomunikacji Wrocław

Wydzielona część Zakładu Telekomunikacji wchodzącego w skład Okręgów Telekomunikacji Polskiej S.A. Na terenie woj. dolnośląskiego Zakłady Telekomunikacji mieszczą się we Wrocławiu, w Wałbrzychu, Legnicy i Jeleniej Górze. Pierwsze po wyzwoleniu rejony telekomunikacji utworzono 1 VIII 1945. Siedziby Rejonowych Urzędów Telegraficzno-Telefonicznych ulokowano wówczas we Wrocławiu, Legnicy, Jeleniej Górze, Wałbrzychu i Zielonej Górze. RUTT Wrocław sprawował zwierzchnią władzę nad Nadzorem Technicznym Okręgowych Urzędów Pocztowo-Telekomunikacyjnych we Wrocławiu, Brzegu, Miliczu, Namysłowie, Oleśnicy, Oławie, Sycowie, Strzelinie i Trzebnicy. RUTT Legnica nadzorował OUPT w Głogowie, Górze Śląskiej, Jaworze, Lubinie, Środzie, Wołowie i Złotoryi; RUTT w Jeleniej Górze: Jelenia Góra, Kamienna Góra, Bolesławiec, Lubań, Lwówek i Zgorzelec; RUTT w Wałbrzychu: Wałbrzych, Bystrzycę Kłodzką, Kłodzko, Rychbach, Świdnicę i Ząbkowice; RUTT w Zielonej Górze: Zieloną Górę, Gubin, Kożuchów, Szprotawę, Żagań i Żorów. 

</doc>
<doc id="1690836" url="https://pl.wikipedia.org/wiki?curid=1690836" title="Stempel okolicznościowy">
Stempel okolicznościowy

Stempel okolicznościowy – stempel pocztowy stosowany z okazji organizowanych imprez, jubileuszy, targów, wystaw itp. Używany jest zazwyczaj przez jedną lub kilka placówek pocztowych wyznaczonych do jego rozpowszechniania. Jest on większy od codziennego stempla pocztowego, z okolicznościowym napisem i najczęściej rysunkiem propagującym dane wydarzenie. Najstarszy znany stempel pochodzi z Wielkiej Brytanii z roku 1851.
Historia.
We Wrocławiu używane były od końca XIX wieku. Początkowo sporadycznie, a od 1913 coraz częściej. Po II wojnie światowej stały się bardzo popularne. Pierwszy stempel okolicznościowy w tym czasie użyty został na Dolnym Śląsku w sierpniu 1945 roku z okazji zjazdu przemysłowego Ziem Odzyskanych. Dało to początek corocznej akcji stosowania na Dolnym Śląsku kilku do kilkunastu rocznie stempli okolicznościowych związanych tematycznie z aktualnymi wydarzeniami w śląskich miastach.

</doc>
<doc id="1690838" url="https://pl.wikipedia.org/wiki?curid=1690838" title="Zygmunt Szparkowski">
Zygmunt Szparkowski

Zygmunt Szparkowski (ur. 26 listopada 1902 w Nasielsku, zm. 7 lipca 1988 we Wrocławiu) – polski inżynier, automatyk i informatyk, współtwórca polskiej automatyki oraz Wydziału Łączności (1951/1952, 1956–1960) i Wydziału Elektroniki Politechniki Wrocławskiej. Rektor tej uczelni.
Życiorys.
Absolwent Politechniki Warszawskiej, podczas studiów związany z korporacją Coronia (pełnił m.in. funkcję oldermana). W 1939 naczelnik wydziału w Ministerstwie Poczt i Telegrafów. W 1939 był naczelnikiem wydziału ministerstwa, gdy podczas oblężenia Warszawy kierował pracami cywilnego personelu telekomunikacji. Członek AK, w czasie okupacji we własnym warsztacie składał sprzęt łącznościowy, pracował w wytwórni amunicji. Dwukrotnie został odznaczony Krzyżem Walecznych. W 1945 organizował łączność na Dolnym Śląsku. Od 1950 profesor Wydziału Mechaniczno-Elektrycznego Politechniki Wrocławskiej, gdzie zorganizował Katedrę Teletechniki, przekształconą w 1956 w pierwszą w Polsce Katedrę Telemechaniki i Automatyki. W latach 1952–1955 prorektor, a w latach 1960–1969 rektor Politechniki Wrocławskiej. Podczas wydarzeń Marca 1968, pełniąc funkcję rektora, protestujących skreślał z listy studentów i zeznawał przeciwko nim.
Za działalność naukową, dydaktyczną i społeczną otrzymał odznaczenia państwowe Order Sztandaru Pracy I Klasy i Krzyż Kawalerski Orderu Odrodzenia Polski, Odznakę Zasłużonego dla Dolnego Śląska, Odznakę Budowniczego miasta Wrocławia, tytuł doktora honoris causa Politechniki Wrocławskiej (16 XII 1974) oraz Uniwersytetu Technicznego w Dreźnie (12 X 1978)

</doc>
<doc id="1690839" url="https://pl.wikipedia.org/wiki?curid=1690839" title="Juan Van Deventer">
Juan Van Deventer

Juan Van Deventer (ur. 26 marca 1983) – południowoafrykański lekkoatleta, średniodystansowiec.

</doc>
<doc id="1690842" url="https://pl.wikipedia.org/wiki?curid=1690842" title="Aleksander Śnieżko (historyk)">
Aleksander Śnieżko (historyk)

Aleksander Śnieżko (ur. 1896 - zm. 13 lipca 1975 roku) - pierwszy dyrektor Muzeum Poczty i Telekomunikacji we Wrocławiu, historyk poczty i filatelista, publicysta, autor licznych artykułów dotyczących historii polskiej poczty, a także wydań książkowych, kolekcjoner ekslibrisów. 
Aleksander Śnieżko był organizatorem i pierwszym dyrektorem Muzeum Poczty i Telekomunikacji w latach 1956–1965. Jako historyk poczty Publikował na łamach "Komunikatu Wewnętrznego Oddziału Krakowskiego PZF", "Filatelisty", "Łódzkiego Biuletynu Filatelistycznego", "Union Postale", "Ziemi Lidzkiej", "Łącznika Pocztowego", "Stolicy", "Słowa Polskiego", "Sammler-Express" (Berlin) i innych. Jest autor około 400 publikacji, m.in.: "Kościół farny w Mirze. Szkic monograficzny 1587–1937" (Lida 1937), "Dworek Mickiewiczowski w Nowogródku. Monografia historyczna" (Wilno 1930), "Szkice z dziejów poczty śląskiej" (Zamość 1957), "Polska literatura filatelistyczna 1894–1951. Monografia bibliograficzno-biograficzna" (Turkowice b.r.w.), "Poczta polska w Stambule 1766-1922" (Warszawa 1960), "Ekslibrisy filatelistyczne" (Wrocław 1957), "Dawne szyldy pocztowe" (Wrocław 1962), "Historiografia poczty polskiej" (Warszawa 1959), "Ekslibrisy filatelistyczne" (Wrocław 1957), "Motyw pocztowy w ekslibrisie" (Wrocław 1963). Jego praca dotycząca pierwszej zasadniczej reorganizacji poczty polskiej pt. "La première réorganisation fondamentale des postes polonaises et les premiéres relations avec l’étranger" (1956) opublikowana została w języku francuskim, niemieckim, angielskim, arabskim, chińskim, hiszpańskim i rosyjskim. 
A. Śnieżko kolekcjonował ekslibrisy o tematyce pocztowej i filatelistycznej. Przekazał swój zbiór w darze Muzeum Poczty i Telekomunikacji we Wrocławiu, gdzie stał się podstawą nowych zbiorów.
Odznaczony został Krzyżem Kawalerskim Orderu Odrodzenia Polski i złotą odznaką „Zasłużony Pracownik Łączności”. W 1987 wydany został znaczek z podobizną A. Śnieżki. 

</doc>
<doc id="1690843" url="https://pl.wikipedia.org/wiki?curid=1690843" title="Juan Pierre van Deventer">
Juan Pierre van Deventer



</doc>
<doc id="1690845" url="https://pl.wikipedia.org/wiki?curid=1690845" title="Mühldorf">
Mühldorf

Geografia.
Polska.
Dawna nazwa miejscowości:

</doc>
<doc id="1690847" url="https://pl.wikipedia.org/wiki?curid=1690847" title="Marek Grechuta Anawa">
Marek Grechuta Anawa



</doc>
<doc id="1690849" url="https://pl.wikipedia.org/wiki?curid=1690849" title="Telefonia Dolnego Śląska">
Telefonia Dolnego Śląska

Telefonia na Dolnym Śląsku
Do 1944 roku.
Według stanu z 1938 roku na Dolnym Śląsku działało wówczas 60 central telefonii międzymiastowej, 550 miejscowej i 700 abonenckiej. Położonych było 3100 km kabli sieci miejscowej, 2000 km dalekosiężnej i okręgowej oraz 6700 km napowietrznej międzymiastowej. W samym Wrocławiu działały cztery duże centrale telefoniczne: Centrum, Północ, Południe i Stefan oraz dwie lokalne: w Leśnicy i na Psim Polu.
Zniszczenia wojenne.
Po wyzwoleniu Twierdzy Wrocław dokonano szacunkowego bilansu zniszczeń urządzeń telekomunikacyjnych na Dolnym Śląsku. W 70 procentach zniszczone zostały centrale telefoniczne (42 międzymiastowe, 385 miejscowych i około 490 abonenckich), w 50 procentach kable sieci miejscowej (razem 1600 km kabli), w 60 procentach kable dalekosiężne i okręgowe (1200 km) i w 80 procentach telefoniczne linie napowietrzne międzymiastowe (ok. 5400 km). Ponadto zniszczeniu uległa połowa budynków pocztowo-telekomunikacyjnych, 80 procent sprzętu i innego inwentarza oraz 90 procent środków przewozowo-transportowych. Zniszczenia dotknęły głównie północnych rejonów Dolnego Śląska, zaś południowe rejony, z niewielkimi wyjątkami, ocalały od zniszczeń. Z tych rejonów później gromadzono sprzęt telekomunikacyjny do odbudowy sieci Dyrekcji Okręgu Poczt i Telegrafów we Wrocławiu.
Okres powojenny.
Po zakończeniu działań wojennych rozpoczęła się odbudowa systemu telefonicznego na Dolnym Śląsku. Pierwsza centrala telefoniczna uruchomiona została tuż po wyzwoleniu, w Opolu, która obsługiwała wszystkie rozmowy międzymiastowe rejonu przez 5-numerową łącznicę. Pierwszy Rejonowy Urząd Telefoniczno-Telegraficzny na Dolnym Śląsku rozpoczął działalność 16 maja 1945 roku w Legnicy. Obsługiwał Dyrekcję Okręgu Poczt i Telegrafów we Wrocławiu oraz większość administracji terytorialnej Dolnego Śląska. We Wrocławiu 1 sierpnia tego samego roku uruchomiono tymczasową łącznicę telefoniczną ruchu publicznego na 20 numerów. W ten sposób otrzymano pierwsze połączenie międzymiastowe Wrocław-Kalisz. Osobną centralę telefoniczną Wrocław otrzymał 14 sierpnia 1945, co umożliwiło sprawniejsze połączenie z niektórymi miastami Dolnego Śląska. Posiadała ona 18 570 numerów, w tym 100 we Wrocławiu, z czego zdecydowana większość przeznaczona była do obsługi instytucji administracyjno-gospodarczych i społeczno-politycznych. Od 7 grudnia 1945 roku miasto otrzymało kolejne połączenie z Łodzią, Katowicami, Krakowem i Warszawą. W marcu roku 1946 zwiększono ilość numerów telefonicznych do 20 000 i uruchomiono połączenia z Opolem, Poznaniem, Kaliszem, Wałbrzychem, Jelenią Górą, Kłodzkiem, Dzierżoniowem, Świdnicą, Nową Solą, Ziębicami i Żaganiem. W roku 1947 powstały we Wrocławiu dwie nowe centrale automatyczne: „Ratusz” i „Sępolno”. Powiększała się również liczba numerów telefonicznych na Dolnym Śląsku: w 1950 było 31 170 numerów, w 1960 – 49 857, w 1970 – 108 065, w 1980 – 174 264. W 1948 utworzono ponadto Rejonowe Urzędy Telefoniczno-Telegraficzne w Brzegu, Jeleniej Górze, Kłodzku, Legnicy, Nowej Soli, Wałbrzychu i kolejny we Wrocławiu. Dynamiczny rozwój telefonii dolnośląskiej dał temu regionowi na początku lat 60. miano najlepiej zautomatyzowanej telekomunikacji, zaś od końca lat 80. Dolny Śląsk jest w czołówce województw o największej sieci telefonii bezprzewodowej. Systematycznie zwiększa się również liczba odbiorców telefonicznych. W latach 1961–1965 przyłączono w okręgu dolnośląskim 25,8 tysiąca abonentów, w latach 1966–1970 – 19,3 tysiąca, 1971-1975 – 29,4 tysiąca, 1976-1980 – 42,2 tysiące. Od roku 1990 monopolistą telefonii i telegrafii pozostawała Telekomunikacja Polska S.A.

</doc>
<doc id="1690850" url="https://pl.wikipedia.org/wiki?curid=1690850" title="Stereocyclops">
Stereocyclops

Stereocyclops – rodzaj płaza bezogonowego z podrodziny Gastrophryninae w rodzinie wąskopyskowatych (Microhylidae). 
Zasięg występowania.
Rodzaj obejmuje gatunki występujące w Mata Atlântica wschodniej Brazylii od Alagoas na południe do São Paulo.
Systematyka.
Podział systematyczny.
Do rodzaju należą następujące gatunki:

</doc>
<doc id="1690853" url="https://pl.wikipedia.org/wiki?curid=1690853" title="Squash na World Games 1997">
Squash na World Games 1997

Wyniki turnieju squasha na World Games 1997. Zawody te odbyły się w dniach 11, 16 i 17 sierpnia w Suurhalli Exhibition.

</doc>
<doc id="1690854" url="https://pl.wikipedia.org/wiki?curid=1690854" title="Roberto Sbarra">
Roberto Sbarra

Roberto Sbarra – piłkarz argentyński, pomocnik. Później trener.
Sbarra rozpoczął karierę piłkarską w 1931 roku w klubie Estudiantes La Plata. Razem z nim w Estudiantes zaczął grać jego brat Raúl Sbarra.
Jako piłkarz klubu Estudiantes wziął udział w turnieju Copa América 1935, gdzie Argentyna została wicemistrzem Ameryki Południowej. Sbarra zagrał tylko w ostatnim meczu z Urugwajem, gdzie w 31 minucie zastąpił na boisku Antonio De Mare.
Wciąż jako gracz klubu Estudiantes wziął udział w turnieju Copa América 1941, gdzie Argentyna zdobyła mistrzostwo Ameryki Południowej. Sbarra zagrał we wszystkich czterech meczach - z Peru, Ekwadorem, Urugwajem i Chile.
Zaraz po zwycięskich mistrzostwach kontynentalnych przeniósł się do klubu CA Huracán, gdzie grał do 1945 roku. Łącznie w pierwszej lidze argentyńskiej rozegrał 231 meczów i zdobył 12 bramek.
W latach 1935-1941 rozegrał w reprezentacji Argentyny 10 meczów.
Po zakończeniu kariery piłkarskiej Sbarra został trenerem - w 1947 roku opiekował się drużyną Gimnasia y Esgrima La Plata, a w 1960 roku doprowadził klub CA Independiente do tytułu mistrza Argentyny.

</doc>
<doc id="1690855" url="https://pl.wikipedia.org/wiki?curid=1690855" title="James Kwalia C'Kurui">
James Kwalia C'Kurui



</doc>
<doc id="1690856" url="https://pl.wikipedia.org/wiki?curid=1690856" title="Telegrafia we Wrocławiu">
Telegrafia we Wrocławiu

W państwie pruskim istniała od lat 30 XIX w. Wyodrębniono wówczas w całych Prusach 26 Wyższych Urzędów Okręgowych Poczty zajmujących się także przesyłaniem informacji drogą telegraficzną. Służyły temu wydzielone Oddziały. Od 1871 telegraf i poczta podporządkowane zostały Centralnemu Zarządowi Poczty i Telegrafu Rzeszy. Pierwszy telegraf elektryczny został uruchomiony w 1848. W 1875 nastąpiło scalenie struktur telegraficznych z pocztowymi. Do 1939 we Wrocławiu funkcjonowały 2 Urzędy Telegraficzne (Telegraphenamt) przy Pl. Muzealnym 11, 2 urzędy rozmów międzymiastowych i międzykrajowych (Fernsprechamt) i 1 punkt telegramów. Po zakończeniu II wojny światowej starano się odbudować ze zniszczeń dolnośląską telegrafię. Pierwsze po II wojnie światowej uruchomienie aparatury telegrafii wielokrotnej nastąpiło we Wrocławiu w 15 lutego 1946, co umożliwiło uzyskanie dalekopisowej łączności telegraficznej z wieloma miastami Polski, m.in. z Katowicami, Warszawą, Łodzią, Krakowem i Poznaniem. Poprzedzało ją uruchomienie 15 listopada 1945 dalekopisowego połączenia telegraficznego Wrocław-Katowice, a 5 grudnia Wrocław-Warszawa. W marcu 1946 uruchomiono z odzyskanego sprzętu centralę miejską we Wrocławiu, a następnie centralę międzymiastową z łączami do Warszawy, Poznania, Opola, Kalisza, Katowic, Wałbrzycha, Jeleniej Góry, Dzierżoniowa, Żagania, Kłodzka, Ziębic, Nowej Soli i Świdnicy. W tym samym roku uruchomiono w Legnicy drugą centralę międzymiastową. Do końca 1946 działać zaczęły na Dolnym Śląsku 366 placówki telegraficzne. W 1966 uruchomiono pierwszą automatyczną centralę telegraficzną. Dynamiczny wzrost usług telegraficznych na Dolnym Śląsku nastąpił na przełomie lat 70. i 80. Od 1 stycznia 1992 nastąpiło wydzielenie z przedsiębiorstwa Polska Poczta, Telegraf i Telefon odrębnego podmiotu prawnego Telekomunikacja Polska S.A., która przejęła usługi telegraficzne.

</doc>
<doc id="1690857" url="https://pl.wikipedia.org/wiki?curid=1690857" title="Greater Art">
Greater Art

Greater Art – pierwszy album studyjny grupy muzycznej Lake of Tears wydany w 1994 roku. W przeciwieństwie do ich późniejszych albumów Greater Art należy stylistycznie wyłącznie do podgatunku doom metal.

</doc>
<doc id="1690859" url="https://pl.wikipedia.org/wiki?curid=1690859" title="Telekomunikacja dolnośląska">
Telekomunikacja dolnośląska

Oddzielne służby telekomunikacyjne (telefonia) na Dolnym Śląsku powstały 1 sierpnia 1945 na skutek podziału terytorialnego służby telekomunikacyjnej na terenie Dyrekcji Okręgu Poczt i Telegrafów na 5 rejonów. Utworzono wówczas Rejonowe Urzędy Telefoniczno-Telegraficzne, które objęły Nadzór Teletechniczny nad obwodami pocztowo-telekomunikacyjnymi. Były to:
W 2. poł. lat 80. z użytku zaczęto wycofywać dalekopisy, których miejsce zajęły faksy, czyli urządzenia przesyłające wiadomość pisemną na odległość połączone z telefonami. W 1992 nastąpiło wyodrębnienie się z przedsiębiorstwa Polska Poczta, Telegraf i Telefon instytucji pod nazwą Telekomunikacja Polska S.A.

</doc>
<doc id="1690860" url="https://pl.wikipedia.org/wiki?curid=1690860" title="Peimeng Zhang">
Peimeng Zhang



</doc>
<doc id="1690861" url="https://pl.wikipedia.org/wiki?curid=1690861" title="Kai Hu">
Kai Hu



</doc>
<doc id="1690864" url="https://pl.wikipedia.org/wiki?curid=1690864" title="Urzędy pocztowe Wrocławia">
Urzędy pocztowe Wrocławia

Pierwszy państwowy urząd pocztowy Wrocławia powstał na przełomie XVII i XVIII w., jako część systemu pocztowego monarchii habsburskiej. Mieścił się w oficynie ratusza miejskiego. W XVIII w. przeniesiony został na ob. ul. Uniwersytecką. Zlikwidowano go po przyłączeniu Wrocławia do Prus. W latach 1741 – 1867 działa na terenie Wrocławia pruska poczta państwowa prowincji śląskiej. Nowy urząd pocztowy poczty pruskiej powstał w 1784 jako placówka →poczty konnej. Niedługo potem założono kolejny urząd, tym razem królewski urząd pocztowy, przy ob. ul. Ofiar Oświęcimskich 10 w domu „Pod Błękitnym Niebem”. 
W XIX w. nastąpił gwałtowny rozwój poczty wrocławskiej i dolnośląskiej, powstają nowe i nowoczesne gmachy, np. Poczta Paczkowa, Poczta Czekowa, poczta doręczeniowa i in. Ok. 1925 działało we Wrocławiu i okolicy 35 obwodowych placówek pocztowych. W 1928 dołączone zostały urzędy pocztowe w Księżu Małym, Kuźnikach, Leśnicy, Osobowicach, Psim Polu, Swojczycach, Złotnikach, Żernikach oraz Maślicach, Muchoborze Małym, Poświętnem, Ratyniu, Stabłowicach. 
Po wyzwoleniu we Wrocławiu otworzono ok. 10 obwodowych placówek pocztowych, a pierwszą placówką uruchomioną po wycofaniu się armii niemieckiej z miasta był urząd pocztowy przy Jedności Narodowej 4. W VIII 1945 przeniesiono z Leśnicy do Wrocławia Zarząd Dyrekcji Okręgu Pocztowego i Telegrafów, a na jej siedzibę przeznaczono gmach Cesarskiej Dyrekcji Pocztowej przy ul. Powstańców Śląskich 134 – 138. W 1945 pierwszymi placówkami pocztowymi na Dolnym Śląsku były urzędy pocztowe w Trzebnicy, Legnicy, Oleśnicy, Wrocławiu, Miliczu, Żmigrodzie, Namysłowie, Sławie Śląskiej, Bielawie, Kożurkowie, Lubinie, Nowej Soli, Szprotawie, Zalesiu, Bierutowie, Górze Śląskiej, Sycowie, Twardogórze, Sławie, Kontopach, Kolsku, Brzegu, Opolu oraz Składnica Materiałów Pocztowych i Pocztowy Urząd Przewozowy we Wrocławiu. W 1947 liczba placówek pocztowych wzrosła do 63, a działały one w obrębie 33 Okręgowych Urzędów Pocztowo- Telekomunikacyjnych: Bolesławiec Śląski, Brzeg 1, Bystrzyca Kłodzka, Dzierżoniów, Głogów, Góra Śląska, Jawor, Jelenia Góra, Kłodzko, Legnica 1, Lubań Śląski, Lubin Śląski, Lwówek Śląski, Milicz, Namysłów, Nowa Sól, Oleśnica, Oława, Strzelin, Syców, Szprotawa, Środa Śląska, Świdnica, Trzebnica, Wałbrzych, Wołów, Wrocław 1, Ząbkowice Śląskie, Zgorzelec, Złotoryja, Żagań i Żary. Rok później, w 1948, na terenie Dolnego Śląska znajdowało się już 438 placówek pocztowych podległych 214 urzędom pocztowym. W 1973 nadano wszystkim urzędom pocztowym w Polsce pocztowe numery adresowe. 
Obwodowe Urzędy Pocztowe istniały do 31 XII 1991. Po ich likwidacji powołano na to miejsce trzy Rejonowe Urzędy Pocztowe: RUP Wrocław-Miasto, RUP Wrocław-Południe i RUP Wrocław-Północ. Rejonowy Urząd Pocztowy Wrocław-Południe prowadzi organizacyjną działalność w południowej części województwa, RUP Wrocław-Północ – w północnej. W 2004 w samym tylko Wrocławiu działają 64 urzędy pocztowe. 

</doc>
<doc id="1690867" url="https://pl.wikipedia.org/wiki?curid=1690867" title="Wyższy Urząd Poczty we Wrocławiu">
Wyższy Urząd Poczty we Wrocławiu

Wyższy Urząd Poczty we Wrocławiu (Oberpostamt, Ober – Postamt) - wyższa wykonawcza instytucja pocztowa oddzielnie ustanowiona dla miasta Wrocławia i prowincji śląskiej w początkowym okresie administracji austriackiej. Do 1708 działa pod nazwą Wrocławskiego Urzędu Pocztowego, a od 12 VI 1708 już jako Wyższy Urząd Poczty. Podlegała bezpośrednio Kamerze Królewskiej (Königliche Breslauer Kammer). W czasach austriackich w W.U.P. przeprowadzono liczne reformy usprawniające funkcjonowanie poczty śląskiej, powiększono połączenia pocztowe, ustanowiono nowe kursy pocztowe z Hamburgiem, Dreznem i Lipskiem. Szczególne zasługi w tym zakresie położyli zarządcy Urzędu: F. Reinchardt (1659-1665), K. Von Röhrscheidt (1665-1681), Johan Peschel (1692-1721) i Herman Crusius (1723-1727). Inni znani zarządcy to Binner (?-1659), usunięty z funkcji i osadzony w areszcie za liczne defraudacje finansowe; von Michalovsky (1681-1692), usunięty za złe administrowanie; A. Biehem (po 1735).
W czasach pruskich wprowadzono zasadnicze zmiany w administracji poczty śląskiej, która otrzymała pełną autonomię i niezależność od centralnej poczty w Berlinie. W.U.P. stał się centralną agendą pocztową i uzyskał szerokie uprawnienia urzędu zwierzchniego wobec całej administracji pocztowej na Śląsku. W 1743 w W.U.P. utworzony został Zarząd Poczty z siedzibą we Wrocławiu, której zadaniem było opiniowanie przedsięwzięć w sferze poczty śląskiej oraz Rada Dworu i Poczty jako organ zarządzający. 

</doc>
<doc id="1690870" url="https://pl.wikipedia.org/wiki?curid=1690870" title="Headstones">
Headstones

Headstones – drugi album studyjny grupy muzycznej Lake of Tears wydany w 1995 roku przez Black Mark Production.

</doc>
<doc id="1690872" url="https://pl.wikipedia.org/wiki?curid=1690872" title="Ołeksij Kaśjanow">
Ołeksij Kaśjanow



</doc>
<doc id="1690873" url="https://pl.wikipedia.org/wiki?curid=1690873" title="Synapturanus">
Synapturanus

Synapturanus – rodzaj płaza bezogonowego z podrodziny Otophryninae w rodzinie wąskopyskowatych (Microhylidae). 
Zasięg występowania.
Rodzaj obejmuje gatunki występujące w Kolumbii i Peru na wschód przez region Gujany do północnej Brazylii.
Systematyka.
Etymologia.
"Synapturanus": "sunaptos" „złączony”; ουρανος "ouranos" „podniebienie”.
Podział systematyczny.
Do rodzaju należą następujące gatunki:

</doc>
<doc id="1690881" url="https://pl.wikipedia.org/wiki?curid=1690881" title="Dnipro Dniepropietrowsk">
Dnipro Dniepropietrowsk



</doc>
<doc id="1690883" url="https://pl.wikipedia.org/wiki?curid=1690883" title="A Crimson Cosmos">
A Crimson Cosmos

A Crimson Cosmos – trzeci album studyjny grupy muzycznej Lake of Tears wydany w 1997 roku.

</doc>
<doc id="1690885" url="https://pl.wikipedia.org/wiki?curid=1690885" title="Oczyszczalnia Ścieków Ostrów Grabowski">
Oczyszczalnia Ścieków Ostrów Grabowski

Oczyszczalnia ścieków Ostrów Grabowski – spółka prawa wodnego zajmująca się działalnością ekologiczną na terenie osiedla Międzyodrze-Wyspa Pucka (Ostrów Grabowski) w Szczecinie.
Spółka Wodna „Międzyodrze” została utworzona w 1992 r. z inicjatywy Zarządu Morskich Portów Szczecin i Świnoujście oraz Urzędu Rejonowego w Szczecinie. Od kwietnia 2002 r. Spółka Wodna „Międzyodrze” jest członkiem Krajowego Forum Spółek Wodnych – stowarzyszenia, które zrzesza przeważającą większość spółek wodnych w Polsce. Celem stowarzyszenia jest propagowanie spółek wodnych jako efektywnej formy organizacyjnej umożliwiającej gospodarowanie zasobami wodnymi tak, aby przy zaspokajaniu potrzeb ludności i gospodarki zapewnić ochronę wód i środowiska. W 2002 roku Spółka Wodna „Międzyodrze” nagrodzona została nagrodą Ministra Środowiska – „Lider Polskiej Ekologii”.
Od roku 2004 w Spółce funkcjonuje system Zarządzania Jakością ISO 9001 i System Zarządzania Środowiskowego ISO 14001.
Spółka funkcjonuje jako ekologiczna firma typu non-profit – jej działalność nie jest nastawiona na osiąganie zysku.
Celami Spółki są:
Spółka zrzesza 70 członków – podmiotów i instytucji posiadających nieruchomości na terenie Międzyodrza. Są to m.in. Zarząd Morskich Portów Szczecin i Świnoujście SA, Gmina Miasto Szczecin, Zakład Przemysłu Cukierniczego Gryf S.A., PGE Zespół Elektrowni Dolna Odra S.A. Izba Celna i in.
Spółka Wodna „Międzyodrze” wybudowała i eksploatuje mechaniczno-biologiczną oczyszczalnię ścieków o zdolności oczyszczania 3200 m³/d instalację do unieszkodliwiania i odzysku uwodnionych odpadów ciekłych ze statków – odpadów ropopochodnych i ścieków z mycia ładowni. Oczyszczalnia, z przynależnym systemem magistralnej kanalizacji ściekowej o długości ponad 14 km i 36 przepompowniami ścieków, odbiera i oczyszcza ścieki komunalne z terenu portu oraz z okołoportowych rejonów Międzyodrza, na których dominującą funkcją jest działalność przemysłowa i magazynowa. Ponadto na oczyszczalni przyjmowane są ścieki dowożone wozami asenizacyjnymi z miasta i ze statków zawijających do portu. Dostawa ścieków do instalacji do unieszkodliwiania i odzysku uwodnionych odpadów ciekłych odbywa się od strony lądu oraz od strony basenów portowych.

</doc>
<doc id="1690887" url="https://pl.wikipedia.org/wiki?curid=1690887" title="Lijiao Gong">
Lijiao Gong



</doc>
<doc id="1690888" url="https://pl.wikipedia.org/wiki?curid=1690888" title="Steve Olfers">
Steve Olfers

Steve Olfers (ur. 25 lutego 1982 w Haarlemie) – holenderski piłkarz występujący na pozycji obrońcy lub pomocnika.
Zawodową karierę rozpoczynał w 1999 w Feyenoordzie. Następnie grał kolejno w takich klubach jak Excelsior Rotterdam, RKC Waalwijk, ponownie Excelsior Rotterdam, FC Den Bosch oraz Sparta Rotterdam. W latach 2007-2010 był zawodnikiem Aalborg BK. W 2010 powrócił do rodzinnej Holandii i podpisał kontrakt z drużyną PSV Eindhoven. W lipcu tego samego roku przeniósł się do Azerbejdżanu i został piłkarzem klubu FK Qəbələ. 1 lipca 2014 został piłkarzem holenderskiego zespołu Telstar.

</doc>
<doc id="1690889" url="https://pl.wikipedia.org/wiki?curid=1690889" title="Projekt budowlany">
Projekt budowlany

Projekt budowlany – opracowanie, zbiór dokumentów i projektów podlegający prawnemu zatwierdzeniu przedstawiający plany inwestycji budowlanej w formie i zakresie określonym w odpowiednim rozporządzeniu stanowiący część dokumentacji budowy, którego zawartość określa ustawa Prawo budowlane.
Projekt budowlany powinien być sporządzony zgodnie z ustaleniami miejscowego planu zagospodarowania przestrzennego lub warunkami decyzji o warunkach zabudowy i zagospodarowania terenu oraz warunkami przepisów prawnych w szczególności warunkami ustawy Prawo budowlane i powołanych do niej aktów wykonawczych.
W większości przypadków zakres projektu budowlanego stanowią:
w zależności od potrzeb:
Dodatkowo w celu realizacji konkretnego obiektu budowlanego mogą być potrzebne następujące projekty:
Projekt techniczny wyrobu budowlanego sporządzony przez projektanta obiektu budowlanego lub z nim uzgodniony oraz rysunki i opracowania służące realizacji budowy.

</doc>
<doc id="1690891" url="https://pl.wikipedia.org/wiki?curid=1690891" title="Chhapia">
Chhapia

Chhapia – wieś w północnych Indiach w dystrykcie Gonda w stanie Uttar Pradeś. Najbliższe miasto to Maskanwa. Położona jest 14 km na północ od świętego dla hindusów miasta Ajodhja. Populacja wynosi 3 000 osób. Sławna jest z tego, iż w tej miejscowości w 1780 urodził się
i mieszkał przez pierwsze trzy lata dzieciństwa Ghanashyam Pande - późniejszy guru Swaminarajan. 

</doc>
<doc id="1690894" url="https://pl.wikipedia.org/wiki?curid=1690894" title="Syncope (rodzaj)">
Syncope (rodzaj)

Syncope – wyróżniany przez część autorów rodzaj płazów bezogonowych z rodziny wąskopyskowatych, obejmujący gatunki występujące w Kolumbii, Ekwadorze, Peru i Brazylii.
Gatunki.
Da Silva i Meinhardt (1999) zaliczyli do rodzaju "Syncope" trzy gatunki: "Syncope antenori", "S. carvalhoi" i "S. tridactyla". Z analizy filogenetycznej przeprowadzonej przez de Sá i współpracowników (2012) wynikło, że gatunki zaliczane do rodzaju "Chiasmocleis" nie tworzą kladu, do którego nie należałyby również gatunki z rodzaju "Syncope". De Sá i współpracownicy (2012) wskazali, że aby rodzaj "Chiasmocleis" pozostał monofiletyczny konieczne jest albo zsynonimizowanie z nim rodzaju "Syncope" albo przeniesienie do rodzaju "Syncope" części gatunków zaliczanych do rodzaju "Chiasmocleis"; autorzy opowiedzieli się za tym drugim rozwiązaniem i przenieśli do rodzaju "Syncope" gatunki "C. bassleri", "C. hudsoni", "C. jimi", "C. magnova" i "C. supercilialbus". Z późniejszej analizy filogenetycznej przeprowadzonej przez Peloso i współpracowników (2014) wynika jednak, że "Syncope bassleri" nie tworzy z pozostałymi gatunkami zaliczonymi przez da Silvę i Meinhardta (1999) oraz de Sá i współpracowników (2012) do rodzaju "Syncope" kladu, do którego nie należeliby też przedstawiciele rodzaju "Chiasmocleis". Peloso i współpracownicy (2014) nie zdecydowali się na wyróżnienie dla gatunku "S. bassleri" odrębnego rodzaju, zamiast tego synonimizując rodzaj "Syncope" z rodzajem "Chiasmocleis" i przenosząc do tego ostatniego rodzaju wszystkie gatunki zaliczane przez da Silvę i Meinhardta (1999) oraz de Sá i współpracowników (2012) do rodzaju "Syncope".

</doc>
<doc id="1690897" url="https://pl.wikipedia.org/wiki?curid=1690897" title="Laufpompa">
Laufpompa

Laufpompa – pompa przy studni artezyjskiej w Międzychodzie u zbiegu ulic Kilińskiego i 17 Stycznia. 
Pompa została zbudowana w 1912 roku i jest odlana z żeliwa. Posiada oryginalne zdobienia. Ujęcie jest umieszczone na głębokości 150 metrów.
Woda z laufpompy zawiera m.in. siarkowodór, stąd jej charakterystyczny zapach. Ponadto ma w składzie szereg mikroelementów, w tym jod, magnez i siarkę. Jest popularna wśród mieszkańców miasta i okolic, którzy nabierają ją do celów kulinarnych, jako wyjątkowo smaczną.
W Międzychodzie znajduje się jeszcze drugie ujęcie na studni artezyjskiej, zlokalizowane na przedmieściach. Istnienie tych walorów naturalnych było przyczyną otwarcia w mieście w 1925 Uzdrowiska dla Pracowników Państwowych, którego pomysłodawcą był Andrzej Chramiec z Podhala – współpracownik Tytusa Chałubińskiego.

</doc>
<doc id="1690898" url="https://pl.wikipedia.org/wiki?curid=1690898" title="The Sign">
The Sign

The Sign - singel zespołu Ace of Base wydany 22 października w Wielkiej Brytanii i 21 lutego 1994 w USA za pośrednictwem Arista Records. Utwór okazał się międzynarodowym hitem, uplasował się na 1. miejscu listy Billboard Hot 100, a także na 1. miejscu m.in. w Kanadzie, Austrii, Argentynie i Szwajcarii i na 2. w Wielkiej Brytanii. Pochodzi z albumu "Happy Nation" (pod taką nazwą został wydany na całym świecie z wyjątkiem Ameryki Północnej, gdzie nazwano go "The Sign").
Singel uplasował się na 51. listy "Bilboard's All Time Top 100". Utwór został wykorzystany w amerykańskim serialu "Pełna chata". Nagrany został cover piosenki autorstwa The Mountain Goats.
Teledysk.
Teledysk przedstawia zespół grający utwór - teledysk jest w połowie czarno-biały, w połowie kolorowy (pod względem czasowym). W tle pokazywane są co jakiś czas romantyczne symbole. Tytułowy znak jest ukazany jako anch i dżed.
Pokazywane w filmie obrazki układają się w krótką historię kobiety i mężczyzny siedzących obok siebie. Nagle mężczyzna wychodzi, nie zwracając uwagi na kobietę. Po chwili wraca i wręcza swojej wybrance bukiet kwiatów. Kobieta akceptuje jego zaloty i razem podają sobie ręce. Nagle na jej twarzy pojawia się smuga światła; kobieta nagle znika zostawiając samego mężczyznę.

</doc>
<doc id="1690899" url="https://pl.wikipedia.org/wiki?curid=1690899" title="The Neonai">
The Neonai

The Neonai – piąty album studyjny grupy muzycznej Lake of Tears wydany w 2002 roku.

</doc>
<doc id="1690900" url="https://pl.wikipedia.org/wiki?curid=1690900" title="Black Brick Road">
Black Brick Road

Black Brick Road – szósty album studyjny grupy muzycznej Lake of Tears wydany w 2004 roku.

</doc>
<doc id="1690901" url="https://pl.wikipedia.org/wiki?curid=1690901" title="Nizzane Synaj">
Nizzane Synaj



</doc>
<doc id="1690902" url="https://pl.wikipedia.org/wiki?curid=1690902" title="Kaplica św. Mikołaja w Grudziądzu">
Kaplica św. Mikołaja w Grudziądzu

Kaplica pod wezwaniem św. Mikołaja – dawna prawosławna kaplica filialna w Grudziądzu. Należała do parafii św. Mikołaja w Toruniu, w dekanacie kujawsko-pomorskim diecezji łódzko-poznańskiej Polskiego Autokefalicznego Kościoła Prawosławnego.
Obiekt znajduje się przy ulicy Cmentarnej 3A, w obrębie cmentarza ewangelicko-augsburskiego.
Kaplica funkcjonowała do października 2021 r., tj. do czasu erygowania samodzielnej parafii prawosławnej w Grudziądzu (i urządzenia w jej siedzibie – przy ulicy Armii Krajowej 20 – cerkwi).
Opis poprzedniej kaplicy.
Wcześniej użytkowana kaplica mieściła się w kamienicy pochodzącej z początku XX w., przy ulicy Legionów 51. Dla potrzeb religijnych była zaadaptowana część mieszkania znajdującego się na drugim piętrze budynku (lokal nr 5, obecnie mieszkalny). Wewnątrz znajdował się skromny ikonostas. Okna były ozdobione witrażami. Nabożeństwa odprawiano regularnie w niedziele i święta.

</doc>
<doc id="1690905" url="https://pl.wikipedia.org/wiki?curid=1690905" title="Mühlheim">
Mühlheim



</doc>
<doc id="1690907" url="https://pl.wikipedia.org/wiki?curid=1690907" title="F3 Euro Series">
F3 Euro Series



</doc>
<doc id="1690908" url="https://pl.wikipedia.org/wiki?curid=1690908" title="Leivinha">
Leivinha

Leivinha, właśc. João Leiva Campos Filho (ur. 11 września 1949 w Novo Horizonte) – brazylijski piłkarz. Podczas kariery występował na pozycji napastnika.
Kariera klubowa.
Karierę piłkarską Leivinha rozpoczął w 1965 roku w klubie Linense Lins. W 1966 roku przeszedł do klubu Portuguesa São Paulo. W Portuguesie spędził 5 lat. W 1971 przeszedł do lokalnego rywala SE Palmeiras, w którym grał do 1975 roku. Z Palmeiras zdobył dwukrotnie mistrzostwo Brazylii - Campeonato Brasileiro w 1972 i 1973 oraz mistrzostwo Stanu São Paulo - Campeonato Paulista w 1972 i 1974. W 1975 zdecydował się na wyjazd do Europy do Atlético Madryt. W klubie z Madrytu grał do 1979 i zdobył z nim mistrzostwo Hiszpanii w 1977 roku. Po powrocie do Brazylii 1979 grał w São Paulo FC, gdzie w tym samym roku zakończył karierę.
Kariera reprezentacyjna.
W reprezentacji Brazylii Leivinha zadebiutował 28 czerwca 1972 w zremisowanym 0-0 meczu przeciwko reprezentacją Czechosłowacji rozegranym w São Paulo. W 1974 pojechał z reprezentacją na Mistrzostwa Świata rozgrywanych na stadionach RFN. Na mistrzostwach zagrał we 3 meczach grupowych "canarinhos" z Jugosławią, Szkocją i Zairem, który był zarazem jego ostatnim meczem w reprezentacji. Łącznie w reprezentacji Leivinha rozegrał 21 spotkania i strzelił 7 bramek.

</doc>
<doc id="1690909" url="https://pl.wikipedia.org/wiki?curid=1690909" title="Moons and Mushrooms">
Moons and Mushrooms

Moons and Mushrooms – siódmy album studyjny grupy muzycznej Lake of Tears wydany w 2007 roku.

</doc>
<doc id="1690915" url="https://pl.wikipedia.org/wiki?curid=1690915" title="Syncope (ujednoznacznienie)">
Syncope (ujednoznacznienie)



</doc>
<doc id="1690919" url="https://pl.wikipedia.org/wiki?curid=1690919" title="Yogoda Satsanga Society of India">
Yogoda Satsanga Society of India

Yogoda Satsanga Society of India (YSS) – indyjska hinduistyczna organizacja religijna utworzona przez Paramahansę Joganandę w 1917. Prowadzi centra medytacyjne i placówki oświatowe. Obejmuje swoim zasięgiem następujące kraje: Bangladesz, Bhutan, Andamany i Nikobary, Malediwy, Nepal i Sri Lanka.

</doc>
<doc id="1690921" url="https://pl.wikipedia.org/wiki?curid=1690921" title="Wysszaja liga czempionata SSSR po futbołu (1986)">
Wysszaja liga czempionata SSSR po futbołu (1986)

Rozgrywki radzieckiej wyższej ligi w sezonie 1986 były czterdziestymi ósmymi w historii radzieckiej pierwszej ligi. W rozgrywkach wzięło udział szesnaście drużyn, jednak żadna nie awansowała z drugiej ligi – pierwszą ligę zmniejszono z osiemnastu drużyn. Mistrzowski tytuł po raz 12-ty wywalczyła drużyna Dynama Kijów. Królem strzelców ligi został Aleksandr Borodiuk z Dinama Moskwa, który zdobył 21 goli.
Najlepsi strzelcy.
"źródło: rsssf.com "
Nagrody.
33 najlepszych piłkarzy ligi za sezon 1986:

</doc>
<doc id="1690922" url="https://pl.wikipedia.org/wiki?curid=1690922" title="Implicent">
Implicent

Implicent – taki maksterm lub iloczyn makstermów, że funkcja przyjmuje wartość 0, gdy jego wartość wynosi 0.
Rząd implicentów.
Rząd implicentów jest indukcyjnie zdefiniowany jak poniżej:
przy czym liczba makstermów wchodzących w skład implicentu rzędu k wynosi 2k.
Funkcja z tabelą prawdy:
posiada:

</doc>
<doc id="1690924" url="https://pl.wikipedia.org/wiki?curid=1690924" title="Józef Trenarowski">
Józef Trenarowski

Józef Trenarowski (ur. 9 marca 1907 w Kobylnicy, zm. 23 grudnia 1965 w Warszawie) – polski artysta rzeźbiarz.
Życie i twórczość.
W latach młodzieńczych mieszkał w Kobylnicy i Swarzędzu, gdzie ukończył szkołę powszechną. W latach 20. należał do lokalnego harcerstwa, gdzie później był drużynowym 1 Drużyny Harcerskiej im. Tadeusza Kościuszki od 1 stycznia 1928 do 1 stycznia 1931. 
Pierwsze umiejętności artystyczne zdobywał w Szkole Sztuk Zdobniczych w Poznaniu następnie studiował w latach 1931-1938 na Akademii Sztuk Pięknych w Warszawie. Dyplom uzyskał w pracowni prof. Tadeusza Breyera w 1938. Był obrońcą Warszawy w brygadach ochotniczych w 1939, a w czasie powstania warszawskiego służył w Zgrupowaniu Pułku Baszta. Jako że pierwsze lata pracy twórczej przypadły na okres II wojny światowej łączył pracę artystyczną z zaangażowaniem w konspiracje. Specjalizował się wtedy w tematyce sakralnej. Stworzył rzeźby w ołtarzu głównym kościoła św. Kazimierza w Pruszkowie, w Jankowicach i Wilczycach. Po wojnie zaprojektował ołtarz, ambonę i stalle kościoła na Kamionku w Warszawie. Rekonstruował rzeźby w katedrze św. Jana w Warszawie oraz w pałacu w Natolinie. Jego dziełem są także lwy przed kinem „Moskwa” w Warszawie, które po konserwacji przeprowadzonej w 1998 trafiły przed gmach wybudowanej w miejscu kina galerii handlowej i są jedynym zachowanym śladem po dawnym kinie.
Był także współautorem warszawskiego pomnika "Braterstwa Broni". Z relacji przedstawionej na początku lat 90. przez Stefana Momota wynika, że zaangażowanie w prace nad pomnikiem Józefa Trenarowskiego miało na celu skomplikowanie całego przedsięwzięcia z uwagi na związki rzeźbiarza z kręgami kościelnymi.
Józef Trenarowski był w latach 1945–1946 członkiem Zarządu Okręgu warszawskiego i wiceprezesem Zarządu Głównego Związku Polskich Artystów Plastyków. W latach 1946–1947, 1951, 1955 był prezesem Sekcji Rzeźby Okręgu Warszawskiego i Głównej Komisji Artystycznej Związku Polskich Artystów Plastyków. Swoje prace prezentował w kraju i zagranicą, był laureatem wielu konkursów, za co w 1955 przyznano mu Złoty Krzyż Zasługi.
Tworzył w kamieniu, brązie, ceramice, metalizowanym gipsie i glinie, głównie rzeźby o charakterze symbolicznym i wieloznacznym.
Brał udział w tworzeniu powojennej dekoracji ulicy Katowickiej, gdzie wykonał rzeźbę przedstawiającą borsuka. Swoją pracownię miał m.in. na Saskiej Kępie. Nakręcono w niej jedną ze scen filmu Jana Batorego pt. "Jezioro osobliwości". Pracownia ta znajdowała się przy ul. Alfreda Nobla, gdzie w domach szeregowych zamieszkiwali także inni rzeźbiarze: Adam Roman, Józef Gosławski, Kazimierz Bieńkowski, Eugeniusz Żarkowski, Tadeusz Świerczek i Adam Procki.
Pochowany na cmentarzu Powązkowskim w Warszawie (kwatera 30-1-12).

</doc>
<doc id="1690926" url="https://pl.wikipedia.org/wiki?curid=1690926" title="Martin Pedersen">
Martin Pedersen

Martin Pedersen (ur. 10 września 1983 roku w Aalborgu) – duński piłkarz występujący na pozycji obrońcy. Od 2009 roku gra w klubie Vejle BK.
Kariera.
Pedersen swoją karierę rozpoczął w 2002 roku w miejscowym klubie Aalborg BK. Grał w nim na pozycji obrońcy aż do lipca 2005 roku, kiedy to rozpoczął przygodę z inną duńską drużyną SønderjyskE Fodbold. Wychowanek Aalborga spędził w SønderjyskE tylko jeden sezon i w czerwcu 2006 roku powrócił do drużyny. W barwach Aalborga Pedersen grał do stycznia 2009 roku. W czasie zimowego okienka transferowego Martin ponownie zmienił klub. Podpisał obowiązujący do czerwca 2012 roku kontrakt z Vejle BK, z którym podobnie jak z Aalborgiem występuje w duńskiej Superligaen.

</doc>
<doc id="1690928" url="https://pl.wikipedia.org/wiki?curid=1690928" title="Spotkanie ze szpiegiem">
Spotkanie ze szpiegiem

Spotkanie ze szpiegiem – polski czarno-biały film sensacyjny z 1964 roku w reżyserii Jana Batorego, zrealizowany na podstawie powieści Jana Litana „Pożegnanie ze szpiegiem”.
Opis fabuły.
Na wybrzeżu koszalińskim ląduje tajny agent Bernard, który ma zdobyć informacje na temat rozmieszczenia polskich baz rakietowych. Pasący krowy niemowa (Wacław Kowalski), jedyny świadek lądowania, zostaje przez niego zamordowany. Bernardowi udaje się bez problemów dostać do Warszawy, gdzie czekają na niego współpracownicy: Zygmunt (Jerzy Walczak) – kierowca PKS i Maria (Beata Tyszkiewicz). Z centralą na Zachodzie kontaktują się przez zaszyfrowane sygnały ukryte w nagraniach krótkofalowców, ale funkcjonariusze Ministerstwa Spraw Wewnętrznych wykrywają te transmisje i rozpoczynają poszukiwania.
Główne role.
Źródło.

</doc>
<doc id="1690929" url="https://pl.wikipedia.org/wiki?curid=1690929" title="Leszczyna południowa">
Leszczyna południowa

Leszczyna południowa, l. długookrywowa, l. Lamberta ("Corylus maxima") – gatunek rośliny należący do rodziny brzozowatych. Występuje w stanie dzikim w Europie i Azji Mniejszej po Kaukaz. W Polsce nie występuje dziko i jest uprawiana.
Systematyka.
Według Germplasm Resources Information Network (GRIN) nie jest to odrębny gatunek, lecz synonim leszczyny pospolitej, w wielu jednak ujęciach taksonomicznych, również według Krytycznej listy roślin naczyniowych Polski jest traktowana jako odrębny gatunek.
Zastosowanie.
Jest uprawiana dla swoich owoców (orzechy laskowe). Dostępne na rynku orzechy laskowe pochodzą przeważnie od tego gatunku. Odmiany o czerwonych liściach są uprawiane jako rośliny ozdobne, w Polsce najczęściej jest to kultywar 'Purpurea' osiągający wysokość do 3–4 m. Dobrze komponuje się w ogrodzie z innymi krzewami o zielonych czy żółtych liściach, może być również użyty do tworzenia żywopłotów, dobrze bowiem znosi cięcie. Łatwo można ją też odmładzać; przycięta nad ziemią wypuszcza nowe pędy. Czerwoną barwę liści zachowuje przez cały rok. Uprawiana jest jako roślina ozdobna, jednak w niektóre lata wytwarza również dobre orzechy.
Uprawa.
Uprawiana dla owoców wymaga stanowiska słonecznego, w celu ozdobnym może być sadzona zarówno w miejscu słonecznym, jak i w półcieniu. Nie ma specjalnych wymagań co do gleby, każda żyzna ziemia ogrodowa jest dobra. Jest mniej odporna na mróz, niż leszczyna pospolita.

</doc>
<doc id="1690930" url="https://pl.wikipedia.org/wiki?curid=1690930" title="Corylus maxima">
Corylus maxima



</doc>
<doc id="1690931" url="https://pl.wikipedia.org/wiki?curid=1690931" title="Leszczyna długookrywowa">
Leszczyna długookrywowa



</doc>
<doc id="1690936" url="https://pl.wikipedia.org/wiki?curid=1690936" title="Rewolwer (film)">
Rewolwer (film)

Rewolwer (org. "Day of the Evil Gun") – amerykański western z 1968 roku.
Fabuła.
Warfield, samotny kowboj zostaje wynajęty przez swojego sąsiada Forbesa. Ma pomóc mu w odzyskaniu żony i dzieci porwanych przez Indian. Wkrótce dołącza się do nich ekscentryczny Jimmy Noble. Cała trójka przeżyje trudne tortury u Indian, ale też i konfederatów...

</doc>
<doc id="1690938" url="https://pl.wikipedia.org/wiki?curid=1690938" title="Centralny Rynek Oziorka w Dniepropietrowsku">
Centralny Rynek Oziorka w Dniepropietrowsku



</doc>
<doc id="1690939" url="https://pl.wikipedia.org/wiki?curid=1690939" title="Przestrzeń współrzędnych rzeczywistych">
Przestrzeń współrzędnych rzeczywistych



</doc>
<doc id="1690940" url="https://pl.wikipedia.org/wiki?curid=1690940" title="Ilayla">
Ilayla



</doc>
<doc id="1690942" url="https://pl.wikipedia.org/wiki?curid=1690942" title="Metro w Dniepropietrowsku">
Metro w Dniepropietrowsku



</doc>
<doc id="1690946" url="https://pl.wikipedia.org/wiki?curid=1690946" title="Port lotniczy Dniepropietrowsk">
Port lotniczy Dniepropietrowsk



</doc>
<doc id="1690948" url="https://pl.wikipedia.org/wiki?curid=1690948" title="Reprezentacja Anglii U-21 w piłce nożnej mężczyzn">
Reprezentacja Anglii U-21 w piłce nożnej mężczyzn

Reprezentacja Anglii U-21 w piłce nożnej – młodzieżowa reprezentacja Anglii sterowana przez The Football Association. Dwa razy triumfowała w Mistrzostwach Europy U-21, w 1982 i 1984 roku. Reprezentacja powstała w 1976 roku, kiedy to UEFA wprowadziła nowe zasady odnośnie do młodzieżowych reprezentacji piłkarskich – drużyny do lat 23 zostały zastąpione przez zespoły do lat 21.
24 marca 2007 roku reprezentacja Anglii U-21 rozegrała pierwszy oficjalny mecz na nowo wybudowanym stadionie Wembley. Zremisowała wówczas z Włochami 3:3.
Rekordziści.
Najwięcej występów w reprezentacji
Najwięcej goli w reprezentacji

</doc>
<doc id="1690949" url="https://pl.wikipedia.org/wiki?curid=1690949" title="Czerwone berety (film)">
Czerwone berety (film)

Czerwone berety – polski film przygodowy z 1962 roku na podstawie noweli "Pół godziny przyjaźni" Albina Siekierskiego.
Fabuła.
Grzegorz postanawia służyć w oddziale komandosów, ale spóźnia się na pociąg. Jedzie nocnym i będąc kompletnie pijany napastuje młodą kobietę oraz wyrzuca konduktora z pociągu. Jego kolega, Jerzy, szantażuje go, tymczasem Grzegorz dowiaduje się, że Jerzy był w poprawczaku. Podczas ćwiczeń Grzegorz ratuje Jerzego.

</doc>
<doc id="1690951" url="https://pl.wikipedia.org/wiki?curid=1690951" title="Sobór Przemienienia Pańskiego w Dniepropietrowsku">
Sobór Przemienienia Pańskiego w Dniepropietrowsku



</doc>
<doc id="1690952" url="https://pl.wikipedia.org/wiki?curid=1690952" title="Synagoga Chóralna w Dniepropietrowsku">
Synagoga Chóralna w Dniepropietrowsku



</doc>
<doc id="1690953" url="https://pl.wikipedia.org/wiki?curid=1690953" title="Tek">
Tek



</doc>
<doc id="1690955" url="https://pl.wikipedia.org/wiki?curid=1690955" title="Teak">
Teak



</doc>
<doc id="1690957" url="https://pl.wikipedia.org/wiki?curid=1690957" title="Nadine Müller">
Nadine Müller

Nadine Müller (ur. 21 listopada 1985 w Lipsku) – niemiecka lekkoatletka specjalizująca się w rzucie dyskiem.
Jako juniorka zdobyła srebrny medal mistrzostw Europy juniorów (2003) oraz brązowy krążek mistrzostw świata juniorów (2004). W 2007 oraz 2009 startowała w mistrzostwach świata. Wicemistrzyni świata z 2011. Czwarta zawodniczka igrzysk olimpijskich w Londynie (2012) oraz światowego czempionatu w Moskwie (2013). W mistrzostwach świata w Pekinie zdobyła brązowy medal (2015). W 2016 była czwarta na mistrzostwach Europy, a podczas igrzysk olimpijskich w Rio de Janeiro ukończyła rywalizację na 6. miejscu. Ten wyczyn powtórzyła rok później, tym razem na mistrzostwach świata w Londynie. W 2018 zdobyła srebro na mistrzostwach Starego Kontynentu w Berlinie.
Reprezentantka Niemiec w pucharze Europy, pucharze Europy w rzutach oraz w drużynowych mistrzostwach Starego Kontynentu.
Wielokrotna mistrzyni Niemiec.
Jest lesbijką. 31 grudnia 2013 roku poślubiła swoją partnerkę Sabine.

</doc>
<doc id="1690963" url="https://pl.wikipedia.org/wiki?curid=1690963" title="Sphenophryne thomsoni">
Sphenophryne thomsoni

Sphenophryne thomsoni – gatunek płaza bezogonowego z rodziny wąskopyskowatych. Występuje endemicznie na Papui-Nowej Gwinei. Zamieszkuje wschodnią część Papui, w tym Luizjady i wyspy d’Entrecasteaux i Woodlark. Głównym siedliskiem tego gatunku są lasy deszczowe do wysokości 500 m n.p.m. Populacja tego płaza wydaje się stabilna, dlatego w Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii niższego ryzyka LC.

</doc>
<doc id="1690964" url="https://pl.wikipedia.org/wiki?curid=1690964" title="Genyophryne">
Genyophryne



</doc>
<doc id="1690965" url="https://pl.wikipedia.org/wiki?curid=1690965" title="Życie raz jeszcze">
Życie raz jeszcze

Życie raz jeszcze – polski film psychologiczny z 1964 roku na podstawie powieści Romana Bratnego. Film, tuż po premierze kinowej (12 marca 1965), trafił na półkę na ponad 20 lat.
Plenery: Warszawa, Piotrków Trybunalski (ul. Strończyńskiego, ul. Sieradzka, ul. Rycerska).
Fabuła.
Pierwsze lata po wojnie. W okolicach Lublina oddział NSZ dokonuje ataku na pociąg. Ciężko ranny zostaje sekretarz Komitetu Powiatowego PPR, Jakuszyn. Po wyjściu ze szpitala na prośbę Anny Jankowskiej – młodej działaczki ZWM – interweniuje w sprawie Piotra Grajewskiego, lotnika RAF, oskarżonego o współpracę z NSZ. Piotr krótko cieszy się wolnością, bowiem zostaje znowu aresztowany. Ta sprawa rzuca cień na Jakuszyna, który zostaje pozbawiony stanowiska za rzekomy brak czujności.
Obsada aktorska.
Źródło.

</doc>
<doc id="1690970" url="https://pl.wikipedia.org/wiki?curid=1690970" title="Implicent prosty">
Implicent prosty

Implicent prosty to implicent, który pomniejszony o dowolny literał przestaje być implicentem.
Równoznacznie: 
Funkcja z tabelą prawdy:
posiada:

</doc>
<doc id="1690974" url="https://pl.wikipedia.org/wiki?curid=1690974" title="Park Sung-hyun">
Park Sung-hyun

Park Sung-hyun (hangul: 박성현, hancha: 朴成賢, ur. 1 stycznia 1983 w Gunsan) – koreańska łuczniczka, czterokrotna medalistka olimpijska, ośmiokrotna medalistka mistrzostw świata. Startuje w konkurencji łuków klasycznych.
Największym jej osiągnięciem jest złoty medal igrzysk olimpijskich w Atenach w 2004 roku w konkurencji indywidualnej oraz srebro na następnych igrzyskach w Pekinie. Jest również dwukrotną złotą medalistką olimpijską drużynowo. Indywidualna mistrzyni świata (2001).
Należy do niej rekord rundy FITA, zdobyła 1405 punktów.

</doc>
<doc id="1690976" url="https://pl.wikipedia.org/wiki?curid=1690976" title="Kiedy po raz ostatni widziałem Paryż">
Kiedy po raz ostatni widziałem Paryż

Kiedy po raz ostatni widziałem Paryż - amerykański melodramat z 1954 roku na podstawie powieści F. Scotta Fitzgeralda.
Fabuła.
Tuż po II wojnie światowej Charles Wills zamieszkuje w Paryżu i pracuje jako korespondent amerykańskiej gazety. Całymi dniami przebywa w agencji prasowej, wieczorami pisze powieść. Pewnego dnia poznaje Helen, z którą po kilku tygodniach znajomości bierze ślub. Kiedy udziały naftowe Ellswirtów przynoszą rodzinie spory majątek, ich życie zmienia się. Helen czuje się samotna, bo mąż rzadko pojawia się w domu i mocno pracuje. Charles załamany porażkami literackimi zaczyna pić i spotykać się z rozwódką...

</doc>
<doc id="1690978" url="https://pl.wikipedia.org/wiki?curid=1690978" title="Nikos Frusos">
Nikos Frusos

Nikos Frusos, właśc. Nikolaos Frusos (ur. 29 kwietnia 1974 w Kiparissie) – grecki piłkarz, występujący na pozycji napastnika.
Kariera.
Początki kariery Frusosa sięgają 1992 roku, kiedy występował w drużynie AO Ionikos. W swoim pierwszym sezonie zagrał 8 meczów w pierwszej drużynie, nie zdobywając żadnej bramki. Jego kariera nabrała tempa dopiero w późniejszych latach. Frusos odszedł z Ionikosu w 1999 roku, mając na koncie aż 190 występów i 59 zdobytych bramek. Napastnik zdecydował się przejść do innego greckiego klubu, PAOK FC. W 2003 roku, po trzech sezonach spędzonych w PAOK-u, gracz wrócił do dawnej drużyny. Frusos spędził ponownie jeden sezon w barwach Ionikosu, po czym w 2004 roku wyjechał do Cypru, podpisując kontrakt z Anorthosisem.

</doc>
<doc id="1690979" url="https://pl.wikipedia.org/wiki?curid=1690979" title="Obręb leśny">
Obręb leśny

Obręb leśny – część nadrzędnej jednostki administracyjnej – nadleśnictwa – obejmująca drzewostany o różnym wieku, rosnące w podobnych warunkach siedliskowych i posiadająca własny plan zagospodarowania lasu

</doc>
<doc id="1690981" url="https://pl.wikipedia.org/wiki?curid=1690981" title="Swaramwara">
Swaramwara

Swaramwara (też Swajamwara, dewanagari स्‍वयं‍वर) – ceremonia hinduistyczna z okresu wedyjskiego. Celem jej było dokonanie wyboru przyszłego męża przez dziewczynę gotową do zamążpójścia. Jeden z warunków to, aby uczestniczący w ceremonii zainteresowani mężczyźni należeli do tej samej warny co dziewczyna.
Swajamwara opisywana była dopiero w literaturze dharmaśastr i dziełach późniejszych.
Etymologia.
Sanskryckie słowo "svayamvara" o znaczeniu "własny wybór" wywodzi się od następujących rdzeni:

</doc>
<doc id="1690985" url="https://pl.wikipedia.org/wiki?curid=1690985" title="Vera Begić">
Vera Begić

Vera Begić (ur. 17 marca 1982 w Rijece) - chorwacka lekkoatletka specjalizująca się w rzucie dyskiem.
Osiągnięcia.
Begić dwukrotnie reprezentowała Chorwację na igrzyskach olimpijskich, 29. (Ateny 2004) oraz 22. (Pekin 2008) lokata nie dały jej awansu do finału.

</doc>
<doc id="1690988" url="https://pl.wikipedia.org/wiki?curid=1690988" title="Kula dewata">
Kula dewata



</doc>
<doc id="1690989" url="https://pl.wikipedia.org/wiki?curid=1690989" title="Yun Mi-jin">
Yun Mi-jin

Yun Mi-jin (, ur. 30 kwietnia 1983) – koreańska łuczniczka, trzykrotna mistrzyni olimpijska, trzykrotna mistrzyni świata. Startuje w konkurencji łuków klasycznych.
Największym jej osiągnięciem jest złoty medal igrzysk olimpijskich w Sydney w 2000 roku w konkurencji indywidualnej. Jest również dwukrotną złotą medalistką olimpijską drużynowo. Indywidualna mistrzyni świata (2003).

</doc>
<doc id="1690990" url="https://pl.wikipedia.org/wiki?curid=1690990" title="Idol (film 1984)">
Idol (film 1984)

Idol – polski film obyczajowy z 1984 roku.
Fabuła.
Rok 1969. Za granicą w pokoju hotelowym umiera znany pisarz Piotr Korton. Dziennikarz Tomasz Sołtan proponuje napisanie artykułu o Kortonie. Naczelny odmawia tłumacząc, że śmierć Kortona jest zbyt zagadkowa i ciągle otacza go tajemnica. Mimo to Tomasz na własną rękę zbiera materiały. Pomaga mu w tym stary dziennikarz, który dostarcza taśmę zawierającą ostatnie słowa Kortona. Sołtan dociera do Ilony Iwickiej, kochanki Kortona i udaje się mu namówić ją na zwierzenia o jej związku z Piotrem. Im bardziej Tomasz angażuje się w artykuł, tym bardziej zaczyna stawać się Kortonem.

</doc>
<doc id="1690991" url="https://pl.wikipedia.org/wiki?curid=1690991" title="Iszta dewata">
Iszta dewata



</doc>
<doc id="1690993" url="https://pl.wikipedia.org/wiki?curid=1690993" title="Grama dewata">
Grama dewata



</doc>
<doc id="1690996" url="https://pl.wikipedia.org/wiki?curid=1690996" title="Chleb nasz powszedni">
Chleb nasz powszedni

Chleb nasz powszedni (oryg. "Unser täglich Brot") – film dokumentalny w reżyserii Nikolausa Geyrhaltera z 2005 roku.
Film ukazuje procesy przemysłowej produkcji żywności we współczesnym świecie. Pokazuje, w jaki sposób wykorzystuje się technologię w celu maksymalizacji wydajności i jaką drogę przebywają produkty spożywcze, zanim trafią do sklepu. Film składa się z samych obrazów bez komentarza. Materiał nakręcono w ponad 20 firmach w kilku europejskich krajach, m.in. w Polsce.

</doc>
<doc id="1690998" url="https://pl.wikipedia.org/wiki?curid=1690998" title="EAGGF">
EAGGF



</doc>
<doc id="1691000" url="https://pl.wikipedia.org/wiki?curid=1691000" title="Máximo González">
Máximo González

Máximo González Mereira (ur. 20 lipca 1983 w Tandil) – argentyński tenisista, olimpijczyk z Rio de Janeiro (2016).
Kariera tenisowa.
Karierę profesjonalną rozpoczął w 2002 roku.
W swojej karierze wielokrotnie wygrywał turnieje z serii ITF i ATP Challenger Tour w grze pojedynczej.
W grze podwójnej González wygrał 12 turniejów rangi ATP Tour z 18 rozegranych finałów.
W 2016 wystąpił w turnieju gry podwójnej na igrzyskach olimpijskich w Rio de Janeiro, osiągając 2. rundę.
W rankingu gry pojedynczej González najwyżej był na 58. miejscu (6 czerwca 2009), a w klasyfikacji gry podwójnej na 22. pozycji (22 kwietnia 2019).

</doc>
<doc id="1691003" url="https://pl.wikipedia.org/wiki?curid=1691003" title="Kim Kyung-wook">
Kim Kyung-wook

Kim Kyung-wook (ur. 18 kwietnia 1970) – koreańska łuczniczka, dwukrotna mistrzyni olimpijska, dwukrotna medalistka mistrzostw świata drużynowo. Startowała w konkurencji łuków klasycznych.
Największym jej osiągnięciem jest złoty medal igrzysk olimpijskich w Atlancie w 1996 roku w konkurencji indywidualnej oraz zespołowo. 

</doc>
<doc id="1691005" url="https://pl.wikipedia.org/wiki?curid=1691005" title="Simlish">
Simlish



</doc>
<doc id="1691006" url="https://pl.wikipedia.org/wiki?curid=1691006" title="Ichthyaetus relictus">
Ichthyaetus relictus



</doc>
<doc id="1691008" url="https://pl.wikipedia.org/wiki?curid=1691008" title="Leszczyna Lamberta">
Leszczyna Lamberta



</doc>
<doc id="1691015" url="https://pl.wikipedia.org/wiki?curid=1691015" title="Francuscy posłowie do Parlamentu Europejskiego 1999–2004">
Francuscy posłowie do Parlamentu Europejskiego 1999–2004

Francuscy posłowie V kadencji do Parlamentu Europejskiego zostali wybrani 13 czerwca 1999. Pod koniec kadencji jeden mandat przypadający CPNT pozostał nieobsadzony.
Lista według przynależności do grup (stan na koniec kadencji).
Grupa Europejskiej Partii Ludowej (Chrześcijańscy Demokraci) i Europejskich Demokratów.
Wybrani z listy RPR-DL
'Wybrani z listy Unii na rzecz Demokracji Francuskiej
Wybrana z listy RPFIE
Grupa Socjalistyczna w Parlamencie Europejskim.
Wybrani z listy Partii Socjalistycznej
Grupa Europejskich Liberałów, Demokratów i Reformatorów.
Wybrany z listy Unii na rzecz Demokracji Francuskiej
Grupa Unii na rzecz Europy Narodów.
Wybrani z listy RPFIE
Grupa Zjednoczonej Lewicy Europejskiej – Nordyckiej Zielonej Lewicy.
Wybrani z listy Francuskiej Partii Komunistycznej
Wybrani z listy LO i LCR
Wybrani z listy Partii Socjalistycznej
Grupa Zielonych – Wolny Sojusz Europejski.
Wybrani z listy Zielonych
Grupa na rzecz Europy Demokracji i Różnorodności.
Wybrani z listy Łowiectwo, Wędkarstwo, Przyroda, Tradycja
Wybrani z listy RPFIE
Niezrzeszeni.
Wybrani z listy Frontu Narodowego
Wybrani z listy RPFIE

</doc>
<doc id="1691019" url="https://pl.wikipedia.org/wiki?curid=1691019" title="Hicham Bellani">
Hicham Bellani

Hicham Bellani (ur. 15 września 1979) – marokański lekkoatleta, długodystansowiec.

</doc>
<doc id="1691023" url="https://pl.wikipedia.org/wiki?curid=1691023" title="Germano Boettcher Sobrinho">
Germano Boettcher Sobrinho

Germano, właśc. Germano Boettcher Sobrinho (ur. 14 marca 1911 w Rio de Janeiro, zm. 9 czerwca 1977 tamże) – piłkarz brazylijski grający na pozycji bramkarza.
Życiorys.
Germano całą karierę piłkarską (1928–1935) spędził w Botafogo FR. Największym jego sukcesem w karierze klubowej było pięciokrotne zdobycie mistrzostwa Stanu Rio de Janeiro – Campeonato Carioca w 1930, 1932, 1933, 1934, 1935.
W 1934 Germano pojechał z reprezentacją Brazylii do Włoch na mistrzostwa świata, jednakże nie zagrał w jedynym, przegranym meczu przeciwko Hiszpanii. Zadebiutował w reprezentacji w meczu przeciwko Portugalii 12 lipca 1934 w Lizbonie. Był to jedyny jego mecz międzypaństwowy, gdyż pierwszy występ w reprezentacji był w meczu przeciwko FC Barcelona.

</doc>
<doc id="1691024" url="https://pl.wikipedia.org/wiki?curid=1691024" title="Aseptic">
Aseptic



</doc>
<doc id="1691027" url="https://pl.wikipedia.org/wiki?curid=1691027" title="Kierunek zamawiany">
Kierunek zamawiany

Kierunki zamawiane – lista kierunków technicznych, matematycznych i przyrodniczych ustanowiona przez Ministerstwo Nauki i Szkolnictwa Wyższego.
Działanie to ma na celu zapewnienie wystarczającej podaży odpowiednio wykwalifikowanych specjalistów nauk ścisłych, realizowane w ramach Poddziałania 4.1.2 „Zwiększenie liczby absolwentów kierunków o kluczowym znaczeniu dla gospodarki opartej na wiedzy” Programu Operacyjnego Kapitał Ludzki. Program pilotażowy „Zamawianie kształcenia na kierunkach technicznych, matematycznych i przyrodniczych" rozpoczął się 1 października 2008 roku na podstawie zarządzenia Ministra Nauki i Szkolnictwa Wyższego – prof. Barbary Kudryckiej o ogłoszeniu konkursu z 2 lipca 2008.
Główne założenia.
Program zakłada m.in. motywacyjne stypendia dla najlepszych studentów oraz dofinansowanie uczelni, które prowadzą wspomniane kierunki, aby mogły podnieść atrakcyjność kształcenia, organizując dla studentów np. kursy wyrównawcze z matematyki i fizyki, kursy z języka angielskiego, obozy naukowe, zajęcia dydaktyczne prowadzone przez specjalistów z różnych dziedzin, kursy dające dodatkowe kwalifikacje i uprawnienia zawodowe, wyjazdy studyjne do przedsiębiorstw oferujących zatrudnienie absolwentów. Uczelnie biorące udział w projekcie oferują również nauczanie metodą e-learning, finansują udział studentów w konferencjach naukowo-technicznych. Studenci biorą udział w specjalistycznych kursach komputerowych oraz mają dostęp do najnowszych programów komputerowych, mogą korzystać z wiedzy oraz doświadczenia matematyków i ekspertów pracujących w instytucjach finansowych, informatycznych i laboratoriach. Aby dodatkowo wzbogacić ofertę kierunków zamawianych na wykłady zapraszani są profesorowie z zagranicy.
Praktyka.
Uczelnia na studenta z kierunków zamawianych dostaje nie 15 tys. zł, ale około 25 tys. zł. Z tego powodu opłaca im się zwiększać rekrutacje na kierunki zamawiane lub zakładać takie jeśli ich nie mają. Często na tego typu studia przyjmuje się osoby, o których wiadomo, po wynikach matury, że nie dadzą rady ich ukończyć. Np. w PWSZ w Głogowie przyjęto 130 osób na automatykę i robotykę, a na trzeci rok przepuszczono tylko 17.
Geneza projektu.
Od ostatnich kilkunastu lat w Polsce widoczne było zachwianie proporcji pomiędzy absolwentami kierunków humanistycznych a osobami z wykształceniem technicznym i matematyczno-przyrodniczym. Rynek pracy nasycony został humanistami, podczas gdy absolwenci nauk ścisłych są obecnie najbardziej pożądani przez pracodawców i odgrywać mogą istotną rolę w pobudzaniu rozwoju tych gałęzi gospodarki, które mają szczególny wpływ na poprawę sytuacji ekonomicznej i społecznej Polski.
Badania rynku pracy w Polsce potwierdzają rosnące zapotrzebowanie na wykwalifikowanych pracowników. Powszechnie wiadomo, że problem deficytu niektórych zawodów i specjalności to wynik niedopasowania oferty edukacyjnej do potrzeb stale zmieniającego się rynku pracy. W takiej sytuacji MNiSW za konieczne uznało podejmowanie działań zmierzających do podniesienia popularności kształcenia w obszarze nauk matematyczno-przyrodniczych i technicznych, co przyczyni się do zwiększenia grona studentów na kierunkach ścisłych. Można to osiągnąć m.in. poprzez zamawianie studiów istotnych dla rozwoju konkurencyjnej i innowacyjnej gospodarki, a także poprzez zamawianie specjalności na tych kierunkach.
Krytyka.
Program jest krytykowany za marnowanie pieniędzy z budżetu (aczkolwiek 85% środków pochodzi z Unii Europejskiej). Negatywnie jest oceniany brak kierunków medycznych wśród studiów zamawianych.
Gazeta Prawna określiła program mianem fiaska, z uwagi na to, że według ich danych, tylko 20% studentów zaczynających kierunki zamawiane skończyło je w terminie, a wydano na to 53 mln zł (358 tys. zł za jednego absolwenta). MNiSW jest natomiast zadowolone z wyników programu kierunków zamawianych i twierdzi, że ukończyło je o wiele więcej osób, przynajmniej 273.

</doc>
<doc id="1691029" url="https://pl.wikipedia.org/wiki?curid=1691029" title="Katastrofa lotnicza irańskiego C-130 Hercules">
Katastrofa lotnicza irańskiego C-130 Hercules



</doc>
<doc id="1691035" url="https://pl.wikipedia.org/wiki?curid=1691035" title="Hawk (zespół muzyczny)">
Hawk (zespół muzyczny)

Hawk - zespół glammetalowy założony w Los Angeles w Kalifornii, w roku 1984.
Był to jednorazowy projekt gitarzysty i nauczyciela gry na gitarze – Douga Marksa.
Historia.
Kariera.
Oryginalny skład grupy zawiązał się w roku 1984.
Ówczesnymi członkami zespołu byli:
W tym składzie zespół występował w ramach trasy koncertowej "Anywhere There's Electricity Tour", obejmującej obszar południowej Kalifornii.
W roku 1985 grupa wydała swój pierwszy i jedyny album pod tytułem "Hawk", by wkrótce, w ostatnim kwartale roku 1986, zostać rozwiązana.
Album został wydany w składzie:
Po rozpadzie.
Po rozpadzie grupy każdy z muzyków poszedł własną drogą.
Charlie Morrill jest obecnie frontmanem Charlie Wayne Band.
Lonnie Miller grał kolejno w zespołach King Kobra oraz Bullet Boys,
Scott Travis występował w Racer X, The Scream a od roku 1989 nieprzerwanie gra w Judas Priest,
Matt Sorum obecnie jest znany z gry z w zespołach takich jak Guns'N'Roses i Velvet Revolver.
Doug Marks natomiast powrócił do szkolenia kolejnego pokolenia gitarzystów i jest znany na całym świecie dzięki swojemu gitarowemu kursowi wideo pt. "Metal Method".

</doc>
<doc id="1691038" url="https://pl.wikipedia.org/wiki?curid=1691038" title="Bal Gangadhar Tilak">
Bal Gangadhar Tilak

Lokmanya Bal Gangadhar Tilak (hindi बाल गंगाधर तिलक, marathi बाळ गंगाधर टिळक, ur. 23 lipca 1856, zm. 1 sierpnia 1920) – nacjonalistyczny polityk i pisarz indyjski pochodzący ze stanu Maharasztra. Przez podziwiających go Indusów, został obdarzony tytułem „Lokamanja” ("Honor narodu").
Wczesne życie.
Urodził się 23 lipca 1856 w Ratnagiri w warnie braminów. Jego ojciec, Gangadhar Tilak był nauczycielem i uczonym zajmującym się sanskrytem. W wieku szesnastu lat zmarł jego ojciec, matka jeszcze wcześniej. Młodszy Tilak w 1877 roku ukończył Deccan College w Pune. Tilak należał do pierwszego pokolenia Hindusów, które otrzymało wykształcenie wyższe. 
Po ukończeniu studiów rozpoczął pracę nauczycielka matematyki w prywatnej szkole w Pune. Z powodu różnić ideologicznych z kolegami ze szkoły, postanowił zakończyć karierę nauczyciela i został dziennikarzem. Wraz z kilkoma przyjaciółmi z uczelni, w tym z Gopalem Ganesh Agarkarem, Mahadevem Ballal Namjoshi i Vishnushastri Chiplunkarem zorganizował w Dekanie edukację społeczną. Celem ruchu była poprawa jakości kształcenia młodzieży. Tilak powołał organizację pod nazwą Towarzystwo Edukacyjne Dekanu, które miało utworzyć nowy system, w którym młodzi Hindusi uczeni byliby indyjskiej kultury i idei narodowowyzwoleńczych.
Powołane przez Tilaka, Towarzystwo powołało szkołę średnią, Nową Szkołę Angielską, i policealną szkołę wyższą, College Fergusson. Tilak uczył matematyki w Fergusson College. Poprzez ruch mający na celu odrodzenie religijne i kulturowe Indii udało mu się stworzyć masowy ruch na rzecz niezależności kraju. Za działania polityczne spędził od 1897 osiemnaście miesięcy w więzieniu. Zainicjował kilka konferencji politycznych. 
Kariera polityczna.
Do Kongresu Narodowego dołączył w 1890 roku. Sprzeciwiał się umiarkowanej postawie partii, zwłaszcza jej kierunkowi walki o wyzwolenie. W latach 1908–1914 przebywał na zesłaniu w Birmie. Odbył podróż do Anglii w roku 1918, w celu świadczenia w procesie o zniesławienie. Wizyta w Londynie umożliwiła też spotkanie się z ówczesnymi działaczami Labour Party.
Zmarł 1 sierpnia 1920 w Bombaju, niedługo po powrocie z Europy.
Poglądy.
Był hinduistą o ortodoksyjnych poglądach. Umocnił pozycję bóstwa Ganeśa i obchody święta rocznicy jego urodzin ganeśćaturhi. W swojej twórczości przeciwstawiał się również dalszemu pobytowi Brytyjczyków w Indiach propagując ideę swaradźu. Po powrocie z zesłania do Birmy związał się z Towarzystwem Teozoficznym, któremu ówcześnie przewodniczyła Angielka Annie Besant. W latach 1890–1916 należał do partii Indian National Congress. Później w okresie 1916-1918 pomagał współtworzyć nacjonalistyczną organizację All India Home Rule League (między innymi wraz z Annie Besant).

</doc>
<doc id="1691041" url="https://pl.wikipedia.org/wiki?curid=1691041" title="Hartswater">
Hartswater

Hartswater – miasto w Republice Południowej Afryki, w Prowincji Przylądkowej Północnej. Miasto leży 16 km od Jan Kempdorp, założone zostało w 1934 roku.

</doc>
<doc id="1691046" url="https://pl.wikipedia.org/wiki?curid=1691046" title="Oskar Backlund">
Oskar Backlund

Johan Oskar Backlund ("Оскар Андреевич Баклунд") (ur. 28 kwietnia 1846 w Länghem (Gmina Tranemo), zm. 29 sierpnia 1916 w Pułkowie) – rosyjski astronom pochodzenia szwedzkiego.
Życiorys.
W 1872 roku ukończył studia na Uniwersytecie w Uppsali, w 1876 wyemigrował do Rosji. Początkowo pracował w Obserwatorium Dorpat, a od 1879 roku w Obserwatorium w Pułkowie, którym kierował w latach 1895-1916. Od 1883 członek Petersburskiej Akademii Nauk.
Zajmował się mechaniką nieba, prowadził badania nad wpływem oddziaływań grawitacyjnych planet na zmiany orbity komety Enckego. Próbował na tej podstawie szacować masę Merkurego.
Wyróżnienia i nagrody.
Jego imieniem nazwano krater Backlund na Księżycu oraz planetoidę (856) Backlunda.

</doc>
<doc id="1691048" url="https://pl.wikipedia.org/wiki?curid=1691048" title="Parys (miasto)">
Parys (miasto)

Parys – miasto, zamieszkane przez 8071 ludzi (2011), w Republice Południowej Afryki, w prowincji Wolne Państwo.
Parys jest położone nad brzegiem rzeki Vaal, 120 km na południe od Johannesburga. Jego nazwa jest afrykanersko wymawianą nazwą Paryża.

</doc>
<doc id="1691049" url="https://pl.wikipedia.org/wiki?curid=1691049" title="Critters (seria)">
Critters (seria)

Critters – dystrybuowana przez wytwórnię New Line Cinema seria czterech horrorów produkcji amerykańskiej, realizowana na przestrzeni lat 1986-1991. Charakterystycznym jej elementem jest przewrotny humor, dzięki czemu poszczególne filmy z cyklu można określić mianem horrorów komediowych.
W Polsce większość filmów wydano bezpośrednio na video. Wyjątkiem był pierwszy z horrorów, który odnotował swoją premierę w kinach.
Antybohaterami są critty (ang. critters) – krwiożerczy kosmici, zbiegli z galaktycznego więzienia, na Ziemi polujący na ludzi.
Filmy z serii.
Jedynie Don Keith Opper wystąpił we wszystkich powyższych projektach. Wcielał się w postać Charliego McFaddena. 

</doc>
<doc id="1691051" url="https://pl.wikipedia.org/wiki?curid=1691051" title="Leszczynowiec chiński">
Leszczynowiec chiński

Leszczynowiec chiński ("Corylopsis sinensis") – gatunek rośliny z rodziny oczarowatych. Pochodzi z Chin, w wielu krajach świata jest uprawiany jako roślina ozdobna.
Zastosowanie.
Jest czasami uprawiany jako roślina ozdobna, W Polsce rzadko, głównie w ogrodach botanicznych. Uważany jest za jednego z bardziej dekoracyjnych leszczynowców. Nie jest całkowicie odporny na mróz (wytrzymuje do –23 °C), wiosną czasami przemarzają mu młode pędy, dlatego też należy go sadzić w miejscach osłoniętych.

</doc>
<doc id="1691052" url="https://pl.wikipedia.org/wiki?curid=1691052" title="Corylopsis sinensis">
Corylopsis sinensis



</doc>
<doc id="1691054" url="https://pl.wikipedia.org/wiki?curid=1691054" title="Pierre de Bar">
Pierre de Bar

Pierre de Bar (zm. 11 stycznia 1253 w Perugii) – francuski kardynał i teolog.
Życiorys.
Pochodził ze szlacheckiej rodziny z Bar-sur-Aube w północnej Burgundii. Przyjął święcenia kapłańskie i został dziekanem kościoła St.-Maclou w Bar-sur-Aube. Ukończył studia teologiczne prawdopodobnie w Paryżu, uzyskując tytuł "magistra". Około 1230 roku był profesorem teologii na uniwersytecie paryskim; w tym okresie zasłynął jako teolog i autor kazań. W 1232 objął urząd kanclerza diecezji Noyon. Niektóre źródła błędnie podają, że należał do zakonu cystersów, jednak w rzeczywistości był świeckim księdzem.
28 maja 1244 roku papież Innocenty IV mianował go kardynałem prezbiterem S. Marcelli. Podpisywał bulle papieskie między 27 września 1244 a 12 czerwca 1252. Uczestniczył w Soborze Lyońskim w 1245. W kurii papieskiej wielokrotnie działał jako audytor. Na przełomie 1249/50 kapituła w Noyon wybrała go na biskupa tej diecezji jednak Innocenty IV odmówił ratyfikacji tej elekcji. Krótko przed śmiercią został promowany na kardynała biskupa Sabiny. Zmarł w Perugii i został pochowany w miejscowym kościele św. Franciszka.

</doc>
<doc id="1691055" url="https://pl.wikipedia.org/wiki?curid=1691055" title="Blut Aus Nord">
Blut Aus Nord

Blut Aus Nord – francuska grupa muzyczna grająca black metal z elementami awangardy, powstała w 1994 roku w Mondeville.

</doc>
<doc id="1691057" url="https://pl.wikipedia.org/wiki?curid=1691057" title="Phuthaditjhaba">
Phuthaditjhaba

Phuthaditjhaba (dawniej "Witsieshoek") – miasto zamieszkane przez 54 661 ludzi (2011), w Republice Południowej Afryki, w prowincji Wolne Państwo.
W czasach apartheidu miasto było stolicą bantustanu QwaQwa, w 1994 r. bantustan został włączony do Wolnego Państwa.

</doc>
<doc id="1691059" url="https://pl.wikipedia.org/wiki?curid=1691059" title="Samantabhadra (dżinizm)">
Samantabhadra (dżinizm)

Samantabhadra (ok. 550) – dżinijski mnich zaliczany do tradycji digambarów, filozof i poeta.

</doc>
<doc id="1691062" url="https://pl.wikipedia.org/wiki?curid=1691062" title="Akademia Medyczna w Gdańsku">
Akademia Medyczna w Gdańsku



</doc>
<doc id="1691065" url="https://pl.wikipedia.org/wiki?curid=1691065" title="Wybory do Parlamentu Europejskiego we Francji w 1999 roku">
Wybory do Parlamentu Europejskiego we Francji w 1999 roku

Wybory do Parlamentu Europejskiego V kadencji we Francji zostały przeprowadzone 13 czerwca 1999.

</doc>
<doc id="1691067" url="https://pl.wikipedia.org/wiki?curid=1691067" title="UTC-12">
UTC-12



</doc>
<doc id="1691069" url="https://pl.wikipedia.org/wiki?curid=1691069" title="US Open 2008 (gra podwójna mężczyzn)">
US Open 2008 (gra podwójna mężczyzn)

Turniej debla mężczyzn US Open 2008 odbył się w dniach 26 sierpnia – 5 września 2008 roku.
Obrońcami tytułu byli Austriak Julian Knowle oraz Szwed Simon Aspelin, którzy w tegorocznej edycji zostali wyeliminowani w drugiej rundzie przez Rosjan Igora Kunicyna i Dmitrija Tursunowa.
Nowymi mistrzami zostali bracia bliźniacy z USA: Bob i Mike Bryanowie, którzy w finale zwyciężyli debel Leander Paes/ Lukáš Dlouhý 7:6(5), 7:6(10).
W turnieju rozstawiony z numerem 7 był polski debel Mariusz Fyrstenberg/ Marcin Matkowski, jednak odpadł on już w 1. rundzie po porażce z Igorem Andriejewem i Mischą Zverevem.

</doc>
<doc id="1691070" url="https://pl.wikipedia.org/wiki?curid=1691070" title="Chucky (postać)">
Chucky (postać)

Chucky, Charles Lee Ray, znany jako Dusiciel z Lakeshore (ur. 9 marca 1950, zm. 9 listopada 1988) – seryjny morderca, fikcyjny złoczyńca serii filmów "Laleczka Chucky".
Znany bardziej jako Chucky – lalka produkcji wytwórni Guys Doll Company. Osią konstruktywną filmów z udziałem Raya jest bowiem wątek nietypowej reinkarnacji psychopaty, którego dusza pośmiertnie przeszła do ciała plastikowej zabawki. Głosu lalce użyczył amerykański aktor Brad Dourif.
Pełne nazwisko postaci nawiązuje do trzech popularnych amerykańskich przestępców: Charlesa Mansona, Lee Harveya Oswalda oraz Jamesa Earla Raya.
Twórcą postaci Chucky′ego, jak i scenariuszy do filmów z powiązanej z nim serii, jest Don Mancini. Do 2017 powstało siedem filmów połączonych wątkiem Chucky′ego.

</doc>
<doc id="1691074" url="https://pl.wikipedia.org/wiki?curid=1691074" title="UTC-11">
UTC-11



</doc>
<doc id="1691079" url="https://pl.wikipedia.org/wiki?curid=1691079" title="Witsieshoek">
Witsieshoek



</doc>
<doc id="1691081" url="https://pl.wikipedia.org/wiki?curid=1691081" title="UTC-10">
UTC-10



</doc>
<doc id="1691082" url="https://pl.wikipedia.org/wiki?curid=1691082" title="Tiffany (Laleczka Chucky)">
Tiffany (Laleczka Chucky)

Tiffany "Tiff" Ray (znana także jako "Narzeczona laleczki Chucky") – mordercza lalka, bohaterka sequeli z serii "Laleczka Chucky". Partnerka Chucky’ego, postaci tytułowej.
Głos pod postać Tiffany w filmach "Narzeczona laleczki Chucky" (1998), "" (2004) i "Klątwa laleczki Chucky" (2013) podłożyła nominowana do Oscara aktorka Jennifer Tilly. W drugim z filmów Tilly zagrała także siebie samą.
Ponownie pojawiła się w filmie "Kult laleczki Chucky" (2017), jako Tiffany Valentine.

</doc>
<doc id="1691083" url="https://pl.wikipedia.org/wiki?curid=1691083" title="Język ladakhi">
Język ladakhi

Język ladakhi – język z rodziny chińsko-tybetańskiej używany przez ponad 100 tysięcy osób (1997) w regionie Ladakh (indyjski stan Dżammu i Kaszmir) oraz około 12 tysięcy osób w przygranicznych rejonach Chin. Jest blisko spokrewniony z tybetańskim, oraz zapisywany alfabetem tybetańskim, z tego względu bywa niekiedy klasyfikowany wraz z balti i purig jako archaiczny zachodni dialekt języka tybetańskiego, chociaż ladakhi i standardowy tybetański nie są wzajemnie zrozumiałe. Archaiczność języka ladakhi polega między innymi na tym, że wymawia się wiele spółgłosek, które są co prawda zapisywane, ale nieme we współczesnym języku tybetańskim. Tak więc wymowa ladakhi jest znacznie bliższa pisowni języka tybetańskiego niż standardowy język tybetański i inne jego dialekty. 
Dialekty.
Język ladakhi posiada kilka dialektów:
Większość dialektów ladakhi, w przeciwieństwie do języka tybetańskiego, nie posiada tonów, z wyjątkiem "stotskat" i odmian używanych w Górnym Ladakhu.
Dialekty używane w Górnym Ladakhu oraz w Zanskarze uważane są za pośrednie między ladakhi a centralnym tybetańskim.

</doc>
<doc id="1691084" url="https://pl.wikipedia.org/wiki?curid=1691084" title="Haribhadra">
Haribhadra



</doc>
<doc id="1691085" url="https://pl.wikipedia.org/wiki?curid=1691085" title="Nagroda Williama L. Crawforda">
Nagroda Williama L. Crawforda

Nagroda Williama L. Crawforda (The IAFA William L. Crawford Fantasy Award) – nagroda literacka przyznawana pisarzom fantasy, których debiutancka powieść została wydana w ciągu ostatnich 18 miesięcy. Crawford Award została ustanowiona na cześć , wydawcy i redaktora, przez (IAFA). Ceremonia rozdania odbywa się w marcu każdego roku w Fort Lauderdale, USA. Sponsorką wygranej jest Andre Norton.

</doc>
<doc id="1691086" url="https://pl.wikipedia.org/wiki?curid=1691086" title="Crawford Award">
Crawford Award



</doc>
<doc id="1691087" url="https://pl.wikipedia.org/wiki?curid=1691087" title="Henri Weber">
Henri Weber

Henri Weber (ur. 23 czerwca 1944 w Leninabadzie, zm. 26 kwietnia 2020 w Awinionie) – francuski filozof, polityk, senator, eurodeputowany kilku kadencji.
Życiorys.
Pochodził z żydowskiej rodziny z Chrzanowa. Jego rodzice po niemieckiej inwazji na Polskę z 1939 uciekli na tereny ZSRR. Po II wojnie światowej wraz z urodzonym tam rocznym synem powrócili na krótko do Polski, ale w 1948 wyemigrowali do Francji.
Henri Weber z wykształcenia był filozofem, uzyskał doktorat w tej dziedzinie oraz w zakresie nauk politycznych. W 1968 brał aktywny udział w majowych protestach studenckich. Od końca lat 60. do 1995 pracował jako asystent i następnie docent na Uniwersytecie Paryż VIII. Autor licznych książek i publikacji głównie na temat marksizmu, ruchów rewolucyjnych na świecie i wydarzeń maja 1968.
Początkowo działał w skrajnych komunistycznych organizacjach młodzieżowych i w trockistowskiej Rewolucyjnej Lidze Komunistycznej. Później przystąpił do Partii Socjalistycznej. Był jej sekretarzem krajowym ds. oświatowych, wszedł w skład prezydium jako członek odpowiedzialny za relacje z uniwersytetami. 
Od 1989 przez kilka lat był zastępcą mera Saint-Denis, później do 2001 zasiadał w radzie gminy Dieppe. Od 1995 do 2004 wchodził w skład francuskiego Senacie jako reprezentant departamentu Sekwana Nadmorska. Objął funkcję skarbnika Fondation Jean Jaurès. W 1997 przez miesiąc był posłem do Parlamentu Europejskiego. Mandat europosła ponownie uzyskał w 2004. W 2009 skutecznie ubiegał się o reelekcję, wchodząc w skład PE do 2014. Zasiadał w grupie Partii Europejskich Socjalistów, w VII kadencji przystąpił do nowej lewicowej frakcji socjalistów i demokratów.
Zmarł na skutek COVID-19 w okresie światowej pandemii tej choroby.

</doc>
<doc id="1691089" url="https://pl.wikipedia.org/wiki?curid=1691089" title="Charles de Warnery">
Charles de Warnery

Charles de Warnery (ur. 1720, zm. 1786) – historyk wojskowości. W wieku 14 lat wstąpił na służbę do króla Sardynii. Później służył pod rozkazami Fryderyka II Wielkiego, króla Prus. Brał udział w wojnie siedmioletniej. W 1758 przeniósł się do Polski, gdzie osiągnął stopień generała-majora.

</doc>
<doc id="1691090" url="https://pl.wikipedia.org/wiki?curid=1691090" title="Leszczynowiec">
Leszczynowiec

Leszczynowiec ("Corylopsis") – rodzaj roślin z rodziny oczarowatych. Obejmuje od 24 do ok. 29 gatunków. 20 z nich jest endemitami Chin, a zasięg całego rodzaju obejmuje w Azji obszar od Bhutanu, poprzez północno-wschodnie Indie, Mjanmę, po Półwysep Koreański i Japonię. Są to szybko rosnące krzewy i niskie drzewa rosnące w lasach i na ich skrajach, w zaroślach, często na górskich zboczach.
Wiele gatunków uprawianych jest jako rośliny ozdobne, zwłaszcza leszczynowiec kłosowy i skąpokwiatowy. Ozdobne są zwłaszcza wiosną w czasie kwitnienia i jesienią w czasie przebarwiania się liści. W Polsce rośliny te spotykane są głównie w kolekcjach botanicznych.
Systematyka.
Rodzaj z plemienia "Corylopsideae" z podrodziny "Hamamelidoideae" z rodziny oczarowatych "Hamamelidaceae".
Zastosowanie.
Są czasami uprawiane jako rośliny ozdobne, znajdują się też w kolekcji wielu ogrodów botanicznych. W Polsce uprawia się 4 gatunki (rzadko). Nie są całkowicie odporne na mróz: wiosną czasami przemarzają im młode pędy, dlatego też należy je sadzić w miejscach osłoniętych. Z uprawianych w Polsce gatunków najbardziej wytrzymały na mróz jest leszczynowiec nagi, ale jest on mało efektowny, bardziej efektowny jest leszczynowiec skąpokwiatowy i chiński, one też najczęściej są uprawiane. Rosną powoli, uprawiane w Polsce osiągają wysokość do 2, rzadko 3 m.

</doc>
<doc id="1691091" url="https://pl.wikipedia.org/wiki?curid=1691091" title="Corylopsis">
Corylopsis



</doc>
<doc id="1691092" url="https://pl.wikipedia.org/wiki?curid=1691092" title="Haribhadra I">
Haribhadra I

Haribhadra I zw. "Wirahanka" (pol. Naznaczony Rozłąką, 1 poł. VI w.) – dżinijski moralista i etyk, zajmujący się głównie zagadnieniami związanymi z wyznawcami świeckimi.

</doc>
<doc id="1691093" url="https://pl.wikipedia.org/wiki?curid=1691093" title="Hydrolaetare">
Hydrolaetare

Hydrolaetare – rodzaj płaza bezogonowego z podrodziny Leptodactylinae w rodzinie świstkowatych (Leptodactylidae). 
Zasięg występowania.
Rodzaj obejmuje gatunki występujące punktowo w dorzeczu Amazonki od Madeiry i stanu Acre (Brazylia) do Kolumbii, Peru, Boliwii i Gujany Francuskiej.
Systematyka.
Etymologia.
"Hydrolaetare" ("Hydrolaetere"): "hudōr", ὑδατος "hudatos" „woda”; „radować się”, od "laetus" „wesoły, radosny”.
Podział systematyczny.
Do rodzaju należą następujące gatunki:

</doc>
<doc id="1691097" url="https://pl.wikipedia.org/wiki?curid=1691097" title="Jałowiec (Słowacja)">
Jałowiec (Słowacja)

Jałowiec (, ) – wieś (obec) położona na Liptowie, 9 km na północ od Liptowskiego Mikułasza, na wschodnim brzegu Jałowieckiego Potoku, między wylotem Doliny Jałowieckiej a wsią Bobrowiec, na południowo-zachodnim krańcu Tatr. Leży na wysokości ok. 680 m n.p.m. Wieś powstała już w wieku XIII, pierwsza wzmianka pochodzi z 1391 r. Posiada bogate tradycje pasterskie, kiedyś należały do niej hale w Dolinie Jałowieckiej.

</doc>
<doc id="1691098" url="https://pl.wikipedia.org/wiki?curid=1691098" title="Indian National Congress">
Indian National Congress



</doc>
<doc id="1691102" url="https://pl.wikipedia.org/wiki?curid=1691102" title="Cristian Panin">
Cristian Panin

Cristian Panin (ur. 9 czerwca 1978 roku w mieście Arad) – rumuński piłkarz występujący na pozycji obrońcy.
Kariera piłkarska.
Urodzony w Arad Panin karierę rozpoczynał w miejscowym klubie UTA Arad, w którym występował od 1997 roku. Pomimo wieloletniej gry w tym klubie, zawodnikowi nie udało się osiągnąć z UTA żadnych większych sukcesów. W 2004 Cristian opuścił UTA Arad na rzecz CFR Cluj. W 2008 roku gracz zdobył wraz z CFR Puchar Rumunii oraz mistrzostwo kraju. W tym samym roku zadebiutował w reprezentacji Rumunii. W 2013 roku zakończył karierę.

</doc>
<doc id="1691104" url="https://pl.wikipedia.org/wiki?curid=1691104" title="Christian Panin">
Christian Panin



</doc>
<doc id="1691106" url="https://pl.wikipedia.org/wiki?curid=1691106" title="Marielle de Sarnez">
Marielle de Sarnez

Marielle de Sarnez (ur. 27 marca 1951 w Paryżu, zm. 13 stycznia 2021 tamże) – francuska polityk, eurodeputowana V, VI, VII i VIII kadencji, parlamentarzystka krajowa, w 2017 minister do spraw europejskich.
Życiorys.
Działalność polityczną podjęła w 1974, angażując się w prezydencką kampanię wyborczą Valéry'ego Giscarda d'Estaing. Cztery lata później wstąpiła do organizowanej przez niego Unii na rzecz Demokracji Francuskiej. Była etatowym pracownikiem partii, od 1986 do 1988 pełniła funkcję doradcy Jean-Claude'a Gaudina, przewodniczącego grupy UDF w Zgromadzeniu Narodowym. Później zajmowała stanowisko sekretarza generalnego Zgromadzenia Ogólnego Partii Opozycyjnych, a w latach 1993–1997 doradcy i szefa gabinetu ministra edukacji narodowej, François Bayrou.
W 1999 uzyskała mandat posła do Parlamentu Europejskiego. W latach 2001–2010 była radną 14. dzielnicy Paryża. W eurowyborach z 2004 skutecznie ubiegała się o reelekcję. W PE nowej kadencji przystąpiła do grupy Porozumienia Liberałów i Demokratów na rzecz Europy jako jej wiceprzewodnicząca. Została też sekretarzem generalnym nowo powstałej Europejskiej Partii Demokratycznej. W 2007 w okresie przekształceń UDF poparła lidera Unii, wstępując do Ruchu Demokratycznego. W 2009 i w 2014 była wybierana do PE na kolejne kadencje.
W maju 2017 w nowo powołanym gabinecie Édouarda Philippe’a objęła stanowisko ministra do spraw europejskich (podległego ministrowi spraw zagranicznych). W tym samym roku uzyskała również mandat posłanki do Zgromadzenia Narodowego.
W czerwcu 2017 zakończyła pełnienie funkcji rządowej, nie wchodząc w skład nowego rządu dotychczasowego premiera, który powołano po wyborach parlamentarnych. Decyzja ta zbiegła się z wszczętym śledztwem w sprawie finansowania etatowych działaczy Ruchu Demokratycznego z funduszy przeznaczonych na wynagrodzenie asystentów eurodeputowanych.

</doc>
<doc id="1691112" url="https://pl.wikipedia.org/wiki?curid=1691112" title="Reprezentacja Serbii U-21 w piłce nożnej mężczyzn">
Reprezentacja Serbii U-21 w piłce nożnej mężczyzn

Reprezentacja Serbii U-21 w piłce nożnej – młodzieżowa reprezentacja Serbii sterowana przez Serbski Związek Piłki Nożnej. Dwa razy zajmowała drugie miejsce na Mistrzostwach Europy U-21, w 2004 i 2007 roku.
Od 1994 do 2002 roku reprezentacja Serbii na arenie międzynarodowej występowała jako Jugosławia i reprezentowała Federalną Republikę Jugosławii. W 2003 roku została ona zastąpiona przez reprezentację Serbii i Czarnogóry, a pod obecną nazwą – reprezentacja Serbii występuje od 2006 roku.
Bieżące rozgrywki.
Reprezentacja Serbii U-21 uczestniczyła w Mistrzostwach Europy, które odbyły się w 2019 roku we Włoszech i San Marino. Zakończyła je na fazie grupowej.

</doc>
<doc id="1691116" url="https://pl.wikipedia.org/wiki?curid=1691116" title="Lokmanya">
Lokmanya



</doc>
<doc id="1691119" url="https://pl.wikipedia.org/wiki?curid=1691119" title="Bitwa pod Ponarami">
Bitwa pod Ponarami

Bitwa pod Ponarami – bitwa stoczona 19 czerwca 1831 roku podczas powstania listopadowego. Bitwa nazywana jest także bitwą o Wilno lub bitwą pod Wilnem.
Przyczyny.
Po przegranej bitwie pod Ostrołęką armia polska rozpoczęła odwrót ku Warszawie, jednak silną 2 Dywizję Antoniego Giełguda i niewielki korpus Henryka Dembińskiego skierowano − wobec odcięcia ich przez armię feldmarszałka Iwana Dybicza − na Litwę, gdzie działał już korpus Dezyderego Chłapowskiego.
Oczywistym celem wyprawy było Wilno, bronione przez liczący zaledwie 5000 żołnierzy garnizon rosyjski, gdzie w arsenale miejskim było 60 000 karabinów i kilkaset dział.
Przebieg wydarzeń.
Pod naciskiem energicznego Chłapowskiego podjął Giełgud marsz na Wilno, ale mimo zwycięstwa pod Rajgrodem nie zdołał uwierzyć we własne siły i posuwał się tak wolno, że nieprzyjaciel zdołał zgromadzić znaczne siły i przygotować pozycje obronne na Górach Ponarskich na zachód od Wilna. Okolica ta była miejscem gdzie zbiegały się drogi wiodące do Wilna z Grodna, Kowna i Trok, które połączone pod kapliczką przechodziły w głęboki parów, którym prowadziła droga do Wilna. Tam też doszło, 19 czerwca 1831 roku, do bitwy pomiędzy wojskami polskimi Giełguda a armią rosyjską dowodzoną przez Fabiana von der Osten-Sackena. W oparciu o pasmo lesistych wzgórz licząca 25 000 żołnierzy i 70 dział armia rosyjska z łatwością odparła atak oddziałów polskich, które straciły 2000 żołnierzy, podczas gdy Rosjanie jedynie czterystu.
Teraz rozpoczął się odwrót oddziałów polskich na Żmudź, gdzie Giełgud zamierzał bronić linii rzek Wilii i Świętej. Gdy Rosjanie linię tę przełamali oddziały polskie, po kilku potyczkach, przekroczyli granicę Prus: 13 lipca zgrupowanie Chłapowskiego, 15 lipca grupa Franciszka Rolanda.
Nieudolny generał Giełgud zginął na granicy, zastrzelony przez kapitana Stefana Skulskiego, oficera 7 pułku piechoty. Ocalał jedynie korpus gen. Dembińskiego (4000 ludzi, 6 dział), który zdołał przebyć w 25 dni kilkaset kilometrów − ucierając się z nieudolnym pościgiem rosyjskim − i dotrzeć do Warszawy. Wraz z klęską armii Giełguda upadło też powstanie na Litwie.

</doc>
<doc id="1691122" url="https://pl.wikipedia.org/wiki?curid=1691122" title="Serginho (ur. 1974)">
Serginho (ur. 1974)



</doc>
<doc id="1691126" url="https://pl.wikipedia.org/wiki?curid=1691126" title="William (ur. 1968)">
William (ur. 1968)



</doc>
<doc id="1691128" url="https://pl.wikipedia.org/wiki?curid=1691128" title="Bitwa o Wilno (1831)">
Bitwa o Wilno (1831)



</doc>
<doc id="1691130" url="https://pl.wikipedia.org/wiki?curid=1691130" title="I bitwa pod Wilnem">
I bitwa pod Wilnem



</doc>
<doc id="1691131" url="https://pl.wikipedia.org/wiki?curid=1691131" title="Parafia św. Michała Archanioła w Wierchomli Wielkiej">
Parafia św. Michała Archanioła w Wierchomli Wielkiej

Parafia św. Michała Archanioła w Wierchomli Wielkiej – parafia znajdująca się w diecezji tarnowskiej w dekanacie Piwniczna. Obejmuje Wierchomle Wielką i Wierchomle Małą.
Patroni parafii:
Parafia rzymskokatolicka w Wierchomli Wielkiej została erygowana 12 grudnia 1951 przez bpa Jana Stepę. Do 1947 we wsi działała parafia greckokatolicka.
Msze święte odprawiane są w dawnej cerkwi greckokatolickiej. W dni powszednie, zwłaszcza w miesiącach zimowych, do odprawiania mszy służy kaplica św. Maksymiliana Kolbe na parterze plebanii.
Dawny budynek gospodarczy zaadaptowany został na Parafialne Schronisko Młodzieżowe pod wezwaniem bł. Karoliny Kózkówny, które 4 grudnia 2002 poświęcił bp. Wiktor Skworc.
Obecnie proboszczem wierchomlskim jest ks. Tomasz Stachel. Funkcję tę pełni od 2014 r.

</doc>
<doc id="1691132" url="https://pl.wikipedia.org/wiki?curid=1691132" title="David Abraham">
David Abraham

David Angel Abraham (ur. 16 lipca 1986 w Chabás) – argentyński piłkarz występujący na pozycji obrońcy. Od 2015 roku jest zawodnikiem Eintrachtu Frankfurt.
Życiorys.
Kariera klubowa.
Jest wychowankiem CA Independiente. W czasach juniorskich trenował także w Club Atlético Huracán Chabás. W argentyńskiej Primera División zadebiutował w barwach Independiente 21 sierpnia 2005 w zremisowanym 1:1 meczu z San Lorenzo de Almagro. Od 1 lipca 2007 do 30 czerwca 2008 przebywał na wypożyczeniu w hiszpańskim Gimnàstiku Tarragona. Zagrał w tym czasie 36 meczach Segunda División, w których zdobył trzy gole. 8 lipca 2008 odszedł za około 2,7 miliona euro do szwajcarskiego FC Basel. W rozgrywkach Swiss Super League po raz pierwszy zagrał 18 lipca 2008 w wygranym 2:1 spotkaniu z BSC Young Boys. W trakcie trzech sezonów gry w Bazylei trzykrotnie wraz z klubem zdobył mistrzostwo kraju oraz dwukrotnie jego puchar. Po sezonie 2011/2012 został na zasadzie wolnego transferu piłkarzem hiszpańskiego Getafe CF. 22 stycznia 2013 został sprzedany za 4 miliony euro do niemieckiego TSG 1899 Hoffenheim. W Bundeslidze zadebiutował 2 lutego 2013 w wygranym 2:1 meczu z SC Freiburg. W Hoffenheim występował w sumie przez 2,5 roku, po czym odszedł do Eintrachtu Frankfurt. Wraz z Eintrachtem w sezonie 2017/2018 zdobył Puchar Niemiec.
Kariera reprezentacyjna.
W barwach reprezentacji Argentyny do lat 20 w 2005 roku wystąpił na mistrzostwach świata w Holandii, na których Argentyńczycy zostali mistrzami.

</doc>
<doc id="1691133" url="https://pl.wikipedia.org/wiki?curid=1691133" title="Heitor Canalli">
Heitor Canalli

Heitor Canalli (ur. 12 marca 1907 w Juiz de Fora - zm. 21 lipca 1990 w Petrópolis) – piłkarz brazylijski grający na pozycji ofensywnego pomocnika.
Heitor Canalli karierę piłkarską rozpoczął w 1927 roku w klubie Petropolitano Rio de Janeiro, w którym grał do 1929 roku. W 1929 przeszedł do Botafogo FR, w którym grał do 1933 roku. Z Botafogo trzykrotnie zdobył mistrzostwo Stanu Rio de Janeiro - Campeonato Carioca w 1930, 1932, 1933. Po odejściu z Botafogo grał krótko w CR Flamengo, po czym wyjechał do Włoch, gdzie grał w Torino FC (1934-1935). Po powrocie do Brazylii ponownie grał przez 5 lat Botafogo, z którym zdobył mistrzostwo Stanu Rio de Janeiro - Campeonato Carioca w 1935. Ostatnim klubem w karierze Heitora Canalli'ego był Canto do Rio, w którym grał w 1941 roku.
4 grudnia 1932 w Montevideo Heitor Canalli zadebiutował w reprezentacji Brazylii, meczu przeciwko reprezentacji Urugwaju. Stawką tego meczu był Puchar Rio Branco, a "canarinhos" wygrali 2-1. W 1934 Heitor Canalli pojechał z reprezentacją Brazylii do Włoch na mistrzostwa świata zagrał w jedynym, przegranym meczu przeciwko Hiszapnią. Ostatnim meczem międzypaństwowym Heitora Canalli'ego w reprezentacji był mecz przeciwko Portugalii 12 lipca 1934 rozegrany w Lizbonie. Łącznie w latach 1932–1934 rozegrał w barwach "canarinhos" 5 spotkań (15 jeśli zaliczymy mecze przeciwko drużynom klubowym, bądź też regionom).

</doc>
<doc id="1691138" url="https://pl.wikipedia.org/wiki?curid=1691138" title="Najlepszy z najlepszych">
Najlepszy z najlepszych



</doc>
<doc id="1691139" url="https://pl.wikipedia.org/wiki?curid=1691139" title="Ofensywa rebeliantów w centralnej Somalii (2009)">
Ofensywa rebeliantów w centralnej Somalii (2009)

Ofensywa rebeliantów w centralnej Somalii (2009) – walki rozpoczęte przez islamskich radykałów 11 maja 2009 w centralnej części Somalii (w Mogadiszu od 7 maja 2009) mające na celu zająć kolejne terytoria kraju, kontrolowane przez bojówki prezydenta Ahmeda. Rebelianci skupieni głównie wokół Asz-Szabab i Hizbul Islam przed rozpoczęciem walk kontrolowali południową część kraju. Po majowej ofensywie zdobyli znaczną część centralnej Somalii, jednak w wyniku walk, które toczyły się latem 2009 wojsk etiopsko-somalijskie i bojówki lojalne prezydentowi Ahmedowi odbiły cześć regionów. W ostatecznym rozrachunku w porównaniu z sytuacją w centralnej Somalii sprzed maja 2009 rebelianci objęli kontrolę o zachodnie krańce regionów Hiraan i Shabellaha Dhexe.
1 października 2009 doszło do zakończenia sojuszu między Asz-Szabab, a Hizbul Islam, co zatrzymało ich ofensywę w środkowej Somalii. Od tego czasu w wojnie uczestniczyły trzy strony, a rywalizujące frakcje islamistyczne walczyły między sobą w południowej Somalii.
Geneza.
31 stycznia 2009 urząd prezydenta Somalii objął Sharif Sheikh Ahmed po wygranych wyborach prezydenckich. Ahmed wywodzi się z Unii Trybunałów Islamskich, która walczyła przez 3 lata z wojskami prezydenta Abdullahi'iego Yusufa, który podał się do dymisji 28 grudnia 2008. Następnie wojska etiopskie wspomagające Yufusa wycofały się w styczniu 2009.
4 lutego 2009 cztery grupy islamistów, włączając w to grupę Hassana Dahira Awejs należącą do Sojuszu na Rzecz Wyzwolenia Somalii (ASR), połączyła się i sformowała organizację nazwaną Hizbul Islam. Celem powstałej organizacji była walka z nowym rządem Sharifa Ahmeda. 8 lutego 2009 roku Hizbul Islam wypowiedział wojnę rządowi Ahmeda oraz siłom pokojowym Unii Afrykańskiej. Do wojny dołączyli radykałowie z ugrupowania Asz-Szabab, którzy w poprzedniej fazie wojny wspierały Unię Trybunałów Islamskich i ASR.
Walki.
Ofensywa rebeliantów.
7 maja bojówki walczące później w centralnej części kraju, zainicjowały szturm na Mogadiszu. W bitwie trwającej równolegle z ofensywą w centralnej Somalii rebelianci uzyskali kontrolę nad większością miasta, lecz nie obalili rządu. Kiedy islamiści zdobyli zdecydowaną przewagę nad wojskiem Ahmeda, ruszyli z ofensywą w głąb kraju.
11 maja 2009 Szebabowie (bojownicy Asz-Szabab) wjechali na ciężarówkach Toyota-Pickup do miasta Bula-Barde w regionu Hiraan. Miasto było pierwszym, które wpadło w ręce rebeliantów w regionie Hiraan. Radykałowie nie napotkali oporu ze strony bojówek milicji stacjonujących w mieście.
W dniach 12-13 maja odbyła się bitwa o miejscowość Mahas. W wyniku walk zginęło 7 osób, a bojówki rządowe Unii Trybunałów Islamskich utrzymały kontrolę nad miasteczkiem. Przegrani rebelianci rozpoczęli przegrupowanie w swych szeregach.
14 maja miała miejsce nocna walka między Asz-Szabab a bojówkami pro-rządowymi Al-Sunna Wal Jamaah w miejscowości Yasoman w Hiraan. W wyniku starcia odnotowano jedną osobę zabitą i 4 rannych.
Dzień później rebelianci przeprowadzili drugi atak na Mahas. W walkach zginęły 4 osoby, a setki cywilów uciekło z miasta. W mieście odcięto telekomunikację. W międzyczasie wybuchła bitwa o Wabho somalijskiej dzielnicy Galgudug. Kontrolę nad Wabho zachowały bojówki Al-Sunna Wal Jamaah, jednak kosztowało to życie 5 milicjantów. Tego samego dnia dowódca Unii Trybunałów Islamskich w regionu Hiraan Sheik Abdirahman Ibrahim Ma'ow powiedział, że będzie zmierzał do stabilizacji w regionie.
16 maja w stolicy regionu Hiraan - Beledweyne został przeprowadzony zamach terrorystyczny na Sheika Abdirahman Ibrahim Ma'ow, jednak dowódca przeżył atak. Później zastrzelono jednego i aresztowano dwóch podejrzanych o wykonanie zamachu. Następnie rebelianci obrzucali granatami bojowników Unii Trybunałów Islamskich. Zginął cywil, 2 zostało rannych oraz ranny członek Unii Trybunałów. W odpowiedzi bojówki rządowe rozpoczęły akcję poszukiwania sprawców. W wyniku walk na przełomie 15-16 maja zginęło 68 osób. Rząd twierdzi, że w bitwach o Mahas i Wabho zabił 48 Szebabów.
Rano 17 maja rebelianci islamscy zdobyli miasto Jowhar. Zginęło 7 osób w tym 4 cywilów i 3 pro-rządowych bojówkarzy. Szebabowie potrzebowali zaledwie 20 minut by przepędzić bojówki rządowe z miasta. Tego dnia w kolejnym dniu bitwy o Mahas zginęło 17 osób, a w walce w El Bur (w Galgudug) zabito 16 osób.
18 maja zginęło co najmniej 7 osób, 3 bojowników Asz-Szabab i 4 cywilów w wiosce Ayne, podczas zasadzki na transport rebeliantów z Bulo Burte do Mahas. W wyniku udanej akcji bojówek rządowych, konwój rebeliantów musiał zawrócić do bazy w Bulo Burte. Tego dnia wybuchła bitwa we wsi Ceyn. W walkach poległy 3 osoby. Tymczasem Szebabowie przejęli kontrolę nad ważnym strategicznie miastem Mahaday, które leży około 23 km na północ od wcześniej zdobytego Jowhar. Rebelianci wjeżdżając do miasta nie napotkali oporu ze strony bojówek rządowych.
19 maja Szebabowie zaatakowali bazę Unii Trybunałów Islamskich w pobliżu Jowhar. Mimo użycia ciężkiej broni obu stron nie odnotowano strat. Tego dnia świadkowie podali, że do Somalii wjechało 18 wojskowych samochodów ciężarowych z wojskami etiopskimi. Żołnierze etiopscy rozmieścili się w regionu Hiraan. Walcząc w latach 2006-2008 przeciwko Unii Trybunałów, po ponownym powrocie wspomagali rządowe bojówki Unii w utrzymaniu terytoriów w środkowej Somalii.
20 maja prorządowi bojownicy Unii Trybunałów zaatakowali w celu odbicia miasto Mahaday, zdobyte przez radykałów islamskich 18 maja. Szturm zakończył się niepowodzeniem, zginęło 3 wojskowych Unii. Na polu walk znaleziono ciało cywila, lecz nie były znane szczegóły jego śmierci.
W mieście Jowhar w którym urodził się prezydent Sharif Sheikh Ahmed siłą przejętym 17 maja, Szebabowie wprowadzili nową islamską administrację, a jeden z dowódców tej islamskiej bojówki Abdirahman Hassan Hussein został powołany na stanowisko gubernatora regionu Shabelleh Dhexe, którego stolicą jest właśnie Jowhar. Z kolei burmistrz miasta Beledweyne Szejk Omar Aden, w wyniku trwających niepokojów w regionie złożył rezygnację.
21 maja w walce pod Mahaday między Unią Trybunałów a Hizbul Islam zginęły co najmniej 4 osoby. Wśród zabitych jest cywil.
22 maja w ataku bojówek rządowych na bastiony rebeliantów w południowym Mogadiszu zginęło 45 osób w tym 3 dziennikarzy somalijskich, a 182 zostały ranne. To dzień z największą liczbą ofiar od objęcia urzędu prezydenta przez Sharifa Sheikha Ahmeda. Bojówki prezydenta Ahmeda zaatakowały rebeliantów z Asz-Szabab w trzech dzielnicach Mogadiszu: Tarbunka, Bakara i Howlwadag. Wymienione dzielnice Szebabowie zajęli po bitwie w Mogadiszu trwającej od 7 do 14 maja.
23 maja rebelianci przeprowadzili szturm na pałac prezydenta w Mogadiszu. Wcześniej zaatakowali patrol żołnierzy Unii Afrykańskiej. Dwie osoby zostały zabite, 10 rannych. Tymczasem Somalia oskarżyła Erytreę o zaopatrywanie rebeliantów w broń AK-47, karabiny szturmowe oraz granatniki RPG.
24 maja w wyniku eksplozji samochodu-pułapki w Mogadiszu zginęło siedmiu policjantów, a czterech zostało rannych.
Tego dnia zginął zastępca dowódcy Unii Trybunałów Islamskich podczas walk w Hiraan. Z kolei inny ważny członek tej bojówki rządowej Abdalla Ahmed Osman został ranny w wypadku samochodowym.
25 maja minister Somalii ds. humanitarnych Mohamed Ibrahim w oficjalnym komunikacie oświadczył, iż w wyniku walk wówczas odnotowano 208 osób zabitych, a ponad 700 zostało rannych. 80 proc. zabitych i rannych to cywile. Z kolei 57 tys. mieszkańców Mogadiszu od 8 maja uciekło ze swoich domów. Tego dnia prezydent Ahmed wezwał międzynarodową społeczność o pomoc w odparciu ataków ze strony rebeliantów. Podkreślił także, że w skład bojówek wchodzą zagraniczni terroryści.
26 maja Unii Trybunałów Islamskich podjęła szturm na miasto Mahaday, stracone przez siły rządowe 18 maja. Członek Unii Trybunałów Islamskich Sheikh Dahir Addow Alasow powiedział, że bojówki prorządowe odniosły pełne zwycięstwo nad rebeliantami. W walkach zginęło 7 osób.
27 maja Sheikh Mo'alin Dahir Adow Alasow członek Unii Trybunałów Islamskich powiedział, że ich bojówki są gotowe przejąć kontrolę nad regionem Środkowe Shabeellaha. Tego samego dnia minister bezpieczeństwa Somalii Hash Omara, podczas powrotu z Etiopii został zaatakowany w regionie Hiraan przez rebeliantów. Minister odniósł rany, natomiast jego ochroniarz został zabity.
Kontrofensywa sprzymierzonych.
31 maja wojska etiopskie zajęły kontrolowaną dotychczas przez rebeliantów wioskę Kala-beyrka koło Beledweyne. Wojska te stacjonowały wokół tej miejscowości od 20 maja. Ponadto armia etiopska, która ponownie interweniowała w Somalii, zaczęła operować w regionie Hiran, wypierając stamtąd rebeliantów. Tego dnia siły rebeliantów rozpoczęły atak na wioskę Magurto w której były przebywały bojówki prezydenta Ahmeda. Wioska ta leży blisko miasta Mahaday kontrolowanej wówczas przez siły rządowe.
1 czerwca prorządowe bojówki Ah-Sunna Al-Sunna Wal Jamaah nałożyły godzinę policyjną w ważnym mieście Galgudugu - Guri Cel. 
4 czerwca prorządowa armia odbiła miasto Mahaday, stracone 18 maja. W tym czasie w mieście stacjonowali rebelianci Hizbul Islam, pokonani przez ICU, podczas drugiej próby, gdyż 20 maja w nie udało im się odbić tego ważnego miasta leżącego Środkowym Shabeellaha, nieopodal stołecznego Jowhar kontrolowanego wtedy przez rebeliantów. W czerwcowej bitwie o Mahaday zginęło według rządu 32 rebeliantów.
5 czerwca rozpoczęła się krwawa bitwa między prorządowymi bojówkami Ahla Sunna Waljamaca a rebeliantami z Asz-Szabab i Hizbul Isalm o niewielkie miasto Wabho somalijskiej dzielnicy Galgudug. Tam już 15 maja wrogie frakcje islamskie stoczyły bój w którym zwyciężyły siły rządowe. Początkowo jeszcze gdy walki trwały zwycięstwo ogłosili Ahla Sunna Waljamaca. Według Agencji Reutera oraz miejscowych organizacji humanitarnych w bitwie zginęło 123 osób - cywile, rebelianci, bojownicy prorządowi. Ostatecznie 7 czerwca rebelianci przejęli kontrolę nad Wabho. Bitwa pod Wabho była jednym z najkrwawszych starć wojny domowej w Somalii trwającej od 1991 roku, biorąc pod uwagę dużą liczbę ofiar.
5 czerwca w eksplozji w stolicy regionu Hiraan - Beledweyne zginęły dwie osoby, a 4 odniosło rany. Sheik Abdi Osman, rzecznik prasowy Hizbul Islam obarczył odpowiedzialnością za wybuch ICU. W późniejszych nocnych walkach ranne zostały 3 osoby. Wówczas Hizbul Islam kontrolował zachodnią, a Unia Trybunałów Islamskich wschodnią część miasta. 13 czerwca Etiopczycy zajęli miejscowość Balanbal w Galgudud, gdzie wznieśli bazę wojskową.
18 czerwca w zamachu bombowym w Beledweyne zginął somalijski Minister Obrony Omar Hashi Aden. Łącznie zginęło 31 osób, a rannych zostało 45.
21 czerwca w Somalii wprowadzono stan wyjątkowy. Władze poprosiły kraje ościenne o natychmiastową pomoc militarną. "Zwracamy się do państw ościennych, takich jak Kenia, Dżibuti, Etiopia i Jemen, a także do społeczności międzynarodowej, o wysłanie do Somalii wojsk w ciągu 24 godzin" - prosił Szejk Aden Mohamed Madobe, przewodniczący tymczasowego parlamentu Somalii.
22 czerwca Etiopczycy rozpoczęli operację militarną przeciwko rebeliantom w Kala-beyrka, leżącą w regionu Hiraan. 28 czerwca rozpoczęły się walki pod El-baraf, leżące pod Mahaday. Znajdujących się tam Szebabów zaatakowała Unia Trybunałów. 29 czerwca doszło do wybuchu w Beledweyne niedaleko szkoły al-Aqsa. Jeden cywil został ranny.
4 lipca Etiopczycy wycofali się z baz w mieście Banabal, które leży w Galgudug. 16 lipca Etiopczycy wycofali się z Kala-beyrka, z leżącą w regionu Hiraan.
17 lipca siły islamskich rebeliantów zaatakowały Bunda-weyn w mieście Beledweyne. W czasie walki, czterech cywilów odniosło rany. Wówczas rebelianci kontrolowali zachodnią część miasta, a siły rządowe wschodnią. 18 lipca formacje Hizbul Islam zaatakował siły prezydenta Ahmeda. W wyniku tego ranne zostały 4 osoby.
22 lipca Szebabowie zaatakowały bojówki Al-Sunna Wal Jamaah lojalne prezydentowi Ahmedowi, w mieście Mahas. W wyniku walki zginęło 6 bojowników Al-Sunna Wal Jamaah i 40 Szebabów. Dzień później Asz-Szabab zaatakowało wioskę Warholo, leżącą w Galgudud. W wiosce stacjonowały oddziały Al-Sunna Wal Jamaah. W wyniku starć nie odnotowano ofiar.
24 lipca rzecznik prasowy formacji Al-Sunna Wal Jamaah podał, że w Hiraan i Galgudud stoczono zwycięskie boje nad Szebabami. Wśród zabitych miał być jeden z dowódców Asz-Szabab. Ponadto odzyskano tereny wokół miejscowości Goobo. Rebelianci z Asz-Szabab nie potwierdzili tych informacji. 25 lipca wzmocnione siły etiopskie powróciły, by stacjonować w miejscowości Kala-beyrka.
26 lipca po ciężkich walkach Unia Trybunałów Islamskich zdobyła całkowitą kontrolę nad miastem Beledweyne. Dotychczas Hizbul Islam kontrolował zachodnią część miasta. Po jej zdobyciu w całym mieście wprowadzono godzinę policyjną. 5 sierpnia w wybuchu bomby w Beledweyne zginął cywil. 9 sierpnia siły rządowe otworzyły ogień do podejrzanego samochodu poruszającego się ulicami Beledweyne. Ranne zostały dwie osoby.
11 sierpnia Asz-Szabab wycofało się z regionu El Dher w dystrykcie Galgadud. El Deher przeszło pod kontrolę milicji Ahlu Sunnah Wal Jamaah. Wówczas w Galgadud, jedynie region El Bur pozostawał w rękach Asz-Szabab. 13 sierpnia wybuchły kolejne walki w El Dehr. Rzecznik Szebabów Szejk Ali "Dheere" Mohamud, ogłosił, iż rebelianci odzyskali kontrolę nad regionem. W dwudniowej walce zginęło 30 osób.
20 sierpnia w bitwie pod Bula Barde zginęły 33 osób. Z kolei w starciach pod Bulahawa zabitych zostało 45 Szebabów. 21 sierpnia doszło do bitwy w miejscowości Mahas. Starcie zakończyło się odparciem ataku Al-Sunna Wal Jamaah, którzy zaatakowali Szebabów.
24 sierpnia 4 rządowych żołnierzy zginęło w zamachu bombowym w Beledweyne. 31 sierpnia ok. 1000 żołnierzy etiopskich za pomocą 20 ciężarówek wyjechało z baz położonych pod miastem Beledweyne. Miasto wówczas było kontrolowane przez wojska rządowe. 1 września bojówki Ahlu Wal Sunnah przeprowadziły akcję w regionu Galdogob. Lojalne rządowi formacje zabiły jedną osobą, a inną raniły.
14 września amerykańskie śmigłowce dokonały nalotu na pozycję rebeliantów pod miejscowością Barawee, leżącej nad Oceanem Indyjskim. W wyniku operacji pod kryptonimem "Celestial Balance" zginęły 4 osoby w tym terrorysta Saleh Ali Saleh Nabhan.
20 września Szebabowie zdobyli przygraniczne z Etiopią miasto Yeed. W wyniku starć z somalijskimi oddziałami rządowymi śmierć poniosło co najmniej 14 osób. Po tych walkach powstały spekulacje, iż etiopscy rebelianci z Narodowego Frontu Wyzwolenia Ogadenu (ONFL) pomagali Asz-Szabab w walce przeciwko somalijskiemu rządowi. Przedstawiciele Frontu odrzucili oskarżenia i oświadczyli, iż nie mają żadnych powiązań z somalijskimi rebeliantami.
Zakończenie sojuszu rebeliantów.
1 października wybuchły walki w Kismaju między Asz-Szabab a Hizbul Islam. Relacje między frakcjami kontrolującymi południe kraju zaczęły się pogarszać we wrześniu 2009. Dwa ugrupowania kontrolujące Kismayo ustaliły, iż będą rotacyjne sprawować władzę nad miastem po sześć miesięcy. Asz-Szabab kontrolujący większość miast południa Somalii odmówił po upływie czasu oddania władzy Hizbul Islam. W wyniku walk poległo 12 rebeliantów, a 70 zostało rannych. Co najmniej 17 osób zginęło w trakcie serii bitew w nocy 5 października. Rzecznik somalijskiej frakcji rebeliantów Hizbul Islam powiedział, że "zaprosili" zagranicznych bojowników do walki z Asz-Szabab. 7 października doszło do starć w pobliżu wioski w pobliżu Janay Abdalla. Pierwszy atak o 4 rano zmusił rebeliantów Asz-Szabab do odwrotu.
Od czasu wybuchu walk między rebeliantami, znacznie zmalała liczba ataków na wojska Unii Afrykańskiej (AMISOM), a bitwa w Mogadiszu tocząca się od maja, praktycznie zakończyła się.
Wrogo nastawione między sobą frakcje zaczęły rywalizacje o kontrolę nad miastami w południowej Somalii. 22 listopada Asz-Szabab ogłosił, iż w następstwie walk wypędzono bojowników Hizbul Islam z miasta Afmadow.
W wyniku ciężkich walk między rebeliantami 28 listopada na granicy z Kenią, tysiące cywilów zmuszonych było do ucieczki do południowego sąsiada Somalii. Asz-Szabab wyparł bojowników Hizbul Islam z miasta Dhobley.
W porównaniu od początku ofensywy w momencie jej zakończenia rebelianci zdobyli tereny zachodniego Hiraan oraz zachodnie Shabellaha.

</doc>
<doc id="1691142" url="https://pl.wikipedia.org/wiki?curid=1691142" title="Denílson (ur. 1977)">
Denílson (ur. 1977)



</doc>
<doc id="1691145" url="https://pl.wikipedia.org/wiki?curid=1691145" title="Tryb prywatny">
Tryb prywatny

Tryb prywatny – funkcja dostępna w niektórych przeglądarkach internetowych, pozwalająca na przeglądanie Internetu bez zapisywania odwiedzonych stron w lokalnej historii przeglądarki oraz bez zapisywania śladu w plikach 'cookies'.
Funkcja po raz pierwszy została zastosowana w przeglądarce Safari 2.0 zaprezentowanej w maju 2005 wraz z premierą systemu Mac OS X 10.4.
Przeglądarki obsługujące tryb prywatny.
W części przeglądarek tryb prywatności nie jest do końca skuteczny - podczas przeglądania stron wykorzystujących wtyczkę flash pozostawia ona ślady w folderze tego oprogramowania (m.in. ustawienia głośności).

</doc>
<doc id="1691149" url="https://pl.wikipedia.org/wiki?curid=1691149" title="Formuła 3 Euro Series 2009">
Formuła 3 Euro Series 2009

Formuła 3 Euro Series 2009 – siódmy sezon Formuły 3 Euro Series. Sezon rozpoczął się 16 maja 2009 roku wyścigiem w Hockenheim, a zakończył po 20 wyścigach 25 października tego samego roku na tym samym torze. Tytuł w klasyfikacji kierowców zdobył Francuz Jules Bianchi, a wśród zespołów - francuska ekipa ART Grand Prix
Klasyfikacja kierowców.
Punktacja:
Punktacja w pierwszym wyścigu: 10-8-6-5-4-3-2-1 (osiem pierwszych pozycji)
Punktacja w drugim wyścigu: 6-5-4-3-2-1 (sześć pierwszych pozycji)

</doc>
<doc id="1691150" url="https://pl.wikipedia.org/wiki?curid=1691150" title="Edu (ur. 1978)">
Edu (ur. 1978)



</doc>
<doc id="1691151" url="https://pl.wikipedia.org/wiki?curid=1691151" title="Mech płonnik">
Mech płonnik



</doc>
<doc id="1691152" url="https://pl.wikipedia.org/wiki?curid=1691152" title="Baton Rouge (zespół muzyczny)">
Baton Rouge (zespół muzyczny)

Baton Rouge - amerykański zespół hardrockowy założony w 1986 roku w Luizjanie. Grał mieszankę hard rocka i hair metalu. Został rozwiązany w 2001 roku.
Historia.
Zespół został założony pod nazwą "Voices" przez wokalistę Kelly'ego Keelinga, gitarzystę Lance'a Bulena, basistę Keitha Harrisona i perkusistę Harolda Knappenburgera. W 1987 roku nazwa została zmieniona na Meridian, a następnie na "Baton Rouge"; zespół przeniósł się do Los Angeles. Basistę zastąpił Scott Bender, a za perkusją zasiadł Corky McClellan. 
Wkrótce grupa podpisała kontrakt z wytwórnią Atlantic Records. W 1990 światło dzienne ujrzał debiutancki album grupy - 'Shake Your Soul', osiągając #160 miejsce na liście Billboard Charts. W 1991 roku ukazuje się kolejny album - 'Lights Out on the Playground'. Jest komercyjną porażką, wśród muzyków zaczynają się scysje. Zespół rozpada się, gdy Kelly Keeling dostaje propozycję przejścia do zespołu Blue Murder. W 1997 roku ukazuje się album 'Baton Rouge' jest to jednak bardziej owoc współpracy Keelinga i producenta Jacka Ponti niż całego zespołu. Zespół ostatecznie rozpada się w 2001 roku.
W 2006 roku ukazała się kompilacja 'The Hottest of Baton Rouge', zawierająca dwa wcześniej niepublikowane utwory.

</doc>
<doc id="1691154" url="https://pl.wikipedia.org/wiki?curid=1691154" title="Kastracja chemiczna">
Kastracja chemiczna

Kastracja chemiczna – metoda obniżenia popędu płciowego, stosowana w leczeniu gwałcicieli i innych przestępców seksualnych, jak również jako przygotowanie do korekty płci.
Podawany mężczyznom cyproteron sprawia, że ich organizm przestaje być wrażliwy na produkowane przez siebie hormony, takie jak testosteron, co zmniejsza popęd seksualny.
Na świecie.
Szwecja, Dania, Kanada i niektóre stany w USA, w tym Kalifornia, oferują dobrowolną kastrację.
W Europie do chemicznej kastracji stosowany był zwykle cyproteron – środek podobny do MPA stosowanego w Ameryce.
W Wielkiej Brytanii słynny informatyk Alan Turing w 1952 r. zgodził się na chemiczną kastrację, aby uniknąć kary więzienia za homoseksualizm. W tym czasie homoseksualizm był nielegalny i uznawany za chorobę psychiczną, która może być leczona chemiczną kastracją. Turing doświadczył efektów ubocznych, w tym ginekomastii. Dwa lata później popełnił samobójstwo. W 2009 r. w odpowiedzi na internetową petycję z 30 tysiącami podpisów i międzynarodową odpowiedź na nią premier Wielkiej Brytanii, Gordon Brown, wystosował publiczne przeprosiny za bulwersujące działania rządu.
W Polsce.
Według byłego ministra sprawiedliwości Zbigniewa Ćwiąkalskiego miała być "kuracją".
Seksuolog Zbigniew Lew-Starowicz stosuje kastrację chemiczną u osób chcących dobrowolnie poddać się terapii.
Według konstytucjonalisty prof. Marka Chmaja stosowanie w Polsce przymusowego leczenia pedofilów metodą chemicznej kastracji jest niezgodne z Konstytucją RP.

</doc>
<doc id="1691156" url="https://pl.wikipedia.org/wiki?curid=1691156" title="Eduardo (ur. 1979)">
Eduardo (ur. 1979)



</doc>
<doc id="1691158" url="https://pl.wikipedia.org/wiki?curid=1691158" title="Emerson (ur. 1972)">
Emerson (ur. 1972)



</doc>
<doc id="1691159" url="https://pl.wikipedia.org/wiki?curid=1691159" title="Françoise Grossetête">
Françoise Grossetête

Françoise Grossetête (ur. 17 maja 1946 w Lyonie) – francuska polityk, eurodeputowana, wykładowca akademicki.
Życiorys.
Uzyskała w 1969 licencjat z prawa publicznego oraz nauk politycznych. Pracowała jako nauczyciel w szkolnictwie wyższym. Przez blisko dziesięć lat była asystentem parlamentarnym.
Należała do Partii Republikańskiej, wchodzącej w skład Unii na rzecz Demokracji Francuskiej. Od 1984 do 1994 pełniła funkcję sekretarza federalnego tego ugrupowania. W 1997 znalazła się wśród założycieli Demokracji Liberalnej, z którą w 2002 przystąpiła do Unii na rzecz Ruchu Ludowego.
Od 1983 do 2001 zasiadała w radzie miejskiej Saint-Étienne, później objęła stanowisko zastępcy mera tego miasta. W latach 1988-1998 była radną regionu Rodan-Alpy.
W 1994, 1999, 2004, 2009 i 2014 uzyskiwała mandat posłanki do Parlamentu Europejskiego kolejnych kadencji. W latach 1999–2007 pełniła funkcję wiceprzewodniczącej grupy Europejskiej Partii Ludowej i Europejskich Demokratów.

</doc>
<doc id="1691161" url="https://pl.wikipedia.org/wiki?curid=1691161" title="Francoise Grossetete">
Francoise Grossetete



</doc>
<doc id="1691165" url="https://pl.wikipedia.org/wiki?curid=1691165" title="Ștefan Foriș">
Ștefan Foriș

Ștefan Foriș (właśc. István Fóris; ur. 9 maja 1892 r., zm. latem 1946 r.) – rumuński komunista pochodzenia węgierskiego, sekretarz generalny Rumuńskiej Partii Komunistycznej (PCR) w latach 1940–1944. 
Pochodził z węgierskiej rodziny z Siedmiogrodu. Aktywnie uczestniczył w tworzeniu Węgierskiej Republiki Rad. Po upadku rewolucji powrócił do Siedmiogrodu, gdzie włączył się w próby tworzenia ugrupowań lewicowych. Był jednym z pierwszych działaczy powstałej w 1921 rumuńskiej partii komunistycznej. Wielokrotnie więziony. W 1940 r. został sekretarzem generalnym partii. W okresie jego kierownictwa partię spotkały szczególnie surowe represje ze strony rządu rumuńskiego – Foriș był jednym z nielicznych działaczy, którzy nie uciekli do ZSRR i uniknęli uwięzienia, ale działalność jego była wówczas mocno ograniczona. Wiosną 1944 r. został usunięty z zajmowanego stanowiska przez przedstawicieli dwóch rosnących w siłę frakcji partyjnych: moskiewskiej (skupiającej działaczy, którzy zbiegli do ZSRR) oraz "więziennej" (tych, którzy spędzili wojnę w rumuńskich więzieniach), wkrótce potem sekretarzem generalnym został przywódca tej ostatniej Gheorghe Gheorghiu-Dej. Foriș został oskarżony m.in. o kolaborację z rządem w latach międzywojennych. W 1945 r. uwięziony, rok później został z rozkazu kierownictwa partii zamordowany (zabójstwo to rozpoczęło kilkuletnią rozprawę Gheorghiu-Deja z wewnątrzpartyjną konkurencją). W 1968 r. Foriş został zrehabilitowany przez Komitet Centralny PCR pod kierownictwem Nicolae Ceaușescu.

</doc>
<doc id="1691170" url="https://pl.wikipedia.org/wiki?curid=1691170" title="Baton Rouge (ujednoznacznienie)">
Baton Rouge (ujednoznacznienie)



</doc>
<doc id="1691175" url="https://pl.wikipedia.org/wiki?curid=1691175" title="Tsin">
Tsin



</doc>
<doc id="1691177" url="https://pl.wikipedia.org/wiki?curid=1691177" title="Delta Serpentis">
Delta Serpentis

 
Delta Serpentis ("δ Ser") – gwiazda wielokrotna, jedna z jaśniejszych w gwiazdozbiorze Węża (wielkość gwiazdowa dla całego układu: 3,8). Gwiazda ta jest odległa od Słońca o ok. 210 lat świetlnych. Jej wielkość absolutna dla całego systemu wynosi -0,24m.
W skład systemu Delta Serpentis wchodzą cztery gwiazdy, tworzące dwa układy podwójne.
Składnik Delta Serpentis A jest gwiazdą o wielkości gwiazdowej 4,14, należącą do typu widmowego F0 IV (zob. diagram Hertzsprunga-Russella). Temperatura powierzchni tej gwiazdy to około . Składnik Delta Serpentis B jest gwiazdą o wielkości gwiazdową 5,13m, typu widmowego F0 IV. Składniki A i B są oddalone są o 4,4″, obiegają wspólny środek masy raz na 3168 lat.
Składniki Delta Serpentis C i D także są odległe o 4,4″ i podobnie jak A i B tworzą układ podwójny, obiegając wspólny środek masy. Są to gwiazdy stosunkowo słabe, posiadają wielkości obserwowane 14,7 i 15,2m.

</doc>
<doc id="1691180" url="https://pl.wikipedia.org/wiki?curid=1691180" title="Jurij Diaczuk-Stawycki">
Jurij Diaczuk-Stawycki

Jurij Mychajłowycz Diaczuk-Stawycki, ukr. Юрій Михайлович Дячук-Ставицький, ros. Юрий Михайлович Дячук-Ставицкий, "Jurij Michajłowicz Diaczuk-Stawicki" (ur. 26 stycznia 1947 we Lwowie, Ukraińska SRR, zm. 24 czerwca 2020 tamże) – ukraiński piłkarz, grający na pozycji bramkarza, trener piłkarski.
Kariera piłkarska.
Kariera klubowa.
Wychowanek DJuSSz-4 we Lwowie. Pierwszy trener Swiatosław Kanycz. Najpierw interesował się koszykówką, nawet występował w reprezentacji obwodu lwowskiego. Ale kiedy zabrakło bramkarza w szkolnej drużynie obwodu lwowskiego, która miała uczestniczyć w Spartakiadzie ZSRR, trener przekwalifikował go na bramkarza. W 1966 rozpoczął karierę piłkarską w drugoligowym klubie Horyń Równe. Następnie bronił barw amatorskich drużyn Szachtar Czerwonogród i Awanhard Stryj, w którym w 1975 zakończył karierę piłkarską.
Kariera trenerska.
Po zakończeniu kariery piłkarskiej rozpoczął pracę w branży sportowej. Najpierw pracował jako organizator sportowy, następnie na stanowisku prezesa klubu sportowego, przewodniczącego komitetu kultury fizycznej w rejonie Leninskim miasta Lwowa. Potem do klubu Karpaty Lwów zaprosił wtedy główny trener Ernest Just, który zaproponował utworzyć szkołę piłkarską Karpat. Tak w 1975 rozpoczął karierę trenerską w nowo utworzonej SDJuSzOR "Karpaty Lwów". W 1980 pracował na stanowisku asystenta trenera w klubie Bukowyna Czerniowce. W latach 1981-1983 trenował reprezentację uczniów obwodu lwowskiego, która zdobywała mistrzostwo Spartakiady Ukraińskiej ZSRR. Następnie w latach 1983-1988 pracował w klubie Prykarpattia Iwano-Frankowsk na stanowisku asystenta trenera, kierownika klubu oraz głównego trenera. Kiedy w 1989 został odrodzony klub Karpaty Lwów był zaproszony na stanowisko wiceprezesa klubu. Trenował również Ełektron Mościska, Wołyń Łuck, Karpaty Lwów i Hazowyk Komarno. Następnie został pomocnikiem w sztabie szkoleniowym Myrona Markewicza, z którym trenował Karpaty Lwów, Metałurh Zaporoże i Anży Machaczkała. Od 2003 pracował w klubie Karpaty Lwów na różnych stanowiskach - asystenta trenera, dyrektora sportowego, dyrektora generalnego, głównego trenera (3 razy z przerwami). W lutym 2009 zdecydował się zrezygnować ze stanowiska dyrektora generalnego Karpat. Od 25 marca do końca maja 2012 roku ponownie pełnił obowiązki głównego trenera Karpat, a potem przeszedł na stanowisko dyrektora klubu, również koordynując pracę wszystkich drużyn Karpat (SDJuSzOR, Akademia, U-19, oraz pierwsza). Od 7 maja 2013 po raz kolejny pełnił obowiązki głównego trenera Karpat.
Do śmierci mieszkał we Lwowie z drugą żoną i synem Mychajłem, który również jest bramkarzem Karpat. Z pierwszego małżeństwa miał córkę.

</doc>
<doc id="1691183" url="https://pl.wikipedia.org/wiki?curid=1691183" title="Płatności P2P">
Płatności P2P

Płatności P2P (płatności e-mailowe, przelewy na telefon) – usługa, która wyewoluowała z internetowych aukcji; jej konstrukcja jest podobna do wirtualnego portfela i polega na stworzeniu konta pośredniczącego w transferze środków między stronami. Płatności te są dostępne (oprócz aukcji internetowych) dzięki specjalnie do tego skonstruowanym portalom (np. PayPal). Ten rodzaj płatności charakteryzuje niski koszt transferu środków (niektóre serwisy całkowicie rezygnują z pobierania prowizji, zarabiając na obrocie zgromadzonymi przez klientów środkami). Aby móc dokonać takiej płatności nie potrzeba ani rachunku bankowego, ani karty płatniczej, wystarczy adres e-mail.
Usługi typu P2P są niekiedy oferowane w rozbudowanej formie. Przykładem może być usługa P2P z opcją escrow. Polega to na udziale w transakcji zaufanej trzeciej strony, której rola sprowadza się do pośrednictwa w zapłacie i dopilnowaniu, aby obie strony wywiązały się ze złożonych zobowiązań.
Bazą dla P2P są istniejące rozliczenia międzybankowe, karty płatnicze oraz przekazy pocztowe. Ta zależność stanowi zewnętrzne ograniczenie szybkości dokonywania płatności, wpływa także na wysokość kosztów transakcyjnych.
Płatność P2P przebiega według następującego schematu:

</doc>
<doc id="1691186" url="https://pl.wikipedia.org/wiki?curid=1691186" title="Nieprzyjaciel">
Nieprzyjaciel



</doc>
<doc id="1691187" url="https://pl.wikipedia.org/wiki?curid=1691187" title="Abner">
Abner

Abner (hebr. אבנר), syn Nera (zm. ok. 1010 p.n.e.) – postać biblijna występująca w 1 Księdze Samuela i 2 Księdze Samuela, wspominany w 1 Księdze Królewskiej. Dowódca wojsk Saula i Iszbaala. Zamordowany przez Joaba.
Według 17 rozdziału 1 Księgi Samuela Abner przedstawił Saulowi Dawida po jego zwycięstwie nad Goliatem. Fragment ten jest jednak opuszczony przez kodeks B Septuaginty. Po śmierci Saula doprowadził do obwołania królem Iszbaala, zwanego również Iszboszetem, chociaż Jahwe poprzez Samuela namaścił na króla Dawida. Doszło do wojny domowej, podczas której wojska Iszbaala pod wodzą Abnera doznały klęski w bitwie na Polu Boków. Podczas bitwy Abner zabił brata Joaba, Asahela. Po tym, jak Iszbaal posądził Abnera o obcowanie z nałożnicą Saula, Rispą, dowódca postanowił przejść na stronę Dawida. Warunkiem Dawida było odesłanie mu jego żony, córki Saula Mikal, co Abner uczynił, pomimo sprzeciwu jej drugiego męża, Paltiela. Abner nakłaniał starszyznę izraelską do uznania władzy królewskiej Dawida, po czym udał się do Dawida przebywającego w Hebronie i obiecał mu pomoc w objęciu władzy nad całym Izraelem. Jednak Joab, dowódca wojsk Dawida, przekonywał króla, że postępowanie Abnera to podstęp. Następnie, żądny zemsty za śmierć swego brata, zamordował Abnera. Dowódcę pochowano w Hebronie. Dawid nie ukarał Joaba za morderstwo, gdyż był świadomy jego wpływów. Kara została wymierzona dopiero przez Salomona, zgodnie z ostatnią wolą Dawida.

</doc>
<doc id="1691191" url="https://pl.wikipedia.org/wiki?curid=1691191" title="Leptodactylus">
Leptodactylus

Leptodactylus – rodzaj płazów bezogonowych z podrodziny Leptodactylinae w rodzinie świstkowatych (Leptodactylidae).
Zasięg występowania.
Rodzaj obejmuje gatunki występujące w południowej Ameryce Północnej, Ameryce Południowej i Indiach Zachodnich.
Systematyka.
Podział systematyczny.
Do rodzaju należą następujące gatunki:

</doc>
<doc id="1691194" url="https://pl.wikipedia.org/wiki?curid=1691194" title="Przemysław Witkowski (piłkarz ręczny)">
Przemysław Witkowski (piłkarz ręczny)

Przemysław Witkowski (ur. 3 sierpnia 1987 w Płocku) – polski piłkarz ręczny grający na pozycji bramkarza, zawodnik Wisły Płock. Jest wychowankiem tego klubu. Z kadrą juniorów zdobył Mistrzostwo Polski w 2006 i wicemistrzostwo w 2004. W ręczną gra od 4 klasy szkoły podstawowej.
W drużynie z Płocka zadebiutował w czasie meczu z Traveland Społem Olsztyn 11 listopada 2006. W swojej pierwszej interwencji w debiucie obronił rzut karny.

</doc>
<doc id="1691196" url="https://pl.wikipedia.org/wiki?curid=1691196" title="Gogółczyn">
Gogółczyn

Gogółczyn (niem. "Stadthof") – miejscowość w Polsce położona w województwie zachodniopomorskim, w powiecie drawskim, w gminie Drawsko Pomorskie. 
1 stycznia 2002 części obszaru wsi Gogółczyn o powierzchni 90,18 ha przyłączono do miasta Drawsko Pomorskie.
Status miejscowości jest różnie opisany w dokumentach państwowych. Według zestawienia Państwowego rejestru nazw geograficznych jest to część miasta Drawsko Pomorskie. Według zestawienia GUS w TERYT jest to wieś w gminie Drawsko Pomorskie.
W latach 1975–1998 wieś należała do województwa koszalińskiego.
W miejscowości działało "Państwowe Gospodarstwo Rolne Gogółczyn".

</doc>
<doc id="1691198" url="https://pl.wikipedia.org/wiki?curid=1691198" title="Witalij Nat">
Witalij Nat

Witalij Nat (ur. 12 kwietnia 1977 w Zaporożu) – ukraiński piłkarz ręczny grający na pozycji lewoskrzydłowego, reprezentant Ukrainy. Obecnie jest trenerem ukraińskiej drużyny ZTR Zaporoże.
Kariera sportowa.
W latach 2007–2009 zawodnik Wisły Płock. Wcześniej grał w ZTR Zaporoże. W drużynie z Płocka zadebiutował 1 września 2007 w wygranym przez Wisłę meczu z DIN HK Baku 39:22. Strzelił w tym meczu sześć goli i stał się ulubieńcem widowni dzięki swojej szybkości, gry na jednego i pozbawionej egoizmu współpracy z kolegami. Od sezonu 2009/2010 związał się trzyletnim kontraktem z . Na początku sierpnia 2011 trafił do zespołu na zasadzie wypożyczenia.
Ma na koncie 75 występów w Reprezentacja Ukrainy w piłce ręcznej mężczyzn i 263 bramki. Pełnił funkcję kapitana drużyny narodowej.
Od sezonu 2019/2020 został trenerem zespołu .

</doc>
<doc id="1691199" url="https://pl.wikipedia.org/wiki?curid=1691199" title="Przełęcz Kosiby">
Przełęcz Kosiby

Przełęcz Kosiby (norw. "Kosibapasset") - przełęcz na Spitsbergenie, na wysokości ok. 530 m n.p.m., między lodowcami Tuvbreen i Werenskioldbreen. Nazwę nadała w 1957 roku polska ekspedycja naukowa na cześć glacjologa prof. Aleksandra Kosiby.

</doc>
<doc id="1691200" url="https://pl.wikipedia.org/wiki?curid=1691200" title="Arnie David Giralt">
Arnie David Giralt

Arnie David Giralt Rivero (ur. 26 sierpnia 1984 w Santiago de Cuba) – kubański lekkoatleta, trójskoczek.
Osiągnięcia.
Giralt trzykrotnie reprezentował Kubę na igrzyskach olimpijskich. W 2004 podczas igrzysk w Atenach uplasował się na 17. pozycji w eliminacjach, nie awansując do finału. Cztery lata później w Pekinie zajął 4. miejsce. Podczas igrzysk w Londynie (2012) zajął 16. lokatę w eliminacjach i nie awansował do finału.
Jego ojciec – David Giralt również był lekkoatletą, uczestnikiem igrzysk olimpijskich w Moskwie w 1980, gdzie odpadł w eliminacjach skoku w dal.

</doc>
<doc id="1691201" url="https://pl.wikipedia.org/wiki?curid=1691201" title="Dyskografia Delty Goodrem">
Dyskografia Delty Goodrem

Dyskografia Delty Goodrem, australijskiej piosenkarki i autorki piosenek, to, jak do tej pory, trzy albumy studyjne, 14 singli CD, 3 single dostępne wyłącznie poprzez digital download oraz 2 albumy DVD. Artystka od 1999 roku współpracuje z wytwórnią Sony BMG.
Goodrem zadebiutowała w 2001 roku utworem "I Don’t Care", utrzymanym w młodzieżowym stylu, który jednak nie odniósł większego sukcesu. Jej debiutancki album z 2003 roku zatytułowany "Innocent Eyes" ustalił jej styl muzyczny jako fortepianowo-balladowy pop oraz pokrył się wielokrotną platyną w Australii, Nowej Zelandii i Wielkiej Brytanii.
Następny krążek artystki, "Mistaken Identity" był nagrywany w czasie gdy artystka walczyła z nowotworem ziarnicy złośliwej. Album nie był w stanie powtórzyć sukcesu poprzednika, lecz mimo to zadebiutował w australijskim notowaniu na 1. pozycji i uzyskał status wielokrotnej platyny.
Trzeci album Goodrem, "Delta" został wydany w październiku 2007 roku. Zadebiutował na miejscu 1. w Australii zostając tu trzecim z rzędu krążkiem artystki, który osiągnął szczyt notowania. Podobnie jak poprzednicy "Delta" także osiągnął status multi-platyny.
Na całym świecie Delta Goodrem sprzedała 4 miliony kopii swoich albumów, z czego ponad 1,5 miliona zostało sprzedanych w Australii. "Innocent Eyes" został sprzedany w nakładzie 2,5 miliona kopii. Do tego należy dodać około 2 miliony kopii singli (1 milion w Australii). Całkowita liczba kopii wszystkich wydań artystki to 6 milionów na całym świecie.
Inne utwory.
Następujące utwory zostały oficjalnie wydane, ale nie są zawarte na żadnym albumie Goodrem.
Utwory autorskie.
Następujące utwory zostały napisane przez Goodrem i wykonane przez innych artystów.

</doc>
<doc id="1691202" url="https://pl.wikipedia.org/wiki?curid=1691202" title="Arnie David Girat">
Arnie David Girat



</doc>
<doc id="1691203" url="https://pl.wikipedia.org/wiki?curid=1691203" title="David Giralt">
David Giralt

David Erundino Giralt Agramonte (ur. 28 czerwca 1959 w Dos Caminos, zm. 13 kwietnia 2020 w Hawanie) – kubański lekkoatleta, specjalista skoku w dal.
Zwyciężył w skoku w dal, trójskoku i sztafecie 4 × 100 metrów na mistrzostwach Ameryki Środkowej i Karaibów juniorów w 1976 w Xalapa-Enríquez. 
29 maja 1977 w Warszawie jako pierwszy zawodnik z Ameryki Środkowej osiągnął odległość 8 metrów w skoku w dal. Zwyciężył w skoku w dal w seniorskich mistrzostwach Ameryki Środkowej i Karaibów w 1977, rozgrywanych również w Xalapa-Enríquez. Zdobył brązowy medal w tej konkurencji na uniwersjadzie w 1977 w Sofii. Zajął 8. miejsce w skoku w dal w pucharze świata w 1977 w Düsseldorfie 
Zdobył złoty medal w skoku w dal na igrzyskach Ameryki Środkowej i Karaibów w 1978 w Medellín oraz srebrny medal w tej konkurencji na igrzyskach panamerykańskich w 1979 w San Juan, przegrywając jedynie z João Carlosem de Oliveirą z Brazylii. Zajął 3. miejsce w pucharze świata w 1979 w Montrealu.
Wystąpił w skoku w dal na igrzyskach olimpijskich w 1980 w Moskwie, ale odpadł w kwalifikacjach. Zdobył srebrny medal w tej konkurencji na mistrzostwach Ameryki Środkowej i Karaibów w 1981 w Santo Domingo.
Pięciokrotnie poprawiał rekord Kuby w skoku w dal do rezultatu 8,22 m, osiągniętego 26 sierpnia 1979 w Montrealu. Był to również jego rekord życiowy.
Jego syn Arnie David Giralt był znanym lekkoatletą trójskoczkiem, trzykrotnym olimpijczykiem i medalista halowych mistrzostw świata.

</doc>
<doc id="1691206" url="https://pl.wikipedia.org/wiki?curid=1691206" title="David Arnie Girat">
David Arnie Girat



</doc>
<doc id="1691207" url="https://pl.wikipedia.org/wiki?curid=1691207" title="Bitwa pod Malakal">
Bitwa pod Malakal

Bitwa pod Malakal - starcie, które nastąpiło pod koniec listopada 2006 roku na południu Sudanu, w pobliżu miasta Malakal. Walki między wojskami rządu a Ludową Armią Wyzwolenia Sudanu ("SPLA") było poważnym naruszeniem porozumienia podpisanego 9 stycznia 2005 roku w Nairobi, kończącego długotrwały i brutalny konflikt w południowym Sudanie, który trwając 20 lat spowodował śmierć ponad 2 milionów ludzi.
Bitwa.
Walki rozpoczęły się po zajęciu przez milicje sudańską schronu, mieszczącego się w miejscowym garnizonie. SPLA odpowiedziało oblężeniem garnizonu, a następnie rozpoczęła szturm. 
Następnego dnia sudańskie wojsko powróciło w asyście czołgów, które rozpoczęły ostrzał części miasta Malakal, powodując dużą liczbę ofiar wśród cywili.
Zaognianie się konfliktu wymusiło interwencje sił pokojowych ONZ; spowodowało to zawieszenie walk oraz powrót sił obu stron do swych pierwotnych pozycji.
Ofiary.
Według ONZ co najmniej 150 osób zginęło podczas starć między wojskami Sudanu a rebeliantami; natomiast od 400 do 500 osób zostało rannych. Zwłoki zabitych w czasie walk zanieczyściły część Nilu, utrudniając mieszkańcom dostęp do wody pitnej.

</doc>
<doc id="1691210" url="https://pl.wikipedia.org/wiki?curid=1691210" title="Chatstok">
Chatstok

Chatstok – podkarpacki festiwal muzyki niezależnej. Celem organizatorów tego festiwalu jest zaprezentowanie na jednej scenie wykonawców prezentujących zróżnicowane style muzyczne oraz promowanie młodych zespołów grających na wysokim poziomie. 
W 2009 roku Chatstok został objęty patronatem Fundacji Rozwoju Systemu Edukacji oraz patronatem Ministerstwa Edukacji Narodowej. 
Festiwal ten odbywa się w miejscowości Paszczyna w gminie Dębica w województwie podkarpackim.

</doc>
<doc id="1691211" url="https://pl.wikipedia.org/wiki?curid=1691211" title="Nicolas Todt">
Nicolas Todt

Nicolas Todt (ur. 17 listopada 1977 w Le Chesnay) – francuski menadżer, przedsiębiorca, syn Jeana Todta. Wraz z Fredericiem Vasseurem współwłaściciel teamu ART Grand Prix w GP2 i F3. Menadżer kierowcy Ferrari Charlesa Leclerca i Toro Rosso Daniiła Kwiata.
Życiorys.
Kariera dyrektora.
Ukończył Toulouse Business School.
Od 2005 roku jest dyrektorem ART Grand Prix.
Kariera menedżera.
Jest menadżerem Charlesa Leclerca.

</doc>
<doc id="1691215" url="https://pl.wikipedia.org/wiki?curid=1691215" title="Johnny Dutch">
Johnny Dutch

Johnny Dutch (ur. 20 stycznia 1989 w Raleigh w stanie Karolina Północna) – amerykański lekkoatleta, specjalizujący się w biegu na 400 metrów przez płotki.

</doc>
<doc id="1691217" url="https://pl.wikipedia.org/wiki?curid=1691217" title="Przylądek Baranowskiego">
Przylądek Baranowskiego

Przylądek Baranowskiego (norw. "Baranovskiodden") – przylądek na Spitsbergenie, na czole Lodowca Hansa, na północnym wschodzie Zatoki Białego Niedźwiedzia (część fiordu Hornsund). Nazwany przez Norwegów na cześć polskiego glacjologa Stanisława Baranowskiego.

</doc>
<doc id="1691218" url="https://pl.wikipedia.org/wiki?curid=1691218" title="Anne Bishop">
Anne Bishop

Anne Bishop – amerykańska pisarka fantasy, autorka "Trylogii Czarnych Kamieni", która zdobyła Nagrodę Williama L. Crawforda. Obecnie mieszka w Nowym Jorku.

</doc>
<doc id="1691222" url="https://pl.wikipedia.org/wiki?curid=1691222" title="Obcowanie płciowe z osobą chorą psychicznie">
Obcowanie płciowe z osobą chorą psychicznie

Obcowanie płciowe z osobą chorą psychicznie – w polskim prawie typ przestępstwa seksualnego polegającego na obcowaniu płciowym bez pełnej rzeczywistej zgody partnera.
Przede wszystkim chodzi o obcowanie płciowe z osobą niepoczytalną lub o ograniczonej poczytalności z powodu niedorozwoju, choroby psychicznej lub innego zakłócenia psychicznego. 
Kodeks karny.
Art. 198. Kto, wykorzystując bezradność innej osoby lub wynikający z upośledzenia umysłowego lub choroby psychicznej brak zdolności tej osoby do rozpoznania znaczenia czynu lub pokierowania swoim postępowaniem, doprowadza ją do obcowania płciowego lub do poddania się innej czynności seksualnej albo do wykonania takiej czynności, podlega karze pozbawienia wolności od 6 miesięcy do lat 8.

</doc>
<doc id="1691223" url="https://pl.wikipedia.org/wiki?curid=1691223" title="3 Armia (Francja)">
3 Armia (Francja)

3 Armia (fr. "3e armée française") – armia polowa wchodząca w skład wojsk francuskich podczas I i II wojny światowej.
Dowódcy.
I wojna światowa.
3 Armia walczyła najpierw podczas realizacji planu XVII (atak na Lotaryngię), a następnie stacjonowała w Ardenach.

</doc>
<doc id="1691225" url="https://pl.wikipedia.org/wiki?curid=1691225" title="Ichthyaetus melanocephalus">
Ichthyaetus melanocephalus



</doc>
<doc id="1691226" url="https://pl.wikipedia.org/wiki?curid=1691226" title="Ichthyaetus ichthyaetus">
Ichthyaetus ichthyaetus



</doc>
<doc id="1691227" url="https://pl.wikipedia.org/wiki?curid=1691227" title="Chłopiec gryziony przez jaszczurkę">
Chłopiec gryziony przez jaszczurkę

Chłopiec gryziony przez jaszczurkę – obraz olejny włoskiego malarza barokowego Caravaggia. Dzieło powstało prawdopodobnie na zamówienie kardynała Francesco Del Monte, obecnie znajduje się w zbiorach Fondazione Roberto Longhi we Florencji.
Istnieje też replika, która została namalowana prawdopodobnie z przeznaczeniem na sprzedaż, wspomina o niej m.in. biograf malarza Giulio Mancini. Obie wersje datowane są najczęściej na lata 1596–1597, w literaturze poświęconej artyście występują nieznaczne różnice, kwestionowana też bywa autentyczność płótna z National Gallery w Londynie. Obie wersje obrazu są bardzo do siebie podobne, różnią się nieznacznie kolorystyką i intensywnością oświetlenia.
Opis.
Tematem dzieła jest młody mężczyzna w chwili, gdy sięgając po owoce, zostaje przypadkowo ugryziony przez jaszczurkę. Tytułowa postać przypomina "Chłopca z koszem owoców". Młody, zniewieściały mężczyzna ustawiony jest nieco bokiem do widza, ma odkryte i wyeksponowane prawe ramię. Jego twarz wyraża ból i zaskoczenie, scena jest pełna ekspresji, którą podkreślają cofnięte ręce i nienaturalnie wykrzywione palce. Tło jest szare i jak zwykle u Caravaggia obojętne, całość oświetla ukośnie, umieszczone z prawej strony, niewidoczne źródło światła. Scena przedstawiona jest realistycznie z dbałością o szczegóły, stanowi fotograficzny zapis chwili i emocji.
Osobną częścią kompozycji jest martwa natura umieszczona w prawym, dolnym rogu obrazu. Obok owoców i ukrytej w półcieniu jaszczurki uwagę zwraca szklane naczynie z różą. Owal naczynia koresponduje z umieszczonym po przekątnej owalem twarzy chłopca, refleksy świetlne i odbicia na szkle podkreślają przestrzenność kompozycji.
Interpretacje.
"Chłopiec gryziony przez jaszczurkę" był najczęściej interpretowany jako alegoria pięciu zmysłów. Kwiaty jednoznacznie nawiązują do zmysłu zapachu, jaszczurka do dotyku, wiśnie do smaku, a odbicie w szklanym naczyniu do wzroku.
Obraz zawiera wiele podtekstów erotycznych, róża i wiśnie symbolizują miłość, jaszczurka i wyróżniony środkowy palec już w XVII w. budziły dwuznaczne skojarzenia. Sam młodzieniec jest wyzywający, zniewieściały, o hermafrodytycznych rysach, jego wygląd i kwiat we włosach, wskazuje, iż może to być męska prostytutka.
Według części krytyków scena może być również interpretowana jako alegoria utraty niewinności, bolesnego i niespodziewanego zderzenia młodzieńczej naiwności z brutalną i ponurą stroną rzeczywistości. Dostrzegana jest także edukacyjna wymowa obrazu, beztroska którą symbolizuje wpięty we włosy kwiat, zostaje przykładnie ukarana przez niewielką jaszczurkę.

</doc>
<doc id="1691228" url="https://pl.wikipedia.org/wiki?curid=1691228" title="Języki tybetańskie">
Języki tybetańskie

Języki tybetańskie, języki bodyjskie – cluster blisko spokrewnionych, lecz często wzajemnie niezrozumiałych języków i dialektów używanych na Wyżynie Tybetańskiej i w Himalajach, należących do rodziny języków tybeto-birmańskich i posługujących się pismem tybetańskim. Ze względów politycznych niektóre z nich traktowane są jako dialekty języka tybetańskiego, inne zaś jak ladakhi, dzongkha, szerpa uważane są za odrębne języki, co nie odzwierciedla rzeczywistości językowej. 
Na przykład języki dzongkha i szerpa są bliższe standardowemu tybetańskiemu z Lhasy niż dialekty z rejonów Amdo czy Kham.

</doc>
<doc id="1691229" url="https://pl.wikipedia.org/wiki?curid=1691229" title="Torquato Cayón de la Vega">
Torquato Cayón de la Vega



</doc>
<doc id="1691230" url="https://pl.wikipedia.org/wiki?curid=1691230" title="Tu-107">
Tu-107

Tu-107 – prototyp wojskowego samolotu wykorzystującego napęd przy pomocy dwóch silników turboodrzutowych, zaprojektowany w biurze konstrukcyjnym Tupolewa w ZSRR, oblatany w 1958 roku. Konstrukcja była oparta na samolocie Tu-104. Samolot został zaprojektowany z myślą o transporcie żołnierzy lub wyposażenia. Samolot miał pomieścić 100 żołnierzy lub 10 000 kg ładunku. Kabina nie była hermetyzowana, co oznaczało, że żołnierze musieliby używać masek tlenowych. Powstał jeden prototyp.

</doc>
<doc id="1691231" url="https://pl.wikipedia.org/wiki?curid=1691231" title="Butomus">
Butomus



</doc>
<doc id="1691232" url="https://pl.wikipedia.org/wiki?curid=1691232" title="Warahapurana">
Warahapurana

Warahapurana (dewanagari वराहपुराण, trl. vārāhapurāna) – hinduistyczny tekst religijny, dwunasta
z osiemnastu wielkich puran (Mahapurana). Przynależy do nauk wisznuizmu. Zawiera opis misji awatary Warahy.

</doc>
<doc id="1691236" url="https://pl.wikipedia.org/wiki?curid=1691236" title="Cyceronianizm">
Cyceronianizm

Cyceronianizm (, , ) – odmiana stylu retorycznego wzorowana na dziełach Cycerona uważanych, zwłaszcza w okresie renesansu, za najdoskonalsze urzeczywistnienie klasycznego stylu oratorskiego.
Styl Cycerona, kształtując się w okresie silnych antagonizmów między azjanizmem a attycyzmem, odznaczał się otwartością wobec ideałów obu tych orientacji i z obu czerpał swe bogactwo, niwelując przy tym ich wybujałe skrajności i dogmatyczną jednostronność. Sam Cyceron uważał się za attycystę, ale przeciwstawiał się stylowemu ubóstwu i ascetyzmowi, kładąc nacisk na prawo do znacznej rozmaitości stylowej, dostosowanej do charakteru i okoliczności mowy; z dzisiejszej perspektywy oceniać go można jako umiarkowanego azjanistę.
Dzieła Cycerona traktowane były w epoce renesansu za wzór prozy łacińskiej. Już Francesco Petrarca w swojej twórczości łacińskiej wyraźnie preferował ten właśnie wzorzec stylistyczny. Z biegiem czasu cyceronianizm stał się czynnikiem hamującym rozwój twórczości nowołacińskiej. Pojawili się twórcy, którzy twierdzili wręcz, że niepoprawne są wszelkie zwroty i frazy niewystępujące w pismach Cycerona. W wieku XVI wokół tych problemów toczyły się zaciekłe spory. Atak na wynaturzenia współczesnego cyceronianizmu znaleźć można np. w dziele Erazma z Rotterdamu "Ciceronianus", wydanym w roku 1528, pod koniec zaś stulecia w pismach Justusa Lipsiusa.

</doc>
<doc id="1691238" url="https://pl.wikipedia.org/wiki?curid=1691238" title="Bitwa pod Dżafną">
Bitwa pod Dżafną

Bitwa pod Dżafną – starcie, między siłami rządowymi Sri Lanki a bojownikami Tygrysów Wyzwolenia Tamilskiego Ilamu (LTTE), o półwysep Dżafna. Sama bitwa toczyła się w dwóch etapach, w sierpniu i październiku 2006 roku. Była to czwarta bitwa na półwysep w historii całej wojny.
Bitwa.
Ofensywa Tamilskich Tygrysów.
11 sierpnia 2006 roku, po sześciu latach patowej sytuacji, walki o kontrolę nad półwyspem Dżafna zostały wznowione. Miasto Dżafna zostało odcięte od reszty Sri Lanki przez LTTE na początku 2000 roku. Jedynym sposobem na wymianę garnizonu była droga morska.
Ofensywa Tamilów była prowadzona przeciwko wojskom Sri Lanki (SLA) stacjonujących w Dżafnie. Początkowo LTTE przełamało obronę SLA w niektórych miejscach, zbliżając się do północnych przedmieść miasta; jednakże po 10 godzinach zażartej walki stracone pozycyjne zostały odbite przez SLA, a siły obu stron powróciły na pierwotne pozycje.
Rząd Sri Lanki poinformował, iż w walkach zginęło 700 rebeliantów przy stratach własnych wynoszących 150 żołnierzy. Około 300 żołnierzy zostało rannych.
Kontrnatarcie SLA.
W dwa miesiące później, 28 października 2006, ruszyła z miasta ofensywa armii rządowej przeciwko rebeliantom blokującym miasto. Wojska SLA zostały zatrzymane po kilkaset metrach, gdy znalazły się pod ciężkim ostrzałem ze strony Tamilów.
Następnego dnia ofensywa się załamała. Spowodowało to największe straty w armii od czterech lat, 129 żołnierzy zostało zabitych, a 519 rannych. Rebelianci stwierdzili, że stracili tylko 22 bojowników.
W tym samym czasie armia oskarżyła LTTE o masakrę 74 żołnierzy, którzy zostali otoczni oraz pojmani. Tamilowie zaprzeczyli.
Następstwa.
Niezależnie od liczby zabitych i rannych po każdej ze stron, obydwie ofensywy zakończyły się klęską, nie zajęto żadnego strategicznego punktu, pozostając na tych samych pozycjach od początku bitwy.

</doc>
<doc id="1691239" url="https://pl.wikipedia.org/wiki?curid=1691239" title="Bitwa pod Nowiodunum">
Bitwa pod Nowiodunum

Bitwa pod Nowiodunum — bitwa stoczona w roku 52 p.n.e. przez rzymskiego prokonsula Gajusza Juliusza Cezara z siłami powstańców galijskich pod wodzą Wercyngetoryksa.
Sytuacja przed bitwą.
Po przybyciu na tereny zbuntowanej Galii Zaalpejskiej ("Galia Comata", "Galia Transalpina") Cezar postanowił skupić legiony. Wyznaczonym miejscem zbiórki były prawdopodobnie okolice dzisiejszego Châtillon-sur-Seine. Po otrzymaniu tej wiadomości Wercyngetoryks zawrócił swą armię do kraju Biturygów, a następnie udał się do miasta Gorgobina (prawdopodobnie dzisiejsze La Guerche) zamieszkiwanego przez Bojów, których Cezar pokonanych w wojnie helweckiej rozmieścił tutaj i przydzielił Eduom pod opiekę.
Tu rozpoczął oblężenie i tym manewrem sprawił Cezarowi sporo kłopotu, ponieważ Bojowie jako sprzymierzeńcy Rzymu spodziewali się pomocy. Wyjście legionów z leż zimowych wiązałoby się z trudnościami w zaopatrzeniu w żywność, pozostawanie zaś w obozach skutkowałoby tym, że powstańcy zdobyliby Gorgobinę, a wszyscy dotychczasowi sprzymierzeńcy Cezara zobaczyliby, że nie mogą liczyć na jego pomoc.
Prokonsul zdecydował, że udzieli pomocy Bojom niezależnie od mogących nastąpić trudności w dostawach zaopatrzenia. Przypomniał zatem wiernym dotąd Eduom o dostawach i wysłał przodem gońców, by powiadomili Bojów o nadchodzącej odsieczy i wytrwali w wierności Rzymowi. Po pozostawieniu w Agendicum (dzisiejsze Sens) dwóch legionów na straży taborów i całych zapasów armii udał się pośpiesznym marszem na czele ośmiu legionów na spotkanie z siłami Wercyngetoryksa.
Gdy następnego dnia legiony przybyły pod miasto Senonów Wellaunodunum (dzisiejsze Montargis lub Château-Landon), Cezar rozkazał zbudować obóz i przygotować się do szturmu na mury. Decyzja podyktowana była tym, żeby nie zostawiać jakiegoś wroga na swoim zapleczu, zwłaszcza mającego oparcie w ufortyfikowanym mieście. Senonowie bowiem przystąpili do powstania przeciwko Rzymianom. Decyzja podyktowana była też koniecznością ubezpieczenia dróg zaopatrzenia, dlatego Cezar postanowił oblegać miasto i w ciągu dwóch dni opasał je wałem.
W trzecim dniu oblężenia prokonsul przysłanym z miasta posłom w sprawie poddania się kazał znieść broń, przypędzić juczne zwierzęta i wydać sześciuset zakładników. Pozostawił też na miejscu swego legata Gajusza Treboniusza, by dopilnował warunków poddania.
Sam pośpiesznym marszem wyruszył do Cenabum Karnutów, którzy dopiero teraz otrzymali wiadomość o oblężeniu Wellaunodunum. Przypuszczali oni, że oblężenie potrwa dłużej i zajęli się przygotowaniem załogi do obrony Cenabum, aby ją tam posłać, by przedłużyć opór. Cezar przybył pod miasto Karnutów w ciągu dwóch dni i zatoczył przed nim obóz. Po umocnieniu obozu i wystawieniu straży Rzymianie udali się na spoczynek odkładając szturm na mury na następny dzień gdyż zbliżała się noc. Żołnierze byli też zmęczeni trudami forsownych marszów. Niemniej na rozkaz Cezara część żołnierzy rozpoczęła przygotowania do szturmu, natomiast dwa legiony stanęły na straży w gotowości bojowej z uwagi na to, że most na rzece Liger dochodził do samego miasta i istniała uzasadniona obawa, że obrońcy mogą spróbować uciec po nim w nocy przed rozpoczęciem porannego szturmu na mury.
Tuż przed północą Cenabijczycy wyszli cichaczem z miasta i zaczęli przeprawiać się przez rzekę. Gdy zwiadowcy donieśli o tym Cezarowi, ten kazał legionom, które zgodnie z jego rozkazem stały w gotowości bojowej podpalić bramy miasta i wtargnąć do środka. Legioniści błyskawicznie opanowali miasto i poza niewielką liczbą zaginionych wszyscy dostali się do niewoli, ponieważ ciasnota mostu i dróg uniemożliwiała tłumom szybką ucieczkę. Na rozkaz Cezara miasto zostało splądrowane i spalone w zemście za rzeź jakiej dokonano tu na kupcach rzymskich na początku powstania. Cała zdobycz łącznie z jeńcami sprzedanymi do niewoli dostała się żołnierzom. Następnie po przejściu przez most na rzece Liger Cezar udał się do kraju Biturygów.
Przebieg bitwy.
Wercyngetoryks dowiedziawszy się o nadejściu Cezara przerwał oblężenie Gorgobiny i ruszył naprzeciw. Cezar jednak postanowił przed starciem z głównymi siłami Galów zdobyć leżące po drodze miasto Nowiodunum dokładnie z takich samych powodów, dla których zdobył zarówno Wellaunodunum jak i Cenabum. Aby na swoim zapleczu nie pozostawić bronionych przez wroga twierdz.
Mieszkańcy Nowiodunum wysłali do Cezara posłów z prośbą, aby im wybaczył i oszczędził ich życie i mienie. Prokonsul zdając sobie sprawę z tego, że główne siła Galów są blisko nie zwlekał długo. Rozkazał wydać broń, przyprowadzić konie i dostarczyć zakładników. Kiedy jednak po wydaniu zakładników reszta warunków poddania była w trakcie załatwiania, a do miasta weszli centurionowie z garstką żołnierzy dla odebrania broni i zwierząt jucznych, z murów dostrzeżono w oddali nieprzyjacielską konnicę, która wyprzedzała kolumnę marszową piechoty Galów.
Widok ten sprawił, że w mieszkańcach ożyła nadzieja na ratunek. Podnieśli więc wrzask i chwycili za broń biegnąc do bram i na mury. Centurionowie domyślili się z zachowania Biturygów, że coś nowego zaszło w ich umysłach, z dobytymi mieczami opanowali bramy i z wszystkimi swoimi żołnierzami, z którymi weszli do miasta cało powrócili.
Na widok zbliżających się Galów Cezar kazał wyprowadzić swą konnicę (byli to sprzymierzeni z Rzymem Galowie oraz najemni Germanie), by gwałtownym atakiem powstrzymała natarcie jazdy galijskiej. Powstańcy mając przewagę liczebną zaczęli brać górę nad jazdą Cezara i dlatego, gdy jego jeźdźcy znaleźli się już w trudnym położeniu, posłał z odsieczą blisko czterystu jeźdźców germańskich, których od początku kampanii w Galii miał przy sobie. Galowie nie potrafili wytrzymać ich uderzenia i zmuszeni do ucieczki ze znacznymi stratami wycofali się do głównych sił.
Po rozgromieniu jazdy galijskiej mieszczan z Nowiodunum ponownie ogarnęło przerażenie – tych uważali za sprawców podburzenia ludu, przywiedli pojmanych do Cezara i poddali mu się. Po tych wydarzeniach Cezar ruszył na miasto Avaricum (dzisiejsze Bourges), największe i najlepiej umocnione w kraju Biturygów.

</doc>
<doc id="1691240" url="https://pl.wikipedia.org/wiki?curid=1691240" title="Przylądek Południowy">
Przylądek Południowy



</doc>
<doc id="1691244" url="https://pl.wikipedia.org/wiki?curid=1691244" title="Boitze">
Boitze

Boitze – miejscowość i gmina położona w niemieckim kraju związkowym Dolna Saksonia, w powiecie Lüneburg. Należy do gminy zbiorowej (niem."Samtgemeinde") Dahlenburg.
Położenie geograficzne.
Boitze leży ok. 25 km na wschód od Lüneburga.
Od wschodu sąsiaduje z gminą Nahrendorf, od południa z Himbergen z gminy zbiorowej Bevensen w powiecie Uelzen, od zachodu z gminą Altenmedingen z tej samej gminy zbiorowej i od północy z gminą Dahlenburg. 
Przez gminę przepływa mały strumień "Strachau", będący lewym dopływem rzeki Neetze i sama rzeka Neetze w jej górnym biegu płynąca przez dzielnicę "Neetzendorf".
Gmina znajduje się pomiędzy dużymi kompleksami leśnymi Göhrde i "Wiebeck".
Dzielnice gminy.
W skład gminy Boitze wchodzą następujące dzielnice: "Ahndorf", "Fladen", "Neetzendorf", "Seedorf" i "Vindorf".
Komunikacja.
Około 3 km na północny wschód od gminy przebiega droga krajowa B216 pomiędzy Lüneburgiem na zachodzie i Dannenberg (Elbe) na wschodzie. Do najbliższej autostrady A250 na węźle Lüneburg-Nord jest 28 km.

</doc>
<doc id="1691247" url="https://pl.wikipedia.org/wiki?curid=1691247" title="Ortrun Enderlein">
Ortrun Enderlein

Ortrun Enderlein-Zöphel (ur. 1 grudnia 1943 w Trünzig) – enerdowska saneczkarka, mistrzyni olimpijska i świata.
Na igrzyskach startowała dwukrotnie. W 1964 zdobyła złoty medal. Na kolejnej imprezie, w 1968, również zajęła pierwsze miejsce, ale po zawodach, razem z koleżankami z reprezentacji Anną-Marią Müller i Angelą Knösel, została zdyskwalifikowana za nielegalne podgrzewanie przed startem płóz sanek. Na mistrzostwach świata zdobyła dwa medale, oba złote. Mistrzynią świata zostawała w latach 1965 i 1967.

</doc>
<doc id="1691249" url="https://pl.wikipedia.org/wiki?curid=1691249" title="Selfpublishing">
Selfpublishing



</doc>
<doc id="1691251" url="https://pl.wikipedia.org/wiki?curid=1691251" title="Self publishing">
Self publishing



</doc>
<doc id="1691252" url="https://pl.wikipedia.org/wiki?curid=1691252" title="Self-publishing">
Self-publishing



</doc>
<doc id="1691255" url="https://pl.wikipedia.org/wiki?curid=1691255" title="Zdzisław Głuszczyk">
Zdzisław Głuszczyk

Zdzisław Głuszczyk (ur. 23 sierpnia 1934 w Łodzi zm. 17 lutego 2017 w Poznaniu) – generał brygady Wojska Polskiego.
Życiorys.
Zdzisław Głuszczyk urodził się 23 sierpnia 1934 w Łodzi, w rodzinie Jana i Apolonii. W latach 1951-1952, po ukończeniu Liceum Ogólnokształcącego Mikołaja Kopernika, pracował w spółdzielni tekstylnej w Łodzi.
We wrześniu 1952 rozpoczął naukę w Oficerskiej Szkole Wojsk Pancernych im. Stefana Czarnieckiego w Poznaniu. Ukończył szkołę w sierpniu 1955 z wynikiem bardzo dobrym i został promowany przez gen. dyw. Wsiewołoda Strażewskiego na stopień podporucznika w korpusie oficerów wojsk pancernych. Następnie pełnił służbę jako dowódca plutonu dział pancernych SU-76 w 41 Pułku Piechoty w Szczecinie. Od 1958 był dowódcą kompanii czołgów T-34 w 41 pp. Na tym stanowisku uzyskał złotą odznakę i tytuł "Wzorowego Dowódcy". Od 7 stycznia 1962 był dowódcą batalionu czołgów średnich w 9 Zaodrzańskim Pułku Zmechanizowanym 12 Dywizji Zmechanizowanej w Stargardzie Szczecińskim. W 1965 został skierowany na Wyższy Kurs Doskonalenia Oficerów dla dowódców batalionu czołgów w Oficerskiej Szkole Wojsk Pancernych w Poznaniu. Kurs ten ukończył z oceną bardzo dobrą.
Od października 1966 do sierpnia 1969 studiował w Akademii Sztabu Generalnego WP im. gen. broni Karola Świerczewskiego w Rembertowie na kierunku ogólnowojskowym. Następnie został szefem sztabu 25 Drezdeńskiego Pułku Czołgów Średnich w Szczecinie. Po odbyciu kursu szczebla operacyjno-taktycznego - w 1971 został dowódcą 41 Pułku Zmechanizowanego im. mjr. Bronisława Lachowicza w Szczecinie. Pułk pod jego dowództwem został dwukrotnie (w 1972 i 1973 roku) wyróżniony w dyrektywach szkoleniowych MON za uzyskanie wysokich osiągnięć szkoleniowych oraz zdobycie tytułu "Mistrza Gospodarności"
Od sierpnia 1974 studiował w Wojskowej Akademii Sztabu Generalnego Sił Zbrojnych ZSRR im. Klimenta Woroszyłowa w Moskwie.
Po ukończeniu Akademii przez 4 miesiące był szefem sztabu 20 Warszawskiej Dywizji Pancernej im. Konstantego Rokossowskiego w Szczecinku. Od 15 listopada 1976 dowodził 5 Saską Dywizją Pancerną im. gen. bryg. Aleksandra Waszkiewicza w Gubinie. Na tym stanowisku, z dniem 9 października 1980, na mocy uchwały Rady Państwa PRL awansował na stopień generała brygady. Nominację wręczył mu w Belwederze 11 października 1980 przewodniczący Rady Państwa prof. Henryk Jabłoński.
Od 30 października 1980 pełnił funkcję komendanta - rektora Wyższej Szkoły Oficerskiej Wojsk Pancernych im. Stefana Czarnieckiego w Poznaniu. Po zmianach organizacyjnych w szkolnictwie wojskowym został komendantem Centrum Szkolenia Wojsk Lądowych im. Stefana Czarnieckiego w Poznaniu. W okresie gdy był komendantem uczelnia trzykrotnie zdobyła tytuł "Przodującej uczelni WP". Od listopada 1994 był w dyspozycji ministra Obrony Narodowej. Do czasu zakończenia służby był kierownikiem zespołu badawczego prowadzącego badania właściwości taktyczno-ogniowych czołgu PT-91 Twardy. 31 stycznia 1994 został oficjalnie pożegnany przez p. o. ministra obrony narodowej Jerzego Milewskiego i szefa Sztabu Generalnego WP gen. broni Tadeusza Wileckiego w związku z zakończeniem zawodowej służby wojskowej. 5 kwietnia 1995 został przeniesiony w stan spoczynku z powodu osiągnięcia ustawowej granicy wieku.
Był radnym Wojewódzkiej Rady Narodowej w Zielonej Górze (1980) oraz w Poznaniu (1988-1990). Autor ponad 20 opracowań z zakresu taktyki i szkolenia ogniowego wojsk pancernych. W 1991 był konsultantem na planie filmu "Kroll". W stanie spoczynku był prezesem Stowarzyszenia Czołgistów Polskich oraz działaczem Ligi Obrony Kraju w Poznaniu.
Pochowany został w Alei Zasłużonych na cmentarzu junikowskim (AZ-3-L-42). W czasie pogrzebu nie było asysty wojskowej. Dowódca garnizonu Poznań płk dypl pil. Jacek Pszczoła nie wyjaśnił powodów odmowy asysty.
Życie prywatne.
Syn Jana, pracownika PKP i Apolonii. Mieszkał w Poznaniu. Był żonaty, żona Róża Głuszczyk, dwoje dzieci.

</doc>
<doc id="1691259" url="https://pl.wikipedia.org/wiki?curid=1691259" title="Wędkarstwo morskie">
Wędkarstwo morskie

Wędkarstwo morskie – rodzaj wędkarstwa, w którym poławia się ryby morskie na wędkę z pokładu łodzi, z brzegu plaży lub z nabrzeża portowego. Zazwyczaj, pod tym pojęciem rozumie się wędkarstwo kutrowe, polegające na łowieniu z pokładu łodzi.
Techniki łowienia w morzu.
W wędkarstwie morskim wykorzystuje się metodę trollingową (przy połowie z kutra), oraz spławikowo-gruntową (przy połowie z plaży lub nabrzeży portowych) analogicznie jak w innych rodzajach wędkarstwa.
Metodą specyficzną tylko dla wędkarstwa morskiego jest łowienie na pilker w pionie. Polega na użyciu ciężkiej przynęty sztucznej (do kilkuset g) – pilkera – uzbrojonego w hak. Przypon uzbraja się niekiedy w dodatkowe haki. Na pilker poławia się przede wszystkim dorsze.
Kutrowe wędkarstwo morskie w Polsce.
Początki kutrowego wędkarstwa morskiego w Polsce sięgają lat 80. XX wieku, kiedy to Klub Wędkarstwa Morskiego w Kołobrzegu przeznaczył dwie jednostki morskie do prowadzenia połowów sportowych. Mimo niepowodzenia przedsięwzięcia, już na początku lat 90. XX wieku pojawiło się szerokie zainteresowanie tym sportem.
Aktualnie, w Polsce do dyspozycji wędkarzy morskich jest ponad 100 kutrów oraz jachtów motorowych, świadczących usługi w zakresie rejsów wędkarskich po morzu. Są to jednostki zakupione specjalnie dla celów sportowo-rekreacyjnych, byłe kutry prowadzące połowy komercyjne przekwalifikowane na kutry wędkarskie i kutry prowadzące połowy komercyjne oraz sezonowo połowy wędkarskie (m.in. z powodu okresów i limitów ochronnych w połowach komercyjnych).
Morska turystyka wędkarska.
W Polsce dużą popularnością cieszy się turystyka wędkarska, także w zakresie wędkarstwa morskiego. Szczególnie atrakcyjnymi dla wędkarzy morskich są kraje skandynawskie, ze względu na bogactwo wód w różnorodne gatunki i obfitość zasobów rybnych. Najpopularniejszym celem podróży jest Norwegia, w której nie istnieją limity dla połowów sportowych, za to istnieje rozbudowana baza turystyczna obsługująca turystów-wędkarzy.

</doc>
<doc id="1691260" url="https://pl.wikipedia.org/wiki?curid=1691260" title="Gavin Lovegrove">
Gavin Lovegrove

Gavin Lovegrove (ur. 21 października 1967 w Hamilton) – nowozelandzki lekkoatleta, który specjalizował się w rzucie oszczepem.
Dwukrotny uczestnik igrzysk olimpijskich – Barcelona 1992 i Ateny 1996. W 1986 wywalczył brązowy medal mistrzostw świata juniorów osiągając wynik 74,22. W ciągu swojej kariery aż pięciokrotnie startował w mistrzostwach świata – Rzym 1987 (nie awansował do finału), Tokio 1991 (4. miejsce w finale z wynikiem 84,24), Stuttgart 1993 (nie awansował do finału), Göteborg 1995 (nie awansował do finału) oraz Ateny 1997 (nie awansował do finału). Trzykrotny brązowy medalista igrzysk wspólnoty narodów. Sześciokrotny mistrz Nowej Zelandii w rzucie oszczepem, dwa razy zdobywał złoty medal międzynarodowych mistrzostw Australii. Dwukrotnie - w roku 1986 - poprawiał rekord świata juniorów doprowadzając go do wyniku 79,58. Rekord życiowy: 88,20 (5 lipca 1996, Oslo). Rezultat ten jest aktualnym rekordem Nowej Zelandii.

</doc>
<doc id="1691262" url="https://pl.wikipedia.org/wiki?curid=1691262" title="Vangjush Zallëmi">
Vangjush Zallëmi

Vangjush Zallëmi (ur. 14 lutego 1929 w Korczy, zm. 23 czerwca 1997 w Tiranie) - albański producent filmowy i dziennikarz. 
Życiorys.
Pracował jako dziennikarz lokalnego pisma w Korczy. Wysłany do ZSRR ukończył studia wyższe z zakresu dziennikarstwa w Leningradzie, po czym wrócił do kraju i otrzymał pracę najbardziej prestiżowym piśmie partyjnym - "Zëri i popullit" (Głos Ludu). Wkrótce stał się jednym z najbardziej rozpoznawalnych w Albanii autorów reportaży. We wrześniu 1972 został mianowany dyrektorem Studia Filmowego Nowa Albania (alb. Kinostudio Shqiperia e Re). Kierował głównym ośrodkiem produkcji filmów w Albanii w okresie jego największego rozwoju, kiedy produkowano w nim kilkanaście filmów fabularnych rocznie, a ponadto kronikę filmową (mającą 26 wydań rocznie). Dzięki Zallëmiemu rozwinięto w Nowej Albanii produkcję filmów animowanych, stanowiących dotąd zjawisko marginalne w produkcji filmowej. W 1984 został przeniesiony do ministerstwa spraw zagranicznych, w którym objął funkcję dyrektora biura prasowego. Zmarł po długiej i ciężkiej chorobie.

</doc>
<doc id="1691263" url="https://pl.wikipedia.org/wiki?curid=1691263" title="Cornelius Weizen Bier">
Cornelius Weizen Bier

Cornelius Weizen Bier - piwo pszeniczne o typowym dla tego gatunku aromacie goździkowo-bananowym. Produkowane przez Browar Piotrków od 2007 r. Piwo warzone jest w tradycyjnej, miedzianej warzelni, z uwzględnieniem Niemieckiego Prawa Czystości. W skład piwa oprócz wody, chmielu i drożdży, wchodzi ekstrakt uzyskany ze słodu pszenicznego (min. 65%) i jęczmiennego. Cornelius Weizen Bier jest piwem niepasteryzowanym i niefiltrowanym, dlatego zawiera naturalny osad drożdżowy, który powoduje dodatkową fermentację w butelce. Piwo zawiera 12,5 °Blg ekstraktu oraz 5% obj. (3,75% wag.) alkoholu. 

</doc>
<doc id="1691264" url="https://pl.wikipedia.org/wiki?curid=1691264" title="Roberto Gomes Pedrosa">
Roberto Gomes Pedrosa

Roberto Gomes Pedrosa (ur. 8 czerwca 1913 w Rio de Janeiro, zm. 6 stycznia 1954 w Rio de Janeiro) – piłkarz brazylijski grający na pozycji bramkarza.
Kariera klubowa.
Roberto Gomes Pedrosa karierę piłkarską rozpoczął w 1930 roku w klubie Botafogo FR. Z Botafogo trzykrotnie zdobył mistrzostwo stanu Rio de Janeiro – Campeonato Carioca w 1932, 1933 oraz 1934. W 1935 przeszedł do Estudantes Paulista i grał w nim do 1937 roku. Ostatnie dwa lata kariery (1938–1939) spędził w São Paulo FC.
Kariera reprezentacyjna.
W 1934 Roberto Gomes Pedrosa pojechał z reprezentacją Brazylii do Włoch na Mistrzostwa Świata i zagrał w jedynym, przegranym meczu przeciwko Hiszpanii. Był to jego debiut w reprezentacji. Łącznie w barwach "canarinhos" w 1934 roku rozegrał 4 spotkania (19 spotkań licząc mecze z drużynami klubowymi i regionami).
Po zakończeniu kariery Roberto Gomes Pedrosa został działaczem, a potem prezydentem São Paulo FC.
W latach 1967–1970 rozgrywano turniej piłkarski, nazwany jego imieniem – Torneio Roberto Gomes Pedrosa.

</doc>
<doc id="1691265" url="https://pl.wikipedia.org/wiki?curid=1691265" title="Li Yanxi">
Li Yanxi

Li Yanxi (; ur. 26 czerwca 1984 w Shijiazhuang) – chiński lekkoatleta, trójskoczek.
Osiągnięcia.
Yanxi dwukrotnie reprezentował Chiny na igrzyskach olimpijskich. W 2004 podczas igrzysk w Atenach uplasował się na 15. pozycji w eliminacjach, nie awansując do finału. Cztery lata później w Pekinie zajął 10. miejsce.

</doc>
<doc id="1691266" url="https://pl.wikipedia.org/wiki?curid=1691266" title="Yanxi Li">
Yanxi Li



</doc>
<doc id="1691267" url="https://pl.wikipedia.org/wiki?curid=1691267" title="Leon Syrovatsky">
Leon Syrovatsky



</doc>
<doc id="1691270" url="https://pl.wikipedia.org/wiki?curid=1691270" title="Wysszaja liga czempionata SSSR po futbołu (1985)">
Wysszaja liga czempionata SSSR po futbołu (1985)

Rozgrywki radzieckiej wyższej ligi w sezonie 1985 były czterdziestymi siódmymi w historii radzieckiej pierwszej ligi. W rozgrywkach wzięło udział osiemnaście drużyn, w tym dwie, które awansowały z drugiej ligi – Fakieł Woroneż i Torpedo Kutaisi. Po sezonie pierwszą ligę zmniejszono do szesnastu drużyn. Mistrzowski tytuł po raz 11-ty wywalczyła drużyna Dynama Kijów. Królem strzelców ligi został Ołeh Protasow z Dnipra Dniepropetrowsk, który zdobył 35 goli.
Najlepsi strzelcy.
"źródło: rsssf.com "
Nagrody.
33 najlepszych piłkarzy ligi za sezon 1985:

</doc>
<doc id="1691273" url="https://pl.wikipedia.org/wiki?curid=1691273" title="Jean-Marie Cavada">
Jean-Marie Cavada

Jean-Marie Cavada (ur. 24 lutego 1940 w Épinal) – francuski polityk, dziennikarz, były prezes publicznego radia, eurodeputowany. Kawaler Legii Honorowej.
Życiorys.
W 1962 ukończył studia dziennikarskie. Karierę zawodową rozpoczynał w ramach francuskiego publicznego nadawcy "Office de radiodiffusion télévision française". Od 1974 do 1982 był dziennikarzem i dyrektorem ds. informacji we francuskiej telewizji France 2, France 3 i TF1. Przez kilkanaście lat zajmował się też produkcją programów informacyjnych. W połowie lat 90. był dyrektorem wykonawczym kanału edukacyjnego FR5, później przez rok pełnił tożsamą funkcję w radiu publicznym we francuskich departamentach zamorskich.
Od 1998 do 2004 zajmował stanowisko dyrektora generalnego publicznej sieci radiowej Radio France. W tym samym okresie wchodził w skład rady nadzorczej stacji telewizyjnej Arte. Od 1998 do 2001 był członkiem rady zarządzającej Agence France-Presse (AFP).
W 2004 z listy Unii na rzecz Demokracji Francuskiej uzyskał mandat posła do Parlamentu Europejskiego. W PE przystąpił do grupy Porozumienia Liberałów i Demokratów na rzecz Europy (jako członek jej prezydium). W 2007 wspierał kandydaturę François Bayrou w wyborach prezydenckich. Poparł koncepcję powołania na bazie UDF Ruchu Demokratycznego, bez powodzenia w tym samym roku kandydował do Zgromadzenia Narodowego, przegrywając z kandydatem Unii na rzecz Ruchu Ludowego.
Jesienią 2007 opuścił MoDem, krytykując kierunek polityczny tego ugrupowania. Powołał własny ruch polityczny pod nazwą Alliance citoyenne pour la démocratie en Europe. W 2008 z poparciem UMP i Nowego Centrum został wybrany do rady jednej z paryskich dzielnic. W 2009 wybrany na kolejną kadencję do PE z listy ludowców (jako reprezentant NC), a w 2014 z powodzeniem ubiegał się o reelekcję z ramienia koalicji centrystów. Jeszcze w 2014 dołączył do ugrupowania Nous Citoyens, stając na jego czele. W 2015 opuścił tę partię, zakładając nową formację pod nazwą Génération citoyens, w której również objął funkcję przewodniczącego.
W 2015 zainicjował proces legislacyjny mający ograniczyć wolność panoramy we wszystkich państwach członkowskich Unii Europejskiej, argumentując, że zmiana ma ograniczyć wpływ amerykańskich monopoli, takich jak Facebook i Wikimedia Foundation, a także bronić przed nimi „europejskiej kultury i kreatywności”.

</doc>
<doc id="1691274" url="https://pl.wikipedia.org/wiki?curid=1691274" title="Zbrodnie nacjonalistów ukraińskich w powiecie krzemienieckim">
Zbrodnie nacjonalistów ukraińskich w powiecie krzemienieckim

Zbrodnie nacjonalistów ukraińskich w powiecie krzemienieckim – zbrodnie nacjonalistów ukraińskich i miejscowego ukraińskiego chłopstwa (tzw. czerni) na głównie polskiej ludności cywilnej podczas rzezi wołyńskiej w powiecie krzemienieckim w dawnym województwie wołyńskim w okresie II wojny światowej.
Natężenie mordów w powiecie krzemienieckim to kwiecień 1943 r. W 4 miejscowościach zginęło powyżej 100 osób, w tym w Kołodnie 516 Polaków. Zaatakowano 131 miejscowości. Na terenie powiatu krzemienieckiego ofiarą zbrodni padło 3276-3279 Polaków (ustalona, minimalna liczba ofiar). Ponadto zginęło co najmniej 10 Czechów, 292 Żydów, 119 Ukraińców, 17 Rosjan. Ustalono 79 sprawców zbrodni. W co najmniej 25 przypadkach napadów Ukraińcy udzielili Polakom pomocy. Spalonych zostało co najmniej 8 kościołów i 4 kaplice. 
Zbrodnie głównie były dziełem UPA, wzmocnionej w marcu i kwietniu 1943 r. przez dezerterów z ukraińskiej policji, wspomaganej przez ukraińskich chłopów, samoobronę (SKW) i Służbę Bezpeky OUN-B. W niewielkim zakresie jako sprawców wskazuje się oddziały zbrojne melnykowców i bulbowców.
Ogółem nacjonaliści zniszczyli 62 osiedla polskie.
Miejsca zbrodni i liczba ofiar.
Zbrodnie w nieustalonych miejscach.
W nieustalonych miejscach powiatu kowelskiego zginęło również co najmniej 341 Polaków, 5 Ukraińców.

</doc>
<doc id="1691277" url="https://pl.wikipedia.org/wiki?curid=1691277" title="Muniśwara">
Muniśwara

Muniśwara – hinduistyczne bóstwo opiekuńcze dzieci lub wsi. Muniśwary reprezentowane są najczęściej w formie kamienia jako lokalnego obiektu kultowego.

</doc>
<doc id="1691281" url="https://pl.wikipedia.org/wiki?curid=1691281" title="Miedzuch">
Miedzuch

Miedzuch – wąska uliczka oddzielająca domy, kramy lub działki budowlane wewnątrz miasta. Miedzuchy typowe były dla miast średniowiecznych, powstają również współcześnie, najczęściej jako ścieżki biegnące miedzą, czyli granicą działek (stąd nazwa). Miedzuch nie był używany jako pełnowartościowy trakt komunikacyjny, służył jako zaplecze lub droga zaopatrzeniowa, do odprowadzania wody deszczowej z dachów, jako zabezpieczenie przeciwpożarowe. Na skutek rozwoju miast uliczki te często były zabudowywane i zanikały.

</doc>
<doc id="1691286" url="https://pl.wikipedia.org/wiki?curid=1691286" title="Muhammad Nawaz">
Muhammad Nawaz

Muhammad Nawaz (ur. 15 sierpnia 1924 w Budhial, zm. 13 maja 2004 tamże) – pakistański lekkoatleta, który specjalizował się w rzucie oszczepem.
Dwukrotny uczestnik igrzysk olimpijskich - Melbourne 1956 (14. miejsce z rezultatem 62,55) oraz Rzym 1960 (z wynikiem 70,05 nie awansował do finału). W 1954 wywalczył srebrny medal igrzysk imperium brytyjskiego i wspólnoty narodów, a w roku 1966 podczas imprezy tej samej rangi zdobył brązowy krążek. Trzykrotny medalista igrzysk azjatyckich - w 1954 oraz 1958 wywalczył złoto, a w roku 1962 srebro. Rekord życiowy: 76,39 (16 lipca 1960, Londyn).

</doc>
<doc id="1691289" url="https://pl.wikipedia.org/wiki?curid=1691289" title="Cmentarz wojskowy nr 1 - Ożenna">
Cmentarz wojskowy nr 1 - Ożenna



</doc>
<doc id="1691290" url="https://pl.wikipedia.org/wiki?curid=1691290" title="Cmentarz wojskowy nr 104 - Strzeszyn-Wilczak">
Cmentarz wojskowy nr 104 - Strzeszyn-Wilczak



</doc>
<doc id="1691291" url="https://pl.wikipedia.org/wiki?curid=1691291" title="Cmentarz wojskowy nr 105 - Biecz">
Cmentarz wojskowy nr 105 - Biecz



</doc>
<doc id="1691292" url="https://pl.wikipedia.org/wiki?curid=1691292" title="Cmentarz wojskowy nr 106 - Biecz">
Cmentarz wojskowy nr 106 - Biecz



</doc>
<doc id="1691293" url="https://pl.wikipedia.org/wiki?curid=1691293" title="Cmentarz wojskowy nr 109 - Biecz">
Cmentarz wojskowy nr 109 - Biecz



</doc>
<doc id="1691295" url="https://pl.wikipedia.org/wiki?curid=1691295" title="Cmentarz wojskowy nr 110 - Bienarowa">
Cmentarz wojskowy nr 110 - Bienarowa



</doc>
<doc id="1691296" url="https://pl.wikipedia.org/wiki?curid=1691296" title="Cmentarz wojskowy nr 111 - Racławice">
Cmentarz wojskowy nr 111 - Racławice



</doc>
<doc id="1691297" url="https://pl.wikipedia.org/wiki?curid=1691297" title="Cmentarz wojskowy nr 12 - Cieklin-Dobrynia">
Cmentarz wojskowy nr 12 - Cieklin-Dobrynia



</doc>
<doc id="1691298" url="https://pl.wikipedia.org/wiki?curid=1691298" title="Cmentarz wojskowy nr 13 - Cieklin">
Cmentarz wojskowy nr 13 - Cieklin



</doc>
<doc id="1691300" url="https://pl.wikipedia.org/wiki?curid=1691300" title="Cmentarz wojskowy nr 15 - Harklowa">
Cmentarz wojskowy nr 15 - Harklowa



</doc>
<doc id="1691301" url="https://pl.wikipedia.org/wiki?curid=1691301" title="Cmentarz wojskowy nr 16 - Osobnica">
Cmentarz wojskowy nr 16 - Osobnica



</doc>
<doc id="1691302" url="https://pl.wikipedia.org/wiki?curid=1691302" title="Cmentarz wojskowy nr 2 - Ożenna">
Cmentarz wojskowy nr 2 - Ożenna



</doc>
<doc id="1691303" url="https://pl.wikipedia.org/wiki?curid=1691303" title="Cmentarz wojskowy nr 223 - Brzostek">
Cmentarz wojskowy nr 223 - Brzostek



</doc>
<doc id="1691304" url="https://pl.wikipedia.org/wiki?curid=1691304" title="Cmentarz wojskowy nr 217 - Januszkowice">
Cmentarz wojskowy nr 217 - Januszkowice



</doc>
<doc id="1691305" url="https://pl.wikipedia.org/wiki?curid=1691305" title="Lean Back">
Lean Back

Lean Back – nieformalna grupa grająca acid-jazz, funky, soul, pop, blues założona w 1985 r. w Rudzie Śląskiej.
Historia zespołu.
Zespół zaistniał na scenie muzycznej w 1985 r. koncertem bluesowym w Klubie „Pulsar” w Rudzie Śląskiej–Wirku wykonując standardy m.in. B.B. Kinga, Luthera Allisona i Jeffa Becka. Pierwszymi członkami/założycielami grupy byli Ireneusz Kucharczyk, gitarzysta i wokalista, Janusz Frychel, gitarzysta basowy, Zbigniew Szczerbiński, perkusista oraz Tomasz Kupka, pianista.
W 1989 r. zespół zaprezentował oryginalny repertuar jazz-rockowy (m.in. kompozycje „Reiken”, „Jabłko” i „Mój anioł stróż”) biorąc udział w koncercie „Live Rockowy Wieczór” w Rudzie Śląskiej, w nowym składzie z Damianem Jamborem, perkusistą, Wojciechem Feodorów, trębaczem i Jarosławem Leleniem, saksofonistą.
W 1990 r. zespół wziął udział w koncercie w Spodku w Katowicach jako laureat eliminacji do „Rawy Blues Festiwal”.
Lata 90. XX w. przyniosły nowe miejsce prób w Śląskim Teatrze Tańca w Bytomiu, wiele ciekawych kompilacji personalnych, ukształtowanie własnego brzmienia w konwencji acid-jazz, liczne koncerty w klubach oraz dużych imprezach muzycznych m.in. w „Silesia Jazz Festival”, „Neorockowisku” w Łodzi, „Głogowskich Spotkaniach Jazzowych” (przed Ireneuszem Dudkiem), „Jazz w Marchołcie” (w ramach cyklów koncertów wśród takich znamienitości jak Michał Urbaniak i Walk Away, Lora Szafran i New Presentation, Zbigniew Namysłowski, Jarosław Śmietana i Jan Ptaszyn Wróblewski) i Finałach Wielkiej Orkiestry Świątecznej Pomocy. Z tego okresu pochodzą brawurowe adaptacje „Summertime” George’a Gershwina, „Soul Intro – The chicken” Jaco Pastoriusa oraz kompozycje własne, m.in. „For you”, „Młockarnia wuja Fafika” czy też „One more time”. Do zespołu kolejno dołączali Zbigniew Janowski, perkusista, Marian Kowalik, gitarzysta basowy, po nim Maciej Kałwak i następnie Jarosław Kierkowski, gitarzyści basowi, przede wszystkim zaś profesjonaliści z Akademii Muzycznej w Katowicach: Janusz Biedrowski, saksofonista, Jacek Dobrzański, gitarzysta, Robert Zug i Michał Zabrzeński, puzoniści, Krzysztof Nowakowski, perkusista oraz Dariusz Wantuch, pianista. Od 1990 r. zespół nawiązywał regularnie współpracę z wokalistami: Dariuszem Mazurem, Joanną Mróz, Dariuszem Niebudkiem, Patrycją Golą, Aliną Trefon oraz Justyną Gwardecką.
Dekada lat 90. upływała także pod znakiem koncertów i rejestracji radiowych oraz telewizyjnych zespołu na żywo, m.in. w Radio Flash i TV Polonia.
Osobami wspierającymi zespół w jego podróży artystycznej byli Andrzej Matysik, Mirosław Minkina, Piotr Baron oraz Wojciech Zamorski.
W 1999 r. ukazał się nakładem wydawniczym MR jedyny, przekrojowy album długogrający zespołu zatytułowany „10 plus 1”, do nagrania którego przyjęła zaproszenie i zaśpiewała Patrycja Gola i gościnnie wystąpili również Andrzej ‘Papa-Gonzo’ Gąszczyk oraz Małgorzata Orczyk, wokaliści, a także Marek Raduli i Michał Czachowski, gitarzyści. Na płycie, urozmaiconej stylistycznie, znalazły się m.in. utwory z odcieniem soulowym np. „Jej sekret” (Dobrzański, Feodorów, Kupka/Hypki), erotyk „Bardzo...” (Kupka/Feodorów), nietuzinkowa interpretacja „Strawberry fields forever” (Lennon/McCartney), łagodnie swingujący „Chwile z P.” (Kupka, Dobrzański/ Kałwak) oraz finalny „Sewenement” (Dobrzański, Kupka, Feodorów) – kompozycja instrumentalna będąca esencją zespołu.
Po wydaniu w 2000 r. płyty z kolędami „Lean Back Kolędy 2000”, gościnnie wyśpiewanymi przez Justynę Gwardecką, również z udziałem wokalnym dzieci, Elżbiety i Pauliny Kupkównych, Martyny i Jakuba Dobrzańskich, Marty Feodorów i Wojciecha Minkiny, grupa rozwiązała się, a muzyczne drogi członków zespołu rozeszły się w przyjaźni.
Dyskografia zespołu.
Płyty wydane w składzie: Jacek Dobrzański – gitara, Wojciech Feodorów – trąbka, Michał Zabrzeński – puzon, Krzysztof Nowakowski – perkusja, Jarosław Kierkowski – gitara basowa, Tomasz Kupka – instrumenty klawiszowe:

</doc>
<doc id="1691306" url="https://pl.wikipedia.org/wiki?curid=1691306" title="Cmentarz wojskowy nr 25 - Trzcinica">
Cmentarz wojskowy nr 25 - Trzcinica



</doc>
<doc id="1691307" url="https://pl.wikipedia.org/wiki?curid=1691307" title="Cmentarz wojskowy nr 225 - Brzostek">
Cmentarz wojskowy nr 225 - Brzostek



</doc>
<doc id="1691308" url="https://pl.wikipedia.org/wiki?curid=1691308" title="Cmentarz wojskowy nr 224 - Brzostek">
Cmentarz wojskowy nr 224 - Brzostek



</doc>
<doc id="1691314" url="https://pl.wikipedia.org/wiki?curid=1691314" title="Mandana Miśra">
Mandana Miśra



</doc>
<doc id="1691320" url="https://pl.wikipedia.org/wiki?curid=1691320" title="MPEG-1 Audio Layer-2">
MPEG-1 Audio Layer-2



</doc>
<doc id="1691322" url="https://pl.wikipedia.org/wiki?curid=1691322" title="Delta (niewydany album Delty Goodrem)">
Delta (niewydany album Delty Goodrem)



</doc>
<doc id="1691328" url="https://pl.wikipedia.org/wiki?curid=1691328" title="Najaka">
Najaka

Najaka („Ten, który pokazuje drogę”, ang. "Nayaka") – tytuł religijny stosowany wobec joginów, jak również przysługujący hinduistycznym bóstwom.
W innych zastosowaniach nadawany był gubernatorom w okresie Widźajanagaru i indyjskim podoficerom piechoty.

</doc>
<doc id="1691338" url="https://pl.wikipedia.org/wiki?curid=1691338" title="Kaława (gmina)">
Kaława (gmina)

Kaława – dawna gmina wiejska istniejąca w latach 1945–1954 w woj. poznańskim i woj. zielonogórskim (dzisiejsze woj. lubuskie). Siedzibą władz gminy była Kaława.
Gmina Kaława powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu międzyrzeckiego – została powierzona administracji wojewody poznańskiego, po czym z dniem 28 czerwca 1946 została przyłączona do woj. poznańskiego. 6 lipca 1950 gmina wraz z całym powiatem międzyrzeckim weszła w skład nowo utworzonego woj. zielonogórskiego.
Według stanu z 1 lipca 1952 gmina składała się z 6 gromad: Gościkowo, Kaława, Kęszyca, Nietoperek, Szumiąca i Wysoka. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1691339" url="https://pl.wikipedia.org/wiki?curid=1691339" title="Dąbrówka Wielkopolska (gmina)">
Dąbrówka Wielkopolska (gmina)

Dąbrówka Wielkopolska – dawna gmina wiejska istniejąca w latach 1945–1954 w województwie poznańskim i województwie zielonogórskim (dzisiejsze województwo lubuskie). Siedzibą władz gminy była Dąbrówka Wielkopolska.
Gmina Dąbrówka Wielkopolska powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu międzyrzeckiego – została powierzona administracji wojewody poznańskiego, po czym z dniem 28 czerwca 1946 została przyłączona do woj. poznańskiego. 6 lipca 1950 gmina wraz z całym powiatem międzyrzeckim weszła w skład nowo utworzonego woj. zielonogórskiego.
Według stanu z 1 lipca 1952 gmina składała się z 8 gromad: Brudzewo, Chlastawa, Dąbrówka Wielkopolska, Kosieczyn, Koźminek, Kręcko, Nowa Wieś i Rogoziniec. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1691340" url="https://pl.wikipedia.org/wiki?curid=1691340" title="Dobra informacyjne">
Dobra informacyjne

Dobra informacyjne – dobra mogące być bezpośrednio świadczone drogą komunikacji elektronicznej (np. za pośrednictwem Internetu). Stanowią one zazwyczaj przedmioty własności intelektualnej.
Do dóbr informacyjnych zalicza się między innymi: programy komputerowe, bazy danych, hosting, outsourcing oparty na komunikacji elektronicznej oraz usługi polegające na płatnym dostarczaniu treści, w tym informacyjnych, edukacyjnych, biznesowych, reklamowych oraz należących do sfery szeroko pojętej kultury i sztuki.
Ponieważ dobra informacyjne mają praktycznie zerowe koszty reprodukcji i wysokie koszty wytworzenia mają charakter niekonkurencyjny i niewykluczający. Charakter niewykluczający może być eliminowany przez środki prawne i techniczne. Taki charakter dóbr informacyjnych wymusza nowe rozwiązania ekonomiczne.
Dobra informacyjne bywają chronione nowym prawem podmiotowym takim jak na przykład ustawa o ochronie baz danych.

</doc>
<doc id="1691343" url="https://pl.wikipedia.org/wiki?curid=1691343" title="Kursko (gmina)">
Kursko (gmina)

Kursko – dawna gmina wiejska istniejąca w latach 1945–1954 w woj. poznańskim i woj. zielonogórskim (dzisiejsze woj. lubuskie). Siedzibą władz gminy było Kursko.
Gmina Kursko powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu międzyrzeckiego – została powierzona administracji wojewody poznańskiego, po czym z dniem 28 czerwca 1946 została przyłączona do woj. poznańskiego. 6 lipca 1950 gmina wraz z całym powiatem międzyrzeckim weszła w skład nowo utworzonego woj. zielonogórskiego.
Według stanu z 1 lipca 1952 gmina składała się z 5 gromad: Chycina, Goruńsko, Gorzyca, Kursko i Pieski. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.
Zobacz też: gmina Niekursko.

</doc>
<doc id="1691345" url="https://pl.wikipedia.org/wiki?curid=1691345" title="Dino Crisis 3">
Dino Crisis 3

Dino Crisis 3 – trzecia i ostatnia gra z serii Dino Crisis. Pojawiła się tylko na konsolę Xbox 26 czerwca 2003. Gra w tym samym czasie miała się ukazać także na PlayStation 2. Z nieznanych powodów ta wersja została anulowana. Przez pierwsze 10 tygodni w Japonii sprzedano 30 tys. kopii.
Fabuła.
Fabuła nie jest kontynuacją Dino Crisis 2, którego historia jest kontynuowana w Dino Stalker spin-offie serii. Dino Crisis 3 przedstawia zupełnie nowy wątek. W roku 2548 po ponad 300 latach w pobliżu orbity Jupitera pojawia się statek "U.N. Ozymandias". Drużyna S.O.A.R. (Special Operations And Reconnaissance – Specjalna jednostka rozpoznania) zostaje wysłana aby dokonać rekonesansu. Po przybyciu na miejsce pięcioosobowy oddział próbuje dostać się na pokład statku widmo. Przenoszą się ze swojego statku "Seyfert" na pokład mniejszej jednostki. W tym samym czasie z "Ozymandiasa" padają strzały, które przecinają na pół ich statek-matkę. Po chwili dzieje się to samo z mniejszą jednostką. Załodze dzięki jetpackom udaje się dolecieć do "Ozymandiasa" i dostać do środka. Trójka bohaterów Sonya Hart, McCoy i Patrick Tyler spotykają się na pokładzie, by za moment odkryć, że razem z nimi na pokładzie są nieprzyjaźnie nastawione zmutowane dinozaury...
Rozgrywka.
Rozgrywka w Dino Crisis 3 jest zbliżona do tej z Dino Crisis 2. Ponownie jest to strzelanina z widokiem TPP. Liczba broni została zmniejszona do 2 sztuk (każda z grywalnych postaci otrzymała po jednej broni). Standardowo broń ma jeden tryb strzelania + dwa dodatkowe. Ponadto można dołączyć tzw. "WASPS", które dodają nowe tryby strzelania i odblokowują drzwi. Gracz ma do dyspozycji 3 rodzaje kamizelek ochronnych. Kamery po raz pierwszy w serii nie są statyczne, podążają za bohaterem, choć widać też nawiązania do dwóch poprzedniczek. Podobnie jak w drugiej części za zabijanie dinozaurów otrzymuje się punkty, które można łączyć w coraz dłuższe i lepiej punktowane łańcuchy. Na końcu każdego poziomu za zdobyte punkty można zakupić różne przedmioty.
Dodatkowe tryby.
Po ukończeniu gry na jakimkolwiek poziomie trudności odblokowane zostają dwa dodatkowe tryby gry:
Bronie.
Dodatkowe pociski dostępne dla obydwu postaci:
WASPS dostępne dla obydwu postaci:
Przeciwnicy.
Przeciwnicy w grze to mutacje powstałe w wyniku eksperymentów na DNA dinozaurów.

</doc>
<doc id="1691347" url="https://pl.wikipedia.org/wiki?curid=1691347" title="Music for the Jilted Generation Expanded">
Music for the Jilted Generation Expanded



</doc>
<doc id="1691349" url="https://pl.wikipedia.org/wiki?curid=1691349" title="Jod-Basedow">
Jod-Basedow

Jod-Basedow (zespół jod-Basedow, nadczynność tarczycy indukowana jodem, ang. Jod-Basedow effect) – powikłanie po jatrogennej, nadmiernej ekspozycji na związki jodu. W części przypadków rozwija się na tle predyspozycji do choroby Gravesa-Basedowa, stąd nazwa. Częściej na jod-Basedowa zapadają osoby leczone z powodu wola guzkowego lub pojedynczego guzka autonomicznego tarczycy. Jest też rzadkim powikłaniem po zawierających jod środkach kontrastowych, stosowanych np. podczas koronarografii. Termin wprowadził Kocher w 1910 roku.

</doc>
<doc id="1691351" url="https://pl.wikipedia.org/wiki?curid=1691351" title="Nadczynność tarczycy indukowana jodem">
Nadczynność tarczycy indukowana jodem



</doc>
<doc id="1691352" url="https://pl.wikipedia.org/wiki?curid=1691352" title="Krobielewko (gmina)">
Krobielewko (gmina)

Krobielewko – dawna gmina wiejska istniejąca w latach 1945–1954 w woj. poznańskim i woj. zielonogórskim (dzisiejsze woj. lubuskie). Siedzibą władz gminy było Krobielewko.
Gmina Krobielewko powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu skwierzyńskiego – została powierzona administracji wojewody poznańskiego, po czym z dniem 28 czerwca 1946 została przyłączona do woj. poznańskiego. 6 lipca 1950 gmina wraz z całym powiatem skwierzyńskim weszła w skład nowo utworzonego woj. zielonogórskiego.
Według stanu z 1 lipca 1952 gmina składała się z 8 gromad: Gaj, Krobielewko, Krobielowo, Nowy Dwór, Orłowce, Piłka, Poręba i Wiejce. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1691353" url="https://pl.wikipedia.org/wiki?curid=1691353" title="Test Ellswortha-Howarda">
Test Ellswortha-Howarda

Test Ellswortha-Howarda (ang. Ellsworth-Howard test) – badanie stosowane w diagnostyce niedoczynności przytarczyc. Polega na oznaczeniu wydalania cAMP i fosforanów z moczem w warunkach podstawowych i po podaniu parathormonu. Wzrost wydalania cAMP i fosforanów z moczem po PTH wskazuje na niedobór endogennego parathormonu jako przyczynę objawów.

</doc>
<doc id="1691355" url="https://pl.wikipedia.org/wiki?curid=1691355" title="Zespół nadczynności przytarczyc i guza szczęki lub żuchwy">
Zespół nadczynności przytarczyc i guza szczęki lub żuchwy

Zespół nadczynności przytarczyc i guza szczęki lub żuchwy (ang. hyperparathyroidism-jaw tumor syndrome, HPT-JT) – rzadki zespół uwarunkowany genetycznie, objawiający się pierwotną nadczynnością przytarczyc, predyspozycją do kostniejącego włókniaka żuchwy lub szczęki, guza Wilmsa, torbieli lub potworniaków.

</doc>
<doc id="1691356" url="https://pl.wikipedia.org/wiki?curid=1691356" title="HPT-JT">
HPT-JT



</doc>
<doc id="1691357" url="https://pl.wikipedia.org/wiki?curid=1691357" title="Zespół oporności na glikokortykosteroidy">
Zespół oporności na glikokortykosteroidy



</doc>
<doc id="1691358" url="https://pl.wikipedia.org/wiki?curid=1691358" title="Zespół Chrousosa">
Zespół Chrousosa



</doc>
<doc id="1691360" url="https://pl.wikipedia.org/wiki?curid=1691360" title="Hanna Czaki">
Hanna Czaki

Hanna Czaki, ps. "Helena" (ur. 11 stycznia 1922, zm. 11 lutego 1944 w Warszawie) – polska harcerka, działaczka młodzieżowa, łączniczka i sekretarka kierownika Wydziału Informacji w Biurze Informacji i Propagandy Komendy Głównej Armii Krajowej. 
Życie i działalność.
Urodziła się 11 stycznia 1922 w rodzinie Tytusa i Jadwigi z Dobrowolskich. Podczas nauki w Gimnazjum i Liceum im. Aleksandry Piłsudskiej (1935–1940) pełniła funkcję przybocznej w 8. Warszawskiej Żeńskiej Drużynie Harcerek. Była związana ze Stronnictwem Demokratycznym. Studiowała na Wydziale Socjologii Tajnego Uniwersytetu Ziem Zachodnich, którego zajęcia odbywały się m.in. w mieszkaniu jej rodziców. W strukturach Polskiego Państwa Podziemnego działała jako łączniczka i sekretarka kierownika Wydziału Informacji w Biurze Informacji i Propagandy Komendy Głównej Armii Krajowej inż. Jerzego Makowieckiego.
Mieszkała w Warszawie przy ul. Słowackiego 35/43. Była sąsiadką Władysława Bartoszewskiego. Z powodu jego poważnej choroby po powrocie z KL Auschwitz podjęła się ochotniczo jego opieki. Nakłoniła Bartoszewskiego do zrelacjonowania jego obozowych wspomnień, które pod dyktando chorego spisała na maszynie. Stały się one podstawą do sporządzenia przez Halinę Krahelską konspiracyjnej broszury pt. "".
5 stycznia 1944 podczas przenoszenia poczty konspiracyjnej wraz z szyfrowanymi dokumentami i błonami mikrofilmowymi została wraz z inną łączniczką Zofią Ważyńską (ps. "Krystyna") zatrzymana przez patrol policji niemieckiej. Po południu trzech gestapowców wkroczyło do mieszkania Czakich, kiedy na wykład zebrali się studenci podziemnego Uniwersytetu Ziem Zachodnich. Niemcy aresztowali rodziców Hanki, ciotkę, adiunkta Władysława Okińskiego, dziesięcioro studentów i łączniczkę Ewę Pohoską, która usiłowała ostrzec Czakich. Po aresztowaniu Hanna została przewieziona do siedziby gestapo w Al. Szucha, gdzie poddano ją torturom (przez kilkanaście godzin biło ją czterech mężczyzn). Następnie w stanie krytycznym przewieziono ją na tzw. Serbię – do kobiecego oddziału więzienia na Pawiaku. W pierwszym grypsie wyniesionym z więzienia pisała: "O mnie się nie martwcie. Ich ratujcie…" W grypsie wysłanym do W. Bartoszewskiego informowała, iż nie zdradziła nikogo, prosiła również o opróżnienie znajdującej się w jej mieszkaniu skrytki podłogowej (zawierała ona klucze szyfrowe, listy konspiracyjnych adresów i notatki), której oczyszczenia podjęli się m.in. W. Bartoszewski, Stefan Rodkiewicz (ps. "Lech"), Kozielewski ps. Robak, Zbigniew Gajowniczek. W wysłanym W. Bartoszewskiemu pod koniec stycznia 1944 r. grypsie napisała: "Władeczku. Jutro znów przesłuchanie – zdaje się, że Mama i ciotka także. Ciekawam, czy to się już rozstrzygnie, czy jeszcze nie. Mam trochę tremy. Może jutro napiszę coś nowego, może nie będę z jakiegoś powodu mogła. Pamiętaj o rodzicach – oboje chorzy, długo więzienia czy jakiegoś Oświęcimia nie wytrzymają". W grypsie tym napisała również, jaki kształt powinna przybrać przyszła Polska: "Trzeba pamiętać, że fundamentem nowego ustroju będzie wychowanie nowego człowieka. Na nic najlepsze plany, bezcelowe wszelkie spory o rysunek ustroju, jeśli nie zdołamy stworzyć ludzi, którzy to podejmą. I nie jednostki to być mają a społeczność. A wychowanie ma wytworzyć w człowieku umiłowanie Prawdy, Pracy i Piękna". 
Została stracona o świcie 11 lutego 1944 w ruinach getta warszawskiego w grupie 36 kobiet wybranych na śmierć 10 lutego 1944.

</doc>
<doc id="1691361" url="https://pl.wikipedia.org/wiki?curid=1691361" title="Autoimmunologiczny zespół niedoczynności wielogruczołowej typu 1">
Autoimmunologiczny zespół niedoczynności wielogruczołowej typu 1

Autoimmunologiczny zespół niedoczynności wielogruczołowej typu 1 (zespół APECED, zespół Whitakera, ang. autoimmune polyendocrine syndrome type 1, APS-1, autoimmune polyendocrinopathy-candidiasis-ectodermal dystrophy, APECED syndrome, Whitaker syndrome) – rzadka autoimmunologiczna choroba endokrynologiczna uwarunkowana genetycznie. Charakteryzuje się współwystępowaniem zaburzeń endokrynologicznych typu niedoczynności (najczęściej przytarczyc i kory nadnerczy), drożdżycy błon śluzowych i skóry oraz dystrofii ektodermalnej.
Epidemiologia.
APS-1 jest rzadko wstępującym zaburzeniem, o różnej częstości. W Finlandii występuje z częstością (1:25000), u perskich Żydów 1:9000, a
o wiele rzadziej w innych krajach (północna Francja 1:500000).
Etiologia.
Przyczyną APS-1 są mutacje genu "AIRE" w chromosomie 21 w locus 21q22.3, który koduje czynnik transkrypcyjny AIRE mający znaczenie w funkcjonowaniu tolerancji immunologicznej i przyczynia się do negatywnej selekcji autoreaktywnych limfocytów T w grasicy, węzłach chłonnych i śledzionie. Dziedziczenie tego zespołu jest autosomalne recesywne.
Objawy i przebieg.
Początek choroby przypada na dzieciństwo. Na obraz kliniczny składają się następujące objawy/zespoły objawów, występujące niestale i z różną częstością:

</doc>
<doc id="1691362" url="https://pl.wikipedia.org/wiki?curid=1691362" title="Zespół APECED">
Zespół APECED



</doc>
<doc id="1691363" url="https://pl.wikipedia.org/wiki?curid=1691363" title="Zespół Whitakera">
Zespół Whitakera



</doc>
<doc id="1691364" url="https://pl.wikipedia.org/wiki?curid=1691364" title="APECED">
APECED



</doc>
<doc id="1691365" url="https://pl.wikipedia.org/wiki?curid=1691365" title="Tarcie opłucnowe">
Tarcie opłucnowe

Tarcie opłucnowe – objaw osłuchowy; powstaje wskutek pocierania o siebie blaszek zmienionego zapalnie blaszek opłucnej ściennej i płucnej. Występuje w przebiegu procesów zapalnych i nowotworowych opłucnej.

</doc>
<doc id="1691366" url="https://pl.wikipedia.org/wiki?curid=1691366" title="Sintrom">
Sintrom



</doc>
<doc id="1691367" url="https://pl.wikipedia.org/wiki?curid=1691367" title="Zieleniec (gmina)">
Zieleniec (gmina)

Zieleniec (od 1973 "Deszczno") – dawna gmina wiejska istniejąca w latach 1945–1954 w woj. poznańskim i woj. zielonogórskim (dzisiejsze woj. lubuskie). Siedzibą władz gminy był Zieleniec (obecnie dzielnica Gorzowa Wielkopolskiego).
Gmina Zieleniec powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu gorzowskiego – została powierzona administracji wojewody poznańskiego, po czym z dniem 28 czerwca 1946 została przyłączona do woj. poznańskiego. 6 lipca 1950 gmina wraz z całym powiatem gorzowskim weszła w skład nowo utworzonego woj. zielonogórskiego.
Według stanu z 1 lipca 1952 gmina składała się z 21 gromad: Białobłocie, Bolemin, Borek, Brzozowiec, Ciecierzyce, Deszczno, Dziersławice, Dzierżów, Glinik, Karnin, Koszęcin, Krasowiec, Łagodzin, Maszewo, Niwica, Orzelec, Płonica, Prądocin, Siedlice, Ulim i Zieleniec. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, utworzono natomiast jej terytorialny odpowiednik, gminę Deszczno.
Zobacz też: gmina Zielenice.

</doc>
<doc id="1691370" url="https://pl.wikipedia.org/wiki?curid=1691370" title="Chłoniaki żołądka">
Chłoniaki żołądka

Pierwotne chłoniaki żołądka (łac. "lymphoma ventriculi") – rzadkie guzy, stanowiące około 2% wszystkich chłoniaków i 15% nowotworów żołądka. Żołądek jest najczęstszą lokalizacją chłoniaków w przewodzie pokarmowym i bardzo częstym miejscem lokalizacji pozawęzłowej chłoniaków.
Leczenie.
Chłoniak MALT ograniczony do ścian żołądka leczony jest z wyboru przez eradykację zakażenia "Helicobacter pylori".
Inne niż MALT typy chłoniaków, uogólnienie choroby lub brak skuteczności leczenia eradykacją są wskazaniem do leczenia operacyjnego i (lub) chemioterapii.

</doc>
<doc id="1691371" url="https://pl.wikipedia.org/wiki?curid=1691371" title="Nimbārka">
Nimbārka



</doc>
<doc id="1691372" url="https://pl.wikipedia.org/wiki?curid=1691372" title="Chłoniak żołądka">
Chłoniak żołądka



</doc>
<doc id="1691373" url="https://pl.wikipedia.org/wiki?curid=1691373" title="All the Tired Horses">
All the Tired Horses

All the Tired Horses – utwór skomponowany przez Boba Dylana, nagrany przez niego na początku marca 1970 roku, który został wydany na albumie "Self Portrait", w czerwcu 1970 roku.
Historia i charakter utworu.
Utwór ten został nagrany na trzeciej sesji do albumu na początku marca 1970 r. Plonem tej sesji były także: „Wigwam” i „The Boxer”. Piosenka ta została także poddana overdubbingowi na sesji 11 (17 marca) i 12 (30 marca) 1970 r.
Nie jest to ani piosenka ani utwór typowo instrumentalny. Dylan nawet w ogóle nie śpiewa w tej kompozycji. Zamiast niego pojawia się żeński chórek, który po prostu powtarza słowa „all the tired horses in the sun, how’m? I supossed to get any ridin’ done”, po którym następuje murmurando.
Jeśli utwór ten miał być kołysanką, to w pełni spełnił swoje przeznaczenie.
Utwór ten nigdy nie był wykonywany podczas koncertów przez Dylana.

</doc>
<doc id="1691374" url="https://pl.wikipedia.org/wiki?curid=1691374" title="Niegosław (gmina)">
Niegosław (gmina)

Niegosław – dawna gmina wiejska istniejąca w latach 1945–1954 w woj. poznańskim i woj. zielonogórskim (dzisiejsze woj. lubuskie). Siedzibą władz gminy był Niegosław.
Gmina Niegosław powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu strzeleckiego – została powierzona administracji wojewody poznańskiego, po czym z dniem 28 czerwca 1946 została przyłączona do woj. poznańskiego. 6 lipca 1950 gmina wraz z całym powiatem strzeleckim weszła w skład nowo utworzonego woj. zielonogórskiego.
Według stanu z 1 lipca 1952 gmina składała się z 11 gromad: Chełst, Czartowo, Grotów, Karwin, Kawczyn, Kosin, Lipno, Marzenin, Moczydła, Niegosław i Pełcza. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1691376" url="https://pl.wikipedia.org/wiki?curid=1691376" title="Nowe Drezdenko (gmina)">
Nowe Drezdenko (gmina)

Nowe Drezdenko – dawna gmina wiejska istniejąca w latach 1945–1954 w woj. poznańskim i woj. zielonogórskim (dzisiejsze woj. lubuskie). Siedzibą władz gminy było Nowe Drezdenko (obecnie część Drezdenka).
Gmina Nowe Drezdenko powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu strzeleckiego – została powierzona administracji wojewody poznańskiego, po czym z dniem 28 czerwca 1946 została przyłączona do woj. poznańskiego. 6 lipca 1950 gmina wraz z całym powiatem strzeleckim weszła w skład nowo utworzonego woj. zielonogórskiego.
Według stanu z 1 lipca 1952 gmina składała się z 9 gromad: Drawiny, Górzyska, Kleśno, Lubiewo, Nowe Bielice, Nowe Drezdenko, Radowo, Stare Bielice i Zagórze Lubiewskie. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.
Zobacz też: gmina Drezdenko.

</doc>
<doc id="1691378" url="https://pl.wikipedia.org/wiki?curid=1691378" title="Ogardy (gmina)">
Ogardy (gmina)

Ogardy – dawna gmina wiejska istniejąca w latach 1945–1954 w woj. poznańskim i woj. zielonogórskim (dzisiejsze woj. lubuskie). Siedzibą władz gminy były Ogardy.
Gmina Ogardy powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu strzeleckiego – została powierzona administracji wojewody poznańskiego, po czym z dniem 28 czerwca 1946 została przyłączona do woj. poznańskiego. 6 lipca 1950 gmina wraz z całym powiatem strzeleckim weszła w skład nowo utworzonego woj. zielonogórskiego.
Według stanu z 1 lipca 1952 gmina składała się z 8 gromad: Chomętowo, Gilów, Licheń, Lipie Góry, Lubiewko, Ogardy, Osiek i Pielice. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1691379" url="https://pl.wikipedia.org/wiki?curid=1691379" title="Słonów (gmina)">
Słonów (gmina)

Słonów – dawna gmina wiejska istniejąca w latach 1945–1954 w woj. poznańskim i woj. zielonogórskim (dzisiejsze woj. lubuskie). Nazwa gminy pochodzi od wsi Słonów, lecz siedzibą władz gminy był Dobiegniew, stanowiący odrębną gminę miejską.
Gmina Słonów powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu strzeleckiego – została powierzona administracji wojewody poznańskiego, po czym z dniem 28 czerwca 1946 została przyłączona do woj. poznańskiego. 6 lipca 1950 gmina wraz z całym powiatem strzeleckim weszła w skład nowo utworzonego woj. zielonogórskiego.
Według stanu z 1 lipca 1952 gmina składała się z 13 gromad: Chrapów, Derkacze, Dębogóra, Grąsy, Kępa Zagajna, Ługi, Mierzęcin, Ostrowiec, Przeborowo, Sarbinowo, Sławica, Słonów i Wołogoszcz. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1691380" url="https://pl.wikipedia.org/wiki?curid=1691380" title="Trzebicz (gmina)">
Trzebicz (gmina)

Trzebicz – dawna gmina wiejska istniejąca w latach 1945–1954 w woj. poznańskim i woj. zielonogórskim (dzisiejsze woj. lubuskie). Siedzibą władz gminy był Trzebicz.
Gmina Trzebicz powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu strzeleckiego – została powierzona administracji wojewody poznańskiego, po czym z dniem 28 czerwca 1946 została przyłączona do woj. poznańskiego. 6 lipca 1950 gmina wraz z całym powiatem strzeleckim weszła w skład nowo utworzonego woj. zielonogórskiego.
Według stanu z 1 lipca 1952 gmina składała się z 7 gromad: Błotno, Gościmiec, Osów, Przynotecko, Trzebicki Młyn, Trzebickie Niwy i Trzebicz. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1691388" url="https://pl.wikipedia.org/wiki?curid=1691388" title="Gmina Cielęcin">
Gmina Cielęcin



</doc>
<doc id="1691389" url="https://pl.wikipedia.org/wiki?curid=1691389" title="Piotr Nolasco">
Piotr Nolasco

Piotr Nolasco, kat. "Pere Nolasc", fr. "Pierre Nolasque", hiszp. "Pedro Nolasco" (ur. 1182 lub 1189 w Carcassonne, zm. 25 grudnia 1256 lub 1259 w Barcelonie) – święty Kościoła katolickiego, założyciel Zakonu Najświętszej Maryi Panny Miłosierdzia dla Odkupienia Niewolników (łac. "Ordo Beatae Mariae Virginis de Mercede").
Życiorys.
Piotr pochodził z zamożnej rodziny. Po zakończeniu edukacji u cystersów w Tuluzie wstąpił do armii Szymona z Montfort i brał udział w wojnach albigeńskich. Pod wpływem widzenia, które miał w nocy z 1 na 2 sierpnia 1218, kiedy to ukazała mu się Najświętsza Maryja Panna postanowił poświęcić się wsparciu i wykupowi jeńców. Data ta nawiązująca do wspomnienia św. Piotra w Okowach prawdopodobnie jest symboliczna.
Na dworze króla Jakuba I Zdobywcy poznał św. Rajmunda i z ich pomocą założył zakon mercedariuszów zajmujący się wykupem jeńców. Przez trzydzieści lat działalności jako przełożony mercederianów (do 1249 roku) ocalił tysiące więzionych przez Maurów chrześcijańskich niewolników, a działalnością zgromadzenia objął całą Hiszpanię. Dwukrotnie brał udział w wyprawach do Afryki zakończonych uwolnieniem 800 jeńców, a wyprawy do Walencji i Grenady uratowały 400 chrześcijan. W przeciągu stu lat działalności zakonu 26 tysięcy jeńców odzyskało wolność dzięki tej formie pomocy.
Dokumenty poświadczające życie św. Piotra Nolasco stawiają pod znakiem zapytania tradycyjne ujęcie jego biografii. Prawdopodobnie był Katalończykiem pochodzenia irlandzkiego urodzonym około roku 1186 w Mas-Saintes-Puelles. Po osiedleniu na Majorce, pierwszego wykupu chrześcijańskich niewolników dokonał w Walencji w 1238, a kolejnego w Algierze w 1243 roku. Zakon przez niego założony początkowo skupiał laikat, gdyż sam założyciel nie był kapłanem. W 1235 roku papież Grzegorz IX narzucił zakonowi regułę św. Augustyna, a czwarty ślub zobowiązywał członków do wykupu zachwianych w wierze lub zagrożonych apostazją nawet za cenę oddania się w niewolę.
Kanonizacja.
Papież Urban VIII dokonał kanonizacji równoważnej Piotra Nolasco 30 września 1628.
W ikonografii przedstawiany jest w białym habicie ze szkaplerzem. Serię obrazów poświęconych św. Piotrowi Nolasco namalował Francisco de Zurbarán.
Dzień obchodów.
Wspomnienie liturgiczne św. Piotra Nolasco obchodzono 28 stycznia, a także 31 tegoż miesiąca i 25 grudnia (w "dies natalis"), a także 6 maja.

</doc>
<doc id="1691390" url="https://pl.wikipedia.org/wiki?curid=1691390" title="Kołczyn (gmina)">
Kołczyn (gmina)

Kołczyn – dawna gmina wiejska istniejąca w latach 1945–1954 w woj. poznańskim i woj. zielonogórskim (dzisiejsze woj. lubuskie). Siedzibą władz gminy był Kołczyn.
Gmina Kołczyn powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu cielęcińskiego – została powierzona administracji wojewody poznańskiego, po czym z dniem 28 czerwca 1946 została przyłączona do woj. poznańskiego. 6 lipca 1950 gmina wraz z całym powiatem sulęcińskim weszła w skład nowo utworzonego woj. zielonogórskiego.
Według stanu z 1 lipca 1952 gmina składała się z 9 gromad: Brzozowa, Dębokierz, Kołczyn, Krzemów, Łąków, Łukomin, Maszków, Rudna i Rudnica. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1691391" url="https://pl.wikipedia.org/wiki?curid=1691391" title="Polipowatość dna żołądka">
Polipowatość dna żołądka

Polipowatość dna żołądka – stan, w którym w żołądku stwierdza się liczne polipy. Często powstaje na tle rodzinnej polipowatości gruczolakowatej.
Najczęstsze są polipy hiperplastyczne i hamartomatyczne.

</doc>
<doc id="1691392" url="https://pl.wikipedia.org/wiki?curid=1691392" title="Polip żołądka">
Polip żołądka



</doc>
<doc id="1691395" url="https://pl.wikipedia.org/wiki?curid=1691395" title="Lucjusz Cyrenejczyk">
Lucjusz Cyrenejczyk

Lucjusz Cyrenejczyk (ur. ?, zm. ?) – święty katolicki, biskup.
Święty Łukasz wymienia go jako biskupa Cyreny. Zaliczany jest do proroków i nauczycieli Kościoła w Antiochii. Jego imię wymieniają Dzieje Apostolskie "„W Antiochii, w tamtejszym Kościele, byli prorokami i nauczycielami: Barnaba i Szymon, zwany Niger, Lucjusz Cyrenejczyk i Manaen, który wychował się razem z Herodem tetrarchą, i Szaweł.”"(Dz 13.1 BT).
Jego wspomnienie liturgiczne w Kościele katolickim obchodzone jest 6 maja.

</doc>
<doc id="1691396" url="https://pl.wikipedia.org/wiki?curid=1691396" title="Przejście graniczne Kerem Szalom">
Przejście graniczne Kerem Szalom

Przejście graniczne Kerem Szalom (ang. "Kerem Shalom Crossing"; hebr. מעבר כרם שלום) – międzynarodowe izraelsko-palestyńskie drogowe przejście graniczne, położone na granicy z południowo-wschodnią częścią Strefy Gazy. W jego bezpośrednim sąsiedztwie znajduje się kibuc Kerem Szalom.
Przejście graniczne jest administrowane przez Zarząd Izraelskich Portów Lotniczych (hebr. רשות שדות התעופה בישראל; ang. "Israel Airports Authority"). Europejscy obserwatorzy w ramach Pomocy Unii Europejskiej Misji Granicznej Rafah (ang. "European Union Border Assistance Mission Rafah" – EU BAM Rafah) monitorują z terminalu pobliskie przejście graniczne Rafah, które pozostaje pod kontrolą Egipcjan.
Informacje podstawowe.
Przejście jest udostępnione jedynie dla przewozu towarów i urzędników międzynarodowych organizacji humanitarnych. Na terminalu są przeładowywane palety z pomocą humanitarną z izraelskich oraz egipskich ciężarówek na palestyńskie samochody ciężarowe, które przewożą ładunki do Strefy Gazy. Czas rozładunku i ponownego załadunku wynosi około 45 minut. Prywatne pojazdy nie mogą przejeżdżać przez to przejście graniczne. Na przejściu obowiązują surowe przepisy bezpieczeństwa, związane z licznymi zamachami terrorystycznymi dokonywanymi w tym miejscu.
Izraelskie służby bezpieczeństwa odradzają wszystkim zagranicznym turystom odwiedzanie Strefy Gazy, która znajduje się pod kontrolą palestyńskiej organizacji terrorystycznej Hamas. W okresach niepokojów rząd Izraela wydaje polecenie zamknięcia wszystkich przejść granicznych ze Strefą Gazy i obszar ten może być wówczas uznany za strefę prowadzonych działań wojskowych. Osoby pozostające na tym obszarze ryzykują porwanie, aresztowanie albo urazy i śmierć.
Historia.
20 marca 2006 przejście graniczne Kerem Szalom zostało użyte do dostarczenia ładunków pomocy humanitarnej z Egiptu do Strefy Gazy. Wielokrotnie dochodziło tutaj do przemytu materiałów niebezpiecznych, które często były ukrywane pomiędzy produktami dostarczanymi w ramach międzynarodowej pomocy humanitarnej.
Przejście było celem licznych ataków terrorystycznych przeprowadzanych przez palestyńskie organizacje terrorystyczne. Oto niektóre z nich:
Komunikacja.
Z przejścia granicznego wychodzi w kierunku południowym droga nr 232 , którą dojeżdża się do drogi ekspresowej nr 10 (Kerem Szalom-Owda). Droga nr 232 wykręca następnie w kierunku wschodnim i dociera do kibucu Kerem Szalom i moszawu Jated.

</doc>
<doc id="1691397" url="https://pl.wikipedia.org/wiki?curid=1691397" title="Gądków Wielki (gmina)">
Gądków Wielki (gmina)

Gądków Wielki – dawna gmina wiejska istniejąca w latach 1945–1954 w woj. poznańskim i woj. zielonogórskim (dzisiejsze woj. lubuskie). Siedzibą władz gminy był Gądków Wielki.
Gmina Gądków Wielki powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu rzepińskiego – została powierzona administracji wojewody poznańskiego, po czym z dniem 28 czerwca 1946 została przyłączona do woj. poznańskiego. 6 lipca 1950 gmina wraz z całym powiatem rzepińskim weszła w skład nowo utworzonego woj. zielonogórskiego.
Według stanu z 1 lipca 1952 gmina składała się z 6 gromad: Bargów, Dębrznica, Drzewce, Gądków Mały, Gądków Wielki i Radzików. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1691399" url="https://pl.wikipedia.org/wiki?curid=1691399" title="Leszczynowiec kłosowy">
Leszczynowiec kłosowy

Leszczynowiec kłosowy, l. kłosowaty ("Corylopsis spicata") – gatunek rośliny z rodziny oczarowatych. Pochodzi z Japonii (z wyspy Sikoku). Do Europy został sprowadzony w 1856, w Polsce jest uprawiany od 1932.
Zastosowanie.
Jest czasami uprawiany jako roślina ozdobna, w Polsce rzadko, głównie w ogrodach botanicznych. Nie jest całkowicie odporny na mróz: wiosną czasami przemarzają mu młode pędy, dlatego też należy go sadzić w miejscach osłoniętych. W zależności od miejsca pochodzenia sadzonki, jego odporność na mróz wynosi od –18 °C do –29 °C. Nie ma specjalnych wymagań co do gleby.

</doc>
<doc id="1691401" url="https://pl.wikipedia.org/wiki?curid=1691401" title="Corylopsis spicata">
Corylopsis spicata



</doc>
<doc id="1691402" url="https://pl.wikipedia.org/wiki?curid=1691402" title="Leszczynowiec kłosowaty">
Leszczynowiec kłosowaty



</doc>
<doc id="1691403" url="https://pl.wikipedia.org/wiki?curid=1691403" title="Serginho (ur. 1953)">
Serginho (ur. 1953)



</doc>
<doc id="1691406" url="https://pl.wikipedia.org/wiki?curid=1691406" title="Would I Lie to You?">
Would I Lie to You?

Would I Lie to You? – singel brytyjskiego duetu Eurythmics, wydany w 1985 roku.
Ogólne informacje.
Był to pierwszy singel z piątego studyjnego albumu zespołu i stanowił zwrot ku muzyce pop-rockowej, zrywając z dotychczasowym, elektronicznym brzmieniem Eurythmics. Piosenka okazała się sporym przebojem – choć w Wielkiej Brytanii zatrzymała się na miejscu 17., to w Stanach Zjednoczonych dotarła do pierwszej piątki, a w Australii stała się największym hitem duetu w całej jego karierze (dwa tygodnie na miejscu pierwszym). Na stronie B singla wydano piosenkę „Here Comes That Sinking Feeling”.
Teledysk.
Teledysk do utworu został wyreżyserowany przez Mary Lambert. Był on bardzo często emitowany w MTV, a okładka płyty "Be Yourself Tonight" to w rzeczywistości jedno z ujęć z tego wideoklipu.

</doc>
<doc id="1691415" url="https://pl.wikipedia.org/wiki?curid=1691415" title="Galeryjka">
Galeryjka

Galeryjka – wielki zachód skośnie przecinający północną ścianę Mięguszowieckiego Szczytu Czarnego w polskich Tatrach Wysokich. Prowadzi nim znakowany szlak turystyczny na Przełęcz pod Chłopkiem. W XIX wieku była to perć tylko dla taternickiej elity. Franciszek Henryk Nowicki pisał: "przepyszne przejście, prawdziwa kozia droga". Przejście to opisywał także Stanisław Witkiewicz w książce "Na przełęczy" i Kazimierz Przerwa-Tetmajer w "Legendzie Tatr".
Galeryjka jest eksponowana i nie posiada sztucznych ułatwień (łańcuchów, klamer). W razie oblodzenia jest niebezpieczna. Przecinają ją taternickie drogi wspinaczkowe. Skały powyżej Galeryjki są jednak silnie zerodowane (kruszyzna) i taternicy bywają tutaj częściej zimą, niż latem.

</doc>
<doc id="1691416" url="https://pl.wikipedia.org/wiki?curid=1691416" title="Sulfonian">
Sulfonian



</doc>
<doc id="1691417" url="https://pl.wikipedia.org/wiki?curid=1691417" title="Harmonika (muzyka)">
Harmonika (muzyka)

Harmonika – jeden z elementów dzieła muzycznego. Harmonika określana jest przez użytą w utworze skalę dźwiękową, fakturę (np. monofonia, homofonia, polifonia) oraz – jeśli faktura utworu pozwala na takie określenie – przez sposób łączenia wielodźwięków. W niektórych dziełach współczynnik harmoniczny jest dominujący (dzieła z okresu klasycyzmu oraz wczesnego romantyzmu, np. opera "Wolny strzelec" Carla Marii von Webera), w niektórych jest równouprawniony z innymi czynnikami, np. czynnikiem melodycznym (dzieła okresu późnego baroku, np. preludia i fugi ze zbioru "Das Wohltemperierte Klavier" Johanna Sebastiana Bacha), w niektórych dziełach albo nie jest on jeszcze rozwinięty (literatura renesansowa) albo też jest już w zaniku (literatura późnoromantyczna), w innych natomiast – nie odgrywa on istotnej roli, powstając na gruncie zetknięcia struktur linearnych (dzieła XX-wieczne, np. "Ludus tonalis" Paula Hindemitha).
Harmonika w ujęciu historycznym.
Harmonika modalna.
Panowała mniej więcej od IX do XVI w. Opierała się ona na ośmiu skalach kościelnych, charakteryzowała się specyficznym łączeniem akordów i prowadzeniem głosów, stosowaniem charakterystycznych dla tej epoki technik kompozytorskich, np. organum, discantus, gymel, a także fauxbourdon (równoległe prowadzenie tercji i sekst).
Harmonika funkcyjna dur-moll.
Tym typem harmoniki charakteryzują się dzieła tworzone od XVI mniej więcej do końca XIX w. Opiera się ona na dwóch skalach: durowej i molowej; na I, IV i V stopniu tych skal budowane są trójdźwięki, odpowiednio: tonika, subdominanta i dominanta; trójdźwięki poboczne budowane są na pozostałych stopniach (II, III, VI, VII). Między akordami istnieją ściśle określone stosunki. Dysonanse są rozwiązywane na konsonanse, a głosy muszą być prowadzone według określonych reguł (nie stosuje się np. równoległych kwint i oktaw, zakazane jest ukośne brzmienie półtonu oraz następstwo niektórych akordów, np. subdominanty po dominancie).
Wiek XX.
W wieku XX nie było jednego, wspólnego wszystkim kompozytorom epoki systemu – kompozytorzy używali współbrzmień według indywidualnych, przez siebie opracowanych reguł. Jednym z pierwszych kompozytorów, którzy odeszli od systemu dur-moll, był Claude Debussy, który zanegował jedną z fundamentalnych zasad tego systemu – obligatoryjne rozwiązanie się dysonansu na konsonans. W efekcie jego utwory składają się z luźno powiązanych ze sobą akordów o budowie tercjowej, często szeregowanych na zasadzie progresji lub przesunięcia, tworzących tzw. plamy dźwiękowe.
W innych utworach Debussy zastosował skalę całotonową, która – z powodu równych odległości między wszystkimi stopniami – nie posiada żadnego centrum tonalnego. Jest to przykład muzyki atonalnej.
Znaczącym wkładem w rozwój harmoniki było stworzenie w latach 20. XX wieku przez Arnolda Schönberga dodekafonii (podobne próby podejmowano już wcześniej, w pierwszej dekadzie XX wieku, nie powstały jednakże w ich wyniku systemy tak ściśle określone). Oprócz Schönberga największymi kompozytorami używającymi tej techniki był Alban Berg i Anton Webern.
Harmonika sonorystyczna (XX/XXI w.).
Charakteryzuje ją odejście od wszelkich systemów dźwiękowych, w szczególności odejście w ogóle od systemu równomiernie temperowanego; używa się wszystkich możliwych współbrzmień i wysokości dźwięków, które traktowane są dowolnie jako plamy dźwiękowe (spuścizna impresjonistów początku XX wieku). Kompozytorzy chętnie wykorzystują współbrzmienia o najbardziej skupionym układzie dźwięków, tzw. klastery.

</doc>
<doc id="1691420" url="https://pl.wikipedia.org/wiki?curid=1691420" title="Beautiful, Dirty, Rich">
Beautiful, Dirty, Rich

„Beautiful, Dirty, Rich” – utwór wydany 16 września 2008 roku przez amerykańską piosenkarkę Lady Gagę, w charakterze singla promującego jej debiutancki album − "The Fame" (2008). 
Początkowo „Beautiful, Dirty, Rich” miał się ukazać jako drugi singel promujący krążek, jednak plany te wycofano na rzecz utworu „Poker Face”. Pomimo braku promocji kompozycji w mediach, piosenka znalazła się na oficjalnym notowaniu UK Singles Chart jedynie dzięki wysokiej sprzedaży utworu za pośrednictwem witryn internetowych.
Informacje o utworze.
Mimo że „Beautiful, Dirty, Rich” nigdy nie został wydany jako singel, znalazł się on na 83. miejscu notowania UK Singles Chart. Kompozycja zajęła miejsce na liście jedynie dzięki popularności albumu "The Fame" na Wyspach Brytyjskich co przyczyniło się do częstego pobierania utworu w formie pojedynczej z całej listy nagrań krążka. Piosenka zajmowała pozycje w Top 100 notowania przez trzy tygodnie.
Utwór stworzony został oraz wyprodukowany przez samą wokalistkę i Roba Fusariego, który miał swój wkład w cztery kompozycje z listy nagrań albumu "The Fame". Tekst kompozycji napisany został przez Germanottę w roku 2006, natomiast stworzyła go ona w momencie życia, w którym często imprezowała oraz zażywała używki. W wywiadzie, Gaga wyznała, iż jeden z wersów piosenki został zainspirowany rozmową telefoniczną prowadzoną przez znajomego artystki.
Kompozycja została wykorzystana w kampanii promocyjnej serialu "Seks, kasa i kłopoty" emitowanego przez amerykańską stację telewizyjną ABC.
Teledysk.
Do utworu został nagrany teledysk, który wyreżyserowała Melina Matsoukas. Klip został wydany we wrześniu 2008 za pośrednictwem oficjalnej witryny internetowej wokalistki. Teledysk wydany został w wersji standardowej oraz wzbogaconej o dodatkowe kadry z serialu "Seks, kasa i kłopoty".
Teledysk ukazuje ujęcia przedstawiające wokalistkę w klubie wśród tłumu bawiącą się i śpiewającą. Klip utrzymany został w podobnej stylistyce co fabuła serialu. Klip zawiera również sceny, w których Gaga leżąc na forepianie w charakterystycznej pozie śpiewa do mikrofonu lub rozrzuca pieniądze wokół siebie. W teledysku występuje również jeden z producentów Gagi, DJ Space Cowboy.

</doc>
<doc id="1691423" url="https://pl.wikipedia.org/wiki?curid=1691423" title="Międzynarodowy Festiwal Teatralny „Demoludy”">
Międzynarodowy Festiwal Teatralny „Demoludy”

Międzynarodowy Festiwal Teatralny „Demoludy”, znany w formie skróconej również jako „Demoludy” – festiwal teatralny organizowany przez Teatr im. Stefana Jaracza w Olsztynie. Powstał w 2007 roku.
Idea powstania.
Pomysłodawcami „Demoludów”, jak i jego nazwy byli Andrzej Bartnikowski i Mariusz Sieniewicz Za ideę festiwalu przyjęto tworzenie przestrzeni dla wielokulturowego dialogu krajów byłego bloku wschodniego, których dziedzictwo stanowi punkt wyjścia do określania na nowo swojej tożsamości.
Oprócz spektakli teatralnych, w ramach festiwalu odbywają się liczne imprezy towarzyszące – koncerty, spotkania z artystami, czytania performatywne dramatów, dyskusje, warsztaty aktorskie, instalacje teatralne i edukacyjne.
Dyrektorzy festiwalu.
Dotychczasowi dyrektorzy artystyczni festiwalu
Edycje „Demoludów”.
Spektakle:
Spektakle:
Spektakle:
Gościem specjalnym Festiwalu był Krzysztof Varga.
Spektakle:
Gościem specjalnym Festiwalu był Mariusz Szczygieł.
Pokazano spektakle:
Gościem specjalnym Festiwalu była m.in. Biljana Srbljanović.
Teatry uczestniczące:
Poza spektaklami teatralnymi w ramach festiwalu odbyły się również wernisaż prac grupy „Niebieskie Nosy” współtworzonej przez Wiaczesława Mizina i Aleksandra Szaburowa, czytanie performatywne sztuki Nedy Neżdana „Kto otworzy drzwi?”, sztuki Gianiny Cǎrbunariu „mady-baby.edu” oraz sztuki Georgija Gospodinowa „D.J.”. Ponadto, odbyło się również spotkanie z twórcami Teatru Wolnego z Mińska i dziennikarzami Telewizji Biełsat w ramach której odbyła się dyskusja panelowa na temat wolnych mediów.
W festiwalu udział wzięło łącznie 13 teatrów z Polski, Białorusi i Rosji, a w tym:
Partnerem festiwalu było moskiewskie Centrum Meyerholda, reprezentowane przez Pawła Rudnieva. Wśród imprez towarzyszących odbyły się koncert białoruskiego didżeja Laurela, grupy Strachujdiot z Sankt Petersburga, pokazy animacji, czy video art autorstwa Antoniego Grzybka. Festiwal zakończył się pokazem warsztatów aktorskich Michaiła Ugarowa.

</doc>
<doc id="1691424" url="https://pl.wikipedia.org/wiki?curid=1691424" title="Alwyn Myburgh">
Alwyn Myburgh

Alwyn Myburgh (ur. 13 października 1980 w Vanderbijlpark) - południowoafrykański lekkoatleta, specjalizujący się w biegu na 400 metrów przez płotki.

</doc>
<doc id="1691426" url="https://pl.wikipedia.org/wiki?curid=1691426" title="Zbrodnia w Małkowicach">
Zbrodnia w Małkowicach

Zbrodnia w Małkowicach – zbrodnia dokonana w dniach 17 i 18 kwietnia 1945 roku na ukraińskiej ludności wsi Małkowice przez oddział Ludowej Straży Bezpieczeństwa pod dowództwem Romana Kisiela "Sępa".
Zamordowało wtedy co najmniej 116 mieszkańców wsi (Jan Pisuliński podaje liczbę 138 ofiar).

</doc>
<doc id="1691427" url="https://pl.wikipedia.org/wiki?curid=1691427" title="Foster Wheeler">
Foster Wheeler

Foster Wheeler AG – międzynarodowe przedsiębiorstwo z siedzibą w Szwajcarii. Spółka notowana jest na NASDAQ – FWLT. Działalność przedsiębiorstwa skupiona jest między innymi w zakresie inżynierii, konstrukcji i zarządzania projektami, jak również na dostawie usług inżynieryjnych oraz wyposażenia dla przemysłu energetycznego.
Historia.
Firma, Foster Wheeler Corporation, założona została w 1927, w wyniku połączenia "Power Speciality Company" (zastąpionej przez "Water Works Supply Company", utworzonej przez rodzinę Foster w 1884) I "Wheeler Condenser &amp; Engineering Company", której korzenie sięgają 1891. Zarząd korporacji pierwotnie znajdował się w Nowym Jorku, później przeniesiony został do Clinton, New Jersey. Obecnie przedsiębiorstwo ma siedzibę w Zug w Szwajcarii.
Struktura.
Firma składa się z dwóch podstawowych grup biznesowych:
Działalność w Polsce.
Przedsiębiorstwo posiada w Polsce dwie zarejestrowane spółki:
Foster Wheeler działa na polskim rynku od początku lat dziewięćdziesiątych jako część międzynarodowego koncernu Foster Wheeler Ltd w grupie Global Power Group. Biznesowo jest związana z grupą Foster Wheeler Energia Oy Group, której siedzibą jest Finlandia. Foster Wheeler zajmuje się konstrukcją kotłów ze złożem fluidalnym, technologii, którą firma rozwijała dla energetyki jako pionier. Pierwsze kotły z pęcherzykowym złożem fluidalnym (BFB) Foster Wheeler dostarczał w latach 70., a pierwszy na świecie kocioł z cyrkulacyjnym złożem fluidalnym (CFB) dla energetyki w roku 1979.
Foster Wheeler oferuje projektowanie, dostawę i budowę „pod klucz” takich obiektów energetycznych jak:
Technologia fluidalna.
Foster Wheeler rozwija technologię fluidalną CFB od ponad 20 lat, skupiając się przede wszystkim na:
W roku 1990 kotły Foster Wheeler z cyrkulacyjnym złożem fluidalnym pierwszej generacji osiągnęły wielkość 125 MWe, a w 2001 roku 300 MWe. W 1993 opracowano pierwsze kotły drugiej generacji typu Compact (zastępując cyklony separatorem kompaktowym). Rozwiązanie to umożliwia osiągnięcie lepszych wyników eksploatacyjnych przez mniejszą gabarytowo jednostkę, dzięki zastosowaniu innowacji, takich jak zintegrowane separatory części stałych oraz wymienniki ciepła INTREXTM.
Udział zainstalowanych przez Foster Wheeler kotłów w światowym rynku technologii kotłów z cyrkulacyjnym złożem fluidalnym sięga niemal 50%. Foster Wheeler dostarcza zarówno same kotły, kotłownie, czy jak to ma coraz częściej miejsce obecnie, elektrownie „pod klucz” – zapewniając wysokie poziomy sprawności i dyspozycyjności.
Kotły Foster Wheeler umożliwiają spalanie różnorodnych paliw stałych – w tym biomasy i paliw odpadowych – zachowując wymagane obecnie poziomy emisji. Firma pozyskała kontrakt na największy do tej pory kocioł przepływowy na parametry nadkrytyczne z cyrkulacyjnym złożem fluidalnym, o mocy 460 MWe. Kocioł został zainstalowany i oddany do eksploatacji w roku 2009 jako część bloku energetycznego 460 MW w elektrowni Łagisza należącej do Południowego Koncernu Energetycznego S.A, którego z kolei właścicielem jest Tauron Polska Energia S.A. W 2010 roku Foster Wheeler podpisał umowę z ZE PAK S.A. na budowę kotła z cyrkulacyjnym złożem fluidalnym zasilanego wyłącznie biomasą. Inwestycja została oddana do użytku w 2012 roku.

</doc>
<doc id="1691430" url="https://pl.wikipedia.org/wiki?curid=1691430" title="Radeon R520">
Radeon R520

Radeon "R520" (o nazwie kodowej Fudo) – linia procesorów graficznych firmy ATI zgodnych z DirectX 9.0c i OpenGL 2.0. Jest następcą rdzenia "R300" zoptymalizowanym do obsługi Shader Model 3.0. Seria została wprowadzona do produkcji 5 października 2005. Następcą jest rdzeń R600 wprowadzony do produkcji w roku 2007.
Rdzeń ten zawierały modele kart od "X1300", aż do najmocniejszych wersji "X1950".

</doc>
<doc id="1691431" url="https://pl.wikipedia.org/wiki?curid=1691431" title="Droga wojewódzka nr 288">
Droga wojewódzka nr 288

Droga wojewódzka nr 288 (DW288) – droga wojewódzka o długości 28 km łącząca DK32 w m. Dąbie, do DK27 w m. Nowogród Bobrzański. 

</doc>
<doc id="1691434" url="https://pl.wikipedia.org/wiki?curid=1691434" title="Zbrodnia w Korytnikach">
Zbrodnia w Korytnikach

Zbrodnia w Korytnikach – zbrodnia dokonana w kwietniu 1945 roku na ukraińskiej ludności wsi Korytniki przez oddział Ludowej Straży Bezpieczeństwa pod dowództwem Romana Kisiela "Sępa".
Zamordowano wtedy co najmniej 53 mieszkańców wsi.

</doc>
<doc id="1691435" url="https://pl.wikipedia.org/wiki?curid=1691435" title="Zbrodnia w Trójczycach">
Zbrodnia w Trójczycach

Zbrodnia w Trójczycach – zbrodnia dokonana w kwietniu 1945 roku na ukraińskiej ludności wsi Trójczyce przez oddział Ludowej Straży Bezpieczeństwa pod dowództwem Romana Kisiela "Sępa".
Zamordowano wtedy co najmniej 28 mieszkańców wsi.

</doc>
<doc id="1691437" url="https://pl.wikipedia.org/wiki?curid=1691437" title="Droga wojewódzka nr 293">
Droga wojewódzka nr 293

Droga wojewódzka nr 293 (DW293) – droga wojewódzka o długości 19 km, łącząca DW292 w Bytomiu Odrzańskim z DW297 w Borowie.

</doc>
<doc id="1691438" url="https://pl.wikipedia.org/wiki?curid=1691438" title="Jurij Kriwcow">
Jurij Kriwcow



</doc>
<doc id="1691442" url="https://pl.wikipedia.org/wiki?curid=1691442" title="Podokręg Rzeszów Batalionów Chłopskich">
Podokręg Rzeszów Batalionów Chłopskich

Podokręg Rzeszów BCh – część terytorialnej struktury organizacyjnej Batalionów Chłopskich, wchodząca w skład Okręgu Kraków BCh.
W połowie 1941 we wsi Czarna na Rzeszowszczyźnie spotkali się Narcyz Wiatr "Zawojna" - komendant VI Okręgu Straży Chłopskiej ("Chłostry") oraz miejscowy działacz ludowy Władysław Jagusztyn "Oracz". Spotkanie dotyczyło zorganizowania na tym terenie obwodowych komend SCh. "Oraczowi" zaproponowano organizowanie obwodu oraz posadę komendanta obwodu łańcuckiego SCh. Wykonał on powierzone zadanie, i w czasie inspekcji na początku 1942 został mianowany przez "Zawojnę" komendantem Inspektoratu SCh Rzeszów.
Pierwszym wykonanym zadaniem była organizacja sieci łączności i kolportażu. Następnie zajęto się szkoleniem ogólnowojskowym oraz szkoleniem specjalnym dla formacji technicznych. Na rozkaz Komendy Głównej "Chłostry" z 28 listopada 1942 rozpoczęto tworzenie Oddziałów Specjalnych (nazywanych również "ekspedycyjnymi").
Dowództwo.
Kierownictwo Podokręgu było jednoosobowe, jednak z czasem powstała komórka nazywana "Komendą Podokręgu".&lt;br&gt; 
W jej skład wchodzili:
Na początku 1943 w skład komendy wszedł szef wyszkolenia bojowego - Sławomir Holoubek "Bratek, Okoń, Rawicz, Rzepa".
Struktura organizacyjna.
W skład Podokręgu wchodziło 8 obwodów:

</doc>
<doc id="1691443" url="https://pl.wikipedia.org/wiki?curid=1691443" title="Jordanowo (gmina)">
Jordanowo (gmina)

Jordanowo – dawna gmina wiejska istniejąca w latach 1945–1954 w woj. poznańskim i woj. zielonogórskim (dzisiejsze woj. lubuskie). Siedzibą władz gminy było Jordanowo.
Gmina Jordanowo powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu sulechowsko-świebodzińskiego – została powierzona administracji wojewody poznańskiego, po czym z dniem 28 czerwca 1946 została przyłączona do woj. poznańskiego. 6 lipca 1950 gmina wraz z całym powiatem świebodzińskim weszła w skład nowo utworzonego woj. zielonogórskiego.
Według stanu z 1 lipca 1952 gmina składała się z 4 gromad: Glińsk, Jordanowo, Nowy Dworek i Rusinów. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1691445" url="https://pl.wikipedia.org/wiki?curid=1691445" title="Wysszaja liga czempionata SSSR po futbołu (1984)">
Wysszaja liga czempionata SSSR po futbołu (1984)

Rozgrywki radzieckiej wyższej ligi w sezonie 1984 były czterdziestymi szóstymi w historii radzieckiej pierwszej ligi. W rozgrywkach wzięło udział osiemnaście drużyn, w tym dwie, które awansowały z drugiej ligi – Kajrat Ałma-Ata i SKA Rostów nad Donem. Mistrzowski tytuł po raz pierwszy wywalczyła drużyna Zenitu Leningrad. Królem strzelców ligi został Siergiej Andriejew z SKA Rostów nad Donem, który zdobył 19 goli.
Najlepsi strzelcy.
"źródło: rsssf.com "
Nagrody.
33 najlepszych piłkarzy ligi za sezon 1984:

</doc>
<doc id="1691447" url="https://pl.wikipedia.org/wiki?curid=1691447" title="Kije (gmina w województwie zielonogórskim)">
Kije (gmina w województwie zielonogórskim)

Kije – dawna gmina wiejska istniejąca w latach 1945–1954 w woj. poznańskim i woj. zielonogórskim (dzisiejsze woj. lubuskie). Siedzibą władz gminy były Kije.
Gmina Kije powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu sulechowsko-świebodzińskiego – została powierzona administracji wojewody poznańskiego, po czym z dniem 28 czerwca 1946 została przyłączona do woj. poznańskiego. 6 lipca 1950 gmina wraz z całym powiatem świebodzińskim weszła w skład nowo utworzonego woj. zielonogórskiego.
Według stanu z 1 lipca 1952 gmina składała się z 7 gromad: Głogusz, Kalsk, Kępsko, Kije, Mozów, Niekarzyn i Pałck. Gmina została zniesiona 29 września 1954 wraz z reformą wprowadzającą gromady w miejsce gmin (gromadę Kije przyłączono 1 stycznia 1955 do powiatu sulechowskiego). Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1691448" url="https://pl.wikipedia.org/wiki?curid=1691448" title="Pascal Lefévre">
Pascal Lefévre



</doc>
<doc id="1691449" url="https://pl.wikipedia.org/wiki?curid=1691449" title="Bexhet Nelku">
Bexhet Nelku

Bexhet Nelku (czyt. "Bedżet Nelku", ur. 8 czerwca 1937 w Tiranie, zm. 21 listopada 1970 tamże) – albański aktor.
Życiorys.
Zadebiutował na scenie w 1957 (będąc jeszcze uczniem liceum artystycznego) w dramacie "Dzwony Kremla" Nikołaja Pogodina. W 1963 ukończył studia aktorskie w szkole im. Aleksandra Moissiu przy Teatrze Ludowym w Tiranie. W tym samym roku rozpoczął pracę aktora zawodowego w Teatrze Ludowym. W ciągu 7 lat występów na tej scenie zagrał ponad dwadzieścia ról. Pracował także jako pedagog na wydziale aktorskim Instytutu Sztuk w Tiranie.
Na dużym ekranie zadebiutował w 1965 rolą Aleksa w filmie "Vitet e para". Zagrał w czterech filmach fabularnych. Zmarł po długiej i ciężkiej chorobie.

</doc>
<doc id="1691450" url="https://pl.wikipedia.org/wiki?curid=1691450" title="Rzeczyca (gmina w województwie zielonogórskim)">
Rzeczyca (gmina w województwie zielonogórskim)

Rzeczyca – dawna gmina wiejska istniejąca w latach 1945–1954 w woj. poznańskim i woj. zielonogórskim (dzisiejsze woj. lubuskie). Siedzibą władz gminy była Rzeczyca.
Gmina Rzeczyca powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu sulechowsko-świebodzińskiego – została powierzona administracji wojewody poznańskiego, po czym z dniem 28 czerwca 1946 została przyłączona do woj. poznańskiego. 6 lipca 1950 gmina wraz z całym powiatem świebodzińskim weszła w skład nowo utworzonego woj. zielonogórskiego.
Według stanu z 1 lipca 1952 gmina składała się z 4 gromad: Grodziszcze, Kupienino, Lubinicko i Rzeczyca. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1691452" url="https://pl.wikipedia.org/wiki?curid=1691452" title="Ołobok (gmina)">
Ołobok (gmina)

Ołobok – dawna gmina wiejska istniejąca w latach 1945–1954 w woj. poznańskim i woj. zielonogórskim (dzisiejsze woj. lubuskie). Siedzibą władz gminy był Ołobok.
Gmina Ołobok powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu sulechowsko-świebodzińskiego – została powierzona administracji wojewody poznańskiego, po czym z dniem 28 czerwca 1946 została przyłączona do woj. poznańskiego. 6 lipca 1950 gmina wraz z całym powiatem świebodzińskim weszła w skład nowo utworzonego woj. zielonogórskiego.
Według stanu z 1 lipca 1952 gmina składała się z 6 gromad: Błonie, Łąkie, Niesulice, Ołobok, Rokitnica i Węgrzynice. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1691453" url="https://pl.wikipedia.org/wiki?curid=1691453" title="Rosin (gmina)">
Rosin (gmina)

Rosin – dawna gmina wiejska istniejąca w latach 1945–1954 w woj. poznańskim i woj. zielonogórskim (dzisiejsze woj. lubuskie). Siedzibą władz gminy był Rosin, a w 1954 Chociule.
Gmina Rosin powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu sulechowsko-świebodzińskiego – została powierzona administracji wojewody poznańskiego, po czym z dniem 28 czerwca 1946 została przyłączona do woj. poznańskiego. 6 lipca 1950 gmina wraz z całym powiatem świebodzińskim weszła w skład nowo utworzonego woj. zielonogórskiego.
Według stanu z 1 lipca 1952 gmina składała się z 5 gromad: Chociule, Radoszyn, Raków, Rosin i Rudgerzowice.
1 stycznia 1954 siedzibę gminy przenieisono do Chociul, utrzymując jednak nazwę gminy bez zmian.
Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1691455" url="https://pl.wikipedia.org/wiki?curid=1691455" title="Smardzewo (gmina w województwie zielonogórskim)">
Smardzewo (gmina w województwie zielonogórskim)

Smardzewo – dawna gmina wiejska istniejąca w latach 1945–1954 w woj. poznańskim i woj. zielonogórskim (dzisiejsze woj. lubuskie). Siedzibą władz gminy było Smardzewo.
Gmina Smardzewo powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu sulechowsko-świebodzińskiego – została powierzona administracji wojewody poznańskiego, po czym z dniem 28 czerwca 1946 została przyłączona do woj. poznańskiego. 6 lipca 1950 gmina wraz z całym powiatem świebodzińskim weszła w skład nowo utworzonego woj. zielonogórskiego.
Według stanu z 1 lipca 1952 gmina składała się z 7 gromad: Buków, Jeziory, Karczyn, Kiełcze, Opalewo, Smardzewo i Wolimierzyce. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1691457" url="https://pl.wikipedia.org/wiki?curid=1691457" title="Halil Akkaş">
Halil Akkaş

Halil Akkaş (ur. 1 lipca 1983 w Kütahya) – turecki lekkoatleta, długodystansowiec.
Osiągnięcia.
W 2008 Akkaş reprezentował Turcję na igrzyskach olimpijskich w Pekinie, gdzie odpadł w eliminacjach na 3000 metrów z przeszkodami.

</doc>
<doc id="1691459" url="https://pl.wikipedia.org/wiki?curid=1691459" title="K.J. Bishop">
K.J. Bishop

K.J. Bishop (właśc. Kirsten Jane Bishop, ur. 1972) – australijska pisarka fantasy i malarka. Za swoją debiutancką powieść "Akwaforta" została nominowana do Nagrody World Fantasy. Aktualnie mieszka w Tajlandii.

</doc>
<doc id="1691460" url="https://pl.wikipedia.org/wiki?curid=1691460" title="Wilkowo (gmina)">
Wilkowo (gmina)

Wilkowo – dawna gmina wiejska istniejąca w latach 1945–1954 w woj. poznańskim i woj. zielonogórskim (dzisiejsze woj. lubuskie). Siedzibą władz gminy było Wilkowo.
Gmina Wilkowo powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu sulechowsko-świebodzińskiego – została powierzona administracji wojewody poznańskiego, po czym z dniem 28 czerwca 1946 została przyłączona do woj. poznańskiego. 6 lipca 1950 gmina wraz z całym powiatem świebodzińskim weszła w skład nowo utworzonego woj. zielonogórskiego.
Według stanu z 1 lipca 1952 gmina składała się z 8 gromad: Borów, Ługów, Mostki, Niedźwiedź, Przełazy, Rozłogi, Wilkowo i Zagórze. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1691462" url="https://pl.wikipedia.org/wiki?curid=1691462" title="Oliver Dziubak">
Oliver Dziubak

Oliver Dziubak (ur. 30 marca 1982 w Velbert na terenie Niemiec) – australijski lekkoatleta specjalizujący się w rzucie oszczepem.
W roku 2004 startował w igrzyskach olimpijskich - z wynikiem 78,53 nie awansował do finału. Brązowy medalista igrzysk wspólnoty narodów w roku 2006. Medalista mistrzostw Australii. Rekord życiowy: 82,79 (12 lutego 2004, Melbourne).

</doc>
<doc id="1691464" url="https://pl.wikipedia.org/wiki?curid=1691464" title="Cigacice (gmina)">
Cigacice (gmina)

Cigacice – dawna gmina wiejska istniejąca w latach 1945–1954 w woj. poznańskim i woj. zielonogórskim (dzisiejsze woj. lubuskie). Siedzibą władz gminy były Cigacice.
Gmina Cigacice powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu sulechowsko-świebodzińskiego – została powierzona administracji wojewody poznańskiego, po czym z dniem 28 czerwca 1946 została przyłączona do woj. poznańskiego. 6 lipca 1950 gmina wraz z całym powiatem świebodzińskim weszła w skład nowo utworzonego woj. zielonogórskiego. 1 stycznia 1951 jednostka weszła w skład nowo utworzonego powiatu sulechowskiego.
Według stanu z 1 lipca 1952 gmina składała się z 6 gromad: Cigacice, Głuchów, Górki Małe, Górki Wielkie, Leśna Góra i Nowy Świat. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1691465" url="https://pl.wikipedia.org/wiki?curid=1691465" title="Centrum Kosmiczne im. Johna F. Kennedy'ego">
Centrum Kosmiczne im. Johna F. Kennedy'ego



</doc>
<doc id="1691466" url="https://pl.wikipedia.org/wiki?curid=1691466" title="Sarnia (struga)">
Sarnia (struga)

Sarnia – struga na Wybrzeżu Trzebiatowskim, w woj. zachodniopomorskim, gminie Trzebiatów o długości według różnych źródeł od 13,4 do 14,68 km. 
Powierzchnia zlewni Sarniej wynosi 60,4 km² . 
Struga bierze swe źródła w okolicach Lasu Trzebiatowskiego, płynie przez Bieczyńskie Bagna, następnie biegnie na zachód i południowy zachód. W pobliżu Trzebiatowa od lewego brzegu Sarniej uchodzi struga Sekwanka. Sarnia przepływa przez osiedle Białoboki w Trzebiatowie i uchodzi do rzeki Regi przy prawym brzegu.
W wyniku oceny stanu wód Sarniej w 2011 r. określono II klasę elementów biologicznych, I klasę elementów hydromorfologicznych, II klasę elementów fizykochemicznych oraz dobry potencjał ekologiczny.
Do 1945 r. poprzednią niemiecką nazwą cieku było "Rehbach". W 1948 r. ustalono urzędowo polską nazwę "Sarnia".

</doc>
<doc id="1691467" url="https://pl.wikipedia.org/wiki?curid=1691467" title="Krężoły (gmina)">
Krężoły (gmina)

Krężoły – dawna gmina wiejska istniejąca w latach 1945–1954 w woj. poznańskim i woj. zielonogórskim (dzisiejsze woj. lubuskie). Siedzibą władz gminy były Krężoły.
Gmina Krężoły powstała po II wojnie światowej (1945) na terenie tzw. Ziem Odzyskanych (tzw. III okręg administracyjny – "Pomorze Zachodnie"). 25 września 1945 gmina – jako jednostka administracyjna powiatu sulechowsko-świebodzińskiego – została powierzona administracji wojewody poznańskiego, po czym z dniem 28 czerwca 1946 została przyłączona do woj. poznańskiego. 6 lipca 1950 gmina wraz z całym powiatem świebodzińskim weszła w skład nowo utworzonego woj. zielonogórskiego. 1 stycznia 1951 jednostka weszła w skład nowo utworzonego powiatu sulechowskiego.
Według stanu z 1 lipca 1952 gmina składała się z 7 gromad: Brzeziny, Klemsko, Krężoły, Kruszyna, Łęgowo, Obłotno i Okunin. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1691468" url="https://pl.wikipedia.org/wiki?curid=1691468" title="Sarnia (ujednoznacznienie)">
Sarnia (ujednoznacznienie)



</doc>
<doc id="1691472" url="https://pl.wikipedia.org/wiki?curid=1691472" title="Béla Szepes">
Béla Szepes

Béla Szepes (ur. 5 września 1903 w Nowej Wsi Spiskiej, zm. 20 czerwca 1986 w Budapeszcie) – węgierski lekkoatleta, który specjalizował się w rzucie oszczepem. Uprawiał czynnie także narciarstwo.
W 1924 brał udział w zimowych igrzyskach olimpijskich – w Chamonix wystartował w kombinacji norweskiej oraz biegu na 18 kilometrów. W żadnej z konkurencji nie odniósł sukcesów. W 1928 zdobył srebrny medal w konkursie rzutu oszczepem podczas igrzysk olimpijskich w Amsterdamie (rezultat – 65,26). Pięciokrotnie ustanawiał rekord Węgier w rzucie oszczepem. Rekord życiowy: 66,70 (1929).
W swojej karierze dwukrotnie startował w rywalizacji skoczków narciarskich w ramach mistrzostw świata w narciarstwie klasycznym – w 1927 zajął 20. pozycję, a w 1929 uplasował się na 30. miejscu.
Jego brat – Gyula także był narciarzem, olimpijczykiem.

</doc>
<doc id="1691474" url="https://pl.wikipedia.org/wiki?curid=1691474" title="Bela Szepes">
Bela Szepes



</doc>
<doc id="1691485" url="https://pl.wikipedia.org/wiki?curid=1691485" title="Bill Kelliher">
Bill Kelliher

Bill Kelliher właściwie William Breen Kelliher (ur. 23 marca 1971) – amerykański muzyk, znany przede wszystkim z występów w zespole metalu progresywnego Mastodon, którego członkiem pozostaje od 1999 roku. Wcześniej występował w zespołach Lethargy i Today Is the Day.
W 2007 roku wraz z gitarzystą Brentem Hindsem otrzymał nagrodę Metal Hammer Golden God w kategorii "Shredder". 3 listopada 2008 roku Kelliher został hospitalizowany w trakcie europejskiej trasy Unholy Alliance Chapter 3. Zespół kontynuował na tournée jako trio.
Kelliher jest żonaty, ma dwóch synów. Przez wiele lat borykał się z alkoholizmem.

</doc>
<doc id="1691488" url="https://pl.wikipedia.org/wiki?curid=1691488" title="K-1 World Grand Prix 2009 w Łodzi">
K-1 World Grand Prix 2009 w Łodzi

K-1 World GP 2009 w Łodzi ("K-1 World GP 2009 in Lodz – Europe Tournament") – drugi oficjalny turniej K-1 w Polsce, a pierwszy rangi K-1 World GP. Jego zwycięzca, Zabit Samiedow, otrzymał prawo udziału w gali eliminacyjnej K-1 World Grand Prix 2009 Final 16.
Rezultaty.
Walka otwarcia (walka MMA, kat. 65 kg):
Walka rezerwowa (3x3 min Ext.1R):
Walki ćwierćfinałowe (3x3 min Ext.1R):
Walka dodatkowa (3x3 min Ext.1R):
Walki półfinałowe (3x3 min Ext.1R):
Walka dodatkowa (K-1 MAX, 3x3 min Ext.1R):
Walka finałowa (3x3 min Ext.2R):

</doc>
<doc id="1691489" url="https://pl.wikipedia.org/wiki?curid=1691489" title="K-1 World GP w Łodzi">
K-1 World GP w Łodzi



</doc>
<doc id="1691497" url="https://pl.wikipedia.org/wiki?curid=1691497" title="Jean-François de Troy">
Jean-François de Troy

Jean-François de Troy (ur. 27 stycznia 1679 w Paryżu, zm. 26 stycznia 1752 w Rzymie) – francuski malarz rokokowy i twórca tapiserii.
Był synem francuskiego malarza portrecisty François de Troy (1645-1730). W latach 1699–1706 studiował w Rzymie, a następnie przebywał w północnych miastach włoskich.
Początkowo jego twórczość koncentrowała się na dużych kompozycjach historycznych m.in. "Czas odsłonięcia prawdy" (1733; obecnie w National Gallery w Londynie). Większość jego dzieł skupiała się jednak na przedstawianiu scen z życia wyższych sfer.
W latach 1724 i 1737 otrzymał zlecenie na wykonanie gobelinów dla Wersalu i pałacu w Fontainebleau. Siedem tapiserii przedstawiały "Histoire d’Esther" oraz "Histoire de Jason".
W 1738 został mianowany dyrektorem Francuskiej Akademii w Rzymie, gdzie spędził resztę swego życia.

</doc>
<doc id="1691501" url="https://pl.wikipedia.org/wiki?curid=1691501" title="Wysszaja liga czempionata SSSR po futbołu (1983)">
Wysszaja liga czempionata SSSR po futbołu (1983)

Rozgrywki radzieckiej wyższej ligi w sezonie 1983 były czterdziestymi szóstymi w historii radzieckiej pierwszej ligi. W rozgrywkach wzięło udział osiemnaście drużyn, w tym dwie, które awansowały z drugiej ligi – Žalgiris Wilno i Nistru Kiszyniów. Mistrzowski tytuł po raz pierwszy wywalczyła drużyna Dnipra Dniepropetrowsk. Królem strzelców ligi został Jurij Gawriłow ze Spartaka Moskwa, który zdobył 18 goli.
Najlepsi strzelcy.
"źródło: rsssf.com "
Nagrody.
33 najlepszych piłkarzy ligi za sezon 1983:

</doc>
<doc id="1691508" url="https://pl.wikipedia.org/wiki?curid=1691508" title="Futbolowo.pl">
Futbolowo.pl

Futbolowo.pl - polska platforma z serwisem internetowym umożliwiającym założenie strony WWW dowolnego klubu piłkarskiego.
Serwis oferuje zarejestrowanym użytkownikom możliwość bezpłatnego tworzenia i prowadzenia strony internetowej klubu piłkarskiego, w oparciu o dedykowane aplikacje. Należą do nich m.in. szablony i wzory układów stron oraz aplikacje do umieszczania elementów foto-video. Futbolowo.pl daje możliwość prezentacji podstawowych informacji o klubie, m.in. historii, umieszczenia aktualnego składu, biografii zawodników, bieżącego terminarza rozgrywek, tabeli ligowej oraz galerii zdjęć.
Platforma istnieje od lutego 2008, w kwietniu 2009 platforma zanotowała ponad 551 tys. unikalnych użytkowników, generujących 15 milionów odsłon. W 2009 r. było zarejestrowanych 104 606 kont użytkowników, którzy założyli w sumie 7 164 stron klubowych, z czego 230 oficjalnych.

</doc>
<doc id="1691509" url="https://pl.wikipedia.org/wiki?curid=1691509" title="Katastrofa Mi-26 w bazie Chankała">
Katastrofa Mi-26 w bazie Chankała

Katastrofa Mi-26 w bazie Chankała – katastrofa, która miała miejsce w bazie Chankała koło Groznego 19 sierpnia 2002 roku i w której zginęło 118 osób. Rosyjski śmigłowiec Mi-26 ze 147 ludźmi na pokładzie został zestrzelony przez czeczeńskich separatystów podczas podchodzenia do lądowania.
Śmigłowiec.
Śmigłowiec Mi-26 zestrzelony nad rosyjską bazą miał przewieźć żołnierzy Gwardyjskiej 20 Dywizji Piechoty Zmotoryzowanej z Mozdoka w Północnej Osetii do bazy Chankała pod Groznym w Czeczenii. Dowódcą załogi śmigłowca był major Oleg Batanow, a śmigłowiec przechodził niedawno remont.
Przebieg lotu.
Powszechną choć zakazaną praktyką w rosyjskich siłach zbrojnych było przewożenie na pokładach śmigłowców wojskowych cywilnych pasażerów. Taka sytuacja miała również miejsce 19 sierpnia w Mozdoku, kiedy to po wejściu na pokład żołnierzy do śmigłowca dostali się również cywile chcący szybko dotrzeć do Groznego. Dowódca lotu uznał, że choć śmigłowiec może przewozić 80 ludzi, a na pokładzie znalazło się ich aż 147, to do osiągnięcia maksymalnego udźwigu maszyny wynoszącego 20 ton brakowało ich jeszcze 5. Po starcie śmigłowiec w eskorcie śmigłowca Mi-24 poleciał w stronę Groznego. Podczas podchodzenia do lądowania, na wysokości około 30 metrów, Mi-26 został trafiony rakietą przeciwlotniczą w prawy silnik. Wybuchł pożar i nastąpił gwałtowny spadek siły nośnej wirnika. W momencie uderzenia rakiety śmigłowiec znajdował się kilkaset metrów od płyty lotniska, niemożliwe było jednak wykonanie lądowania autorotacyjnego, aby wykonać taki manewr śmigłowiec powinien być na wysokości co najmniej 100 metrów. Po chwili zaczął przerywać przeciążony lewy silnik maszyny, a pożar uszkodził system sterowania śmigłowca. Bezwładny śmigłowiec z zadartym w górę dziobem uderzył częścią ogonową w ziemię. Do ładowni śmigłowca na pasażerów, spadły wyrwane z zamocowań silniki oraz zbiorniki, z których zaczęło wylewać się paliwo. Śmigłowiec spadł na pole minowe otaczające bazę w Chankale, jedna z min wybuchła podczas katastrofy. Śmigłowiec ogarnął pożar, załoga śmigłowca wydostała się z kabiny poprzez luk w podłodze. W akcji ratunkowej udało się ocalić 31 pasażerów, z których jeszcze dwoje zmarło w szpitalu, ze 147 ludzi na pokładzie Mi-26 w sumie zginęło 118, w tym kilkoro dzieci.
Przyczyny katastrofy.
Przyczyną katastrofy była rakieta wystrzelona przez czeczeńskich bojowców z przenośnej ręcznej wyrzutni rakiet przeciwlotniczych Strieła 2M lub Igła. Pustą wyrzutnię Strieły znaleziono w pobliżu bazy. Oficjalna przyczyna była podawana w wątpliwość, jednak było to podyktowane niechęcią oficjalnych służb do przyznania, że w kontrolowanej przez Siły Federacji Rosyjskiej Czeczenii mogło dojść do tak spektakularnej akcji czeczeńskich separatystów.
Konsekwencje.
Konsekwencją katastrofy była dymisja dowódcy lotnictwa wojsk lądowych generała Witalija Pawłowa. Ówczesny minister obrony wydał kolejny rozkaz zabraniający przewożenia cywilnych pasażerów na pokładach wojskowych śmigłowców transportowych.

</doc>
<doc id="1691514" url="https://pl.wikipedia.org/wiki?curid=1691514" title="Wschowa-Południe (gmina)">
Wschowa-Południe (gmina)

Wschowa-Południe (od 1973 "Szlichtyngowa") – dawna gmina wiejska istniejąca w latach 1945–1954 w woj. poznańskim i woj. zielonogórskim (dzisiejsze woj. lubuskie). Siedzibą władz gminy była Wschowa, która stanowiła odrębną gminę miejską.
Gmina Wschowa-Południe powstała po II wojnie światowej (1945) na terenie tzw. Ziem Odzyskanych (tzw. II okręg administracyjny – "Dolny Śląsk"). 25 września 1945 gmina – jako jednostka administracyjna powiatu wschowskiego – została powierzona administracji wojewody poznańskiego, po czym z dniem 28 czerwca 1946 została przyłączona do woj. poznańskiego. 6 lipca 1950 gmina wraz z całym powiatem wschowskim weszła w skład nowo utworzonego woj. zielonogórskiego.
Według stanu z 1 lipca 1952 gmina składała się z 12 gromad: Dryżyna, Drzewce Nowe, Drzewce Stare, Górczyna, Jędrzychowice, Kandlewo, Konradowo, Kowalewo, Łęgnowo, Olbrachcice, Siedlnica i Zamysłów. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, utworzono natomiast jej terytorialny odpowiednik, gminę Szlichtyngowa z siedzibą w Szlichtyngowej.
Zobacz też: gmina Wschowa, gmina Wschowa-Północ.

</doc>
<doc id="1691515" url="https://pl.wikipedia.org/wiki?curid=1691515" title="Janusz Mucha">
Janusz Mucha

Janusz Mucha (ur. 18 lipca 1949 w Krakowie) – polski socjolog, profesor nauk humanistycznych.
Życie i działalność naukowa.
W 1972 ukończył studia socjologiczne na Uniwersytecie Jagiellońskim na seminarium Piotra Sztompki, a rok później filozoficzne tej samej uczelni na seminarium Zbigniewa Kuderowicza. W 1976 obronił rozprawę doktorską z zakresu socjologii. Habilitował się w 1986 na podstawie dorobku naukowego oraz rozprawy "Socjologia jako krytyka społeczna". W 1993 uzyskał tytuł profesorski.
W latach 1990–2005 był pracownikiem Instytutu Socjologii Uniwersytetu Mikołaja Kopernika w Toruniu, gdzie pozostawił po sobie grono uczniów takich jak: (Tomasz Szlendak i Paweł Załęcki). W latach 2002-2003 stypendysta Programu Fulbrighta na Indiana University South Bend (USA). W latach 2012–2015 był dziekanem Wydziału Humanistycznego AGH w Krakowie. Członek Collegium Invisibile.
W 2008 pod jego kierunkiem stopień naukowy doktora uzyskała Magdalena Krysińska-Kałużna.
Przewodniczący Komitetu Badań nad Migracjami PAN.

</doc>
<doc id="1691516" url="https://pl.wikipedia.org/wiki?curid=1691516" title="Sebastian Stoskopff">
Sebastian Stoskopff

Sebastian Stoskopff lub Stosskopff (ur. 13 lipca 1597 w Strasburgu, zm. w 1657 w Idstein) – niemiecki malarz okresu baroku specjalizujący się w martwej naturze.
Pochodził a Alzacji. Kształcił się w Nadrenii i we Flandrii. Pracował w Niderlandach, Paryżu, Wenecji, a od 1641 w Strasburgu. Malował martwe natury o precyzyjnie dopracowanych szczegółach, przeważnie na ciemnym tle, ukazane w niezwykłej perspektywie, przesycone nastrojem melancholii, przemijania i ulotności.

</doc>
<doc id="1691517" url="https://pl.wikipedia.org/wiki?curid=1691517" title="System kontroli reakcji">
System kontroli reakcji



</doc>
<doc id="1691518" url="https://pl.wikipedia.org/wiki?curid=1691518" title="Wschowa-Północ (gmina)">
Wschowa-Północ (gmina)

Wschowa-Północ (od 1973 "Przyczyna Dolna") – dawna gmina wiejska istniejąca w latach 1945–1954 w woj. poznańskim i woj. zielonogórskim (dzisiejsze woj. lubuskie). Siedzibą władz gminy była Wschowa, która stanowiła odrębną gminę miejską.
Gmina Wschowa-Północ powstała po II wojnie światowej (1945) na terenie tzw. Ziem Odzyskanych (tzw. II okręg administracyjny – "Dolny Śląsk"). 25 września 1945 gmina – jako jednostka administracyjna powiatu wschowskiego – została powierzona administracji wojewody poznańskiego, po czym z dniem 28 czerwca 1946 została przyłączona do woj. poznańskiego. 6 lipca 1950 gmina wraz z całym powiatem wschowskim weszła w skład nowo utworzonego woj. zielonogórskiego.
Według stanu z 1 lipca 1952 gmina składała się z 10 gromad: Dębowa Łęka, Hetmanice, Lgiń, Łysiny, Nowa Wieś, Osowa Sień, Przyczyna Dolna, Przyczyna Górna, Tylewice i Wygnańczyce. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, utworzono natomiast jej terytorialny odpowiednik, gminę Przyczyna Dolna z siedzibą w Przyczynie Dolnej.
Zobacz też: gmina Wschowa, gmina Wschowa-Południe.

</doc>
<doc id="1691520" url="https://pl.wikipedia.org/wiki?curid=1691520" title="Michaił Czistiakow">
Michaił Czistiakow

Michaił Nikołajewicz Czistiakow (ros. Михаил Николаевич Чистяков, ur. w Petersburgu, zm. 1980 w Moskwie) – radziecki dowódca wojskowy, marszałek artylerii ZSRR.
Życiorys.
Urodzony w rodzinie kolejarza. Służbę wojskową w Armii Imperium Rosyjskiego rozpoczął w 1915. Od września 1918 pełnił służbę w Armii Czerwonej. Ukończył kursy wyższych dowódców w 1926 oraz kurs doskonalenia wyższej kadry dowódczej przy Akademii Wojskowej im. Michaiła Frunzego w 1930.
Uczestniczył w walkach w czasie I wojny światowej na Froncie Południowo-Zachodnim jako zwiadowca w oraz dowódca plutonu. Za wyróżniającą służbę w 1917 dwukrotnie został odznaczony Krzyżem św. Jerzego oraz awansowany do stopnia chorążego.
W czasie wojny domowej w Rosji kolejno pełnił służbę na stanowiskach: dowódcy plutonu, baterii, dywizjonu na Frontach Wschodnim i Zachodnim. Od 1922 na różnych stanowiskach dowódczych w artylerii – był zastępcą szefa, a od grudnia 1923 szefem artylerii dywizji strzeleckiej. Następnie dowodził pułkiem artylerii. Od 1930 był szefem artylerii korpusu, a od 1936 zastępcą inspektora artylerii armii w Białoruskim Okręgu Wojskowym. W latach 1938–1941 był komendantem kursów doskonalenia wyższej kadry dowódczej artylerii naziemnej i przeciwlotniczej w Akademii Wojskowej im. Feliksa Dzierżyńskiego. Od 1941 szef Zarządu Wyszkolenia Bojowego w Głównym Zarządzie Artylerii ACz.
W czasie II wojny światowej był szefem artylerii na Froncie Zachodnim, następnie szefem artylerii 34 Armii Frontu Południowo-Zachodniego. Od grudnia 1941 pełnił funkcję szefa Zarządu Wyszkolenia Bojowego Głównego Zarządu Artylerii. Od czerwca 1943 był zastępcą dowódcy Artylerii ACz. Uczestniczył w przygotowaniu i przeprowadzeniu szeregu operacji na Frontach: Stalingradzkim, Dońskim, Południowym, Woroneskim, 3 Ukraińskim, 4 Ukraińskim, 3 Białoruskim, 1 Nadbałtyckim, 2 Nadbałtyckim i 3 Nadbałtyckim. 25 września 1944 został awansowany na stopień marszałka artylerii. Następnie skierowany na stanowisko dowódcy artylerii przy Naczelnym Dowództwie Wojsk Radzieckich na Dalekim Wschodzie i uczestniczył w rozgromieniu japońskiej Armii Kwantuńskiej.
Od kwietnia 1946 był zastępcą dowódcy artylerii Sił Zbrojnych ZSRR do spraw szkolenia bojowego. Od czerwca 1953 był zastępcą dowódcy artylerii Sił Zbrojnych ZSRR do spraw szkolnictwa wojskowego. W listopadzie 1957 przeszedł na stanowisko generalnego inspektora artylerii wojsk lądowych. Od lipca 1961 był głównym inspektorem jednostek wojsk rakietowych i artylerii, od kwietnia 1963 pełnił funkcję głównego inspektora wojsk rakietowych szczebla operacyjno-taktycznego Głównej Inspekcji Ministerstwa Obrony. Od grudnia 1964 był doradcą wojskowym Grupy Generalnych Inspektorów Ministerstwa Obrony.
Był członkiem WKP(b) od 1944. Zmarł w 1980 w Moskwie i został pochowany na Cmentarzu Nowodziewiczym.

</doc>
<doc id="1691521" url="https://pl.wikipedia.org/wiki?curid=1691521" title="Galaktyka Wirowa">
Galaktyka Wirowa



</doc>
<doc id="1691524" url="https://pl.wikipedia.org/wiki?curid=1691524" title="Arsen Awakow (piłkarz)">
Arsen Awakow (piłkarz)

Arsen Gieorgijewicz Awakow (ros. Арсен Георгиевич Аваков, ur. 28 maja 1971 w Tadżyckiej SRR) – tadżycki piłkarz, grający na pozycji napastnika (wcześniej obrońcy), reprezentant Tadżykistanu. Ma również obywatelstwo rosyjskie.
Kariera piłkarska.
Kariera klubowa.
Rozpoczął karierę piłkarską w klubie Pamir Duszanbe w 1988 na pozycji obrońcy. Po rozpadzie ZSRR wyjechał do Ukrainy, gdzie bronił barw Tempa Szepietówka i Torpeda Zaporoże, w którym przekwalifikował się na napastnika i został królem strzelców Mistrzostw Ukrainy. W 1996 podpisał kontrakt z rosyjskim klubem Torpedo Moskwa, w którym występował do 2000. Był wypożyczony do Szynnika Jarosław i Lokomotiwa Niżny Nowogród. Następnie przeszedł do Urałana Elista, któremu pomógł zdobyć awans do Premier Ligi. W 2002 ukończył karierę piłkarską.
Kariera reprezentacyjna.
W latach 1992-1997 występował w reprezentacji Tadżykistanu, w której strzelił 5 goli.
Życie prywatne.
Po zakończeniu kariery zamieszkał z rodziną w Moskwie. Zajmuje się poszukiwaniem talentów piłkarskich. W prasie mylony z innym Arsenem Awakowem, gubernatorem obwodu charkowskiego na Ukrainie.

</doc>
<doc id="1691528" url="https://pl.wikipedia.org/wiki?curid=1691528" title="Język maria (drawidyjski)">
Język maria (drawidyjski)

Język maria – język drawidyjski używany w Indiach przez około 134 tys. osób (1997).

</doc>
<doc id="1691533" url="https://pl.wikipedia.org/wiki?curid=1691533" title="Dorota Zawacka-Wakarecy">
Dorota Zawacka-Wakarecy

Dorota Elżbieta Zawacka-Wakarecy (ur. 22 stycznia 1954 w Chełmnie) – polska nauczycielka i działaczka społeczna, prezes Fundacji Generał Elżbiety Zawackiej Archiwum i Muzeum Pomorskie Armii Krajowej oraz Wojskowej Służby Polek w Toruniu.
Życiorys.
Ukończyła w 1980 studia na Wydziale Chemii Uniwersytetu Mikołaja Kopernika w Toruniu. Do 1990 pracowała na tej uczelni, następnie do 2004 uczyła chemii, w 1998 została dyrektorką Zespołu Szkół Muzycznych im. Karola Szymanowskiego w Toruniu.
W 1980 wstąpiła do „Solidarności”, była członkinią komisji zakładowej. Po wprowadzeniu stanu wojennego działała w niejawnych strukturach związku, zajmowała się m.in. dysktrybucją wydawnictw niezależnych.
Od 1990 związana z Fundacją Archiwum i Muzeum Pomorskie Armii Krajowej oraz Wojskowej Służby Polek. Jest córką kuzyna generał Elżbiety Zawackiej, jedynej kobiety pośród cichociemnych. Współpracowała z nią przez prawie 25 lat, opracowując społecznie akta Wydziału Łączności Zagranicznej Komendy Głównej ZWZ i AK. Realizuje projekty historyczne, m.in. konferencje popularnonaukowe i prelekcje wśród młodzieży. Inicjowała fundowanie obelisków, tablic i pomników poświęconych uczestnikom II wojny światowej. Organizuje także zjazdy kombatantów. W 2009 została powołana w skład rady Muzeum II Wojny Światowej w Gdańsku pierwszej kadencji.
W 2011 odznaczona Krzyżem Kawalerskim Orderu Odrodzenia Polski. W 2009 lokalny oddział Caritasu wyróżnił ją tytułem „Człowieka z pasją”.
Jest mężatką (mąż Karol), ma dwóch synów: Karola i Pawła.

</doc>
<doc id="1691535" url="https://pl.wikipedia.org/wiki?curid=1691535" title="Sverepec">
Sverepec

Sverepec (węg. "Lejtős", "Szverepecz") – słowacka wieś (obec) leżąca w kraju trenczyńskim, w powiecie Považská Bystrica.
Pierwsza pisemna wzmianka o miejscowości pochodzi z roku 1321, choć pierwsi mieszkańcy pojawili się w tych okolicach już w X wieku. W latach 1981–1990 wieś była częścią miasta Powaska Bystrzyca. W 1990 roku, na wniosek mieszkańców oddzieliła się od niego i stała się ponownie samoistną jednostką.
Sverepec jest najbardziej znany jako węzeł (obecnie także punkt końcowy) autostrady D1, który został w tym miejscu oddany do użytku w 2005 roku. Przez miejscowość przebiega również droga I/61.

</doc>
<doc id="1691542" url="https://pl.wikipedia.org/wiki?curid=1691542" title="List z Laodycei">
List z Laodycei

List z Laodycei – list napisany przez św. Pawła Apostoła wzmiankowany w "Liście do Kolosan" 4, 16:
Od czasów starożytnych starano się go utożsamić z którymś z listów Nowego Testamentu. Według informacji Tertuliana Marcjon nazwał "Listem do Laodycean" "List do Efezjan". Okoliczność, że nowotestamentowy "List do Efezjan" jest pismem okólnym adresowanym do Kościołów w rejonie Efezu, wśród których znajdował się również Kościół w Laodycei, skłaniała wielu pisarzy chrześcijańskich ku tej identyfikacji. Pogląd ten posiada nadal wielu zwolenników. Jednocześnie nie brak również uczonych, którzy przyjmują, że "List do Efezjan" dzieli od "Listu do Kolosan" większy odstęp czasu, uniemożliwiający taką identyfikację.
W latach 30. XX wieku J. Knox wysunął hipotezę, identyfikującą "List z Laodycei" z "Listem do Filemona". Zaproponował, by uznać, że adresat "Listu do Filemona" był Laodycejczykiem, Paweł zaś skierował list za jego pośrednictwem do mieszkającego w Kolosach Archipa, faktycznego właściciela zbiegłego niewolnika Onezyma. Wezwanie do publicznego odczytania listu włączałoby w sprawę pomiędzy panem a jego niewolnikiem całą wspólnotę. Wedle innej wersji tej hipotezy zarówno Filemon, Apfia, Archip, jak i Onezym pochodzili z Laodycei. Teoria Knoxa nie ma obecnie wielu zwolenników. Zwraca się uwagę na to, że "List do Filemona" ma zbyt prywatny charakter, by polecać jego publiczne odczytanie.
Do początku czasów nowożytnych "List z Laodycei" był też identyfikowany przez część pisarzy z apokryficznym "Listem do Laodycejczyków". Obecnie przyjmuje się, że "List do Laodycejczyków" powstał pomiędzy II a IV wiekiem, co wyklucza możliwość przypisania go Pawłowi.
Wielu badaczy przyjmuje zatem obecnie, że "List" zaginął podobnie jak listy wzmiankowane w 1 Kor 5, 9 czy 2 Kor 2, 3n. albo nawet w ogóle nie został przez Pawła napisany.

</doc>
<doc id="1691543" url="https://pl.wikipedia.org/wiki?curid=1691543" title="Xuanzang">
Xuanzang

Xuanzang (ur. ok. 602, zm. 664) – chiński mnich buddyjski i podróżnik.
W 627 opuścił Chiny i udał się w podróż do Azji Środkowej w celu pogłębienia wiedzy o buddyzmie. Jako pierwszy w historii podróżnik przeszedł przez Pamir do Badachszanu. Przekraczając Hindukusz, dotarł go Gandhary. W Indiach został gościnnie przyjęty na dworze królewskim w Kaszmirze.
Xuanzang spędził w Indiach 15 lat, podczas których korzystając z mecenatu króla Harszy pielgrzymował po buddyjskich klasztorach, pobierając w nich nauki. W 633 roku płynąc wzdłuż Gangesu dotarł do Magadhy, gdzie odwiedził wszystkie miejsca związane z biografią Buddy. Wiele lat spędził w słynnej Nalandzie, gdzie uczył się sanskrytu i studiował filozofię buddyjską.
W 645 roku Xuanzang powrócił do Chin, przywożąc ze sobą 520 skrzyń zawierających 657 buddyjskich ksiąg, które następnie wraz z uczniami przetłumaczył z sanskrytu na chiński. Sporządził także relację ze swojej podróży, "Zapiski z podróży po krajach zachodnich za panowania dynastii Tang" (大唐西域記, "Dà Táng Xīyù Jì"). Zawarł w niej obszerne opisy krajów Azji Środkowej, Afganistanu, Indii, Pakistanu, Nepalu i Cejlonu, omawiając ich historię, geografię oraz zwyczaje mieszkańców.
Jest uważany za twórcę chińskiej szkoły faxiang, będącej odpowiednikiem tradycji jogaczary. 
Podróże Xuanzanga stały się inspiracją dla XVI-wiecznej powieści "Podróż na Zachód" Wu Cheng’ena.

</doc>
<doc id="1691547" url="https://pl.wikipedia.org/wiki?curid=1691547" title="Parafia Zesłania Ducha Świętego w Zwoleniu">
Parafia Zesłania Ducha Świętego w Zwoleniu

Parafia rzymskokatolicka pw. Zesłania Ducha Świętego w Zwoleniu – Jedna z 11 parafii dekanatu zwoleńskiego.

</doc>
<doc id="1691548" url="https://pl.wikipedia.org/wiki?curid=1691548" title="Linia kolejowa nr 288">
Linia kolejowa nr 288

Linia kolejowa nr 288 Nysa – Brzeg – jednotorowa i niezelektryfikowana linia kolejowa w województwie opolskim, łącząca miasta Brzeg, Grodków i Nysa. Jest to jedna z najstarszych linii kolejowych w Polsce, która została zbudowana przez przedsiębiorstwo Neisse – Brieger Eisenbahngesellschaft (NBE). Jej otwarcie dla ruchu odbywało się etapowo – 25 lipca 1847 otwarto odcinek Brzeg – Pakosławice, zaś 26 listopada 1848 szlak Pakosławice – Nysa.
W 1944 linią kursowały pociągi osobowe relacji Brzeg – Karniów oraz przyspieszone relacji Wrocław – Opawa.

</doc>
<doc id="1691551" url="https://pl.wikipedia.org/wiki?curid=1691551" title="Songtsen Gampo">
Songtsen Gampo



</doc>
<doc id="1691552" url="https://pl.wikipedia.org/wiki?curid=1691552" title="Mirosław Falco Dąsal">
Mirosław Falco Dąsal



</doc>
<doc id="1691554" url="https://pl.wikipedia.org/wiki?curid=1691554" title="Uhuru Kenyatta">
Uhuru Kenyatta

Uhuru Kenyatta (ur. 26 października 1961 w Nairobi) – kenijski polityk, w latach 2001–2002 i w 2008 minister rządu lokalnego, w latach 2008–2009 minister handlu, w latach 2009–2012 minister finansów, w latach 2008–2013 wicepremier Kenii, w latach 2013–2022 prezydent kraju. W latach 2005–2012 przewodniczący Afrykańskiego Narodowego Związku Kenii.
Życiorys.
Jest synem pierwszego prezydenta Kenii, Jomo Kenyatty oraz jego czwartej żony, Nginy Kenyatty, zwanej popularnie w kraju Mamą Nginą. Należy do grupy etnicznej Kikuyu, a jego rodzina była jedną z najbogatszych w kraju. Jego imię "Uhuru", w języku suahili oznacza „wolność”.
Kenyatta uczęszczał do prestiżowej szkoły "St Mary's School" w Nairobi. Następnie wyjechał na studia do Wielkiej Brytanii oraz do Stanów Zjednoczonych, gdzie studiował ekonomię i nauki polityczne na "Amherst College".
Na scenie politycznej zaistniał w 1997 roku, gdy został przewodniczącym partii KANU w swej rodzinnej miejscowości. W tym samym roku wziął udział w wyborach, ubiegając się o mandat w parlamencie z okręgu Gatundu South Constituency, z którego wcześniej kandydował jego ojciec. Przegrał jednak z Mosesem Mwihią, mało znanym stołecznym architektem. Po porażce wyborczej Kenyatta wycofał się z życia politycznego. Swoją uwagę skupił na kierowaniu rodzinnym interesem, w skład którego wchodziła sieć 5-gwiazdkowych hoteli, linie lotnicze oraz gospodarstwa hodowlane.
Z politycznego niebytu wyrwał go prezydent Daniel Moi, który w 1999 roku mianował Kenyattę przewodniczącym "Kenya Tourism Board" (Zarząd Turystyki Kenii). W październiku 2001 roku Kenyatta wszedł w skład parlamentu, a w listopadzie 2001 roku prezydent Moi mianował go ministrem rządu lokalnego w swoim gabinecie. W marcu 2002 roku został wybrany jednym z czterech wiceprzewodniczących KANU. W czasie urzędowania Kenyatta zyskał duże zaufanie prezydenta Moi, przez co ten pod koniec swojej kadencji w lipcu 2002 roku, namaścił go na swojego następcę. W październiku 2002 roku wybór prezydenta zatwierdziło kierownictwo partii i oficjalnie mianowało Kenyattę kandydatem KANU w wyborach prezydenckich zaplanowanych na grudzień tego samego roku.
W wyborach prezydenckich z 27 grudnia 2002 Kenyatta został sromotnie pokonany przez lidera opozycji, Mwai Kibakiego, co oznaczało zakończenie 39-letnich rządów partii KANU. Uzyskał 31% głosów poparcia, podczas gdy Kibaki zdobył 62% głosów. Jego porażkę tłumaczono niewielkim doświadczeniem politycznym i odbieraniem jego osoby przez społeczeństwo jako człowieka prezydenta Moi, mającego zapewnić mu spokojną emeryturę. Kenyatta uzyskał jednakże mandat parlamentarny i został liderem opozycji. W styczniu 2005 roku objął stanowisko przewodniczącego KANU, pokonując w partyjnym głosowaniu Nicholasa Biwotta stosunkiem głosów 2980 do 622.
We wrześniu 2007 roku Kenyatta zdecydował się nie brać udziału w grudniowych wyborach prezydenckich, udzielając poparcia swemu dotychczasowemu przeciwnikowi politycznemu, prezydentowi Mwai Kibakiemu. Jak wyjaśniał nie zdecydował się na start, nie będąc pewnym zwycięstwa.
Po kwestionowanym zwycięstwie Kibakiego w wyborach prezydenckich, co w rezultacie doprowadziło kraj na krawędź wojny domowej, Uhuru Kenyatta 8 stycznia 2008 został mianowany ministrem rządu lokalnego w jego gabinecie. 13 kwietnia 2008, po utworzeniu rządu jedności narodowej z Pomarańczowym Ruchem Demokratycznym Raili Odingi po długich negocjacjach politycznych, Kenyatta objął stanowisko wicepremiera i ministra handlu. 23 stycznia 2009 w wyniku zmian w gabinecie objął funkcję wicepremiera i ministra finansów.
W marcu 2011 roku prokurator Międzynarodowego Trybunału Karnego wysunął wobec Kenyatty i pięciu innych kenijskich polityków oskarżenie o dokonanie zbrodni przeciwko ludzkości w czasie zamieszek po wyborach prezydenckich z 2007 roku. 23 stycznia 2012 Biuro Prokuratora wysunęło oficjalny akt oskarżenia, w którym potwierdziło zarzut zbrodni przeciwko ludzkości, w tym morderstwa, deportacji bądź przymusowych przesiedleń, gwałtu, prześladowania oraz innych niehumanitarnych działań. MTK uznał go za pośredniego współprzestępcę, odpowiedzialnego za dokonanie ataku pomiędzy 24 a 28 stycznia 2008 na mieszkańców miast Nakuru i Naivasha, popierających w czasie wyborów kandydaturę Raili Odingi. Zdaniem MTK, Kenyatta miał odgrywać centralną rolę w rozmowach między rządem a bojówkami Mungiki i przyczynić się do ich odwetowego ataku na ludność cywilną. W rezultacie oskarżeń, 26 stycznia 2012 zrezygnował ze stanowiska ministra finansów, zachowując jednakże funkcję wicepremiera.
W 2012 roku został pozbawiony stanowiska przewodniczącego oraz członkostwa w KANU. W tym samym roku postanowił ubiegać się o stanowisko prezydenta w wyborach prezydenckich z ramienia Sojuszu Narodowego. W grudniu 2012 roku zawarł sojusz polityczny z Williamem Ruto, również oskarżonym przez MTK o zbrodnie przeciwko ludzkości w czasie zamieszek z 2008 roku. W wyniku porozumienia Ruto został kandydatem na urząd wiceprezydenta u boku Kenyatty.
W czasie kampanii wyborczej kwestia przyszłego procesu Kenyatty przed MTK, którego początek zaplanowany został na wiosnę 2013 roku, była jednym z głównych tematów, spychając na dalszy plan sprawy gospodarcze. Kenyatta zaprzeczał postawionym mu zarzutom, deklarując jednocześnie pełną gotowość do uczestnictwa w procesie, również w razie ewentualnej wygranej w wyborach. Kwestię zarzutów MTK uznał za mieszanie się w sprawy wewnętrzne kraju, przedstawiając się jako ofiarę zagranicznego spisku.
W wyborach prezydenckich z 4 marca 2013 jego głównym rywalem był urzędujący premier Raila Odinga. Głosowanie, które w odróżnieniu od poprzednich wyborów, przebiegło w pokojowej atmosferze, zakończyło się zwycięstwem Kenyatty już w pierwszej turze. Według oficjalnych wyników podanych do publicznej wiadomości 9 marca 2013, z kilkudniowym opóźnieniem z powodu awarii elektronicznego systemu zliczania głosów i konieczności ręcznego liczenia, uzyskał 50,07% głosów poparcia, podczas gdy premier Odinga 43,31% głosów. Premier Odinga zakwestionował wyniki głosowania, wysuwając zarzut masowych fałszerstw oraz zapowiadając złożenie skargi do Sądu Najwyższego. 30 marca 2013 kenijski Sąd Najwyższy ogłosił, iż wybór Uhuru Kenyatty na prezydenta Kenii był ważny. W związku z tym Kenyatta objął urząd 9 kwietnia 2013.

</doc>
<doc id="1691556" url="https://pl.wikipedia.org/wiki?curid=1691556" title="Florian Nieuważny">
Florian Nieuważny

Florian Jan Nieuważny (ur. 30 kwietnia 1929, zm. 24 kwietnia 2009 w Warszawie) – dr hab., polski rusycysta, tłumacz i ukrainista, profesor Uniwersytetu Warszawskiego i UMCS, wieloletni kierownik katedry ukrainistyki. Ojciec historyka Andrzeja Nieuważnego.
Życiorys.
W okresie okupacji, w latach 1943–1944 pracował jako robotnik w Fabryce Śrub w Sporyszu. Po zakończeniu wojny uczył się w Gimnazjum Ogólnokształcącym w Żywcu, później w tamtejszym Liceum Humanistycznym, które ukończył w 1949. W latach 1949–1954 studiował filologię rosyjską w Kijowskim Uniwersytecie Państwowym im. T. Szewczenki, studia zakończył dyplomem z wyróżnieniem. Od 1954 był zatrudniony na Uniwersytecie Jagiellońskim w Katedrze Filologii Rosyjskiej, a następnie został pracownikiem naukowym Uniwersytetu Warszawskiego. W 1983 wybrany w skład Krajowej Rady Towarzystwa Przyjaźni Polsko-Radzieckiej. Był prezesem Stowarzyszenia Warszawa-Kijów.
Od 1948 należał do Polskiej Partii Robotniczej, a następnie do Polskiej Zjednoczonej Partii Robotniczej. Od 1950 do 1953 był członkiem i sekretarzem egzekutywy Podstawowej Organizacji Partyjnej Polskich Studentów w Kijowie. W 1954 objął funkcję sekretarza POP PZPR na Uniwersytecie Jagiellońskim.
Pochowany w Alei Zasłużonych na Cmentarzu Wojskowym na Powązkach w Warszawie (kwatera C29-tuje-7).
Odznaczenia.
W lipcu 2005 odznaczony Krzyżem Komandorskim Orderu Odrodzenia Polski. W styczniu 2008 został wyróżniony przez prezydenta Ukrainy, Wiktora Juszczenkę Orderem Za Zasługi III kl., za popularyzację dorobku kultury ukraińskiej w świecie.

</doc>
<doc id="1691557" url="https://pl.wikipedia.org/wiki?curid=1691557" title="Plastics Review">
Plastics Review

Plastics Review - ogólnopolski miesięcznik branżowy poświęcony branży tworzyw sztucznych, wydawany przez wydawnictwo Business Image.
Historia.
Ukazuje się od maja 2000 r. – najpierw jako dwumiesięcznik, a od stycznia 2001 r. jako ogólnopolski miesięcznik. Redakcja od początku mieści się w Warszawie. Aktualnie znajduje się przy ul. Opaczewskiej 43.
Profil.
Plastics Review jest pismem poświęconym branży tworzyw sztucznych. Pismo kierowane jest przede wszystkim do kadry zarządzającej i menedżerów. Zajmuje się analizą rynku tworzyw sztucznych w Polsce, trendami rynkowymi, nowościami technologicznymi z zakresu przetwórstwa tworzyw sztucznych oraz problematyką samego przetwórstwa (dział: "Rozwiązywanie Problemów w Przetwórstwie").

</doc>
<doc id="1691558" url="https://pl.wikipedia.org/wiki?curid=1691558" title="Cmentarz wojskowy nr 17 - Osobnica">
Cmentarz wojskowy nr 17 - Osobnica



</doc>
<doc id="1691560" url="https://pl.wikipedia.org/wiki?curid=1691560" title="Cmentarz wojskowy nr 26 - Sławęcin">
Cmentarz wojskowy nr 26 - Sławęcin



</doc>
<doc id="1691561" url="https://pl.wikipedia.org/wiki?curid=1691561" title="Cmentarz wojskowy nr 251 - Ujście Jezuickie">
Cmentarz wojskowy nr 251 - Ujście Jezuickie



</doc>
<doc id="1691562" url="https://pl.wikipedia.org/wiki?curid=1691562" title="Pinnacle Sports">
Pinnacle Sports

Pinnacle Sports (znany również jako Pinnacle) – internetowy serwis bukmacherski założony w roku 1998 przez Pinnacle Sports Worldwide. Firma posiada aktywnych graczy w ponad 100 krajach świata i jej usługi są dostępne w 14 językach. Kilka wpływowych stron poświęconych tematyce zakładów sportowych, w tym Sportsbook Review (SBR), określa Pinnacle Sports jako najlepszy serwis hazardowy w internecie.
Pomimo że informacje dotyczące liczby pracowników i poziomu zysków nie są dostępne do publicznej wiadomości, Michael Konik – autor książki The Smart Money uważa, że "„nie będzie przesadą stwierdzenie, że firma osiąga roczne obroty liczone w miliardach dolarów.”"
Pinnacle Sports zlokalizowane jest na wyspie Curaçao (Antyle Holenderskie) i jest w pełni licencjonowanym bukmacherem działającym na podstawie licencji wydanej przez Rząd Antyli Holenderskich. Regulacje obejmują przepisy związane z utrzymywania zapasu środków finansowych niezbędnych na pokrycie zobowiązań – wypłat wygranych.
Model Niskich Marż.
W momencie rozpoczęcia działalności przez firmę w roku 1998, większość konkurentów oferowało bonusy jako formę przyciągnięcia klientów. Zamiast oferować bounusy na start lub doładowania (reload bonus), Pinnacle Sports postawił na model niskich marż (reduced juice). Zyski pochodzą z niskiej marży kursowej i odpowiednio wysokiego poziomu obrotów. Pinnacle Sports rozpoczęło oferowanie kursów -105/-104 ($1.95-$1.96) na mecze typu head-to-head i na handicapy, oferując dużo korzystniejsze kursy niż standardowy poziom -110 ($1.91) szczególnie popularny u konkurentów rynkowych.
Przedstawiciel firmy Pinnacle Sports – Simon Noble, wyjaśnia w jaki sposób Pinnacle Sports jest w stanie zaoferować tak konkurencyjne kursy. Twierdzi on, że Pinnacle Sports publikuje wyjściowe kursy ze zmniejszonym limitem. To umożliwia firmie dopasowanie kursów do potrzeb dużych graczy ("sharp bettors"), bez ryzyka zbytniej ekspozycji bukmachera. Idąc dalej, początkowe zakłady przy niskich limitach pozwalają na ich podwyższenie do poziomu 50 000 euro lub wyżej na wybrane spotkania, przy zachowaniu niskich marż, tj. wysokiego poziomu kursów.
Pinnacle Pulse.
W roku 2005 Pinnacle Sports uruchomiło Pinnacle Pulse, serię artykułów publikowanych online, redagowanych przez Simona Noble. Pinnacle Pulse zawierało informacje o strategiach i przybliżało teorie dotyczącą sposobów w jaki bukmacherzy ustalają kursy. Ponadto w przejrzysty sposób pokazując poprzez strategie i systemy zakładów, sposoby w jaki gracze mogą zyskać lub przechytrzyć bukmachera. W publikowanych artykułach zawarto również informacje o zbliżających się zdarzeniach i zmianach kursów co tydzień.
Podejście Pinnacle Pulse w sposób znaczący odróżnia się od typowego podejścia marketingowego, poprzez edukowanie graczy w jaki sposób wykorzystać atrakcyjne kursy, za pomocą modeli matematycznych lub postępując zgodnie z podanymi wskazówkami. Dla wielu postępowanie gdzie bukmacher ujawnia swoje sekrety, może wydawać się nielogiczne, jest to jednak sposób na przybliżenie podstawowych zasad w zakładach sportowych i wagi jaką firma przywiązuje do unikalnego modelu niskich marż.
Filozofię firmy i wartości jaką oferuje klientom można streścić w jej haśle – „The Smarter Way To Bet” („Lepszy Sposób na Obstawianie”).
Artykuły Pinnacle Pulse są dostępne na stronie Pinnacle Sports wraz z inną regularnie aktualizowaną zawartością informacyjną.
Seria publikacji została chwilowo przerwana w 2007, a następnie wznowiona przez Pinnacle Sports 20 lipca 2007, gdzie firma deklaruje że nowa seria pomoże klientom stać się lepszymi graczami.
Kasyno.
Pinnacle Sports oprócz oferty na zakłady bukmacherskie, oferuje również rozrywkę w online kasynie od września 2004. Kasyno online oferowane jest w wersji Flash i gwarantuje graczom 0,3% rabatu za każdy złożony zakład w kasynie, bez względu na wynik zakładu (przegrana czy wygrana). Serwis oferuje następujące gry w kasynie za gotówkę, na wysokie stawki i za darmo:
Pinnacle oferuje gry kasynowe na żywo dostarczane przez takich twórców, jak , , Yggdrasil, iSoftBet, 1×2 Gaming, RabCat, Endorphinia, MultiSlot i global gaming labs.
Pinnacle Sports publikuje miesięczne raporty niezależnego audytora w celu zobrazowania najwyższego poziomu wypłat w branży.
Poker.
W sierpniu 2008 Pinnacle Sports uruchomił serwis pokerowy, odpowiadając na fenomen rozwoju usług pokera online. Poker room Pinnacle Sports jest oparty na platformie firmy Entraction. Z tego samego oprogramowania korzystają również inne firmy takie jak: Betdaq, I4Poker i RedBet.
Firma oferuje zarówno gry pokerowe typu limit/no limit, jak i turnieje freerolls czy za gotówkę w następujących odmianach:
Wyjście z rynku USA.
W wyniku uchwalenia Unlawful Internet Gambling Enforcement Act, 30 września 2006 firma Pinnacle Sports zdecydowała się na kontrowersyjny ruch i przestała akceptować zakłady z terytorium USA od 11 stycznia 2007. W tym czasie Pinnacle Sports zamieściło następujący komunikat do swoich amerykańskich klientów:
"„Po dokładnej analizie, Pinnacle Sports podjęło decyzję o dobrowolnym opuszczeniu amerykańskiego rynku. Wszelkie zakłady złożone z terytorium USA nie będą przyjmowane poczynając od czwartku 11 stycznia 2007”"
W momencie ogłoszenia tej informacji, klienci z USA stanowili 60-65% udział w całkowitej liczbie klientów firmy.
Krótko po tej decyzji, przedstawiciel Pinnacle Sports powiedział “W momencie gdy USA skupi się na czymś i powie ‘Dość’ i kiedy pójdą na wojnę, wówczas żadna firma nie jest w stanie wygrać takiej potyczki”. Ponadto stwierdził, że od momentu wejścia w życie Internet Gambling Bill, firma straciła możliwość współpracy z dużymi lokalnymi bankami.
19 grudnia 2008 roku, Pinnacle Sports zawiesił oferowanie kursów na północno-amerykańskie wyścigi konne. Komunikat stwierdza o niemożności dostarczenia produktu zakładów na wyścigi konne o odpowiedniej jakości. Ta decyzja była ostatecznym rozwiązaniem kwestii spadającego zainteresowania tego rodzaju ofertą pośród swoich graczy.

</doc>
<doc id="1691563" url="https://pl.wikipedia.org/wiki?curid=1691563" title="Cmentarz wojskowy nr 267 - Waryś">
Cmentarz wojskowy nr 267 - Waryś



</doc>
<doc id="1691564" url="https://pl.wikipedia.org/wiki?curid=1691564" title="Cmentarz wojskowy nr 276 - Brzesko">
Cmentarz wojskowy nr 276 - Brzesko



</doc>
<doc id="1691565" url="https://pl.wikipedia.org/wiki?curid=1691565" title="Cmentarz wojskowy nr 28 - Jabłonica">
Cmentarz wojskowy nr 28 - Jabłonica



</doc>
<doc id="1691566" url="https://pl.wikipedia.org/wiki?curid=1691566" title="Cmentarz wojskowy nr 27 - Skołyszyn (Bączal)">
Cmentarz wojskowy nr 27 - Skołyszyn (Bączal)



</doc>
<doc id="1691567" url="https://pl.wikipedia.org/wiki?curid=1691567" title="Cmentarz wojskowy nr 29 - Siepietnica-Bugaj">
Cmentarz wojskowy nr 29 - Siepietnica-Bugaj



</doc>
<doc id="1691568" url="https://pl.wikipedia.org/wiki?curid=1691568" title="Cmentarz wojskowy nr 30 - Święcany">
Cmentarz wojskowy nr 30 - Święcany



</doc>
<doc id="1691570" url="https://pl.wikipedia.org/wiki?curid=1691570" title="Cmentarz wojskowy nr 41 - Bieździadka">
Cmentarz wojskowy nr 41 - Bieździadka



</doc>
<doc id="1691571" url="https://pl.wikipedia.org/wiki?curid=1691571" title="Cmentarz wojskowy nr 42 - Sieklówka">
Cmentarz wojskowy nr 42 - Sieklówka



</doc>
<doc id="1691572" url="https://pl.wikipedia.org/wiki?curid=1691572" title="Luís Pereira">
Luís Pereira

Luís Edmundo Pereira (ur. 21 czerwca 1949 w Juazeiro) – były brazylijski piłkarz. Podczas kariery występował na pozycji środkowego obrońcy.
Kariera klubowa.
Karierę piłkarską Luís Pereira rozpoczął w 1966 roku w klubie São Bento. W 1968 roku przeszedł do SE Palmeiras, w którym grał do 1975 roku. Z Palmeiras zdobył dwukrotnie mistrzostwo Brazylii - Campeonato Brasileiro w 1972 i 1973 oraz mistrzostwo Stanu São Paulo - Campeonato Paulista w 1972 i 1974.
W 1975 zdecydował się na wyjazd do Europy do Atlético Madryt. W klubie z Madrytu grał do 1980 roku i zdobył z nim mistrzostwo Hiszpanii w 1977 oraz Puchar Hiszpanii w 1976 roku. Po powrocie do Brazylii w 1980 roku grał w CR Flamengo. Kolejnne 5 lat spędził w SE Palmeiras.
Kolejne lata kariery to krótkie epizody w kilku klubach. Ostatecznie Luís Pereira zakończył karierę w São Caetano w 1997 roku.
Kariera reprezentacyjna.
W reprezentacji Brazylii Luís Pereira zadebiutował 6 czerwca 1973 w wygranym 4-1 meczu przeciwko reprezentacją Tunezji rozegranym w Tunisie.
W 1974 pojechał z reprezentacją na Mistrzostwa Świata rozgrywanych na stadionach RFN. Na mistrzostwach zagrał w sześciu meczach "canarinhos". Nie wystąpił jedynie w meczu o trzecie miejsce z reprezentacją Polski (w poprzednim, przegranym meczu Brazylii z Holandią otrzymał czerwoną kartkę). 
Ostatnim jego meczem w reprezentacji był wygrany 8-0 mecz przeciwko reprezentacji Boliwii rozegrany w Cali w eliminacjach do Mistrzostw Świata 1978. Łącznie w reprezentacji Luís Pereira rozegrał 32 spotkania.
Po zakończeniu kariery został trener piłkarskim. Trenował São Bento i Sãocarlense oraz był asystentem trenera w São Caetano.

</doc>
<doc id="1691573" url="https://pl.wikipedia.org/wiki?curid=1691573" title="Wriemia">
Wriemia

„Wriemia” (pol. „Czas”) – rosyjski miesięcznik literacko-polityczny wydawany w latach 1861–1863 w Petersburgu. Jako redaktor naczelny pisma figurował Michał Dostojewski, jednak w rzeczywistości funkcję tę pełnił jego brat Fiodor Dostojewski, Michał natomiast zajmował się sprawami organizacyjnymi. Z pismem współpracowali m.in. Mikołaj Strachow i Apołłon Grigoriew. 
Zezwolenie na wydawanie pisma uzyskał Michał Dostojewski w 1858 roku. Początkowo miało ono być wydawane w niewielkim nakładzie i mieć objętość ok. 4 arkuszy druku, z czasem jednak urosła ona do 30 arkuszy. Anons zapowiadający pismo został opublikowany we wrześniu 1860 roku; Fiodor Dostojewski zawarł w nim program ideowy nowego periodyku – miał się on opierać na idei pracy organicznej oraz służyć łączeniu cywilizacji z ludowością i warstwy kulturalnej z ludem. Pierwszy numer miesięcznika ukazał się w styczniu 1861 roku. Od tego momentu w periodyku ukazało się wiele utworów literackich, autorstwa m.in. Aleksandra Ostrowskiego ("Małżeństwo Balsaminowa", "Od nieszczęścia i grzechu nie wymigasz się"), Iwana Turgieniewa ("Widma"), Nikołaja Niekrasowa ("Mróz – Czerwony nos", "Dzieci chłopskie"), Michaiła Sałtykowa ("Niedawne komedie", "Nasz dzień guberialny"), Elizabeth Gaskell ("Mary Barton. Historia manchesterska") oraz samego Fiodora Dostojewskiego ("Skrzywdzeni i poniżeni", "Wspomnienia z domu umarłych", "Felieton z całego lata"). 
W 1862 na łamach czasopisma opublikowano serię artykułów dotyczących pożarów, jakie wybuchły w Petersburgu 16 maja tego roku. Autorstwo artykułów przypisane było Fiodorowi Dostojewskiemu, ale w rzeczywistości zostały napisane przez któregoś z współpracowników pisma. Artykuły stanowczo obalały tezę, jakoby stolica została podpalona przez „studentów” czy „nihilistów”. Cenzura uznała taką postawę periodyku za buntowniczą i zakazała publikacji artykułów, natomiast Michał Dostojewski zmuszony został do złożenia wyjaśnień przed komisją śledczą. Na niekorzyść miesięcznika działał fakt, że Fiodor Dostojewski był wcześniej skazany na katorgę jako „zbrodniarz stanu”. Początkowo planowano zawiesić działalność pisma na 8 miesięcy, ostatecznie jednak car Aleksander II Romanow zdecydował się nie przerywać wydawania periodyku, ale „roztoczyć nad nim należyty nadzór”. 
Ostateczną przyczyną zamknięcia pisma okazała się jego reakcja na powstanie styczniowe – przez pierwsze trzy miesiące od jego wybuchu redakcja zachowywała całkowite milczenie w tej sprawie. Zdecydowano się w końcu poświęcić powstaniu artykuł, nie tyle reagujący na konkretne wydarzenia, ale traktujący je jako punkt wyjścia do ogólnych rozważań filozoficznych. Artykuł nosił tytuł "Zasadnicza kwestia" (nawiązując tym samym do wiersza Puszkina) i podpisany był pseudonimem „Rosjanin”, pod którym krył się filozof Mikołaj Strachow. Artykuł negował rozwiązanie problemów z polskimi powstańcami drogą militarną, postulował za to kulturalną konfrontację narodu polskiego i rosyjskiego, z której Rosja miała wyjść zwycięsko dzięki przewadze duchowej. Artykuł wywołał duże kontrowersje – „Moskowskije Wiedomosti” oskarżyły pismo o niewłaściwe potraktowanie istotnego tematu. Fiodor Dostojewski odpowiedział na to artykułem wyjaśniającym stanowisko swojego miesięcznika, ale tymczasem do cara Aleksandra II dotarł raport ministra spraw wewnętrznych Piotra Wałujewa, w którym określił artykuł "Zasadnicza kwestia" jako buntowniczy, sprzeciwiający się działaniom państwa i obrażający uczucia narodowe. Pod wpływem tego artykułu car zdecydował 24 maja 1863 roku o zakończeniu działalności pisma. Pojawiały się groźby dalszych represji wobec wydawców miesięcznika, jednak ostatecznie nie doszło do nich, a redakcja „Moskowskich Wiadomosti” zamieściła w piśmie „Russkij Wiestnik” artykuł, w którym polemizując z tekstem "Zasadniczej kwestii", uchylała jednocześnie zarzuty o politycznej niepoprawności redaktorów.
Kontynuacją pisma „Wriemia” miał być wydawany od 1864 roku przez Dostojewskich miesięcznik „Epoka”.

</doc>
<doc id="1691574" url="https://pl.wikipedia.org/wiki?curid=1691574" title="Cmentarz wojskowy nr 91 - Gorlice">
Cmentarz wojskowy nr 91 - Gorlice



</doc>
<doc id="1691583" url="https://pl.wikipedia.org/wiki?curid=1691583" title="Above and Beyoncé – Video Collection &amp; Dance Mixes">
Above and Beyoncé – Video Collection &amp; Dance Mixes

Above and Beyoncé – Video Collection &amp; Dance Mixes – album amerykańskiej piosenkarki rhythm and bluesowej Beyoncé Knowles, złożony z remiksów oraz teledysków. Ukazał się 16 czerwca 2009 roku wyłącznie w Stanach Zjednoczonych i stanowił ekskluzywne wydanie dla sieci Wal-Mart. Dysk z remiksami był pierwszą płytą wokalistki poświęconą muzyce elektronicznej.
Album rozszedł się w Stanach Zjednoczonych w ponad 87.000 kopii.
Wydanie.
DVD/CD stanowi ekskluzywne wydanie dla sieci Wal-Mart i dostępne jest wyłącznie w Stanach Zjednoczonych, Kanadzie i Japonii. Dysk pierwszy składa się z teledysków nakręconych do utworów z "I Am... Sasha Fierce". Wideo „Sweet Dreams” miało w założeniu również zostać załączone do albumu, jednak nie zostało ukończone na czas i w zamian na "Above and Beyoncé" ukazał się teledysk „Broken-Hearted Girl”. Jednocześnie na płycie znajduje się materiał zza kulis filmowania „Sweet Dreams”, a także remiks piosenki. 16 czerwca 2009 roku CD stało się dostępne przez iTunes.
15 czerwca 2009 roku w programie "Access Granted" premierę miał specjalny materiał zza kulis oraz odbyła się światowa premiera teledysku do remiksu „Ego” z udziałem Kanye Westa.
18 sierpnia 2009 "Above and Beyoncé" miał premierę w Irlandii i Wielkiej Brytanii, ponieważ był częścią platynowej edycji "I Am... Sasha Fierce" w tych krajach. Poza tym dysk z miksami włączony został do edycji platynowej "I Am..." w Japonii.

</doc>
<doc id="1691586" url="https://pl.wikipedia.org/wiki?curid=1691586" title="Salon Paryski">
Salon Paryski



</doc>
<doc id="1691590" url="https://pl.wikipedia.org/wiki?curid=1691590" title="Rezerwaty przyrody w województwie zachodniopomorskim">
Rezerwaty przyrody w województwie zachodniopomorskim

Rejestr rezerwatów przyrody i obszarów ochrony ścisłej województwa zachodniopomorskiego Biura Konserwacji Przyrody Regionalnej Dyrekcji Ochrony Środowiska w Szczecinie:
Obszary ochrony ścisłej na terenie parków narodowych.
Drawieński Park Narodowy:
Woliński Park Narodowy:

</doc>
<doc id="1691591" url="https://pl.wikipedia.org/wiki?curid=1691591" title="Manchester Arena">
Manchester Arena

Manchester Arena, oficjalnie w celach sponsorskich AO Arena – hala widowiskowo-sportowa położona w Hunts Bank w Manchesterze. Położona jest bezpośrednio na zachód od centrum miasta.
Jest jedną z największych hal w Europie i największą w Wielkiej Brytanii, pomieścić może do 21 000 osób. Jest jedną z najbardziej ruchliwych hal na świecie. Manchester Arena jest również gospodarzem sportów takich jak boks oraz pływanie. Była kluczową częścią oferty Manchesteru do organizacji igrzysk olimpijskich w 1996 i 2000 roku i została ostatecznie wykorzystana na Commonwealth Games 2002.
Hala została tymczasowo zamknięta po ataku terrorystycznym dokonanym przez zamachowca-samobójcę w dniu 22 maja 2017 roku, w którym zabite zostały 22 osoby pod koniec koncertu Ariany Grande podczas trasy Dangerous Woman Tour. Wydarzone zaplanowane na arenę zostały albo przeniesione do alternatywnych miejsc, albo całkowicie odwołane. Arena została ponownie otwarta 9 września specjalnym koncertem charytatywnym, którego headlinerem był urodzony w Manchesterze piosenkarz Noel Gallagher.
Projekt obiektu.
Obiekt został zaprojektowany przez DLA Ellerbe Beckett, Ove Arup &amp; Partners i Austin-Smith: Lord. Manchester Arena była jedną z pierwszych w Europie, które zostały zbudowane tradycyjnym układem amerykańskich aren sportowych. Niektóre inne europejskie areny zbudowane na takiej koncepcji to:
Zamach w Manchester Arena.
22 maja 2017 o godz. 22:33 przed obiektem, gdy tłumy widzów opuszczały go po koncercie Ariany Grande, nastąpił zamach terrorystyczny, za który odpowiedzialność wzięło Państwo Islamskie. W wyniku jego śmierć poniosły 22 osoby, rannych zostało ok. 59 osób.

</doc>
<doc id="1691592" url="https://pl.wikipedia.org/wiki?curid=1691592" title="MEN Arena">
MEN Arena



</doc>
<doc id="1691593" url="https://pl.wikipedia.org/wiki?curid=1691593" title="Dekanat VI – Najświętszego Serca Pana Jezusa w Dąbrowie Górniczej">
Dekanat VI – Najświętszego Serca Pana Jezusa w Dąbrowie Górniczej

Dekanat Najświętszego Serca Pana Jezusa w Dąbrowie Górniczej – dekanat diecezji sosnowieckiej.
W skład dekanatu wchodzą:

</doc>
<doc id="1691594" url="https://pl.wikipedia.org/wiki?curid=1691594" title="Jacob van Es">
Jacob van Es

Jacob Foppens van Es (ur. w 1596 w Antwerpii, zm. 11 marca 1666 (pogrzeb) tamże) – flamandzki malarz martwych natur.
W 1617 został mistrzem w Antwerpii (zarejestrowany dopiero w 1645). Malował na podłożu miedzianym lub drewnianym. Jego kompozycje, przedstawiające głównie bukiety kwiatów oraz śniadania, cechuje przemyślany dobór motywów, nasycony koloryt, mocny światłocień oraz przestrzenność kompozycji.

</doc>
<doc id="1691595" url="https://pl.wikipedia.org/wiki?curid=1691595" title="Dekanat IV – Najświętszej Maryi Panny Anielskiej w Dąbrowie Górniczej">
Dekanat IV – Najświętszej Maryi Panny Anielskiej w Dąbrowie Górniczej

Dekanat Najświętszej Maryi Panny Anielskiej w Dąbrowie Górniczej – dekanat diecezji sosnowieckiej.
W skład dekanatu wchodzą: 

</doc>
<doc id="1691596" url="https://pl.wikipedia.org/wiki?curid=1691596" title="Olympiahalle">
Olympiahalle

Olympiahalle – wielofunkcyjna hala widowiskowo-sportowa w Monachium w Niemczech. Została ukończona w sierpniu 1972. Jest częścią Parku Olimpijskiego. Na trybunach może zasiąść maksymalnie 15.500 tys. widzów. Jest wykorzystywana dla organizacji: koncertów, zawodów sportowych, wystaw oraz targów. W przeszłości służyła drużynie hokejowej EC Hedos München.
W 1972 gościła Letnie Igrzyska Olimpijskie a w 1976 halowe mistrzostwa Europy w lekkoatletyce. Obecnie jest wykorzystywana głównie do imprez sportowych (m.in. turniej hokejowy Deutschland Cup).

</doc>
<doc id="1691597" url="https://pl.wikipedia.org/wiki?curid=1691597" title="Kościół św. Jadwigi Śląskiej w Biskupicach">
Kościół św. Jadwigi Śląskiej w Biskupicach

Kościół św. Jadwigi Śląskiej – rzymskokatolicka, drewniana świątynia znajdująca się w Biskupicach w gminie Radłów, powiecie oleskim. Kościół należy do dekanatu Gorzów Śląski w diecezji opolskiej. Dnia 19 grudnia 1953 roku, pod numerem 35/53 świątynia została wpisana do rejestru zabytków województwa opolskiego.
Historia kościoła.
Pierwsza wzmianka o kościele zawarta jest w dokumentach z 1405 roku, jako kościele parafialnym w rejestrze klasztornym biskupów lubuskich, którzy byli wtedy właścicielami tej miejscowości. 
Obecny kościół stanął w pobliżu cmentarza w 1718 roku, będąc filialnym obiektem parafii w Sternalicach. Głównym budowniczym był cieśla Jan Miksa. W miejscowości znajduje się również drugi, murowany kościół.
Architektura.
Kościół stanął na podmurówce, orientowany, konstrukcji zrębowej z wieżą konstrukcji słupowej.
Prezbiterium jest trójbocznie zamknięte ze sklepieniem o łuku obniżonym, z okrągłymi oknami; z boku przylega zakrystia. W nawie o rzucie zbliżonym do kwadratu strop jest płaski – po bokach wieży z zachodniej strony budynku znajdują się dwa składziki. Sama wieża nakryta jest ośmiobocznym, baniastym hełmem; posiada nieznacznie pochylone, szalowane ściany. Dachy nad nawą i prezbiterium siodłowe, kryte gontem – ściany na zewnątrz również są szalowane. Nad nawą umieszczono sześcioboczną wieżyczkę z sygnaturką, nakrytą baniastym hełmem.
Główny ołtarz w kościele pochodzi z początku XVIII wieku i został wykonany w stylu późnobarokowym. Oprócz niego najbardziej cenne elementy wyposażenia to późnobarokowe rzeźby z wieku XVIII oraz barokowa ambona z XVII wieku. Chór o prostym parapecie wsparto na 2 kolumnach.

</doc>
<doc id="1691600" url="https://pl.wikipedia.org/wiki?curid=1691600" title="Państwo uniwersalne">
Państwo uniwersalne

Państwo uniwersalne – państwo ustanawiane na całym obszarze panowania danej cywilizacji według koncepcji Arnolda Josepha Toynbee'ego.
Koncepcję państwa uniwersalnego, jego powstania, trwania i upadku zawarł Arnold Joseph Toynbee w swoim dziele "Studium historii", uznaje się ją za intelektualnie najcenniejszą w jego dorobku.
Powstanie, trwanie i upadek.
W teoriach Toynbee'ego cywilizacja na etapie radzenia sobie ze spotykającymi ją problemami znajduje się w fazie rozwoju ("a growth"). W pewnym momencie spotyka się z wyzwaniem, na które nie znajduje prawidłowej odpowiedzi i podlega załamaniu ("a breakdown"). Najczęściej tym fatalnym wyzwaniem według Toynbee'ego jest pojawiająca się dosyć wcześnie w historii danej cywilizacji obiektywna konieczność jej politycznego zjednoczenia. Materialno-duchowy rozwój cywilizacji stawia obiektywny wymóg (wyzwanie) lokalnym społecznościom zintegrowania się w cywilizacyjną całość w płaszczyźnie politycznej. Uważa on to zagadnienie za krytyczne wyzwanie, na które nie udało się dotąd odpowiedzieć żadnej cywilizacji.
Następuje długi, dwufazowy proces dezintegracji cywilizacji aż do jej całkowitego zaniku. Pierwszą fazą dezintegracji jest "Czas Zaburzeń" ("Time of Trouble"). Charakteryzują go wojny lokalne pomiędzy państwami i konflikty społeczne w łonie danej cywilizacji. Ostatecznie wyłania się jeden zwycięzca, ustanawia on na obszarze całej cywilizacji "państwo uniwersalne" ("universal state"). Następuje okres powodzenia, ustanowienie państwa uniwersalnego zaprowadzającego ład polityczny na całym obszarze jest określane jako „złoty wiek”. Imponuje jego potęga i bogactwo, dokonania administracyjne, gospodarcze i kulturalne. Porządek utworzony przez to państwo jest jednak powierzchowny, cywilizacja mimo utworzenia państwa uniwersalnego znajduje się już drugiej fazie, schyłkowej. Pożądaną integrację wypiera duch dominacji, społeczeństwo państwa uniwersalnego, powstałego wskutek podboju (skutek „Czasu zaburzeń”), zaczyna według Toynbee'ego odczuwać „pustkę duchową”, co przyczynia się do jego upadku. Ostatecznie cywilizacja upada po stosunkowo nagłym rozpadzie wielkiego uniwersalnego imperium. Na teren upadającej cywilizacji wkraczają zbrojnie, zachęcone jej bogactwem i słabością, sąsiadujące z nią plemiona barbarzyńskie bądź ulega ona atakowi innej cywilizacji (np. andyjska uległa podbojowi przez zachodnią).
Czas trwania.
Toyenbee określa okres trwania "Czasu Zaburzeń" na około 400 lat i okresu trwania "państwa uniwersalnego" podobnie na ok. 400 lat. Potem następuje około 300-letnie "interregnum".
Przykłady państw uniwersalnych.
Toyenbee wymienia ponad dwadzieścia cywilizacji i blisko dwadzieścia państw uniwersalnych m.in. Cesarstwo rzymskie, Państwo Faraonów, starożytny Babilon, Imperium Perskie Achemenidów, Kalifat arabski, chińskie cesarstwa Qin i Han, Imperium Majów, Imperium Inków.
Krytyka.
Toynbee'ego oskarżono o sugerowanie załamania i rozkładu cywilizacji zachodniej, odwrócenie się od współczesności. Angielski historyk Hugh Trevor-Roper stwierdził, że Toyenbee „wydaje się podkopywać naszą wolę, witać naszą klęskę, rozkoszować się zanikiem naszej cywilizacji [...] jest przepełniony czymś co możemy nazwać masochistyczną chęcią bycia pobitym”. José Ortega y Gasset określał twórczość Toynebee'ego jako „bezsensy”, Philip Bagby oskarżał go wręcz o dyskredytowanie historiozoficznego kierunku badań poprzez wadliwy i nienaukowy sposób dociekań.

</doc>
<doc id="1691601" url="https://pl.wikipedia.org/wiki?curid=1691601" title="Armando dos Santos">
Armando dos Santos

Armandinho, właśc. Armando dos Santos (ur. 3 czerwca 1911 w São Carlos, zm. 26 maja 1972) – piłkarz brazylijski grający na pozycji napastnika.
Armandinho karierę piłkarską rozpoczął w 1930 roku w klubie Paulistano São Paulo, w którym grał do 1934 roku. Z Paulistano zdobył mistrzostwo Stanu São Paulo - Campeonato Paulista w 1931 roku. W 1935 grał w trzech klubach: Independente, Botafogo FR oraz w Portuguesa São Paulo. W 1936 grał w EC Bahia, z którym zdobył mistrzostwo Stanu Bahia - Campeonato Baiano w 1936 roku. Lata 1936–1937 grał w Estudiantes Paulista, a 1938–1940 w Portuguesa Santista. Rok 1941 spędził w Santosie FC, po czym przeniósł się do Comercial-SP, gdzie zakończył karierę w 1942 roku.
W 1934 Armandinho pojechał z reprezentacją Brazylii do Włoch na mistrzostwa świata, gdzie zagrał w jedynym, przegranym meczu przeciwko Hiszapnii, który był zarazem jego debiutem w reprezentacji. Łącznie w barwach "canarinhos" w 1934 roku rozegrał 4 spotkania, strzelając 1 bramkę (16 spotkań i 12 bramek licząc mecze z drużynami klubowymi i regionami).

</doc>
<doc id="1691603" url="https://pl.wikipedia.org/wiki?curid=1691603" title="Brama Chełmińska w Toruniu">
Brama Chełmińska w Toruniu

Brama Chełmińska (niem. Kulmer Tor) – jedna z ośmiu bram Starego Miasta w Toruniu, która znajdowała się w północnej części zespołu staromiejskiego, w sąsiedztwie Teatru im. Wilama Horzycy. Rozebrana w 1889 roku.
Historia.
Brama Chełmińska została wybudowana na przełomie XIII i XIV wieku. Ta czterokondygnacyjna brama wieżowa była prawdopodobnie najwyższą bramą Torunia – łącznie z dachem mierzyła około 21 metrów, przy niemal 8 metrach szerokości. Wraz z sąsiadującymi basztami miała bronić północnej części murów Starego Miasta. Brama Chełmińska była ważnym elementem dla średniowiecznego Starego Miasta, ponieważ przez nią wychodziła droga handlowa do Chełmna, a dalej nad Bałtyk. Przed bramą już wówczas powstawało Chełmińskie Przedmieście z kościołami św. Wawrzyńca i św. Jerzego, przy którym funkcjonowało leprozorium.
Dla dodatkowego wzmocnienia tego odcinka murów, przed bramą, w latach 1449–1452, wybudowano "Barbakan Chełmiński" zwany "Kocim Brzuchem" (Ten czterokondygnacyjny przysadzisty budynek wybudowany na planie ośmiokąta był wzorem dla barbakanów: krakowskiego i warszawskiego). Jeszcze dalej na północ znajdowało się jednopiętrowe przedbramie połączone z barbakanem zwodzonym mostem nad dwunastometrową fosą barbakanu. Sama brama miała osobną fosę, nad którą poprowadzono szyję łączącą bramę z barbakanem.
Barbakan uległ zniszczeniu podczas oblężenia Torunia przez wojska szwedzkie Karola XII w 1703 roku w ramach III wojny północnej. Obok spalenia wieży ratusza była to jedna z najdotkliwszych strat, jakich Toruń doznał podczas trwającego 15 dni bombardowania. Przez pewien czas, choć już bez barbakanu, brama stała wyposażona w pozostałości szyi, które sukcesywnie rozbierano.
Wrota, pomimo niezadowolenia toruńskiej społeczności lokalnej, w latach 70. XIX wieku władze niemieckie przeznaczyły do rozbiórki. W 1875 roku rozpoczęto niwelowanie terenu wokół bramy, osuszono i zasypano fosę oraz zlikwidowano drewniany most znajdujący się przed budynkiem. Pomimo tych przygotowań, około lat 1880–1883 bramę przebudowano, dostosowując ją do celów mieszkaniowych. Samą bramę rozebrano definitywnie w październiku 1889 roku.
W miejscu barbakanu oraz fosy wybudowano eklektyczny Teatr im. Wilama Horzycy oraz neogotycki Urząd Miasta. Na początku XXI wieku w miejscu, w którym stała brama ustawiono tablicę pamiątkową.

</doc>
<doc id="1691604" url="https://pl.wikipedia.org/wiki?curid=1691604" title="Sergio Guerri">
Sergio Guerri

Sergio Guerri (ur. 25 grudnia 1905 w Tarquinii, zm. 15 marca 1992 w Watykanie) – włoski duchowny katolicki, kardynał, arcybiskup tytularny Trebia. 
Życiorys.
Sergio Guerri urodził się w Tarquinii 25 grudnia 1905 roku. 
Naukę rozpoczął w międzydiecezjalnym seminarium w Montefiascone, a następnie kontynuował w Papieskim Seminarium w Rzymie. Święcenia kapłańskie przyjął 30 marca 1929 roku. Absolwent Papieskiego Uniwersytetu Laterańskiego i Papieskiego Ateneum św. Apolinarego. 
Po otrzymaniu święceń podjął pracę duszpasterską w rodzinnej diecezji Tarquinia. W 1937 roku został ekonomem Papieskiego Kolegium Propaganda Fide. 
Od 1951 roku pracował w administracji watykańskiej. Uczestniczył w przygotowaniu Soboru Watykańskiego II i brał aktywny udział w jego obradach. 
11 kwietnia 1969 roku został mianowany przez Pawła VI arcybiskupem tytularnym Trebia, a 28 kwietnia 1969 roku włączony przezeń do Kolegium Kardynalskiego z tytułem diakona Santissimo Nome di Maria al Foro Traiano. 
w jego obradach Sergio Guerri był także uczestnikiem dwóch konklawe z 1978 roku. 
Zmarł 15 marca 1992 roku w Watykanie. Został pochowany w rodzinnym grobowcu na cmentarzu w Tarquinii. 

</doc>
<doc id="1691605" url="https://pl.wikipedia.org/wiki?curid=1691605" title="Dekanat V – św. Antoniego z Padwy w Dąbrowie Górniczej">
Dekanat V – św. Antoniego z Padwy w Dąbrowie Górniczej

Dekanat św. Antoniego z Padwy w Dąbrowie Górniczej – dekanat diecezji sosnowieckiej.
W skład dekanatu wchodzą: 

</doc>
<doc id="1691606" url="https://pl.wikipedia.org/wiki?curid=1691606" title="John Cockerill">
John Cockerill

John Cockerill (ur. 3 sierpnia 1790 w Haslingden, zm. 9 czerwca 1840 w Warszawie) – brytyjski przedsiębiorca i pomysłodawca innowacji technologicznych, założyciel w Belgii pierwszego zintegrowanego kompleksu przemysłowego, obejmującego wielki piec, odlewnie, kuźnie, walcownie i in., zlokalizowanego w pobliżu kopalni węgla i kopalni rudy żelaza, sieci kolejowej i portu morskiego. 
Jego działalność umożliwiła rozwój gospodarczy w wielu kolejnych dziesięcioleciach. 
Działał też poza regionem, od Petersburga przez Warszawę, Berlin, Paryż do Londynu. 
W Polsce był zaangażowany m.in. w uruchamianie wytwórni sukna w Warszawie (zakład „Poland”) i w Przedborzu (Królestwo Polskie, województwo sandomierskie).
Zmarł na tyfus w Warszawie, wracając z Petersburga.
Upamiętnienie.
Grób i pomnik Johna Cockerilla znajduje się przed ratuszem w Seraing.
Został upamiętniony pomnikiem w Brukseli. 
Przy w Liège mieści się część budynków tamtejszego uniwersytetu. 
Z okazji 200-lecia przyjazdu Johna Cockerilla do Seraing grupa "Cockerill Maintenance &amp; Ingénierie" (CMI) stworzyła prywatną "John Cockerill Foundation", której celem jest szerzenie wiedzy o jego dorobku. Uroczyste obchody rocznicy zorganizowano z udziałem Miasta Liège, "l’Académie Royale de Belgique", Uniwersytetu w Liège i in. 

</doc>
<doc id="1691609" url="https://pl.wikipedia.org/wiki?curid=1691609" title="Michaił Zajcew">
Michaił Zajcew

Michaił Mitrofanowicz Zajcew, ros. Михаил Митрофанович Зайцев (ur. 23 listopada 1923 we wsi Zawodskoj Chutor w obwodzie tulskim, zm. 22 stycznia 2009 w Moskwie) – radziecki dowódca wojskowy, generał armii (1980), Bohater Związku Radzieckiego (1983).
Życiorys.
Urodził się w rodzinie chłopskiej. Po ukończeniu szkoły średniej w 1941 został wezwany do odbycia służby wojskowej. Został skierowany na kurs łączności specjalnej, po ukończeniu którego w maju 1942 został skierowany na front. Zajmował kolejno stanowiska zastępcy i pierwszego zastępcy szefa sztabu brygady pancernej, starszego pomocnika szefa oddziału sztabu korpusu pancernego. Brał udział w walkach na Frontach: Zachodnim, Woroneskim, Briańskim, Centralnym oraz 1 Ukraińskim. Uczestniczył w wielu operacjach wojskowych, m.in. na łuku kurskim, w operacjach: lwowsko-sandomierskiej, wiślańsko-odrzańskiej, berlińskiej i praskiej.
Po wojnie pełnił służbę jako szef wydziału w sztabie dywizji powietrznodesantowej, potem na takim samym stanowisku w dywizji pancernej, był szefem sztabu oraz zastępcą dowódcy dywizji pancernej. W 1955 ukończył studia w Akademii Wojsk Pancernych, a w 1965 – w Wojskowej Akademii Sztabu Generalnego. Od 1965 dowodził dywizją pancerną. Od listopada 1968 był szefem sztabu armii pancernej, a od grudnia 1969 – dowódcą armii pancernej.
Od sierpnia 1972 był pierwszym zastępcą dowódcy – a od maja 1976 – dowódcą Białoruskiego Okręgu Wojskowego. Od 22 października 1980 do 6 lipca 1985 był Głównodowodzącym Grupy Wojsk Radzieckich w Niemczech. 4 listopada 1980 awansował na stopień generała armii. Od 1985 był Głównodowodzącym wojsk Południowego Kierunku Operacyjnego. Od 1989 był w grupie generalnych inspektorów Ministerstwa Obrony ZSRR. W 1992 przeszedł do rezerwy.
Mieszkał w Moskwie i tam zmarł. Został pochowany na Cmentarzu Trojekurowskim w Moskwie
Był deputowanym do Rady Najwyższej ZSRR 10 i 11 kadencji. W latach 1981-1989 był członkiem Komitetu Centralnego KPZR.

</doc>
<doc id="1691610" url="https://pl.wikipedia.org/wiki?curid=1691610" title="Puchar Narodów Afryki 1992">
Puchar Narodów Afryki 1992

Puchar Narodów Afryki 1992 był 18 edycją Pucharu Narodów Afryki. Turniej odbył się w Senegalu. 12 drużyn rywalizowało w 4 grupach. Mistrzem pierwszy raz została reprezentacja Wybrzeża Kości Słoniowej, pokonując w finale po rzutach karnych Ghany 11:10.
Strzelcy.
4 gole
3 gole
2 gole

</doc>
<doc id="1691611" url="https://pl.wikipedia.org/wiki?curid=1691611" title="Ojbalos">
Ojbalos

Ojbalos (gr. Oíbalos, łac. Oebalus) – w mitologii greckiej król Sparty.
Był synem Kynortasa i drugim mężem Gorgofony. Miał z nią trzech synów:Tyndareosa, Ikariosa i Hippokoona. Ojbalos często jest mylony z pierwszym mężem Gorgofony, Perieresem, synem Eola. Chociaż są niezwiązanymi ze sobą postaciami czasami Ojbalos bywa uznawany za syna Perieresa.

</doc>
<doc id="1691612" url="https://pl.wikipedia.org/wiki?curid=1691612" title="Kościół św. Jana Chrzciciela w Biskupicach">
Kościół św. Jana Chrzciciela w Biskupicach

Kościół św. Jana Chrzciciela – zabytkowa drewniana rzymskokatolicka świątynia, mieszcząca się we wsi Biskupice w powiecie kluczborskim, należąca do parafii św. Jana Chrzciciela w Biskupicach w dekanacie Wołczyn, diecezji kaliskiej.
Historia.
Pierwszy kościół w Biskupicach wybudowano około 1567 roku, a w 1588 roku uległ zniszczeniu. Obecny wybudowano w 1626 roku jako świątynię ewangelicką. Głównym konstruktorem był cieśla Hans Hase. W 1776 roku dobudowana została wieża. W 1784 roku wykonano chór muzyczny i emporę nad kruchtą.
W rękach ewangelików kościół pozostawał do końca II wojny światowej. W 1945 roku przejęty został przez katolików.
Kościół odnawiany był w latach 30. XX wieku, odrestaurowano nawę i prezbiterium, wzmocniono stropy, ściany oraz więźbę. Kolejny remont przeprowadzono w 1985 roku. Ściany zostały wówczas pokryte boazerią, zasłaniając drewniane belki i resztki polichromii a także usunięto z prezbiterium kamienną płytę nagrobną.
Architektura i wnętrze.
Jest to obiekt orientowany o konstrukcji zrębowej ze szkieletową wieżą, pokrytą dachem namiotowym. Prezbiterium jest zamknięte ścianą prostą, obok znajduje się zakrystia (w niej fragmenty polichromii ze sceną Ukrzyżowania z przełomu XVII i XVIII wieku) z lożą kolatorską na piętrze. Schody do loży są zadaszone i częściowo oszalowane. Nawa jest szersza od prezbiterium, prostokątna. Przy niej wzniesiono kruchtę konstrukcji szkieletowo-słupowej z kolejną lożą na piętrze. Strop w nawie jest płaski. Dachy nad nawą i prezbiterium są siodłowe, kryte gontem (dach nad nawą ma wydatny okap). 
W tęczy umieszczono krucyfiks z XVII wieku, natomiast na belce widoczny jest napis upamiętniający budowę. Chór posiada wysuniętą środkową część (widoczne są ślady dekoracji malarskiej z około 1700 roku z motywami ludowymi) oraz empory, które wsparte są na 4 słupach z głowicami. Nad emporami na ścianach znajdują się resztki podpisów Jakuba Kostiana oraz Adama Gde...(pozostała część nazwiska nie jest widoczna).
Ołtarz główny wykonany jest w stylu późnobarokowym z posągami Boga Ojca, Mojżesza, św. Jana Chrzciciela, dwoma aniołami i kartuszami herbowymi. Ambona wykonana jest w stylu późnorenesansowym. Wśród zabytkowego wyposażenia znajdują się:

</doc>
<doc id="1691615" url="https://pl.wikipedia.org/wiki?curid=1691615" title="Kynortas">
Kynortas

Kynortas (Κυνόρτας, Cynortas, Cynortes) - w mitologii greckiej był królem Sparty. Syn Amyklasa i ojciec Ojbalosa.

</doc>
<doc id="1691616" url="https://pl.wikipedia.org/wiki?curid=1691616" title="Bitwa pod Am-Dam">
Bitwa pod Am-Dam

Bitwa pod Am-Dam – starcie, pomiędzy wojskami Czadu a rebeliantami z Unii Sił Oporu ("UFR"), które miało miejsce w pobliżu miasta Am Dam, leżącego ok. 120 km na północny zachód od Goz Beïda i 100 km na południe od Abéché - miast, które są bazami organizacji pomocowych pracujących w obozach dla uchodźców. Do walk doszło dzień po tym jak rząd Czadu ogłosił zakończenie ofensywy przeciw rebeliantom.
UFR, koalicja głównych frakcji rebeliantów, rozpoczęła pochód w kierunku granicy 4 maja, ogłaszając iż, głównym celem operacji jest zdobycie stolicy Czadu, Ndżameny
7 maja i 8 maja 2009 roku, armia Czadu zaatakowała kolumnę, aby 10 maja ostatecznie odnieść zwycięstwo.
Komunikat armii rządowej mówi o 226 rebeliantach i 22 żołnierzach zabitych podczas walk. Do niewoli dostało się także 212 rebeliantów. Zniszczonych miało być ponad 100 pojazdów UFR. Rebeliantom udało się przejąć m.in. trzy czołgi.

</doc>
<doc id="1691619" url="https://pl.wikipedia.org/wiki?curid=1691619" title="Merutunga Suri">
Merutunga Suri

Merutunga Suri (przełom XIV i XV wieku), mnich dżinijski, należący do tradycji śwetambarów, pisarz.

</doc>
<doc id="1691620" url="https://pl.wikipedia.org/wiki?curid=1691620" title="George Saitoti">
George Saitoti

George Kinuthia Saitoti (ur. 3 sierpnia 1945, zm. 10 czerwca 2012) - kenijski polityk, dwukrotny wiceprezydent Kenii w latach 1989-1997 oraz 1999-2002, były minister finansów (1983-1988), minister planowania i rozwoju narodowego (1997-1999) i minister edukacji (2003-2008). Minister administracji i bezpieczeństwa wewnętrznego od stycznia 2008.
Życiorys.
George Saitoti urodził się w 1945. Studiował na "Mang'u High School" niedaleko miasta Thika w Kenii, a następnie w ramach stypendium "Wien Scholarship" na "Brandeis University" w Waltham w USA. W 1972 uzyskał doktorat z dziedziny topologii algebraicznej na University of Warwick w Coventry w Wielkiej Brytanii. Po powrocie do kraju został profesorem matematyki na Uniwersytecie w Nairobi.
George Saitoti zajmował liczne stanowiska państwowe w okresie rządów prezydenta Daniela Moi. W latach 1983-1988 pełnił funkcję ministra finansów. Od maja 1989 do grudnia 1997 zajmował stanowisko wiceprezydenta Kenii. Od grudnia 1997 do kwietnia 1997 był ministrem planowania i rozwoju narodowego. Od kwietnia 1999 do sierpnia 2002 ponownie zajmował urząd wiceprezydenta. 30 sierpnia 2002 został zdymisjonowany przez prezydenta pod zarzutem nielojalności oraz pozbawiony funkcji wiceprzewodniczącego KANU.
W wyborach parlamentarnych w grudniu 2002 wystartował z ramienia konkurencyjnego ugrupowania NARC ("National Alliance of Rainbow Coalition") pod wodzą Mwai Kinbkiego i zdobył mandat. W styczniu 2003 został mianowany ministrem edukacji w jego gabinecie. 13 lutego 2006 zrezygnował ze stanowiska, po tym jak pod jego adresem pojawiły się zarzuty korupcyjne w związku z tzw. aferą Goldenberg. W lutym 2006 w Kenii wybuchł skandal polityczny, zw. aferą Goldenberg, w którym spółka "Goldenberg International" została oskarżona o wyłudzenie od rządu pod postacią subwencji 573 mln USD, przeznaczonych na dotowanie eksportu złota. Jedną z osób zamieszanych w aferę miał być Saitoti. 31 lipca 2006 Kenijski Sąd Najwyższy odciążył Saitotiego ze wszystkich stawianiach mu zarzutów, w rezultacie czego 15 listopada 2006 powrócił on na stanowisko ministra edukacji.
8 stycznia 2008, po kontrowersyjnych wyborach prezydenckich w Kenii, George Saitoti został mianowany ministrem administracji prowincjonalnej i bezpieczeństwa wewnętrznego w gabinecie Kibakiego, który zapewnił sobie reelekcję prezydencką. W kwietniu 2008, po włączeniu do gabinetu przedstawicieli opozycyjnego ODM i utworzeniu rządu jedności narodowej, Saitoti zachował zajmowane stanowisko.
Zginął 10 czerwca 2012 w katastrofie śmigłowca w pobliżu miejscowości Ngong.

</doc>
<doc id="1691626" url="https://pl.wikipedia.org/wiki?curid=1691626" title="Śmierć Marii">
Śmierć Marii



</doc>
<doc id="1691627" url="https://pl.wikipedia.org/wiki?curid=1691627" title="Perieres (syn Eola)">
Perieres (syn Eola)

Perieres (gr. Periḗrēs, łac. Perieres) – w mitologii greckiej królewicz i król.
Uchodził za syna Eola (lub Ojbalosa) i pierwszego męża Gorgofony. Był ojcem Leukipposa i Afareusa. Często był mylony z drugim mężem Gorgofony, Ojbalosem.

</doc>
<doc id="1691630" url="https://pl.wikipedia.org/wiki?curid=1691630" title="Wysszaja liga czempionata SSSR po futbołu (1982)">
Wysszaja liga czempionata SSSR po futbołu (1982)

Rozgrywki radzieckiej wyższej ligi w sezonie 1982 były czterdziestymi piątymi w historii radzieckiej pierwszej ligi. W rozgrywkach wzięło udział osiemnaście drużyn, w tym dwie, które awansowały z drugiej ligi – Metalist Charków i Torpedo Kutaisi. Mistrzowski tytuł po raz pierwszy wywalczyła drużyna Dynama Mińsk. Królem strzelców ligi został Andriej Jakubik z Pachtakoru Taszkent, który zdobył 23 gole.
Najlepsi strzelcy.
"źródło: rsssf.com "
Nagrody.
33 najlepszych piłkarzy ligi za sezon 1982:

</doc>
<doc id="1691631" url="https://pl.wikipedia.org/wiki?curid=1691631" title="Alfredo Mostarda Filho">
Alfredo Mostarda Filho

Alfredo Mostarda Filho (ur. 18 października 1946 w São Paulo) – brazylijski piłkarz. Podczas kariery występował na pozycji środkowego obrońcy.
Kariera klubowa.
Karierę piłkarską rozpoczął w 1965 w klubie SE Palmeiras. Rok później przeszedł do Cruzeiro EC, z którym zdobył mistrzostwo stanu Mineiro w 1967. Następnie powrócił do Palmeiras, z którym został mistrzem Brazylii w 1967. W latach 1968–1971 grał kolejno w: Marcílio Dias Itajaí, Nacional oraz Américe São José do Rio Preto. 
Następnie wrócił do Palmeiras, w którym grał do 1975. Z Palmeiras zdobył dwukrotnie mistrzostwo Brazylii - Campeonato Brasileiro w 1972 i 1973 oraz mistrzostwo Stanu São Paulo - Campeonato Paulista w 1972 i 1974. Rok 1976 spędził w Coritiba FBC a 1977 w Santosie FC. Z Coritibą zdobył mistrzostwo Stanu Parana - Campeonato Paranaense w 1976. W latach 1978–1980 po raz czwarty występował w Palmeiras. Kolejnymi klubami w jego karierze były EC Taubaté (1980–1983) oraz boliwijski Club Jorge Wilstermann, gdzie zakończył karierę w 1984.
Kariera reprezentacyjna.
W reprezentacji Brazylii Alfredo zadebiutował 31 marca 1974 w zremisowanym 1:1 meczu przeciwko reprezentacji Meksyku rozegranym w Rio de Janeiro. W tym samym roku pojechał z reprezentacją na Mistrzostwa Świata rozgrywane na stadionach RFN. Na mistrzostwach zagrał jedynie w meczu o trzecie miejsce z reprezentacją Polski. Był to drugi i zarazem ostatni mecz w barwach "Canarinhos".
Sukcesy.
SE Palmeiras
Cruzeiro EC
Coritiba FBC

</doc>
<doc id="1691634" url="https://pl.wikipedia.org/wiki?curid=1691634" title="Seo Hyang-soon">
Seo Hyang-soon

Seo Hyang-soon (ur. 8 lipca 1967) – koreańska łuczniczka, mistrzyni olimpijska, dwukrotna medalistka mistrzostw świata drużynowo. Startowała w konkurencji łuków klasycznych.
Największym jej osiągnięciem jest złoty medal igrzysk olimpijskich w Los Angeles w 1984 roku w konkurencji indywidualnej.

</doc>
<doc id="1691636" url="https://pl.wikipedia.org/wiki?curid=1691636" title="So Hyang-Soon">
So Hyang-Soon



</doc>
<doc id="1691637" url="https://pl.wikipedia.org/wiki?curid=1691637" title="Afareus">
Afareus

Afareus (gr. Aphareús, Apharéas, łac. Aphareus) – w mitologii greckiej król Mesenii.
Pochodził z Messeny. Uchodził za syna Perieresa i jego żony Gorgofony. Był mężem Arene oraz ojcem Idasa i Linkeusa, jak również Pisosa.
Drzewo genealogiczne Afareusa
Potomkowie Afareusa

</doc>
<doc id="1691642" url="https://pl.wikipedia.org/wiki?curid=1691642" title="Sporty motorowodne na Letnich Igrzyskach Olimpijskich 1908">
Sporty motorowodne na Letnich Igrzyskach Olimpijskich 1908

Wyniki zawodów w sportach motorowodnych na Letnich IO 1908.
Zawody odbyły się w dniach 28–29 sierpnia 1908 r., były to m.in. wyścigi łodzi sportowych, które startowały w teamach. Startowało 17 sportowców z 2 krajów (4 z Francji i 13 z Wlk. Brytanii).

</doc>
<doc id="1691644" url="https://pl.wikipedia.org/wiki?curid=1691644" title="Nikolaos Frousos">
Nikolaos Frousos



</doc>
<doc id="1691648" url="https://pl.wikipedia.org/wiki?curid=1691648" title="Dmitrij Chomucha">
Dmitrij Chomucha

Dmitrij Iwanowicz Chomucha, ros. Дмитрий Иванович Хомуха, ukr. Дмитро Іванович Хомуха, "Dmitro Iwanowicz Chomucha" (ur. 23 sierpnia 1969 w Aszchabadzie, Turkmeńska SRR) – turkmeński piłkarz pochodzenia ukraińskiego, grający na pozycji pomocnika, reprezentant Turkmenistanu. Ma również obywatelstwo rosyjskie.
Kariera piłkarska.
Kariera klubowa.
Karierę rozpoczął w 1985 w klubie Kolhozçi Aszchabad. Następnie występował w wojskowych klubach CSKA Moskwa (drugiej drużynie) i SKA Karpaty Lwów. W 1989 przeszedł do Metalista Charków, w którym występował pięć lat. Potrafił po mistrzowsku wykonać standardy. Kibice nazywali go "królem standardów". W 1994 wyjechał do Rosji, gdzie bronił barw takich klubów jak Erzu Grozny, Zenit Petersburg, CSKA Moskwa (pierwsza drużyna), Szynnik Jarosław i Terek Grozny. W 2005 zakończył karierę.
Kariera reprezentacyjna.
Występował w reprezentacji Turkmenistanu.
Kariera trenerska.
Po zakończeniu kariery piłkarskiej rozpoczął pracę trenerską. Najpierw pracował na stanowisku trenera w DJuSSz CSKA Moskwa. Od 16 września 2010 roku prowadzi reprezentacji Rosji rocznika 1996.

</doc>
<doc id="1691649" url="https://pl.wikipedia.org/wiki?curid=1691649" title="Kim Soo-nyung">
Kim Soo-nyung

Kim Soo-nyung (hangul: 김수녕, hancha: 金秀寧, ur. 5 kwietnia 1971 w Chungcheongbuk-do) – koreańska łuczniczka, czterokrotna mistrzyni olimpijska, czterokrotna mistrzyni świata. Startowała w konkurencji łuków klasycznych.
Kariera sportowa.
Największym jej osiągnięciem jest złoty medal igrzysk olimpijskich w Seulu w 1988 roku, srebrny w Barcelonie i brąz w Sydney w konkurencji indywidualnej. Trzykrotna mistrzyni olimpijska drużynowo. Czterokrotna mistrzyni świata.

</doc>
<doc id="1691652" url="https://pl.wikipedia.org/wiki?curid=1691652" title="Rackets na Letnich Igrzyskach Olimpijskich 1908">
Rackets na Letnich Igrzyskach Olimpijskich 1908

Wyniki turnieju rackets na Letnich IO 1908. Startowało 7 sportowców - wszyscy z Wielkiej Brytanii.

</doc>
<doc id="1691654" url="https://pl.wikipedia.org/wiki?curid=1691654" title="Beata Kowalczyk">
Beata Kowalczyk

Beata Kowalczyk (ur. 29 grudnia 1978 w Nowym Sączu) – polska piłkarka ręczna, bramkarka, w sezonie 2018/2019 zawodniczka GTPR-u Gdynia. Reprezentantka Polski.
Z Piotrcovią Piotrków Trybunalski zdobyła dwa wicemistrzostwa Polski w sezonach 2002/2003 i 2006/2007. Z piotrkowskim zespołem wywalczyła również brązowy medal mistrzostw Polski w sezonie 2008/2009. Po brązowy medal mistrzostw Polski sięgnęła również w barwach MKS-u Jelenia Góra (2004/2005) i GTPR-u Gdynia (2013/2014).
W maju 2009 wystąpiła w meczu gwiazd Ekstraklasy, w którym rzuciła jednego gola. W sezonie 2010/2011, gdy była zawodniczką Piotrcovii Piotrków Trybunalski, portal Sportowe Fakty wybrał ją najlepszą bramkarką Superligi. W sezonie 2010/2011 została również uznana najlepszą bramkarką Final Four Pucharu Polski.
W barwach reprezentacji Polski występowała m.in. w meczach eliminacyjnych do mistrzostw Europy (2008, 2010) i świata (2009, 2011).

</doc>
<doc id="1691655" url="https://pl.wikipedia.org/wiki?curid=1691655" title="Cmentarz żydowski w Babiaku">
Cmentarz żydowski w Babiaku

Cmentarz żydowski w Babiaku – został założony w XIX wieku. 
Znajduje się po północnej stronie ul. Leśnej, ok. 400 m na zachód od skrzyżowania z ul. Zieloną. Został zniszczony podczas II wojny światowej i obecnie brak na nim nagrobków. Na terenie cmentarza postawiono tablicę informacyjną.

</doc>
<doc id="1691658" url="https://pl.wikipedia.org/wiki?curid=1691658" title="Liceum im. Jana Zamoyskiego">
Liceum im. Jana Zamoyskiego



</doc>
<doc id="1691659" url="https://pl.wikipedia.org/wiki?curid=1691659" title="Cho Youn-jeong">
Cho Youn-jeong

Cho Youn-jeong (ur. 29 września 1969) – koreańska łuczniczka, dwukrotna mistrzyni olimpijska, wicemistrzyni świata. Startowała w konkurencji łuków klasycznych.
Największym jej osiągnięciem jest złoty medal igrzysk olimpijskich w Barcelonie w 1992 roku w konkurencji indywidualnej i drużynowej. Indywidualna wicemistrzyni świata (1993).

</doc>
<doc id="1691660" url="https://pl.wikipedia.org/wiki?curid=1691660" title="Eusebio Videla">
Eusebio Videla

Eusebio Videla – piłkarz argentyński, pomocnik.
Videla karierę piłkarską rozpoczął w 1935 roku w klubie CA Tigre. Jako gracz klubu Tigre wziął udział w turnieju Copa América 1941, gdzie Argentyna zdobyła mistrzostwo Ameryki Południowej. Videla zagrał w dwóch meczach - z Urugwajem (w 40 minucie zmienił na boisku José Minellę) i Chile.
Nadal jako piłkarz klubu Tigre wziął udział w turnieju Copa América 1942, gdzie Argentyna została wicemistrzem Ameryki Południowej. Videla zagrał w dwóch meczach - z Brazylią (tylko pierwsza połowa, gdyż po przerwie wszedł za niego Angel Perucca) i Chile.
Wkrótce po zakończonym turnieju kontynentalnym Videla, mając na koncie 206 meczów rozegranych w klubie Tigre, przeszedł do klubu River Plate, z którym w 1942 roku zdobył mistrzostwo Argentyny oraz wygrał Copa Ibarguren 1942. Następnie w 1944 roku razem z River Plate zdobył wicemistrzostwo Argentyny.
W latach 1945-1947 grał w drużynie CA Huracán. Łącznie w pierwszej lidze argentyńskiej rozegrał 308 meczów i zdobył 13 bramek.

</doc>
<doc id="1691661" url="https://pl.wikipedia.org/wiki?curid=1691661" title="Royal Dutch/Shell">
Royal Dutch/Shell



</doc>
<doc id="1691666" url="https://pl.wikipedia.org/wiki?curid=1691666" title="Louis-Jean Guyot">
Louis-Jean Guyot

Louis-Jean Guyot, (ur. 7 lipca 1905 w Bordeaux, zm. 1 sierpnia 1988 w Bordeaux), francuski duchowny katolicki, kardynał, arcybiskup Tuluzy. 
Życiorys.
Po ukończeniu studiów prawniczych wstąpił do seminarium duchownego i 29 czerwca 1932 roku przyjął święcenia kapłańskie. Po krótkiej pracy duszpasterskiej w dzielnicy robotniczej swego rodzinnego miasta został wysłany do Rzymu na studia teologiczne na Angelicum. Po powrocie do Francji był duszpasterzem młodzieży oraz kapelanem szkoły wojskowej. Na polecenie swojego biskupa zorganizował też seminarium duchowne dla spóźnionych powołań. 18 marca 1949 roku został biskupem tytularnym Helenopolis in Palaestina oraz biskupem pomocniczym koadiutorem z prawem następstwa w diecezji Coutances. Rok później, 8 kwietnia 1950 roku, został ordynariuszem Coutances. Uczestniczył w obradach Soboru Watykańskiego II i wniósł istotny wkład w powstanie dokumentu o posłudze i życiu kapłanów. 28 kwietnia 1966 roku został arcybiskupem Tuluzy, a 5 marca 1973 roku Paweł VI wyniósł go do godności kardynalskiej z tytułem prezbitera Sant’Agnese fuori le mura. 16 listopada 1978 roku złożył rezygnację z zarządzania archidiecezją Tuluzy. Uczestnik obu konklawe w 1978 roku. Zmarł w Bordeaux, pochowany w archikatedrze metropolitalnej w Tuluzie. 

</doc>
<doc id="1691667" url="https://pl.wikipedia.org/wiki?curid=1691667" title="Tere Mere Sapne">
Tere Mere Sapne

Tere Mere Sapne ("Nasze marzenia") to bollywoodzki komediodramat miłosny z 1996 Bollywood wyprodukowany przez Amitabh Bachchana i wyreżyserowany przez debiutanta Joy Augustine. W filmie debiutują też Arshad Warsi, Chandrachur Singh, nagrodzona zagrę Priya Gill i Simran. W historii tej jest miejsce na przyjaźń głównych bohaterów, miłość dwóch par, szacunek wyrażony rodzinie ("bez zgody ojca nie ma ślubu z ukochanym"), ale także na bunt przeciwko rodzinie. Jeden z bohaterów tego filmu tworząc bajkowo dobrą firmę rozkazuje zburzyć ścianę. Mówi przy tym : "żadnych murów, żadnych podziałów". W tym filmie ludzi łączy miłość, ale dzieli religia. Zazwyczaj w indyjskich filmach tym obcym jest dla hindusa muzułmanin. Tu chrześcijanin. Wspólna jest miłość burząca podziały. Jak w "Veer-Zaara","", "Pinjar","Partition" i w innych.
Fabuła.
W tym samym czasie w Bombaju rodzi się dwóch chłopców. Ich bardzo odmienne losy skrzyżują się, gdy oboje ukończą 21 lat. Ballu (Arshad Warsi) rodzi się w rodzinie tamilskich braminów Shastri. Wychowuje go jednak bardziej ulica niż surowy ojciec. Między obojgiem wciąż dochodzi do zatargów, łagodzonych przez zakochane w Ballu matkę (Sulabha Arya) i siostrę Paro (Priya Gill). Pewnego dnia gniew ojca osiąga szczyt – wyrzuca z bramińskiego domu syna, który kala rodzinę piciem alkoholu, paleniem i jedzeniem mięsa. Ballu jeżdżąc jako taksówkarz po ulicach Bombaju marzy o tym, aby zdobywszy pieniądze i znaczenie pokazać światu i niewierzącemu w niego ojcu, że jest kimś.
W tym samym czasie wychowanemu w samotności, od dziecka osieroconemu Rahulowi Mehcie (Chandrachur Singh) udaje się przekonać dziadka milionera (Pran), aby ten pozwolił mu wyjechać z Londynu do Bombaju. Już na lotnisku udaje mu się umknąć wciąż pilnującym go ludziom i taksówką Ballu odjechać na spotkanie ze zwyczajnym życiem. Z przygodą. Rahul ma dwa marzenia: dowiedzieć się czegoś o rodzicach, złożyć im hołd na grobach i doświadczyć życia w rodzinie. Oba marzenia zaczynają się spełniać. Rahul zaprzyjaźniwszy się z Ballu zamienia się z nim rolami. On zostaje taksówkarzem z dnia na dzień coraz bardziej zakochanym w Paro, a Ballu zdumiewa nieznających go ludzi z firmy swoją spontanicznością, wręcz bezczelnością i obojętnością dla spraw biznesu. Problem zaczyna się, gdy wychodzi na jaw, że braminka Paro zakochała się w synu chrześcijanina...

</doc>
<doc id="1691670" url="https://pl.wikipedia.org/wiki?curid=1691670" title="Salaam-e-Ishq">
Salaam-e-Ishq



</doc>
<doc id="1691672" url="https://pl.wikipedia.org/wiki?curid=1691672" title="Parafia św. Katarzyny Aleksandryjskiej w Koluszkach">
Parafia św. Katarzyny Aleksandryjskiej w Koluszkach

Parafia pw. św. Katarzyny Aleksandryjskiej w Koluszkach - parafia rzymskokatolicka znajdująca się w archidiecezji łódzkiej w dekanacie koluszkowskim. Mieści się przy ulicy Mickiewicza.

</doc>
<doc id="1691673" url="https://pl.wikipedia.org/wiki?curid=1691673" title="Hauke (ród)">
Hauke (ród)

Hauke – znany od 1670 niemiecki ród mieszczański, później polski i rosyjski ród szlachecki Hauke oraz Hauke-Bosak, którego potomkowie odegrali dużą rolę w XIX wieku. Pierwotne nazwisko: Hauck.
Zarys historii.
W chwili gdy Haukowie doszli do znaczenia w pierwszej połowie XIX wieku, usłużni genealodzy wynaleźli im szlacheckich przodków z Niderlandów o nazwisku "van der Haacken", z herbem ukazującym trzy czarne ostrza bosaków w złotym polu. W istocie herbarz Rietstapa zawiera wzmiankę o rodzie "van der Haack" z takim herbem, ale ci Haackowie nie mieli prawdopodobnie żadnych powiązań z niemiecko-polskimi Haukami. Pierwotne nazwisko Hauków "Hauck" jest fryzyjską formą dialektalną imienia "Hugo" i nic nie ma wspólnego z Niderlandami.
Pierwszym znanym przodkiem Hauków był zmarły w lutym 1722 w Wetzlar i tam pochowany Johann Gaspar Hauck, który był woźnym w Sądzie Kameralnym Świętego Cesarstwa. Żonaty z Anną Barbarą nieznanego nazwiska panieńskiego, która zmarła w Wetzlar w miesiąc po mężu, miał z nią dziesięcioro dzieci (Haukowie dawniejszych pokoleń zawsze odznaczali się wyjątkową płodnością i niewielką śmiertelnością wśród dzieci), spośród których wyróżnili się dwaj synowie, Johann Valentin (1698-1722), jak ojciec woźny Sądu Rzeszy, i Ignatz Marianus Hauck (ur. Wetzlar 1705, zm. 1784, Moguncja), protoplasta dzisiejszych Hauków, sekretarz rządu kurfirsta w Moguncji. Spośród jego dziewięciorga dzieci z Marią Franciszką Riedesel (1718-1785, spokrewnioną ze znaną hrabiną von Reden z domu Riedesel zu Eisenbach), nieślubną (potem uznaną) córką barona Jerzego Riedesel zu Eisenbach z prastarej heskiej szlachty, wyróżnili się szczególnie synowie: najstarszy Johann Friedrich Michael (ur. Moguncja 1737, zm. Warszawa 1810), lepiej znany jako Fryderyk Karol Hauke, jak się pisał od 1782, profesor Liceum Warszawskiego, Petrus Anton (1742-1780), kanonik katedry w Moguncji i Augustus Johannes Nepomuc (ur. 1748, Moguncja, zm. 1822, Aschaffenburg), jak ojciec, sekretarz rządu księcia elektora mogunckiego.
W roku 1826 trzej synowie Johanna Friedricha Michaela Haucka, teraz zwanego Fryderykiem Karolem Emanuelem Hauke, Maurycy, Ludwik i Józef, uzyskali dziedziczne szlachectwo Królestwa Polskiego. W zamieszczonym w oficjalnym Dzienniku Urzędowym Królestwa akcie nadania pisano: 
W roku 1829 Maurycy, a w 1830 Józef otrzymali dziedziczne tytuły hrabiowskie Imperium Rosyjskiego. Linia Ludwika wymieniona z tytułem austriackim w dokumentach w istocie nigdy takiego nie otrzymała. Jej potomkami byli generał Aleksander Jan Hauke (1814-1868) i zapisany w spisie abonentów m.st. Warszawy z roku 1939 Alexander Hauke (ur. Piotrków Trybunalski 1880, zm. 1949 Kraków), praprawnuk Ludwika, używający tytułu na zasadzie "kopertowej" i nazwiska "Hauke-Bosak".
Obecni Haukowie linii po mieczu to potomkowie Ludwika i powyższego Alexandra. Pochodzą także od Maurycego poprzez jego córkę Zofię Salomeę, (ur. 1816 Warszawa, zm. 1861 Drezno), która wyszła za syna Ludwika, gen. Aleksandra Jana Haukego. 
Synowie zmarłego w 1949 Alexandra, architekt Zygmunt Maria Stanisław Kostka (ur. 1916 w Suchopalcewie k. Pskowa, żyje w 2009) i Maurycy Marian Ignacy (ur. 1911, Ryga, zm. 1970, Sztokholm), uzyskawszy pomoc krewnej, królowej Szwecji Luizy z Mountbattenów, wyjechali w latach 60. XX wieku wraz z rodzinami do Szwecji, tak że obecni Haukowie mieszkają głównie w tym kraju. Piszą się "de Hauke". Z męskich potomków rodu pozostało już tylko czterech: wnuk gen. Aleksandra Jana Haukego, Kornel (ur. ok. 1936), obecnie Ojciec Aleksander, przeor Dominikanów w Poznaniu, Zygmunt Maria, ur. w 1916 r., jego syn Aleksander Maurycy Władysław Józef (ur. 1942) i syn tegoż Henrik Alexander Sigismund John, ostatni potomek rodu w linii męskiej, ur. w 1978 w Sztokholmie i tam zamieszkały, jak dotychczas nieżonaty i bezdzietny.
Członkowie i potomkowie rodu.
Rodzina wydała jednego kawalera Orła Białego (Maurycy) i sześciu kawalerów orderu Virtuti Militari: (Maurycy, Józef, Maurycy Napoleon, Władysław (1812-1841), Teodor Ludwik (1813-1838), Karol) oraz pięciu generałów. Z bliższych powinowatych Virtuti Militari mieli także dr. Lafontaine i gen. Hurtig.

</doc>
<doc id="1691674" url="https://pl.wikipedia.org/wiki?curid=1691674" title="Wimaladasa">
Wimaladasa

Wimaladasa (XV w.), mnich i filozof dżinijski należący do tradycji digambrów.
Urodził się w niewielkim mieście Tandża, w którym spędził również większość swego życia. Jego dzieło "Rzeka siedmiu skorelowanych predykatów" stanowi ważną pozycję dla doktryny wieloaspektowości bytu.

</doc>
<doc id="1691683" url="https://pl.wikipedia.org/wiki?curid=1691683" title="Shi Dongpeng">
Shi Dongpeng

Shi Dongpeng (; ur. 6 stycznia 1984 w Hebei) – chiński lekkoatleta, specjalista od biegu na 110 metrów przez płotki.

</doc>
<doc id="1691685" url="https://pl.wikipedia.org/wiki?curid=1691685" title="Epocha">
Epocha

Epocha (tłum. epoka) – rosyjski miesięcznik literacko-społeczny, stworzony przez Michaiła Dostojewskiego i Fiodora Dostojewskiego, publikowany w latach 1864–1865.
Periodyk miał być w zamierzeniu kontynuacją zlikwidowanego w 1863 roku miesięcznika "Wriemia", wydawanego przez braci Dostojewskich. Program pisma, zawarty w reklamującym je anonsie, charakteryzował się niechęcią wobec cywilizacji zachodniej i socjalizmu, poparciem dla organicznikostwa i konserwatyzmem. W miesięczniku publikowane były utwory literackie (m.in. "Notatki z podziemia" Dostojewskiego), materiały o teatrze i o pracy organicznej. Z periodykiem współpracowali m.in. Marta Braun, Anna Korwin-Krukowska i Apołłon Grigorjew.
Pismo od początku borykało się z trudnościami finansowymi. Ostatecznie jego bankructwo przyspieszyła śmierć Michaiła Dostojewskiego (10 lipca 1864), który zajmował się sprawami handlowymi i finansowymi czasopisma. Ostatni, trzynasty numer miesięcznika ukazał się w druku 22 marca 1865 roku.

</doc>
<doc id="1691687" url="https://pl.wikipedia.org/wiki?curid=1691687" title="Błękit patentowy V">
Błękit patentowy V

Błękit patentowy V, błękit sulfanowy, E131 – organiczny związek chemiczny, syntetyczny, niebieskofioletowy barwnik spożywczy (azowy, bądź smołowy).
Dopuszczalne dzienne spożycie wynosi 15 mg/kg ciała.
Zastosowanie.
Obecnie wycofywane jest jego użycie w przemyśle spożywczym, aczkolwiek czasami jest dodawany do żelków i jajek szkockich.
W medycynie rzadko już używany w limfangiografii jako barwnik do uwidaczniania naczyń chłonnych, coraz częściej zastępowany nowszymi technikami. Stosowany jest również do barwienia niektórych leków przeciwbólowych i przeciwalergicznych w kapsułkach lub w syropie.
W stomatologii jest stosowany jako barwnik do tabletek barwiących. Pokrywa on płytkę nazebną, uwidaczniając ją w ten sposób.
Zagrożenia.
W stosowanych stężeniach błękit patentowy V rzadko wywołuje skutki uboczne, jednak może powodować reakcje alergiczne takie jak: świąd, pokrzywka, nudności, niedociśnienie oraz żołądkowo-jelitowe, a w rzadkich przypadkach także wstrząs anafilaktyczny. Może powodować wzmożenie wydzielania histaminy.
Regulacje prawne.
Stosowanie błękitu patentowego V jako dodatku do żywności jest zabronione w Australii, USA oraz Norwegii.

</doc>
<doc id="1691691" url="https://pl.wikipedia.org/wiki?curid=1691691" title="E131">
E131



</doc>
<doc id="1691692" url="https://pl.wikipedia.org/wiki?curid=1691692" title="Prawo Richardsona">
Prawo Richardsona



</doc>
<doc id="1691693" url="https://pl.wikipedia.org/wiki?curid=1691693" title="Parafia Najświętszej Maryi Panny Królowej Polski w Ozorkowie">
Parafia Najświętszej Maryi Panny Królowej Polski w Ozorkowie

Parafia pw. Najświętszej Maryi Panny Królowej Polski w Ozorkowie – parafia rzymskokatolicka należąca do dekanatu ozorkowskiego, archidiecezji łódzkiej, metropolii łódzkiej. Zwana też „na Adamówku”.
Kościół został zbudowany w latach 1995–2000. Mieści się przy ulicy Adamówek.
Historia.
1 sierpnia 1992 r., ks. abp Władysław Ziółek erygował parafię pw. Najświętszej Maryi Panny Królowej Polski w Ozorkowie, wyłączając ją z części parafii pw. Świętego Józefa Oblubieńca Najświętszej Maryi Panny i Podwyższenia Krzyża Świętego w Ozorkowie. Został również poświęcony plac pod budowę nowego kościoła.
5 sierpnia 2012 r. odbyła się uroczysta Msza Święta w 20-lecie erygowania parafii, w której uczestniczył abp metropolita Władysław Ziółek. Uroczyście odsłonięto tablicę poświęconą, zmarłemu tego samego roku, pierwszemu proboszczowi tej parafii, ks. kan. Józefowi Piaskowskiemu, który przyczynił się do budowy kościoła i parafii od podstaw.
W 2012 r. wyruszyła „I Ozorkowska Piesza Pielgrzymka na Jasną Górę”, licząca 100 osób., zorganizowana przez proboszcza ks. Zenona Piechotę.
Obszar parafii.
Granice parafii.
W 1992 r. parafia została określona w granicach:
Miejscowości i ulice.
W granicach parafii znajdują się miejscowości: Konstantki, oraz ulice Ozorkowa:

</doc>
<doc id="1691698" url="https://pl.wikipedia.org/wiki?curid=1691698" title="Michaił Kozłow">
Michaił Kozłow

Michaił Michajłowicz Kozłow, ros. Михаил Михайлович Козлов (ur. w miejscowości Sjesławino w obwodzie tambowskim, zm. 15 marca 2004 w Moskwie) – radziecki dowódca wojskowy, generał armii, I zastępca szefa Sztabu Generalnego Sił Zbrojnych ZSRR, komendant Akademii Wojskowej Sztabu Generalnego (1979–1986), zastępca członka Komitetu Centralnego KPZR (1976–1981).
Życiorys.
Pochodził z rodziny chłopskiej. Służbę w Armii Czerwonej rozpoczął w 1936. W 1939 ukończył Tambowską Oficerską Szkołę Piechoty. Następnie dowodził plutonem szkolnym w Oficerskiej Szkole Piechoty w Orle, a od 1940 – batalionem szkolnym.
Od lutego 1942 brał udział w działaniach wojennych. Początkowo był szefem sztabu pułku strzelców. Od lutego 1944 pełnił służbę w oddziale operacyjnym sztabu 40 Armii, a od października 1944 był szefem sztabu dywizji strzelców. Walczył na frontach: Woroneskim, 1 Ukraińskim oraz 2 Ukraińskim.
Po wojnie – do 1946 był szefem oddziału operacyjnego sztabu armii. W 1949 ukończył studia w Akademii Wojskowej im. M. Frunzego. Następnie pełnił służbę na różnych stanowiskach w Sztabie Generalnym Armii Radzieckiej. W 1955 ukończył studia w Akademii Wojskowej Sztabu Generalnego. Później służył w Sztabie Północnokaukaskiego Okręgu Wojskowego – kolejno na stanowiskach: szef oddziału, zastępca szefa Zarządu Operacyjnego, szef Zarządu Operacyjnego. Od listopada 1960 był szefem Zarządu Operacyjnego Sztabu Kijowskiego Okręgu Wojskowego, a od listopada 1961 – szefem Zarządu Operacyjnego Sztabu Grupy Wojsk Radzieckich w Niemczech. Od października 1967 był zastępcą szefa Sztabu Zabajkalskiego Okręgu Wojskowego.
Od maja 1968 pełnił funkcję I zastępcy szefa Głównego Zarządu Operacyjnego Sztabu Generalnego Sił Zbrojnych ZSRR, a od 1969 był szefem tego Zarządu. Od marca 1974 był I zastępcą szefa Sztabu Generalnego Sił Zbrojnych ZSRR. W 1979 został mianowany komendantem Akademii Wojskowej Sztabu Generalnego. Stanowisko komendanta zajmował do 1986. Dekretem Prezydium Rady Najwyższej ZSRR z 2 lutego 1979 został awansowany na stopień generała armii. Za pracę naukową i dydaktyczną uzyskał tytuł profesora.
Od 1986 był w grupie generalnych inspektorów ministerstwa obrony ZSRR. W 1992 został przeniesiony do rezerwy. W latach 1976–1981 był zastępcą członka Komitetu Centralnego KPZR.
Zmarł w Moskwie i został pochowany na Cmentarzu Trojekurowskim.

</doc>
<doc id="1691699" url="https://pl.wikipedia.org/wiki?curid=1691699" title="Wyszła młoda">
Wyszła młoda

Wyszła młoda to singel zespołu Voo Voo i zespołu Haydamaky pochodzący z albumu "Voo Voo i Haydamaky" wydanego w 2009 roku. 

</doc>
<doc id="1691704" url="https://pl.wikipedia.org/wiki?curid=1691704" title="Drugie państwo bułgarskie">
Drugie państwo bułgarskie

Drugie państwo bułgarskie – państwo bułgarskie istniejące w latach 1185–1396 ze stolicą w Tyrnowie. W okresie swego największego rozwoju terytorialnego na początku XIII wieku obejmowało w całości tereny dzisiejszej Bułgarii, a częściowo również: Macedonii, Albanii, Grecji, Rumunii i Serbii.
Początki drugiego państwa bułgarskiego łączą się z powstaniem Bułgarów i Wołochów pod wodzą braci Asenowiczów przeciw Bizancjum. Po dwóch latach walk, w 1188 roku, Bizantyńczycy uznali niepodległość Bułgarii, która w następnych latach znacznie poszerzyła swe terytorium kosztem słabnącego cesarstwa. Okres największej świetności drugiego państwa bułgarskiego przypada na I połowę XIII wieku, na lata po upadku Konstantynopola i powstaniu na Bałkanach szeregu państw łacińskich i greckich. W wyniku świetnego zwycięstwa nad łacinnikami pod Adrianopolem w 1205 roku car Kałojan przyłączył do Bułgarii znaczne obszary Macedonii i Tracji. W 1230 roku po zwycięstwie pod Kłokotnicą na cesarzem Tesaloniki Teodorem Angelosem car Iwan Asen II stał się hegemonem na Bałkanach, w granicach Bułgarii znalazły się wówczas Macedonia i znaczna część Tracji oraz Albanii, a władcy bułgarskiemu podporządkowali się władca Epiru i Tesalii oraz król serbski. Najazd tatarski w 1241 roku a następnie bezpotomna śmierć synów Iwana Asena II i walki o władzę po wygaśnięciu dynastii Asenowiczów zachwiały silną pozycją Bułgarii. Ostatecznie w 1281 roku władzę w państwie przejęła dynastia Terterowiczów. Na lata następne przypada okres dominacji tatarskiej ordy Nogaja nad Bułgarią: powtarzających się najazdów, nieustannych ingerencji w sprawy wewnętrzne państwa i upadku autorytetu władzy centralnej. Powrót do władzy dynastii Terterowiczów na początku XIV wieku pozwolił pokonać tendencje odśrodkowe oraz wzmocnić pozycję polityczną i militarną Bułgarii do tego stopnia, że władcy z kolejnej dynastii Szyszmanowiczów podjęli nawet przegraną walkę z Serbią o hegemonię na Bałkanach. Na lata panowania tej dynastii przypada ostatni, krótkotrwały okres rozkwitu gospodarczego i kulturalnego Bułgarii. Po 1371 roku państwo bułgarskie rozpadło się na dwa odrębne carstwa: tyrnowskie i widyńskie, które zostały kolejno podbite przez Turków w 1393 i 1396 roku.
Historia drugiego państwa bułgarskiego.
Początki.
Po śmierci Manuela I Komnena (1180) Cesarstwo Bizantyńskie, w którego granicach znajdowały się ziemie bułgarskie, znalazło się w głębokim kryzysie wewnętrznym. Państwo stawało się coraz bardziej konglomeratem ziem rządzonych przez urzędników cesarskich i miejscowych feudałów, nieuznających często władzy cesarskiej. Ziemie Cesarstwa spustoszyli kolejno Węgrzy wspólnie z Serbami, a następnie Normanowie. W 1185 roku w dramatycznych okolicznościach doszło do zmiany dynastii. Nowy władca Izaak II Angelos nie był jednak w stanie ukrócić samowoli swoich urzędników, ani stawić czoła licznym wrogom zewnętrznym. Dodatkowo na potrzeby uroczystości weselnych nałożył na poddanych ciężkie podatki, które na ziemiach bułgarskich doprowadziły do zamieszek.
Wiosną 1186 roku w Tyrnowie na zjeździe dostojników kościelnych i ludności, zwołanym na uroczystość poświęcenia świątyni świętego Dymitra sołuńskiego, ludowi prorocy wezwali zebranych do powstania przeciw Bizancjum. Na czele powstania stanęli dwaj bracia Teodor i Asen, pochodzący z bojarskiej rodziny pochodzenia kumańskiego. Starszy z braci został ogłoszony carem. Przyjął imię Piotr, na pamiątkę ostatniego wielkiego cara Bułgarii i tytuł władcy Bułgarów i Włachów. Masowy udział w powstaniu wzięła początkowo okoliczna ludność trudniąca się rolnictwem zwana Włachami. Włachem (lub w języku ruskim Wołochem) nazywano wówczas ludność pasterską mówiącą językiem romańskim (rumuńskim), ale też coraz częściej Słowian trudniących się pasterstwem, którzy zmieszali się z Włachami i przyjęli ich tryb życia i kulturę, stąd trudność w ustaleniu rzeczywistego składu etnicznego drugiego państwa bułgarskiego. Nieco później powstanie objęło również rolniczą ludność słowiańską dla odróżnienia od Włachów zwaną Bułgarami.
Powstańcy w krótkim czasie opanowali prawie całą Bułgarię naddunajską i przenieśli działania wojenne do Tracji. Piotr i Asen rozbili w Tracji dwie armie bizantyńskie. Latem 1186 Izaak II wkroczył z wielką armią do Bułgarii i odzyskał utracone twierdze. Powstańcy zostali rozproszeni, a Piotr i Asen schronili się na przeciwległym brzegu Dunaju, na ziemiach Kumanów, wśród których rodzina Asenowiczów posiadała rozległe stosunki. Jesienią 1186 bracia powrócili na czele nowych wojsk, wspomagani przez posiłki Kumanów i ruskich brodników. Bez większego trudu opanowali ziemie między Dunajem a Starą Płaniną, po czym ponownie najechali Trację. Wiosną 1187 Izaak II rozbił armię powstańczą pod Lardeą w Tracji (w pobliżu obecnego Karnobatu) i jesienią po raz drugi przekroczył pasmo górskie Starej Płaniny. Obległ twierdzę Łowecz broniącą dostępu do Tyrnowa, ostatecznie jednak po trzymiesięcznym oblężeniu zmuszony był zawrócić. Nękany na innych frontach, na przełomie maja i czerwca 1188 cesarz zgodził się zawrzeć pokój z Piotrem i Asenem. Bizancjum uznało istnienie niezależnego państwa bułgarskiego. Nowe państwo objęło tereny sięgające na zachodzie po rzekę Iskyr, na wschodzie do wybrzeży Morza Czarnego, na północy po Dunaj, a na południu do Starej Płaniny. Wybrzeże czarnomorskie i Tracja pozostały w rękach greckich. Jako zakładnika gwarantującego zachowanie pokoju obydwaj bracia przysłali na dwór cesarski w Konstantynopolu najmłodszego brata Kałojana.
Ekspansja.
Jesienią 1188 starszy brat Piotr pod przymusem zrzekł się tronu, zachowując tytuł cara i władzę nad rejonem Presławia. Asen został w Tyrnowie koronowany na cara Bułgarów i Wołochów. Pierwsi władcy drugiego carstwa bułgarskiego, Asen I (1188-1196), panujący po nim krótko brat Piotr (1196-1197) i najmłodszy z braci Kałojan (1197-1207) w toku licznych wojen toczonych głównie przeciw Bizancjum znacznie rozszerzyli granice swego państwa. Rozbicie armii bizantyńskiej wiosną 1190 roku w wąwozie górskim Starej Płaniny, na Przełęczy Treweneńskiej oraz w 1194 roku pod Arkadiopolem (Lüleburgas) umożliwiło Asenowi I zdobycie ziem wokół Sredca. Latem 1195 roku armia bułgarsko-kumańska zajęła dolinę rzeki Strumy i pod twierdzą Seres rozbiła Bizantyńczyków dowodzonych przez Aleksego Aspietesa. Po tej kampanii państwo Asena objęło zachodnie pasma Rodopów i południowo-wschodnią Macedonię. W tym czasie Bułgarzy zdobyli też na Węgrach ziemię widyńską, braniczewską i belgradzką.
Centralizacyjna polityka Asena I prowadzona w oparciu o wojsko złożone z drobnego bojarstwa i kumańskich oddziałów posiłkowych doprowadziła do powstania spisku bojarskiego przeciw Asenowi, zręcznie wspieranego przez bezsilne w otwartej walce Bizancjum. Spiskowcy, zapewnieni o pomocy wojskowej ze strony Cesarstwa, zamordowali Asena I w 1196 roku. Tron carski w Tyrnowie objął jednak Piotr, który pokonał pozbawionych pomocy cesarstwa spiskowców. Rządził tylko przez rok. Opozycja bojarska zawiązała bowiem nowy spisek i zamordowała go w 1197 roku. Po śmierci Piotra zbiegł z Konstantynopola, wysłany tam w 1188 roku jako zakładnik, trzeci z braci, Kałojan. Wbrew woli spiskowców objął tron carski i w krótkim czasie rozprawił się z opozycją.
Około 1200 roku Kałojan korzystając ze związania sił bizantyńskich w Macedonii najechał wraz z Kumanami Trację zdobywając silną twierdzę przygraniczną Konstancję (w pobliżu wsi Kostenec), a następnie zajął Warnę i kolejne twierdze wybrzeża czarnomorskiego. W 1201 roku cesarz ostatecznie zawarł pokój z Kałojanem zrzekając się praw do ziem zdobytych przez Bułgarów pomiędzy 1195 a 1201 rokiem: zachodnich Rodopów, południowo-wschodniej Macedonii i wybrzeża Morza Czarnego na północ od Starej Płaniny. W 1203 roku wykorzystując trudne położenie cesarstwa zaatakowanego przez krzyżowców, Kałojan zaatakował i zajął część ziem państwa utworzonego w zachodniej Macedonii przez Dobromira Chryza, twierdze: Prosek, Prizren na Kosowym Polu i Skopje. W 1203 roku przy pomocy Kumanów pokonał Węgrów i odebrał im Belgrad i Braniczewo. Pobiwszy Węgrów osadził na tronie serbskim Stefana Nemanicza, usunąwszy najpierw jego brata Wukana, stronnika węgierskiego. W zamian za pomoc w objęciu władzy Stefan oddał Kałojanowi Nisz.
Zagrożony przez przymierze Węgrów i Bizantyńczyków car Kałojan zawarł porozumienie z papieżem Innocentym III. W zamian za zawarcie unii z Rzymem papież zaofiarował Kałojanowi koronę królewską, pośrednictwo w sporze z Węgrami i pomoc przeciw Bizancjum. Jesienią 1204 roku do Tyrnowa przybył legat papieski kardynał Leone Brancaleone. 8 listopada koronował on Kałojana na króla Bułgarii (rex Bulgariae). Dzień wcześniej metropolita tyrnowski Wasilij został wyświęcony na arcybiskupa tyrnowskiego i prymasa Bułgarii i Włachii, stając się faktycznie niezależnym od Konstantynopola. Przygotowywana unia nie odegrała większej roli, gdyż papież odmówił żądaniom Kałojana przyznania mu tytułu cesarza (imperatora), a tytułu patriarchy arcybiskupowi Wasilijowi. Losy przymierza rozstrzygnął upadek Konstantynopola, który 13 kwietnia 1204 roku został zdobyty przez uczestników IV wyprawy krzyżowej. W zmienionej sytuacji politycznej związek z Rzymem utracił dla Bułgarów znaczenie, gdyż ich głównym wrogiem na Bałkanach stało się nowo utworzone Cesarstwo Łacińskie ze stolicą w Konstantynopolu.
Apogeum potęgi.
Sukcesy Kałojana.
Wiosną 1205 roku wybuchło w Tracji powstanie miejscowej ludności przeciw łacinnikom. Wezwany na pomoc Kałojan wkroczył do objętej powstaniem Tracji. 14 kwietnia 1205 roku rozgromił pod Adrianopolem wojska łacińskie. Cesarz Baldwin I dostał się do niewoli i zmarł w więzieniu w Tyrnowie. Po zwycięstwie pod Adrianopolem Kałojan ogłosił się, wzorując się na cesarzu bizantyńskim Bazylim Bułgarobójcy, "Rzymianobójcą".
Spod Adrianopola Kałojan postąpił nawet w kierunku Konstantynopola, ostatecznie zawrócił jednak na zachód zdobywając Serres, Moglen, Ochrydę, i Werroię. Walki z Cesarstwem Łacińskim toczyły się przez 1206 i 1207 rok. W 1207 roku w zasadzce bułgarskiej zginął powracający z Konstantynopola król Tesaloniki Bonifacy z Montferratu. Kałojan opanował całą niemal Macedonię i obległ Tesalonikę. W trakcie oblężenia został zamordowany we własnym namiocie przez swego naczelnego wodza, Manastyra, bojara kumańskiego pochodzenia działającego z namowy kumańskiej żony Kałojana i jego siostrzeńca Boriła.
Kryzys.
Po zabójstwie Kałojana władzę w państwie objął Borił (1207-1218). Bułgaria rozpadła się pod jego słabymi rządami na szereg drobnych państewek. Brat Boriła Strez zbiegł do Serbii, po czym przy pomocy wielkiego żupana Stefana Nemanicza zdobył Macedonię i oderwał ją od Bułgarii, za stolicę obierając sobie Prosek. Idąc za przykładem Streza i inni krewni Boriła ogłaszali się panami swych ziem. Kuzyn Boriła Aleksy Sław utworzył państewko w Rodopach i został wasalem cesarza łacińskiego Henryka. Borił utracił większość zdobyczy Kałojana. Węgrzy zagarnęli Belgrad i Braniczewo, Serbowie Nisz. Wiosną 1208 Borił na czele wielkiej armii bułgarsko-kumańskiej uderzył na pozostającą w ręku łacinników Trację, poniósł jednak klęskę pod Płowdiwem i utracił należące do Bułgarii ziemie w Tracji.
Z osłabieniem władzy centralnej łączyło się pogorszenie położenia ludności wiejskiej i miejskiej. Bojarzy podporządkowywali sobie wolną dotychczas ludność, włączając do swych posiadłości wsie carskie i kościelne wraz z cerkwiami i klasztorami. Niepewna sytuacja społeczna przyniosła ponowne ożywienie ruchu bogomilskiego, szczególnie na terenach należących do Streza i Aleksego Sława. Borił zwołał w 1211 roku do Tyrnowa wielki sobór przeciw bogomiłom z udziałem duchowieństwa i bojarów. Po zakończeniu obrad synodu car polecił opracować "Synodik", przełożony z greckiego synodika z IX wieku, zawierający formuły potępienia i anatemy na różne herezje. Bogomili zostali oskarżeni o spisek na życie cara i potępieni jako "rozbójnicy i zabójcy". Rozpoczęły się prześladowania bogomiłów w Bułgarii.
Kryzys państwa zażegnał nowy car Iwan Asen II (1218-1241), syn Asena I. Po kolejnych niepowodzeniach Boriła opozycja przeciw jego rządom porozumiała się z przebywającymi na wygnaniu Iwanem Asenem, który wkroczył z oddziałami ruskimi do Bułgarii i po siedmiomiesięcznym oblężeniu Tyrnowa podporządkował sobie całe państwo. Borił został schwytany i oślepiony.
Iwan Asen II.
Objąwszy władzę Iwan Asen II musiał się uporać z silnymi tendencjami odśrodkowymi reprezentowanymi przez wielkie bojarstwo. Umiejętnie wykorzystał przeciw wielkim feudałom poparcie drobnego bojarstwa i duchowieństwa. Ustabilizowanie sytuacji wewnętrznej i prowadzenie pokojowej polityki zewnętrznej zapewniło szybki rozwój gospodarczy i rozkwit życia miejskiego. Dzięki małżeństwu z Anną Marią Węgierską, córką króla węgierskiego Andrzeja II odzyskał utracone przez Boriła ziemie belgradzką i braniczewską.
Wobec postępów władcy Epiru Teodora Angelosa, który w 1225 roku opanował łaciński Adrianopol i najprawdopodobniej w 1227 koronował się na cesarza Romejów, zgłaszając tym samym pretensje do sukcesji po Cesarstwie Bizantyńskim, regenci małoletniego cesarza łacińskiego podjęli rozmowy z carem Iwanem Asenem na temat przekazania mu regencji. Nie czekając na objęcie regencji przez cara, wiosną 1230 roku Teodor Angelos wkroczył od strony Adrianopola na ziemie bułgarskie. We wspomnienie czterdziestu męczenników, 9 kwietnia, w bitwie pod wsią Kłokotnica, armia grecka została rozgromiona. Cesarz Teodor został pojmany, uwięziony w Tyrnowie i oślepiony.
Rozległe połacie państwa Teodora padły łupem Iwana Asena II. Wojska bułgarskie w krótkim czasie, nie napotykając oporu opanowały Trację Adrianopolską, Macedonię Wardarską i Egejską aż do Olimpu, Albanię od gór Pindu do Jeziora Szkoderskiego. W ręku uznającego jego zwierzchnictwo brata Teodora, Manuela, car pozostawił Tesalię i Epir z Tesaloniką. W strefie wpływów Iwana Asena II znalazła się również Serbia. Zięć Teodora Radosław został zdetronizowany, a jego miejsce zajął brat Władysław, który poślubił córkę Iwana Asena.
Zwycięstwo przyniosło ożywienie handlu w granicach rozległego państwa. Około 1230 roku pojawił się pierwszy bułgarski pieniądz. Na nowo wytyczonej południowej granicy swego państwa, w Rodopach, Iwan Asen II wzniósł łańcuch twierdz idący w poprzek głównej drogi z Płowdiwu na południe górami do Morza Egejskiego. Dla uczczenia zwycięstwa Iwan Asen II wzniósł też w swej stolicy w Tyrnowie, u stóp wzgórza Carewec, cerkiew ku czci patronów dnia zwycięskiej bitwy Czterdziestu Męczenników z Sebasty.
Gdy niebezpieczeństwo ze strony Teodora Angelosa znikło, a potęga Bułgarii zanadto wzrosła w Konstantynopolu zrezygnowano z przekazywania regencji Iwanowi Asenowi II. W tej sytuacji Iwan Asen II poszukał zbliżenia z cesarzem nicejskim. W 1235 obie strony zawarły układ polityczny i kościelny w Gallipoli. W wyniku wzajemnych negocjacji biskupi nicejscy zgodzili się na utworzenie w Tyrnowie prawosławnego patriarchatu niezależnego od kościoła w Konstantynopolu, choć jak się wydaje uznającego starszeństwo kościoła nicejskiego. Metropolita tyrnowski Joachim został wyniesiony do godności patriarchy.
Iwan Asen II zmarł 24 czerwca 1241 roku pozostawiając dwóch małoletnich synów.
Walki o władzę.
Po śmierci Iwana Asena II na tron wstąpił jego 7-letni syn, Koloman I Asen (1241-1246). Jesienią następnego 1242 roku lub najpóźniej w 1243 roku Bułgarię spustoszyła powracająca z Węgier armia tatarska Batu-chana. Zwycięscy Tatarzy zmusili władze tyrnowskie do oddawania Złotej Ordzie corocznej daniny. Wokół młodziutkiego władcy doszło do walki stronnictw bojarskich o władzę. Grupa skupiona wokół carowej wdowy po Iwanie Asenie II, Ireny Komneny, córki cesarza Tesaloniki, zawiązała spisek przeciw Kolomanowi I. Irena otruła 12-letniego chłopca w 1246 i osadziła na tronie własnego syna Michała (1246-1256).
W okresie małoletniości Michała cesarz nicejski Jan III Watatzes w 1246 roku wtargnął w granice Bułgarii i zajął bez walki ziemie zdobyte przez Iwana Asena II: Macedonię po Wardar i południową Trację aż do górnego biegu Maricy. W granicach cesarstwa znalazły się Skopje i Filipopol. Po osiągnięciu pełnoletniości Michał I Asen podjął próbę odzyskania utraconych ziem, zakończoną jednak niepowodzeniem. Na czele opozycji stanął wówczas jego stryjeczny brat Koloman, który jesienią 1256 roku zamordował cara podczas polowania w okolicach Tyrnowa.
Po zabójstwie Koloman ogłosił się władcą Bułgarów, poślubiając wdowę po zamordowanym, córkę Rościsława, bana Maczwy, Marię. Rościsław, jako teść zamordowanego cara, zgłosił jednak również pretensje do korony carskiej. Nadciągnął na czele swego wojska spod Belgradu pod Tyrnowo. Koloman II Asen zbiegł. Tron carski w Tyrnowie opanował Mico, szwagier zamordowanego Michała I Asena. Rościsław nie zdołał opanować Tyrnowa.
Mico Asen również nie utrzymał się w Tyrnowie. W 1257 roku bojarzy tyrnowscy poparli bowiem Konstantyna Ticha (1257-1277). Dla umocnienia się na tronie Konstantyn Tich poślubił wnuczkę Iwana Asena II, córkę cesarza bizantyńskiego Teodora Laskarysa, Irenę. Około 1261/1262 roku wyparł Mica Asena z zajętych terytoriów, kończąc tym samym wojnę domową. Uciekając do Bizancjum Mico przekazał w ręce cesarza portowe miasta bułgarskie: Messembrię i Anchialos.
Na zachodzie Konstantyn Asen Tich musiał pogodzić się z utratą na rzecz Rościsława i jego protektora króla węgierskiego Beli IV ziemi widyńskiej. W 1264 roku przy pomocy chana Złotej Ordy Berke udało mu się odeprzeć najazd bizantyński. W odwecie Bułgarzy wspólnie z Tatarami doszczętnie złupili Trację, nie odzyskali jednak utraconych ziem.
W 1272 roku między cesarzem Bizancjum a wodzem tatarskim Nogajem został zawarty pakt przyjaźni. Cesarz oddał mu za żonę swą nieślubną córkę Eufrozynę. W wyniku zawartego przymierza silne oddziały tatarskie najechały kilkakrotnie Bułgarię, paraliżując dalsze poczynania zbrojne przeciw Bizancjum.
Ostatnie lata panowania Konstantyna Ticha wypełniły intrygi nowej carowej, Greczynki, Marii Kantakuzeny, zabiegającej o zapewnienie następstwa tronu swemu małoletniemu synowi Michałowi. W niszczonym nieustannymi najazdami węgierskimi, bizantyńskimi i tatarskimi carstwie bułgarskim narastało niezadowolenie z rządów Konstantyna Ticha. Szczególnym ciężarem liczne najazdy kładły się na ludności wiejskiej, nie chronionej murami zamków czy miast. Zniszczone gospodarstwa nie mogły podołać ciężarom danin państwowych i rosnących powinności ("angarii") feudalnych. Słabość władzy carskiej uzależnionej od poparcia wielkiego bojarstwa sprzyjała wzrostowi samowoli urzędników, poborców podatkowych i bojarów. Zrujnowani chłopi uciekali od swych panów i tworzyli oddziały zbrojne. W 1277 roku niezadowolenie przerodziło się w otwarty bunt, na którego czele stanął chłop z północno-wschodniej Bułgarii Iwajło. Car na początku 1277 roku doznał ciężkich obrażeń spadając z konia. Mimo to jesienią 1277 roku wyruszył przeciw powstańcom. Nieliczna armia carska została rozgromiona, a Konstantyn Tich zginął z rąk Iwajły.
Wojna o sukcesję.
Po klęsce armii carskiej powstańcy Iwajły zaczęli zdobywać warowne miasta. Wdowa po Konstantynie Tichu, Maria doprowadziła wprawdzie do koronacji małego Michała (1277-1279), jednak pozbawieni kierownictwa bojarowie nie byli w stanie stawić oporu rebelii. Jeszcze w tym samym 1277 roku od południa wkroczył do Bułgarii wspierany przez cesarza bizantyńskiego Michała VIII, syn Mico Asena, Iwan.
Wobec pojawienia się kolejnego kandydata do korony, bojara, a w dodatku Asenowicza, carowa Maria otwarła przed Iwajłą, oblegającym Tyrnowo, bramy miasta. W wyniku zawartego porozumienia Iwajło poślubił carową wdowę i objął tron carski (1278-1281). Nowy car i współwładca Bułgarii rozbił nadciągających od północy, za sprawą intryg Michała VIII, Tatarów, a następnie powstrzymał siły greckie. W 1279 roku Bizantyńczykom udało się jednak zdobyć Tyrnowo. Michała II Ticha i jego matkę odesłano do Konstantynopola, a Iwan Mico jako Iwan Asen III objął tron Bułgarów (1279-1280). Wiosną 1280 roku przeszedł jednak do ofensywy, zepchnięty na północ Iwajło, wyzwalając znaczną część kraju. Latem 1280 roku zadał dwie poważne klęski armiom bizantyńskim, po których Iwan Asen III zbiegł do Bizancjum rezygnując z władzy carskiej.
Dominacja tatarska.
Iwajle nie udało się jednak ponownie zdobyć Tyrnowa, bojarzy poparli bowiem cieszącego się wielkim uznaniem wojska Jerzego Tertera, bojara kumańskiego pochodzenia. Zmęczone trwającymi kilka lat walkami wojsko chłopskie zaczęło Iwajłę opuszczać. Szukając pomocy udał się do tatarskiej Złotej Ordy na dwór Nogaja, gdzie zginął podczas uczty. Jerzy Terter został sam na placu boju i koronował się na cara Bułgarów (1281-1291).
W 1281 roku wskutek zabiegów Michała VIII Bułgarię najechała 40 tysięczna armia tatarska. Bojarzy bułgarscy, bracia Dyrman i Kudelin, wyparli Węgrów z ziemi braniczewskiej i utworzyli własne księstwo. W ziemi widyńskiej obejmującej dolinę Timoku własne państwo utworzył bojar Szyszman, sojusznik i lennik Nogaja. Jego posiadłości miały stale rosnąć obejmując pod koniec XIII wieku większość ziem północno-zachodniej Bułgarii. Ziemiami znajdującymi się w Średniogórzu i nad dolną Maricą, aż po gród Sliwen zawładnął bojar Smilec z braćmi Wojsiłem i Radosławem. Mimo zawartych sojuszów carowi nie udało się odeprzeć kolejnego wielkiego najazdu tatarskiego, który w 1285 roku spustoszył kraj. Jerzy I Terter został zmuszony do oddania jednej z córek za żonę synowi Nogaja Czace i przekazania w charakterze zakładnika syna Teodora Swetosława. Nogaj jako zwierzchnik Jerzego I Tertera rozstrzygał odtąd spory między carem a Smilcem i innymi bojarami. W 1291 roku Tatarzy wtargnęli ponownie do Bułgarii zmuszając Jerzego I Tertera do ucieczki.. Po ucieczce Jerzego I Tertera stronnictwo protatarskie wyniosło na tron carski bojara Smilca (1291-1298). Za jego panowania carstwo bułgarskie rozpadło się na szereg niezależnych księstw uznających jedynie władzę Tatarów. Pozbawiony możliwości prowadzenia samodzielnej polityki zagranicznej Smilec ograniczał się do walki z Terterowiczami i ich sojusznikami. Zmarł w 1298 roku.
Po śmierci Smilca władzę w państwie objęła carowa wdowa, nieznana z imienia córka Konstantyna Paleologa (Smilcena). Obejmując władzę koronowała na cara syna Iwana (1298-1299), który w chwili śmierci ojca nie mógł mieć więcej niż 6 lat. Jesienią 1299 roku z rąk chana Tokty zginął Nogaj. Jego syn Czaka, na czele wiernych sobie oddziałów, wraz z synem Jerzego I Tertera, Teodorem Swetosławem, będącym zakładnikiem tatarskim, zbiegli w granice Bułgarii. Regenci, carowa wdowa i Eltimir nie byli w stanie stawić im oporu. Teodor Swetosław skłonił bojarów tyrnowskich do obrania Czaki carem. Rok później obawiając się najazdu ordy chana Tokty, Teodor Swetosław i bojarzy tyrnowscy zawiązali spisek i zamordowali Czakę, a głowę jego odesłali na dwór chana. Carem został obrany Teodor Swetosław (1300-1321).
Odrodzenie państwa.
Ostatni Terterowicze.
Teodor Swetosław objął tron jako sojusznik chana Złotej Ordy Toktaja, dzięki czemu Bułgaria została uwolniona od najazdów tatarskich, a car otrzymał w lenno od Tatarów południową Besarabię wraz z twierdzą Monokastro (późn. Akerman). Położenie młodego cara było bardzo trudne: jego władzy nie uznawali Szyszman w Widyniu, władca Dobrudży, wygnani ze Średniogórza bracia Smilca Wojsił i Radosław. Dodatkowo w okolicach Tyrnowa pojawił się jeszcze carewicz Michał, syn cara Konstantyna Asena Ticha i Marii Paleologiny, wspierany przez cesarza bizantyńskiego Andronika II Paleologa. Teodor Swetosław odparł zakusy Michała II Ticha, a następnie rozbił armię najeźdźczą braci Smilca, a młodszego Radosława schwytał i oślepił. W 1303 roku wkroczył do Tracji, zdobył Mesembrię, Sozopol, Agatopol i Rosokastro. Armia bizantyńska pod wodzą Wojsiła została rozbita nad rzeką Skafida (obec. Fakijska Rzeka). Ostatecznie w 1307 roku, Bizancjum uwikłane w walki z Katalończykami w Tracji i Turkami w Azji Mniejszej, zawarło z carem bułgarskim układ pokojowy zwracając mu Trację nadmorską z Mesembrią, Anchialo, Sozopolem i Agatopolem
Kolejne lata panowania Teodora Swetosława minęły pokojowo. Dzięki odzyskaniu portów czarnomorskich car mógł wspierać rozwój handlu prowadzonego przez Wenecjan i Genueńczyków. Rozwój handlu wpłynął na dalsze umocnienie się majątków bojarów trudniących się handlem oraz rozkwit miast. Car zmarł w 1321 roku.
Po śmierci Teodora Swetosława władzę w państwie objął jego syn Jerzy Terter II (1321-1323), który jednak wkrótce zmarł w toku wojny podjętej przeciw Bizancjum. Po jego przedwczesnej śmierci bojarzy obrali carem najpotężniejszego bułgarskiego władcę dzielnicowego Michała Szyszmana (1323-1330), despotę widyńskiego, założyciela ostatniej już dynastii drugiego państwa bułgarskiego. Objęcie przez niego władzy sprawiło, że ponownie w granicach państwa znalazły się rozległe połacie zachodniej Bułgarii.
Walka o hegemonię na Bałkanach.
Po objęciu tronu Michał III odzyskał północną Trację opanowaną przez Bizantyńczyków po śmierci Jerzego Tertera II. W ręku greckim pozostał tylko Płowdiw. W celu powstrzymania dalszej ekspansji serbskiej w Macedonii w maju 1329 roku zawarł z cesarzem bizantyńskim Andronikiem III układ pokojowy i sojuszniczy wymierzony przeciw Serbii. W lipcu 1330 roku Michał III Szyszman na czele 12-tysięcznej armii bułgarskiej oraz 3 tysięcy najemników: Wołochów, Tatarów i Osetyńców zaatakował Serbię. W sobotę 28 lipca 1330 roku Serbowie napadli niespodziewanie pod Welbużdem (obec. Kiustendił) na terytorium serbskim na obóz bułgarski. Ciężkozbrojna konnica złożona z najemnych rycerzy zachodnich rozgromiła lżejsze przeważnie oddziały bułgarsko-wołosko-tatarskie. Car Michał Szyszman ciężko ranny z powodu upadku z konia dostał się w ręce wrogów i zginął. Zwycięstwo pod Welbużdem rozstrzygnęło bułgarsko-serbski spór o hegemonię na Bałkanach na rzecz Serbów. Król serbski Stefan Deczański zawarł po bitwie pokój z Bułgarami. Do Serbii przyłączono Nisz, a Bułgarzy na mocy układu oddali tron carski siostrze króla serbskiego, Annie Nedzie, pierwszej żonie Michała Szyszmana i ich starszemu synowi Iwanowi Stefanowi.
Iwan Aleksander – rozkwit i upadek.
Jeszcze tego samego roku na osłabioną Bułgarię najechał jej dotychczasowy sojusznik Andronik III Paleolog, ujmując się za wygnaną siostrą, wdową po Michale III Szyszmanie, Teodorą. Grecy zdobyli północno-wschodnią Trację z Anchialos, Messembrią, Ajtos, Ktenią, Rosokastro i Diampolem. Wiosną 1331 roku w wyniku przewrotu państwowego tron bułgarski objął siostrzeniec Michała III Szyszmana, Iwan Aleksander (1331-1371).
Zdołał on ułożyć stosunki z Serbią na zasadach równości wydając za króla Serbii Stefana Duszana swą siostrę Helenę. Zabezpieczony od zachodu podjął wojnę z Bizancjum. Odebrał utracone w 1330 roku ziemie, a 18 lipca 1332 roku rozbił armię Andronika III pod Rosokastro (niedaleko Burgas). Zawarty następnie układ pokojowy zapewnił Bułgarii prawie trzydziestoletni okres pokoju.
Długi okres spokoju jaki zapewnił Iwan Aleksander swemu państwu przyniósł ożywienie handlu wewnętrznego i handlu z Bizancjum i Wenecją. Bułgaria stała się głównym dostarczycielem zbóż i drewna po tym jak Turcy zajęli dużą część Azji Mniejszej i odcięli Cesarstwo Bizantyńskie od tamtejszych surowców, a Wenecję od rynków egipskich.
Na lata panowania Iwana Aleksandra przypada okres rozkwitu bułgarskiej sztuki i piśmiennictwa, których car był hojnym mecenasem. Z inicjatywy cara wzniesiono wiele nowych cerkwi. Wspaniały rozkwit za panowania Iwana Aleksandra przeżyła tyrnowska szkoła malarska. Oprócz sztuki monumentalnej rozkwitła również wykwintna sztuka dworska, pozostająca pod bezpośrednim wpływem bizantyńskiego malarstwa miniaturowego. Mecenat cara, a z drugiej strony ferment religijny i umysłowy w Bizancjum przyczyniły się do powstania i krótkiego choć świetnego rozwoju piśmienniczej szkoły tyrnowskiej. Za jej twórcę uważa się Teodozego Tyrnowskiego.
Iwan Aleksander nie był w stanie powstrzymać postępującego rozpadu państwa. Przed 1345 rokiem oderwały się od Bułgarii ziemie między dolnym Dunajem a Morzem Czarnym, na których własne państwo utworzył bojar kumańskiego pochodzenia Balik. Po jego śmierci państwo odziedziczył brat Balika, Dobrotica, a po nim jego syn Iwanko. Państwo Dobroticy sięgało od Morza Czarnego do pasma Starej Płaniny i twierdzy Emona (w pobliżu przylądka Emine). Od imienia Dobroticy Turcy nazwali te ziemie Dobrudżą. W prowincji Welbużd panował w tym czasie despota Dejan. Władcą ziem leżących pomiędzy Strumicą, Sztipem a Stobą (w pobliżu dzisiejszego miasta Riła) był protosewastos Chrelio, rządzący z monasteru Rylskiego.
W 1348 roku przez Bułgarię przetoczyła się epidemia "czarnej śmierci", powodując znaczny ubytek ludności państwa.
W 1345 roku car zmusił swą pierwszą żonę Teodorę Wołoszkę do wstąpienia do klasztoru i ożenił się z Żydówką Sarą, która na chrzcie przyjęła również imię Teodory. Aby pozbawić syna z pierwszego małżeństwa praw do korony nadał mu w 1355 roku władzę w prowincji widyńskiej. W 1363 roku Iwan Aleksander podzielił państwo pomiędzy synów: starszy, urodzony z Wołoszki Teodory, Iwan Stracimir otrzymał ziemię widyńską aż do Iskyru. Młodszy Iwan Szyszman, urodzony z ostatniej żony Żydówki, ulubieniec ojca został władcą większej części państwa ze stolicą Tyrnowem.
W 1364 roku, cesarz bizantyński Jan V Paleolog najechał ziemie bułgarskie i zdobył Anchialos i Messembrię. Iwan Aleksander, wspomagany przez wojska tureckie z trudem obronił się przed najazdem bizantyńskim. Wyprawa Jana V ujawniła, że na Bałkanach istnieje państwo jeszcze słabsze niż upadające Bizancjum. Przyniosła również wiosną 1365 roku najazd króla węgierskiego Ludwika I, który zdobył ziemię widyńską.
W 1366 roku odpowiadając na apel Jana V Amadeusz hrabia Sabaudii wyruszył z silną flotą przeciwko Turkom. W sierpniu 1366 roku odebrał im Gallipoli, a w następnych miesiącach zdobył na Bułgarach: Messembrię, Anchialos, Sozopol, Rosokastro i Emonę. Bułgarzy obronili jedynie Warnę. Iwanowi Aleksandrowi udało się w 1369 lub 1370 roku odzyskać przy pomocy hospodara mołdawskiego Władysława Widyń. Car zmarł 17 lutego 1371 roku.
Podbój turecki.
Po śmierci Iwana Aleksandra władzę objęli Iwan Szyszman w Tyrnowie (1371-1393) i Iwan Stracimir w Widyniu (1371-1396). Jeszcze w 1371 roku Iwan Stracimir ogłosił się w Widyniu carem. Aby nie podlegać patriarsze w Tyrnowie podporządkował się patriarsze w Konstantynopolu. W obliczu inwazji tureckiej na Bałkany Bułgaria rozpadła się na dwa wrogie sobie państwa.
Jeszcze w tym samym 1371 roku serbscy władcy z Macedonii Wukaszyn i Ugliesza podjęli wspólnie wyprawę przeciw Turkom, która zakończyła się klęską pod Czarnomenem na prawym brzegu Maricy. Po bitwie nad Maricą Turcy zajęli bułgarskie miasta Kazałagacz (obec. Ełchowo), Jamboł i Karnobat. Wkrótce potem zdobyli na Bizancjum bułgarskie porty: Messembrię, Anchialos i Sozopol. Car Iwan Szyszman uznał się lennikiem tureckim, oddając sułtanowi za żonę swą siostrę Tamarę (Marę). W 1382 roku Turcy oblegli i zdobyli bułgarski Sredec, a w 1386 roku po krwawych walkach Nisz.
W 1388 roku wielka armia Alego-Paszy Czandarli przekroczyła Starą Płaninę, spustoszyła północno-wschodnią Bułgarię i zdobyła mimasto Owecz (obec. Prowadija), Szumen i Madarę. Obroniła się wówczas jedynie, znajdująca się w państwie dobrudżańskim Warna. Car Iwan Szyszman zamknął się w twierdzy Nikopol. Po trzykrotnym oblężeniu uznał się wasalem sułtana i przekazał mu twierdzę Drystrę. W tym czasie zwierzchnictwo tureckie uznał również władca Dobroticy Iwanko.
W 1389 roku na Kosowym Polu pod Prisztiną rozegrała się wielka bitwa, która przesądziła o losach cesarstwa tyrnowskiego. Sułtan Bajazyd I odniósł zwycięstwo nad siłami serbskimi, a ich dowódca książę Łazarz Hrebeljanović został wzięty do niewoli i ścięty. Serbia pozbawiona władcy przyjęła zwierzchnictwo sułtana.
Wiosną 1393 roku Bajazyd I obległ z wielką armią Tyrnowo. Miasto broniło się przez 3 miesiące. Dopiero głód, a być może i zdrada oddały je Turkom. Zdobywcy zniszczyli cerkwie, wymordowali bojarów wraz z rodzinami, wywieźli z miasta patriarchę bułgarskiego Eutymiusza, a ludność przesiedlili do Azji Mniejszej. Po upadku Tyrnowa Bajazyd I zdobył Nikopol, gdzie przebywał Iwan Szyszman. Ostatni car tyrnowski został wtrącony do więzienia w Płowdiwie i tam zmarł.
Iwan Stracimir już w 1388 roku uznał się wasalem tureckim. W 1394 roku Bajazyd I pokonał hospodara wołoskiego Iwana Mirczę pod Rowinami i osadził na tronie wołoskim swego kandydata Włada I. Państwo widyńskie zostało otoczone przez ziemie tureckie. Jego kres nastąpił w dwa lata później, po klęsce armii krzyżowej Zygmunta Luksemburskiego pod Nikopolem 25 września 1396 roku. Jeszcze w 1396 roku sułtan obległ i zdobył Widyń, a ziemie carstwa wcielił do Turcji. Ostatni car bułgarski Iwan Stracimir zmarł na wygnaniu w Azji Mniejszej.
Gospodarka.
Rolnictwo.
W ekonomice bułgarskiej XIII i XIV wieku główną rolę odgrywało rolnictwo: uprawa pszenicy, jęczmienia, prosa, winnej latorośli – głównie na wybrzeżu i w Tracji, sadownictwo i warzywnictwo, uprawa maku, lnu, anyżu i bawełny. Ziemia spulchniana była drewnianym radłem ciągniętym przez woły, a plony koszone półkosami i sierpami. Na górskich pastwiskach hodowano owce, świnie i bydło rogate. Wykorzystywanie zboczy górskich na pastwiska stopniowo przekształcało pasma górskie w pustkowia. Intensywnie prowadzony był też wyrąb drewna przez kupców weneckich i dubrownickich.
Rzemiosło i handel.
Wyodrębniły się liczne rzemiosła: kowalstwo, obróbka żelaza, ciesielstwo, skórnictwo, tkactwo i krawiectwo. Dla wojska pracowali wytwórcy pancerzy, mieczy, specjaliści od machin wojennych do miotania kamieni i wież oblężniczych. Oprócz tego istnieli: złotnicy, malarze ikon, producenci świec. Rzemieślnicy i drobni kupcy zamieszkujący osady targowe, podgrodowe i mniejsze miasta trudnili się też rolnictwem. W dużych ośrodkach miejskich, do których należały: Tyrnowo, Sredec, Płowdiw, Drystra, Messembria, Anchialos, Warna, Karwuna, rzemiosło oddzieliło się już niemal od rolnictwa. Pod koniec XIII wieku, kiedy nastąpił rozwój gospodarczy i ożywienie gospodarcze życia miast, napływająca ludność saska przyniosła do Bułgarii nieznaną tu technikę górniczą i wznowiła eksploatację starych opuszczonych kopalń i złóż rudy.
Ożywił się też handel wewnętrzny skupiony na cotygodniowych targach i zapewniający wymianę lokalną. Klasztory w dni uroczyste: św. Dymitra czy Mikołaja organizowały doroczne jarmarki. Za czasów Iwana Asena II pojawił się po raz pierwszy pieniądz bułgarski: złoty, srebrny i miedziany. Rozwój handlu ograniczały jednakże opłaty celne i drogowe nakładane przez cara i wielkich feudałów, od których zwolnieni byli jedynie cudzoziemscy kupcy i mieszkańcy wsi i osad kościelnych posiadających immunitet.
Handel zewnętrzny prowadzili kupcy głównie weneccy, genueńscy i dubrowniccy. Kupcy dubrowniccy uzyskali przywilej swobody handlu w 1230 roku od cara Iwana Asena II na przywóz drogich tkanin, wyrobów ze złota i srebra, klejnotów, soli i oręża oraz na wywóz zboża, drewna, skóry, wosku i miodu. W 1253 roku syn Iwana Asena II, Michał I Asen potwierdził i rozszerzył ten przywilej zwalniając ponadto kupców dubrownickich od wszelkich ceł i myt. Zawarte wówczas porozumienie antyserbskie przewidywało podobne ulgi dla kupców bułgarskich udających się do Dubrownika.
Struktura społeczna.
Wielcy właściciele ziemscy.
Największym właścicielem ziemskim w państwie była rodzina carska i grupa wielkich bojarów wywodzących się częściowo z drobnego bojarstwa słowiańskiego, częściowo spośród arystokracji i pronojarów bizantyńskich, którzy otrzymali nadania ziem w Bułgarii po 971 roku, częściowo spośród wodzów plemion pieczyńskich i kumańskich osadzonych w Bułgarii przez cesarza bizantyńskiego w zamian za obowiązek pełnienia służby wojskowej. Element kumański zwiększył się jeszcze za panowania Asenowiczów, gdy kumańskie oddziały posiłkowe odgrywały znaczną rolę w działaniach wojennych bułgarskich władców. Wielka własność bojarska w okresie drugiego państwa stale rosła kosztem drobnej własności bojarskiej i wolnej ludności chłopskiej.
Drobni bojarzy posiadający pronoje nadane im przez cesarzy bizantyńskich a potem przez carów w zamian za obowiązek służby wojskowej byli w okresie władzy centralnej zmuszani do przechodzenia na służbę wielkich feudałów i Kościoła – stawali się pronojarami feudałów. Zanikła też przekazywana dziedzicznie wolna własność chłopska – "basztiny". Wolni chłopi – "basztinicy" – wyzbywając się własnej ziemi na rzecz wielkich feudałów w zamian za opiekę przechodzili w szeregi ludności zależnej – "parików". Wiele wsi przeszło w ręce Kościoła i bojarów drogą nadań carskich na mocy dokumentów zwanych "chryzowuli" (dosłownie: "złote pieczęcie"). W II połowie XIII wieku klasztor św. Jerzego Szybkiego (Georgi Gorgos) położony na wzgórzu Wirgino pod Skopje posiadał 30 wsi.
Majątek feudalny dzielił się na dwie części: gospodarstwo własne feudała składające się z dworu, ogrodu, ziemi ornej, winnicy, pastwiska, łąki, lasu, rzeki i jeziora oraz ziem zależnych chłopów podzielonych między dwory chłopskie tzw. "stasi". Podobnie zorganizowana była wielka własność kościelna tzw. "metochy". Za naruszenie praw własności groziły ostre kary. Urzędnicy carscy nie mieli prawa wstępu na ziemie kościelne posiadające immunitet gospodarczy i sądowy. Podobne przywileje posiadali częściowo również wielcy bojarzy.
Chłopi.
Ludność wiejska dzieliła się na grupy różniące się zakresem posiadanych praw:
Przekształcenie ludności wolnej w zależną następowało bądź to w drodze nadania jej przez cara wraz z ziemią feudałowi, bądź przez osadzenie kolonistów w opuszczonych wsiach, sieliszczach lub na ziemiach obejmowanych po raz pierwszy pod uprawę. Osadników zwano "obcymi ludźmi" i obdarzano przywilejami, by ich zachęcić do osiedlenia. Czasem dochodziło do zagarniania ziemi przemocą. Częściej chłopi rezygnowali z niezależności samorzutnie uciekając przed obciążeniami daninami na rzecz państwa, klęskami żywiołowymi lub wojennymi.
Miasta.
W XIII wieku intensywnie rozwijały się miasta będące zazwyczaj twierdzami. Zamki w Starej Płaninie, Rodopach i wzdłuż granicy bizantyńskiej pozostały jednak nadal tylko ośrodkami administracyjnymi i wojskowymi. U ich podnóża czasem powstawały podgrodzia, w których pracowali rzemieślnicy i które przejmowały rolę osad targowych. Bizantyński kronikarz z XIV wieku Nicefor Gregoras nazwał Messembrię: "wzorowym i ludnym miastem". Godfryd z Villehardouin uważał Płowdiw za "jedno z trzech najpiękniejszych miast Cesarstwa Bizantyńskiego". Miasto dzieliło się na twierdzę (akropol) – siedzibę władz i obszerne, także obwarowane, miasto kupców i rzemieślników.
Perłą miast bułgarskich była stolica Tyrnowo. Dzieliło się ono na kilka części. Centrum miasta stanowiło wzgórze "Carewac", na którym mieściła się siedziba cara, patriarchy i wyższych dostojników carskich i kościelnych. Pałac carski składał się z sali tronowej, dworskiej cerkwi, stanowiącej również nekropolię władców, licznych pomieszczeń mieszkalnych, magazynów żywnościowych i cystern na wodę pozwalających na samodzielną obronę wzgórza. Na sąsiednim rozległym wzgórzu "Trapezica" mieściły się dwory bojarstwa tyrnowskiego tworzącego patrycjat wielkich miast bułgarskich. Pozostali mieszkańcy miasta: "naród" lub "prości ludzie", wśród których wyróżniano "średnich mieszczan" i "biednych" ("niszczi"), zamieszkiwali tereny leżące u podnóża obydwu wzgórz, zwane później "Dolną" lub "Asenową Machałą". Do miasta napływali również Grecy, Ormianie, Żydzi i przybysze z Europy zachodniej. Istniała dzielnica tej ludności nazwana z turecka "Frenkhisar", a także osobny kwartał żydowski. Na osobnym wzgórzu zwanym "Świętą Górą" zamieszkiwali mnisi. Cerkwie wznosili zarówno carowie jak i bojarzy w obrębie swych rezydencji. Do najsławniejszych, częściowo zachowanych cerkwi z tego okresu należą cerkiew Dymitra Sołuńskiego zbudowana przed 1185 rokiem i cerkiew 40 męczenników wzniesiona przez Iwana Asena II po 1230 roku.
Organizacja państwa.
Administracja.
Organizacja drugiego państwa bułgarskiego opierała się na wzorach bizantyńskich dostosowanych do potrzeb lokalnych. Władca nosił tytuł cara i samowładcy ("basileus kai autokrator"). Tron był dziedziczny. Dwór carski urządzony był na wzór pałacu cesarskiego w Konstantynopolu. Obowiązywał w nim ceremoniał bizantyński, jakkolwiek nieco uproszczony. Dostojnicy i urzędnicy carscy nosili honorowe rangi dworskie, które nadawał car, które uprawniały do noszenia określonych ozdób i odznaczeń oraz pobierania dochodów.
Istniały następujące rangi:
Władzę cara przynajmniej nominalnie ograniczała "Rada Bojarska" ("sinklit" lub "bulewterion"). Administracja carstwa, liczna i zróżnicowana, była w dokumentach określana "sługami cesarskimi" (starobułg.: "rabotniki carstwa"). Byli to:
Podział administracyjny i armia.
Carstwo podzielone było na prowincje zwane "ziemiami" (starobułg. pochodzący z greckiego termin: "chora"). W 1230 za Iwana Asena II istniało 8 chor: belgradzka, tyrnowska, karwuńska (obecnie Dobrudża wokół Bałcziku), kryńska (okręg Kazanłyku), borujska (okręg Starej Zagory), skopijska, dewolska i prilepska. Namiestnik prowincji nosił bizantyński tytuł "duksa", a następnie "kefaliji". Chory dzieliły się na mniejsze okręgi "katepanikiony" z "katepanami" zwanymi niekiedy "żupanami". Katepanikion obejmował kilka grodów i wspólnot wiejskich ("obszczin"). Na czele wspólnot stała starszyzna (tzw. "kniaziowie" lub "kmetowie wiejscy"). Ważniejsze zamki posiadały własne garnizony i dowódców ("kastrofylaksów").
Wojsko tworzono z kontyngentów przyprowadzanych przez namiestników prowincji i bojarów. Liczebność armii nie przekraczała 12-15 tysięcy wojowników, przeważnie konnych. Stąd wielkie znaczenie miały posiłkowe oddziały kumańskie lub tatarskie.
W kwestiach prawnych korzystano z wyciągów z bogatego współczesnego prawodawstwa bizantyńskiego adaptowanego do potrzeb bułgarskich oraz z "Zakonu sudnyj ljudem" z okresu I państwa.
Daniny.
Ludność wolna płaciła tylko daniny na rzecz państwa. Paricy zarówno na rzecz państwa jak i panów feudalnych. Jedynie ludność zależna osiadła w dobrach objętych immunitetem zwolniona była z danin.
System danin był rozbudowany.
W XIII wieku wzrastało znaczenie powinności pieniężnych (dimnica), większość kar i opłat ściąganych było w pieniądzu, na powinność pieniężną zamieniono również prisielicę.
Sztuka.
Architektura.
Architektura drugiego państwa bułgarskiego rozwijała się pod wpływem bizantyńskim i dalszym jeszcze wschodnim, przekazując elementy architektury i zdobnictwa bizantyńskiego na zachód do Serbii i Dalmacji. Badanie sztuki bułgarskiej tego okresu jest bardzo trudne, gdyż niemiłosiernie obeszli się z zabytkami sztuki carstwa tyrnowskiego Turcy i czas. Ze wspaniałości Tyrnowa, wielkiego centrum kultury bułgarskiej, zostały tylko drobne szczątki, zniszczone dodatkowo w 1913 roku przez trzęsienie ziemi.
W XII i XIII wieku zanikał powoli dawny tradycyjny typ bazyliki trójnawowej, krytej drewnianym stropem. Reprezentuje go jeszcze wzniesiona w 1230 lub 1232 roku cerkiew Czterdziestu Męczenników w Tyrnowie. Coraz rzadszy staje się też typ świątyni w kształcie krzyża greckiego krytego kopułą, reprezentowany przez XIV-wieczną cerkiew św. św. Piotra i Pawła w Tyrnowie i niektóre cerkwie Nesebyru. W nowych świątyniach filary podtrzymujące kopułę zostały zastąpione okrągłymi kolumnami, a boczne pastoforia zostały zasklepione płaskimi kopułami otaczającymi z czterech stron kopułę główną. Wydłużeniu uległo zakończone apsydą prezbiterium, a nad narteksem została wzniesiona osobna wieża z kopułą. Niezwykle ciekawie została ukształtowana i rozczłonkowana strona zewnętrzna tych cerkwi. Ściany ożywione są dużymi ślepymi arkadami, które obiegają cały budynek. Niejednokrotnie nad nimi biegnie drugi fryz mniejszych arkad. Tak na przykład apsydę cerkwi św. Jana Aliturgitosa w Nesebyrze obiegają dwa poziome rzędy arkad. Całości dopełnia barwna kompozycja wykonana z różnokolorowej cegły ceramicznej układanej w zróżnicowane wzory geometryczne.
Najczęściej występującym typem cerkwi były jednak nie wielokopułowe cerkwie wzorowane na bizantyńskich, lecz proste cerkwie jednonawowe. Sklepienie tych cerkwi, wznoszone nad zbudowaną na planie kwadratu nawą wzmacniane było dwoma, a później nawet czterema wewnętrznymi pilastrami. Do tego typu należały zapewne cerkwie bojarskie odkryte na Trapezicy w Tyrnowie oraz zachowana dwukondygnacyjna cerkiew wzniesiona w I połowie XIII wieku przez Iwana Asena II w Stanimachos pod Płowdiwem, na obszarze zamku. Podłużne wnętrze cerkwi w Stanimachos podzielone jest słupami na trzy części. Nad środkową częścią świątyni wpisaną w kwadrat wznosi się wsparta na pilastrach kopuła. Z narteksu wyrasta okrągła wieża, element który w architekturze bałkańskiej pojawia się dopiero w XIII wieku, prawdopodobnie pod wpływem architektury łacińskiej. W Bojanie zachowała się dwupoziomowa cerkiew na planie krzyża. Została ona dobudowana do pierwszej cerkwi bojańskiej około 1259 roku przez sewastokratora Kałojana i jego żonę Desisławę. Dolna kondygnacja cerkwi służy jako krypta grobowa rodziny fundatora.
Kolejny okres rozkwitu architektury bułgarskiej przypada na lata panowania Iwana Aleksandra. Z inicjatywy cara wzniesiono liczne nowe cerkwie i wyremontowano stare. Zachowało się kilkanaście cerkwi z tego okresu: cerkiew św. Piotra w Berende, cerkiew św. Teodora w Boboszewie, cerkiew św. św. Piotra i Pawła w Tyrnowie i cerkiew świętego Jana Teologa w Monasterze Zemeńskim, pomiędzy Sofią a Kiustendiłem.
Jednocześnie z architekturą kościelną rozwijało się też budownictwo obronne i pałacowe. Jego szczątki przetrwały w postaci resztek monumentalnych murów i baszt obronnych pałacu w Tyrnowie. Zachowały się również fragmenty donżonów w Czerweniu, niedaleko Ruse, w Widyniu i w Rodopach, przede wszystkim w Stanimachos i w Ustra nad rzeką Ardą.
Malarstwo.
Szkoła tyrnowska.
Równolegle z architekturą rozwijało się w okresie drugiego państwa malarstwo ścienne nawiązujące do wzorów bizantyńskich. Do najstarszych zabytków malarstwa tyrnowskiego należą szczątki fresków z cerkwi Czterdziestu Męczenników. Zachowało się kilka scen ewangelicznych oraz scen z życia świętych i fragmenty ilustracji kalendarza kościelnego – wzorowane na malarstwie miniaturowym zdobiącym kodeksy z menologiami (żywotami świętych). Sposób rozmieszczenia ilustracji w szeregu prostokątnych pól na ścianach narteksu, oddzielonych nie elementami architektonicznymi lecz wąskimi pasmami ściany świadczy o odstępowaniu XIII-wiecznego malarstwa bułgarskiego od tradycji malarstwa monumentalnego. Fragmenty fresków odkryte w niektórych cerkwiach Trapezicy w Tyrnowie i w cerkwiach w dolinie Rusenski Łom wykazują wpływy realistyczne sztuki bizantyńskiej, być może charakterystyczne dla całej tyrnowskiej szkoły malarskiej rozwijającej się w XIII i XIV wieku.
Najwspanialszym zabytkiem tej szkoły są malowidła z cerkwi bojańskich. Około 1259 roku po dobudowaniu do już istniejącej drugiej z cerkwi bojańskich, ściany obydwu świątyń pokryto freskami. Tematyka malowideł odbiega nieco od przedstawień tradycyjnych, gdyż cerkiew budowana była jako mauzoleum, odpowiada jednak ogólnemu schematowi ikonograficznemu. Na podłużnych ścianach krypty grobowej znajdują się portrety fundatora (bułg.: "ktitor") sewastokratora Kałojana i jego żony Desisławy, a z drugiej strony cara Konstantyna Ticha i jego żony Ireny. Obok nich znajduje się scena przedstawiająca odnalezienie Jezusa w Świątyni i postaci świętych. Na sklepieniu przedstawiono cuda świętego Mikołaja Cudotwórcy. Dwie podobizny Chrystusa znajdujące się na ścianach cerkwi wzorowane były na bizantyńskich ikonach: Chrystusa Euergetesa z Konstantynopolitańskiego klasztoru pod tym wezwaniem oraz Chrystusa Chalke umieszczonego nad Bramą Brązową (Chalke) pałacu cesarskiego w Konstantynopolu. Wpływy sztuki cesarskiej stolicy zdradzają również pewne szczegóły cyklu o świętym Mikołaju Cudotwórcy. Cechami charakterystycznymi malowideł są harmonijność i posągowość postaci. Wpływ nurtu realistycznego uwidacznia się w odwzorowaniu szat, broni i w ogóle realiów pojawiających się w poszczególnych scenach. Realistyczne są również portrety fundatorów odtwarzające indywidualne rysy przedstawianych osób. Natomiast postaci carskiej pary zbliżone są do ujęcia tradycyjnego.
Ostatni wspaniały okres rozkwitu przeżyła tyrnowska szkoła malarska za panowania cara Iwana Aleksandra. Do najwybitniejszych osiągnięć malarskich tego okresu zalicza się freski w Zemenie i Boboszewej. W Zemenie w cyklu "Męki Chrystusa" zwraca uwagę ciekawie stylizowane przedstawienie uczniów ogarniętych sennością i usiłujących czuwać na modlitwie oraz odrażająca tłuszcza żydowska usiłująca pojmać Jezusa. W cerkwi boboszewskiej zdrajca Judasz z Kariotu wisi haniebnie na krzyżu. Postaci są stylizowane: wydłużone i wygięte w kształt litery "S". Nadal też wykazują silne cechy realistyczne, obce tradycjom monumentalnego malarstwa bizantyńskiego, przypominające sztukę włoskiego Ducenta czy Trecenta.
Malarstwo tablicowe.
Zachowane ikony z okresu drugiego państwa, wykonane temperą na drewnianej desce, świadczą o talencie i dojrzałości technicznej mistrzów bułgarskich. Do arcydzieł bułgarskiego malarstwa ikonowego sprzed podboju tureckiego należy "Zwiastowanie" z cerkwi świętego Klemensa w Ochrydzie, z XI lub XII wieku; niezwykły święty Jerzy w koronie, siedzący na tronie, pochodzący z rejonu Płowdiwu, z końca XIII wieku; czternastowieczna "Matka Boska Eleusa" z Nesebyru; ikona-dyptyk Dziewicy Marii i świętego Jana Teologa z monasteru w Poganowie, zapewne mniej więcej z 1390 roku, oraz prawdopodobnie czternastowieczne "Ukrzyżowanie" Bułgarowa. Wszystkie odznaczają się świetną techniką i kolorystyką. Jedna z najbardziej czczonych ikon bułgarskich z tego okresu, cudowna "Dziewica" z Baczkowa, nosi napis gruziński, mówiący, że ofiarowali ją monasterowi w 1311 roku dwaj bracia Gruzini.
Malarstwo miniaturowe.
Oprócz sztuki monumentalnej w okresie panowania Iwana Aleksandra rozkwitła również wykwintna sztuka dworska, pozostająca pod bezpośrednim wpływem bizantyńskiego malarstwa miniaturowego. Do zabytków tego malarstwa należą: wykonany dla cara bułgarski przekład kroniki Manassesa i opowieść o wojnie trojańskiej oraz Ewangeliarz z 1356 roku. "Historyczny synopsis" Konstantego Manassesa przepisany w latach 1344–1345 zawiera ponad dwadzieścia miniatur przedstawiających różne wydarzenia z dziejów Bułgarii, zwłaszcza wielkich bitew z okresu panowania chana Kruma i cara Samuela Komitopula. Między innymi podobiznę chana Kruma pijącego z czaszki zabitego cesarza Nicefora, a dalej tegoż Kruma pokonanego przez cesarza Leona Armeńczyka. Na innym miejscu Rusów atakujących Bułgarię w 969 roku pod wodzą Światosława, a potem rozbitych przez cesarza Jana Tzimiskesa. Miniatury dostarczają wiadomości o bułgarskiej architekturze, militariach i ceremoniale dworskim. Ewangeliarz cara Iwana Aleksandra zawiera 366 miniatur ilustrujących głównie sceny ewangeliczne. Pośród wielu ciekawych pomysłów ilustratorów na uwagę zasługuje przyodziany w szaty prawosławnego biskupa, wskrzeszony z martwych Łazarz. Szczególnie interesujące dla dziejów Bułgarii są wizerunki cara Iwana Aleksandra i jego rodziny w złotych, szkarłatnych i purpurowych szatach. Car poufale gawędzi z poszczególnymi ewangelistami, a w scenie Sądu Ostatecznego zajmuje poczesne miejsce pośród dusz błogosławionych.
Srebrny wiek literatury bułgarskiej.
Ożywienie umysłowe.
Lata panowania Iwana Aleksandra przyniosły też wyraźne ożywienie religijne. Na przełomie XIII i XIV mnich grecki Grzegorz Synaita zaczął nauczać ascetycznych praktyk prowadzących do mistycznego obcowania z Bogiem, początkowo na górze Athos, a następnie w założonej przez siebie pustelni w Parorii, na pograniczu bułgarsko-bizantyńskim w górach Strandża. Ruch nazwany hezychastycznym szybko rozprzestrzenił się po monasterach słowiańskich i greckich. Hezychaści dążyli do oglądania wiekuistej światłości, jaka objawiła się apostołom na górze Tabor. Droga do tego wiodła przez pokutę, oczyszczanie się z ziemskich namiętności i kontemplację. Zalecali odmawianie modlitwy Jezusowej, której miały towarzyszyć ćwiczenia oddechowe i odpowiednia postawa. W Bułgarii głównym nauczycielem hezychazmu stał się Teodozy Tyrnowski. Ruch hezychastyczny zacieśnił poczucie wspólnoty prawosławnej pomiędzy Grekami, Bułgarami i Serbami przyczyniając się jednocześnie do wzmożenia wpływów bizantyńskich.
W chylącym się ku upadkowi państwie wraz z rozkwitem kultury dworskiej i szerzeniem się ruchu ascetyczno-mistycznego, być może nie bez związku z epidemią roku 1348, nastąpił rozkład obyczajów i pojawiły się w wielkiej ilości zabobony i herezje. Adamici, na dawnych uroczyskach pogańskich odprawiali nocne orgie; przybyły z Konstantynopola mnich Teokryt składał ofiary pod świętym dębem, a mniszka Irina z Sołunia w otoczeniu swych zwolenników wprawiała lud w zgrozę rozwiązłością. Pojawili się znowu bogomili i warlaamici.
Tyrnowska szkoła piśmiennictwa.
Mecenat cara, a z drugiej strony ferment religijny i umysłowy w Bizancjum przyczyniły się do powstania i krótkiego choć świetnego rozwoju piśmienniczej szkoły tyrnowskiej. Za jej twórcę uważa się Teodozego Tyrnowskiego, ucznia Grzegorza Synaity, twórcy ruchu hezychastycznego. Teodozy na wzór pustelni mistrza w Parorii założył około 1350 roku monaster w Kilifarewie pod Tyrnowem. W krótkim czasie Monaster Kilifarewski stał się ośrodkiem piśmiennictwa i promieniowania hezychazmu. Dzięki kontaktom Teodozego z Athosem i Konstantynopolem w szkole tyrnowskiej rozwinęło się piśmiennictwo religijne ściśle związane z ówczesnym piśmiennictwem bizantyńskim. Powstały liczne hagiografie rozwijające twórczo schematy opracowane w X wieku przez Symeona Metafrastesa. Rozwinął się też własny styl szkoły charakteryzujący się bogactwem wymyślnych ozdób retorycznych, nazywany "splataniem słów".
Uczniem Teodozego był najwybitniejszy bułgarski pisarz XIV wieku Eutymiusz, zajmujący w latach 1375-1393 tron patriarszy w Tyrnowie. Pozostawił on po sobie bogatą spuściznę piśmienniczą: mowy pochwalne, objaśnienia dogmatów wiary i obrzędów liturgicznych oraz żywoty świętych. Twórczość Eutymiusza cechuje się bogactwem języka operującego licznymi porównaniami i przenośniami oraz poetycznym ujęciem natury. Eutymiusz dużo miejsca poświęca przeszłości Bułgarii, co może świadczyć o tym, że w zagrożonym przez Turków kraju budziły się wśród jego czytelników gorące uczucia patriotyczne. Eutymiusz przeprowadził również reformę ortografii bułgarskiej i oczyścił od skażeń i zniekształceń wiele ksiąg kościelnych.
Eutymiusz pozostawił po sobie uczniów, którzy kontynuowali jego prace. Do najsławniejszych należą Cyprian i Grzegorz Cambłak oraz Konstantyn Kostenecki, którzy po upadku Tyrnowa przenieśli tradycje tyrnowskiej szkoły piśmienniczej daleko poza granice Bułgarii. Grzegorz Cambłak przebywał w latach 1401-1406 jako wysłannik patriarchy Konstantynopola w Mołdawii. Stamtąd udał się do Moskwy, gdzie występował przeciwko pretensjom patriarchy moskiewskiego do zwierzchności nad Kijowem. Poparty przez Jagiełłę i Witolda został w 1415 roku obrany patriarchą kijowskim. W 1418 roku jako przedstawiciel duchowieństwa rusko-litewskiego wziął udział w obradach soboru w Konstancji jako zwolennik unii Kościołów. Był autorem mów pochwalnych i panegiryków; jeden z nich poświęcił Eutymiuszowi. Pozostawił barwny opis oblężenia Tyrnowa przez Turków i losów jego mieszkańców po upadku miasta, a także wiele pism o treści religijnej. Cyprian, stryj Cambłaka, osiadł w granicach Rusi Moskiewskiej. W 1389 roku został metropolitą moskiewskim. Pozostawił liczne dzieła o treści religijnej. Konstantyn Kostenecki przeniósł się do Serbii, gdzie związał się z dworem Stefana Łazarzewicza (1389-1427). Opracował między innymi obszerną biografię tego władcy. Dzięki działalności wielu przedstawicieli szkoły tyrnowskiej w Serbii i na ziemiach ruskich rozpowszechniły się w drugiej połowie XIV wieku wpływy kultury bułgarskiej oraz wpływy języka i ortografii starobułgarskiej w języku literackim i kościelnym ruskim.
Literatura świecka.
W XIV-wiecznej Bułgarii rozwinęła się też literatura świecka. Do popularnych utworów należał "Fizjolog", czyli "Słownik przyrodniczy", zawierający opis minerałów, roślin i zwierząt oraz ich znaczenia duchowego i moralnego. Znane był opowieści o wojnie trojańskiej i czynach Aleksandra Wielkiego tzw. "Aleksandria", przełożone z języka greckiego. W XIV wieku wzrosło zainteresowanie przeszłością Bułgarii, powstały przekłady trzech kronik greckich: Georgiosa Hamartolosa z IX wieku, z kontynuacją Szymona Logotety z X wieku, Zonarasa i Konstantyna Manassesa z XII wieku. W Tyrnowie prowadzono działalność rocznikarską. W początkach XV wieku nieznany autor ułożył krótką kronikę opisującą ostatnie lata istnienia państwa bułgarskiego i dzieje walk prowadzonych z Turkami. Rozwijało się również piśmiennictwo zwane apokryficznym, oparte częściowo na przekładach z języka greckiego, częściowo będące twórczością oryginalną. Zajmuje się ono życiem wiejskim, uprawą roli, kwestiami urodzaju, chorób, zdrowia. Inna grupa apokryfów odzwierciedla zainteresowania religijne ludności niezgodne z ortodoksją. Do tego typu utworów należą: "Widzenie Izajasza", "Enoch" i "Rozmowa trzech świętych". Najciekawszym może z apokryfów jest "Mędrzec" ("Razumnik"), który w formie pytań i odpowiedzi porusza szereg zagadnień interesujących współczesnych, między innymi jak powstała ziemia i kto ją podtrzymuje, jak powstał pierwszy człowiek, kto pierwszy zajął się rolnictwem, kto krawiectwem itd.
Podbój turecki położył kres rozwijającemu się piśmiennictwu bułgarskiemu. Cerkwie i klasztory zostały podporządkowane patriarsze Konstantynopola, a szereg wyższych stanowisk objęli Grecy, co spowodowało częściową hellenizację duchowieństwa i piśmiennictwa. Zniknął dwór carski jako centrum kulturalne. Przetrwało jedynie piśmiennictwo ludowe kościelne i apokryficzne zaspokajające potrzeby szerokich rzesz ludności, które pod jarzmem tureckim zachowało poczucie religijnej i etnicznej odrębności.

</doc>
<doc id="1691706" url="https://pl.wikipedia.org/wiki?curid=1691706" title="Anay Tejeda">
Anay Tejeda

Anay Tejeda (ur. 3 kwietnia 1983) – kubańska lekkoatletka, płotkarka.
Osiągnięcia.
Tejeda dwukrotnie reprezentowała swój kraj na igrzyskach olimpijskich, podczas igrzysk w Atenach w 2004 odpadła w eliminacjach, 4 lata później w Pekinie nie ukończyła biegu półfinałowego.
Jest również medalistką wydarzeń sportowych w konkurencji biegu sztafet 4 × 100 m, m.in. brązową medalistką igrzysk panamerykańskich z Rio de Janeiro.

</doc>
<doc id="1691707" url="https://pl.wikipedia.org/wiki?curid=1691707" title="Anay Quesada Tejeda">
Anay Quesada Tejeda



</doc>
<doc id="1691715" url="https://pl.wikipedia.org/wiki?curid=1691715" title="Franz Hengsbach">
Franz Hengsbach

Franz Hengsbach, (ur. 10 września 1910 w Velmede, zm. 24 czerwca 1991 w Essen) – niemiecki duchowny katolicki, kardynał, biskup ordynariusz Essen.
Życiorys.
Studia seminaryjne rozpoczęte w Paderborn ukończył we Fryburgu Bryzgowijskim. Studiował także na Wydziale Teologicznym w Monachium. Po święceniach kapłańskich, które przyjął 13 marca 1937 roku, pracował jako duszpasterz w archidiecezji Paderborn, będąc także sekretarzem Komitetu Centralnego Katolików Niemieckich oraz przewodniczącym Archidiecezjalnego Wydziału Duszpasterskiego.
20 sierpnia 1953 roku Pius XII wyniósł go do godności biskupa tytularnego Cantano i mianował jednocześnie biskupem pomocniczym Paderborn. 18 listopada 1957 roku został przeniesiony na stolicę biskupią w Essen. Uczestnik Soboru Watykańskiego II. Założyciel organizacji Episkopatu Niemiec pod nazwą "Adveniat", pomagającej Kościołowi w Ameryce Łacińskiej. Od 10 października 1961 roku, do 22 maja 1978 roku biskup polowy RFN.
Jan Paweł II wyniósł go 28 czerwca 1988 roku do godności kardynalskiej z tytułem prezbitera Nostra Signora di Guadalupe a Monte Mario. Zmarł w Essen, pochowany w podziemiach katedry w Essen.

</doc>
<doc id="1691722" url="https://pl.wikipedia.org/wiki?curid=1691722" title="Willian (ur. 1988)">
Willian (ur. 1988)

Willian, właśc. Willian Borges da Silva (ur. 9 sierpnia 1988 w Ribeirão Preto) – brazylijski piłkarz występujący na pozycji napastnika w angielskim klubie Fulham. W latach 2011–2019 reprezentant Brazylii.
Kariera klubowa.
Wczesna kariera.
Swoją piłkarską karierę rozpoczął w 2004 roku w juniorskich drużynach klubu Corinthians Paulista, występującym w jego rodzinnej brazylijskiej lidze. Od 2005 roku zawodnik zaczął grę w pierwszej drużynie klubu z Brazylii. Willian grał w São Paulo aż do 2007 roku, kiedy to w letnim okienku transferowych przeniósł się do ukraińskiego klubu Szachtar Donieck.
Szachtar Donieck.
Brazylijczyk podpisał z drużyną 5-letni kontrakt, zostając wykupiony za 19 milionów dolarów. W swoim debiutanckim sezonie na Ukrainie Willian zaliczył 20 występów w barwach drużyny, nie zdobywając żadnej bramki. Dopiero w sezonie 2008/2009 piłkarz zdobył swoje pierwsze gole w lidze dla drużyny z Doniecka. Ponadto gracz zaliczył 13 występów w europejskich pucharach strzelając 2 gole dla Szachtaru.
Anży Machaczkała.
31 stycznia 2013 za 35 milionów euro przeszedł do klubu rosyjskiego oligarchy Sulejmana Kierimowa, Anży Machaczkała. Podpisał 5-letni kontrakt, ale wraz z zakończeniem sezonu 2012/13 zdecydował się opuścić klub.
Chelsea.
28 sierpnia 2013 roku podpisał pięcioletni, z sumą odstępnego 39 milionów euro kontrakt z angielską Chelsea. Swojego pierwszego gola w jej barwach zdobył w spotkaniu z Norwich City, wygranym 3:1. W sezonie 2014/15 zdobył mistrzostwo Anglii, a także Puchar Ligi Angielskiej. W sezonie 2016/17 zdobył drugie mistrzostwo Anglii. W sezonie 2018/19 wygrał po raz drugi Ligę Europy. W 2020 roku oficjalna strona Chelsea poinformowała, że Willian odejdzie z klubu po wygaśnięciu kontraktu.
Arsenal.
14 sierpnia 2020 roku podpisał 3-letni kontrakt z Arsenalem. Pierwszego i zarazem jedynego gola w kampanii 2020/21 zdobył w zwycięskim meczu 3:1 z West Bromem. Po zakończeniu sezonu odszedł do brazylijskiego Corinthians Paulista. 
Kariera reprezentacyjna.
Willian zaliczył 11 występów w reprezentacji Brazylii do lat 20. Razem z kadrą wystąpił 8 razy w South American Cup i 3 razy na Mistrzostwach Świata U-20. 10 listopada 2011 będąc zawodnikiem Szachtaru zadebiutował w seniorskiej reprezentacji Brazylii w towarzyskim meczu przeciwko Gabonowi. Pierwszego gola zdobył w wygranym 5:0 meczu z Hondurasem.
Sukcesy.
Szachtar Donieck
Chelsea
Reprezentacyjne
Indywidualne

</doc>
<doc id="1691728" url="https://pl.wikipedia.org/wiki?curid=1691728" title="Sztuczna skóra">
Sztuczna skóra



</doc>
<doc id="1691737" url="https://pl.wikipedia.org/wiki?curid=1691737" title="Sobór Uspieński">
Sobór Uspieński



</doc>
<doc id="1691738" url="https://pl.wikipedia.org/wiki?curid=1691738" title="Piaskowa (dopływ Regi)">
Piaskowa (dopływ Regi)

Piaskowa – struga w woj. zachodniopomorskim, lewy dopływ rzeki Regi o długości 18 km. 
Piaskowa wypływa z jeziora Piaski na Wysoczyźnie Łobeskiej, w gminie Radowo Małe, zaraz wpływając na teren gminy Resko. Płynie w kierunku północno-zachodnim przez Święciechowo, następnie koło dawnego młyna Grzmikoło przyjmuje duży dopływ Wilkową. Dalej przepływa przez stawy w parku w Żerzynie i uchodzi do Regi.
Według danych regionalnego zarządu gospodarki wodnej gatunkiem dominującym w wodach Piaskowej jest głowacz białopłetwy, będącym gatunkiem chronionym.
Administratorem wód Piaskowej jest Regionalny Zarząd Gospodarki Wodnej w Szczecinie. Utworzył on dwa obwody rybackie, który obejmują wody strugi. Pierwszy obejmuje jezioro Piaski oraz 50 metrów wypływu strugi z jeziora. Drugi obwód obejmuje odcinek Piaskowej, 50 m od wypływu z jeziora Piaski do jej ujścia do rzeki Regi, wraz z wodami jej dopływów – z wyłączeniem wód obiektu stawowego zlokalizowanego na rzece Wilkowej w rejonie miejscowości Maliniec.
Nazwę "Piaskowa" wprowadzono urzędowo 1948 roku, zastępując poprzednią niemiecką nazwę "Paatziger Bach".

</doc>
<doc id="1691740" url="https://pl.wikipedia.org/wiki?curid=1691740" title="Piaskowa">
Piaskowa



</doc>
<doc id="1691741" url="https://pl.wikipedia.org/wiki?curid=1691741" title="Torri di Latemar">
Torri di Latemar

Torri di Latemar lub Campanili di Latemar (niem. "Latemartürme") – masyw w Alpach Fleimstalskich, w Alpach Wschodnich. Leży w regionie Trydent-Górna Adyga, w północnych Włoszech. W masywie tym znajduje się kilka szczytów, z których najwyższy ma wysokość 2814 m. Szczyty te mają strzelisty, "wieżowaty" kształt, stąd też ich nazwa.

</doc>
<doc id="1691744" url="https://pl.wikipedia.org/wiki?curid=1691744" title="Rolling Stone Original">
Rolling Stone Original

Rolling Stone Original – album grupy Nickelback wydany w roku 2005 (zob. 2005 w muzyce).
Opis albumu.
Rolling Stone Original - minialbum kanadyjskiego zespołu rockowego Nickelback, wydane we wrześniu 2005 roku w formie promocyjnej, przez wytwórnię Roadrunner Records. Minialbum zawiera 4 utwory zagrane w wersji akustycznej, podczas sesji dla "Rolling Stone". Na albumie znalazł się także premierowy utwór "Photograph", który znalazł się na wydanej miesiąc później płycie "All the Right Reasons". Poza tym zespół zaprezentował dwa utwory z albumu "Silver Side Up", oraz jeden z krążka "The Long Road". Utwory "Someday" oraz "Too Bad" nagrane podczas tej sesji, znalazły się w późniejszym czasie na stronie B singla z utworem "If Everyone Cared". Utwór "Photograph" trafił na stronę B singla z utworem "Far Away". Minialbum ukazał się jedynie w Stanach Zjednoczonych.
Twórcy.
Nickelback
Produkcja

</doc>
<doc id="1691747" url="https://pl.wikipedia.org/wiki?curid=1691747" title="Cimon del Latemar">
Cimon del Latemar

Cimon del Latemar (niem. "Diamandidturm") – szczyt w Alpach Fleimstalskich, w Alpach Wschodnich. Leży w regionie Trydent-Górna Adyga, w północnych Włoszech. Szczyt ten sąsiaduje z Torri di Latemar na wschodzie oraz z Torre Christomannos na zachodzie.

</doc>
<doc id="1691748" url="https://pl.wikipedia.org/wiki?curid=1691748" title="Trzeci rząd Jana Alfreda Chanerley-Łokcikowskiego">
Trzeci rząd Jana Alfreda Chanerley-Łokcikowskiego



</doc>
<doc id="1691749" url="https://pl.wikipedia.org/wiki?curid=1691749" title="Parafia Przenajświętszej Trójcy w Czarnym Dunajcu">
Parafia Przenajświętszej Trójcy w Czarnym Dunajcu

Parafia Najświętszej Trójcy w Czarnym Dunajcu – rzymskokatolicka parafia w Czarnym Dunajcu, przynależąca do dekanatu Czarny Dunajec w archidiecezji krakowskiej.
Historia.
Na początku był tam drewniany kościół założony w 1552 roku, kilka wieków później, a dokładnie 9 listopada 1787 roku, kościół uległ spaleniu. Następnie zbudowano nowy kościół w 1887 roku, ukończono budowę w 1871 roku przez ks.proboszcza Jana Komperdę. Od 1994 roku proboszczem został Józef Gil, który przeprowadził wiele remontów w świątyni. Od 2005 roku proboszczem został ks.Kazimierz Koniorczyk, który przeprowadził małe zmiany dokoła kościoła (nowy chodnik), zmarł 30 grudnia 2007 roku po ciężkiej chorobie.

</doc>
<doc id="1691754" url="https://pl.wikipedia.org/wiki?curid=1691754" title="Drugi rząd Jana Alfreda Chanerley-Łokcikowskiego">
Drugi rząd Jana Alfreda Chanerley-Łokcikowskiego



</doc>
<doc id="1691757" url="https://pl.wikipedia.org/wiki?curid=1691757" title="Paratelmatobius">
Paratelmatobius

Paratelmatobius – rodzaj płaza bezogonowego z podrodziny Paratelmatobiinae w rodzinie świstkowatych (Leptodactylidae). 
Zasięg występowania.
Rodzaj obejmuje gatunki występujące w południowej Brazylii.
Systematyka.
Etymologia.
"Paratelmatobius": "para" „blisko”; rodzaj "Telmatobius" .
Podział systematyczny.
Do rodzaju należą następujące gatunki:

</doc>
<doc id="1691762" url="https://pl.wikipedia.org/wiki?curid=1691762" title="III koncert fortepianowy (KV 40)">
III koncert fortepianowy (KV 40)

III Koncert fortepianowy D-dur (KV 40) − dzieło stworzył W.A. Mozart. Skomponowane w lipcu 1767 roku w Salzburgu.
Zobacz też.
Katalog Köchla

</doc>
<doc id="1691766" url="https://pl.wikipedia.org/wiki?curid=1691766" title="B-przestrzeń">
B-przestrzeń



</doc>
<doc id="1691769" url="https://pl.wikipedia.org/wiki?curid=1691769" title="Jan Magiera">
Jan Magiera

Jan Magiera (ur. 30 września 1938 w Jelnej, zm. 9 lutego 2022 w Mostkach) – polski sportowiec, kolarz, dwukrotny olimpijczyk, trzykrotny mistrz Polski, specjalista w jeździe indywidualnej na czas.
Życiorys.
Czarni Radom i Broń Radom.
Karierę sportową rozpoczął w klubie Czarni Radom w 1958, początkowo jako kolarz torowy. Największe sukcesy na początku kariery osiągnął jednak w trakcie startów w 1961 w drużynie Broni Radom. W tym roku sięgnął z drużyną klubową po mistrzostwo Polski w wyścigu na 4000 m na dochodzenie, zdobył wicemistrzostwo Polski w indywidualnym wyścigu na 4000 m na dochodzenie i brązowy medal w wyścigu tandemów (z Lucjanem Józefowiczem). 28 sierpnia 1961 odebrał Józefowiczowi na jeden dzień rekord Polski w wyścigu na 4000 m na dochodzenie, wynikiem 5.06.4.
Cracovia.
Od 1964 reprezentował Cracovię, początkowo łącząc występy torowe z szosowymi.
Kariera torowa.
W 1964 zdobył brązowy medal mistrzostw Polski w indywidualnym wyścigu na 4000 m na dochodzenie, w 1965 zajął 7 m., a w 1966 15 na mistrzostwach świata w tej samej konkurencji. W 1966 był na mistrzostwach świata 11 w wyścigu drużynowym na 4000 m na dochodzenie. W tym samym roku sięgnął po swoje ostatnie medale mistrzostw Polski na torze - srebro w wyścigu na 4000 m i brąz w wyścigu na 1000 m ze startu zatrzymanego.
Kariera szosowa.
W 1964 zajął trzecie miejsce w Tour de Pologne (wygrany prolog i jeden z etapów), następnie wystąpił na mistrzostwach świata w kolarstwie szosowym, zajmując 27 m. w wyścigu indywidualnym i 8 m. w wyścigu drużynowym na 100 km oraz na Igrzyskach Olimpijskich w Tokio (73 m w wyścigu indywidualnym i 11 w wyścigu drużynowym na 100 km). W 1965 wystąpił pierwszy raz w Wyścigu Pokoju, zajmując 12 m. Rok 1966 przyniósł mu zwycięstwo w szosowym wyścigu indywidualnym mistrzostw Polski, drugie miejsce w Tour de Pologne (wygrany etap jazdy na czas). a także 36 m. w Wyścigu Pokoju (wygrał wówczas jazdę indywidualną na czas) i 10 m. w mistrzostwach świata w wyścigu drużynowym na 100 km. W 1967 zajął trzecie miejsce w Wyścigu Pokoju i 7 m. na mistrzostwach świata w wyścigu drużynowym na 100 km. W 1968 był ponownie trzeci w Wyścigu Pokoju (kolejny raz wygrał jazdę indywidualną na czas) oraz piąty z drużyną w wyścigu na 100 km na Igrzyskach Olimpijskich w Meksyku. W 1969 na mistrzostwach świata czwarte miejsce w wyścigu drużynowym na 100 km, w Wyścigu Pokoju zajął 16 m. i trzeci raz wygrał jazdę indywidualną na czas, w Tour de Pologne również wygrał jazdę indywidualną na czas i zwyciężył w klasyfikacji sprinterów. W 1970 zwyciężył w pierwszych w historii mistrzostwach Polski w jeździe indywidualnej na czas, rok później w tej samej konkurencji został wicemistrzem Polski.
Po zakończeniu kariery.
Po zakończeniu kariery sportowej pracował jako asystent Wojciecha Walkiewicza z reprezentacją Polski, a w latach 1974-1981 w klubie Stomil Dębica. Odznaczony Krzyżem Kawalerskim Orderu Odrodzenia Polski (2000).
Zginął w nieszczęśliwym wypadku 9 lutego 2022, gdy palił gałęzie, porządkując ogród przy swoim domu w Mostkach koło Starego Sącza.

</doc>
<doc id="1691771" url="https://pl.wikipedia.org/wiki?curid=1691771" title="Catherine Trautmann">
Catherine Trautmann

Catherine Trautmann (ur. 15 stycznia 1951 w Strasburgu) – francuska polityk i teolog, była minister kultury, eurodeputowana.
Życiorys.
Z wykształcenia magister teologii protestanckiej, studia ukończyła w rodzinnym Strasburgu. Od 1977 zasiada w radzie krajowej Partii Socjalistycznej, w 2000 weszła w skład prezydium zarządu tego ugrupowania.
W 1983 po raz pierwszy została radną Strasburga. W okresie 1986–1988 sprawowała mandat deputowanej do Zgromadzenia Narodowego z departamentu Dolny Ren. Przez rok reprezentowała Francję w Zgromadzeniu Parlamentarnym Rady Europy. W 1988 przez kilka miesięcy zajmowała stanowisko sekretarza stanu ds. osób starszych i niepełnosprawnych. Dwukrotnie (1989–1997 i 2000–2001) sprawowała urząd mera Strasburga.
W 1989 i w 1994 była wybierana do Parlamentu Europejskiego. W 1997 zrzekła się mandatu, obejmując stanowisko ministra kultury i komunikacji oraz rzecznika prasowego rządu w gabinecie Lionela Jospina. Pierwszy z nich zajmowała do 2000, drugie do 1998. Później przez dwa lata była komisarzem generalnym Expo 2004.
W 2004 ponownie została deputowaną do Europarlamentu. Przystąpiła do grupy Partii Europejskich Socjalistów, objęła stanowisko wiceprzewodniczącej Komisji Przemysłu, Badań Naukowych i Energii. W 2009 wybrano ją do PE na kolejną kadencję, mandat wykonywała do 2014. Została później wiceprzewodniczącą administracji metropolii Strasburga.
Odznaczona Legią Honorową V klasy oraz Orderem Sztuki i Literatury I klasy.

</doc>
<doc id="1691772" url="https://pl.wikipedia.org/wiki?curid=1691772" title="Miotom">
Miotom

Miotom – część somitów, stanowiąca zaczątek mięśni szkieletowych.
W każdy miotom wrasta odpowiedni neuromer, zapewniając mu unerwienie. Unerwienie to zachowuje się również i wówczas, gdy mięśnie przesuną się daleko od miejsc swojego pierwotnego położenia.
Miotomy oddzielone są od siebie przez przegrody (miosepta) i zbudowane z mioblastów ("myoblastus"), których liczba w piątym tygodniu życia zarodkowego szybko wzrasta. W miarę wzrostu miotomy dzielą się na:

</doc>
<doc id="1691773" url="https://pl.wikipedia.org/wiki?curid=1691773" title="IV koncert fortepianowy (KV 41)">
IV koncert fortepianowy (KV 41)

IV Koncert fortepianowy G-dur (KV 41) − dzieło skomponowane przez W.A. Mozarta. Skomponowane w lipcu 1767 roku w Salzburgu.
Zobacz też.
KV (muzyka)

</doc>
<doc id="1691774" url="https://pl.wikipedia.org/wiki?curid=1691774" title="Paul-Émile Léger">
Paul-Émile Léger

Paul-Émile Léger (ur. 26 kwietnia 1904 w Valleyfield, zm. 13 listopada 1991 w Montrealu) – kanadyjski duchowny katolicki, sulpicjanin, kardynał, arcybiskup metropolita Montrealu. 
Życiorys.
Po przyjęciu święceń kapłańskich 25 maja 1929 wstąpił do zgromadzenia sulpicjanów. Studiował prawo kanoniczne w Paryżu, był wykładowcą i wychowawcą nowicjuszy w instytutach formacyjnych Towarzystwa Sulpicjańskiego we Francji, Japonii i Kanadzie. Mianowany 25 marca 1950 arcybiskupem Montrealu, 12 stycznia 1953 zaś kardynałem prezbiterem tytułu Santa Maria degli Angeli. Poświęcił się przede wszystkim służbie ubogim i potrzebującym, starając się zaspokajać ich rzeczywiste potrzeby. Uczestniczył w obradach Soboru Watykańskiego II, zabierał głos w dyskusjach o liturgii, o źródłach objawienia, środkach społecznego przekazu, eklezjologii i wolności religijnej. 20 kwietnia 1968 złożył rezygnację z urzędu arcybiskupa Montrealu i poświęcił się pracy w leprozorium w Ngozi w Rwandzie. Ta decyzja wywołała wiele żywych reakcji na świecie. Uczestnik czterech konklawe w 1958, 1963 oraz obu w 1978. Obok Stefana Wyszyńskiego i Giuseppe Siriego jeden z trzech kardynałów XX wieku, którzy brali udział w czterech konklawe. W okresie 2 maja 1989 – 13 listopada 1991 pełnił funkcję protoprezbitera Kolegium Kardynałów. Był ostatnim żyjącym kardynałem z nominacji Piusa XII. Zmarł w Montrealu.

</doc>
<doc id="1691776" url="https://pl.wikipedia.org/wiki?curid=1691776" title="V koncert fortepianowy (KV 175)">
V koncert fortepianowy (KV 175)

V Koncert fortepianowy D-dur (KV 175) − Koncert na fortepian z towarzyszeniem orkiestry, jaki stworzył Wolfgang Amadeus Mozart. Skomponowany w grudniu 1773 roku w Salzburgu. Nazywany jest często pierwszym z grupy tzw. "Koncertów salzburskich".
Zobacz też.
KV (muzyka)

</doc>
<doc id="1691777" url="https://pl.wikipedia.org/wiki?curid=1691777" title="Plazma jądrowa">
Plazma jądrowa

Plazma jądrowa (łac. "caryoplasma", "nucleoplasma")- jest to obszar jądra komórkowego otoczony błoną, zawierający jednorodną substancję, tzw. sok jądrowy, w której leżą pozostałe części jądra: chromatyna i jąderko.
Na obszarze, który zwykle określano jako plazmę jądrową, występuje rozproszona chromatyna i różne, drobne ziarenka.

</doc>
<doc id="1691779" url="https://pl.wikipedia.org/wiki?curid=1691779" title="VI koncert fortepianowy (KV 238)">
VI koncert fortepianowy (KV 238)

VI Koncert fortepianowy B-dur (KV 238) - 6 Koncert na fortepian z towarzyszeniem orkiestry, jaki stworzył Wolfgang Amadeus Mozart. Skomponowany w styczniu 1776 roku w Salzburgu.
Zobacz też.
KV (muzyka)

</doc>
<doc id="1691781" url="https://pl.wikipedia.org/wiki?curid=1691781" title="Robocizna">
Robocizna

Robocizna – praca włożona w wykonanie określonej czynności lub przedmiotu.
Pojęcie robocizny, jej miara i wartościowanie, ma istotne znaczenie w kosztorysowaniu i harmonogramowaniu zadań inwestycyjnych w wielu dziedzinach, przede wszystkim w budownictwie, górnictwie, budowie okrętów, i innych.
Tworząc kosztorys w metodzie kalkulacji szczegółowej, wyznacza się wartość kosztorysową robót, której jednym ze składników jest koszt robocizny. Koszt ten wyznacza się jako sumę iloczynów jednostkowych nakładów rzeczowych robocizny poszczególnych czynności wchodzących w skład całego procesu i stawki robocizny (ceny jednostkowej robocizny). Nakłady ponoszone na robociznę (ich koszt), są również uwzględniane przy wyznaczaniu wartości: kosztów pośrednich i zysku; wartości te wchodzą w skład wartości kosztorysowej całego szacowanego zadania.
Jednostkowe nakłady rzeczowe robocizny są wielkością wyrażoną w roboczogodzinach [r-g]. Przykładowo jeżeli nakład robocizny na wymurowanie 1 m² ściany wynosi 1 r-g, to oznacza, ze 1 robotnik wymuruje w ciągu 1 godziny 1 m² ściany. Aby w ciągu 2 godzin wymurować 10 m² ściany potrzeba 5 robotników. W ten sposób można przeliczać i kształtować w zależności od potrzeb terminy wykonania robót i wielkość niezbędnego zatrudnienia do realizacji danej robocizny w określonym okresie. Wielkość nakładów jednostkowych można oszacować samodzielnie, przeważnie jednak kosztorysant korzysta z gotowych katalogów dostępnych w postaci publikacji, bądź współcześnie dostarczanych razem z odpowiednimi aplikacjami komputerowymi przeznaczonymi do kosztorysowania bądź harmonogramowania, są to takie katalogi jak np. KNR, KSNR, KNNR, KNP itd.
Również stawka robocizny może być wyznaczona samodzielnie bądź przyjęta z odpowiednich publikacji podających dla poszczególnych branż stawki uśrednione dla określonego czasu, np. publikacje BISTYP oraz SEKOCENBUD. Stawka ta jest wyrażana w jednostce pieniężnej za roboczogodzinę, np. zł/r-g.
W przywilejach lokacyjnych, pan-właściciel gospodarstwa zastrzegał sobie "robociznę" do uprawy ziemi. Obszar pańskich gruntów ornych zazwyczaj nie przekraczał paru łanów i "robocizna" była najczęściej nieznaczna (wynosiła zwykle 2-4 dni w roku).

</doc>
<doc id="1691782" url="https://pl.wikipedia.org/wiki?curid=1691782" title="Tętnica biodrowa wewnętrzna">
Tętnica biodrowa wewnętrzna

Tętnica biodrowa wewnętrzna (łac. "arteria iliaca interna") – parzyste naczynie tętnicze zaopatrujące ściany i narządy miednicy, części płciowe zewnętrzne, okolicę kroczową i tylno-przyśrodkowy fragment uda. Jest jedną z dwóch gałęzi, na jakie tętnica biodrowa wspólna dzieli się przed stawem krzyżowo-biodrowym, na wysokości dolnego brzegu V kręgu lędźwiowego. Ku tyłowi towarzyszy jej żyła biodrowa wewnętrzna. Jej długość wynosi około 5 cm.
Gałęzie.
Tętnica biodrowa wewnętrzna dzieli się na dwa pnie: przedni i tylny. Pień tylny kończy się w górnej części otworu kulszowego większego, odchodzą od niego wyłącznie gałęzie ścienne:
Pień przedni oddaje zarówno gałęzie ścienne jak i szereg gałęzi trzewnych. Biegnie do przodu od mięśnia gruszkowatego i splotu krzyżowego, oddając gałęzie końcowe w dolnej części otworu kulszowego większego.
Gałęzie ścienne:
Gałęzie trzewne:

</doc>
<doc id="1691783" url="https://pl.wikipedia.org/wiki?curid=1691783" title="VII koncert na 3 fortepiany (KV 242)">
VII koncert na 3 fortepiany (KV 242)

VII Koncert na 3 fortepiany F-dur KV 242
7 Koncert na 3 fortepiany (w dzisiejszych czasach często wykonywany na 2 instrumentach) z towarzyszeniem orkiestry. Mozart stworzył go w lutym 1776 roku, w Salzburgu.
Jego części:

</doc>
<doc id="1691784" url="https://pl.wikipedia.org/wiki?curid=1691784" title="Panajotis Markuizos">
Panajotis Markuizos

Panajotis Markuizos (Παναγιώτης Μαρκουίζος, "Panagió̱ti̱s Markouízos" urodzony 13 sierpnia 1980 roku w Atenach) – grecki łyżwiarz figurowy i wielokrotny mistrz Grecji. Najwyższe miejsce, jakie zdobył w mistrzostwach Międzynarodowej Unii Łyżwiarskiej (ISU, International Skating Union), to 33 miejsce na Mistrzostwach Europy w łyżwiarstwie figurowym w roku 2001.
Przegląd kariery.
Panajotis Markuizos zainteresował się łyżwiarstwem figurowym w roku 1988. Podążył w ślady siostry, która niebawem zrezygnowała z łyżwiarstwa. Jako junior osiągnął wysokie pozycje (14-32) na zawodach międzynarodowych w okresie 1995-1999. Od roku 1998 do 2003 był niepokonany w Grecji, zajmując także zadowalające pozycje na Mistrzostwach Europy w łyżwiarstwie figurowym oraz Mistrzostwach Świata w łyżwiarstwie figurowym (33-45). Od roku 2004 nie bierze udziału w mistrzostwach ze względu na niewystarczającą dostępność infrastruktury.
Największe osiągnięcia.
Panajotis Markuizos jest pierwszym greckim łyżwiarzem figurowym posiadającym umiejętność wykonywania potrójnego skoku toe loop i potrójnego skoku salchow (od roku 1998). Pośród wszystkich greckich współzawodników w łyżwiarstwie figurowym może się poszczycić największą liczbą udziałów w zawodach międzynarodowych.
Kariera trenerska.
Po ukończeniu kursu trenerskiego w Kanadzie, Panajotis Markuizos rozpoczął pracę w charakterze trenera i nauczyciela łyżwiarstwa, zarówno w grupach jak i indywidualnie, na wszystkich poziomach – głównie w Atenach, w Grecji. Był również trenerem niektórych uczestników Mistrzostw Świata w łyżwiarstwie figurowym w Göteborgu, 2008 i Mistrzostw Świata w łyżwiarstwie figurowym w Los Angeles, 2009.
Główne zamierzenia.
Panajotis Markuizos twierdzi, że jego głównym zamierzeniem jest przyczynienie się w jak największej mierze do poprawy warunków rozwoju przyszłych pokoleń greckich łyżwiarzy figurowych – bez przeszkód, którym musiało stawić czoło jego pokolenie. Najbardziej istotnym celem dla Grecji jest utworzenie lodowiska o wymiarach olimpijskich dostępnego przez 12 miesięcy w roku. Oprócz odpowiedniej infrastruktury, fundamentalne znaczenie dla rozwoju łyżwiarstwa w Grecji mają także: wsparcie państwa, sponsoring oraz usprawnienie organizacji – dotyczy to także informacji i wychowania fizycznego.
Słowa zachęty.
Mistrz Grecji podkreśla, że łyżwiarstwo figurowe odpowiada głównym cechom większości jego rodaków, mających śródziemnomorski temperament, naturalną umiejętność wyrażania się poprzez muzykę i taniec, a także wrodzone poczucie rytmu.
Uważa on, że łyżwiarstwo figurowe jest sportem, w którym warto się sprawdzić, ponieważ daje to doskonałą okazję poznania samego siebie oraz wyznaczenia celu, do którego dąży się wbrew wszelkim przeciwieństwom.
S=Senior
S=Senior, J=Junior

</doc>
<doc id="1691785" url="https://pl.wikipedia.org/wiki?curid=1691785" title="Żyła wrotna">
Żyła wrotna

Żyła wrotna (łac. "vena portae") – krótkie naczynie, mierzące 6–8 cm, o znacznej średnicy (15–20 mm), doprowadzające krew do wątroby. Powstaje za głową trzustki z zespolenia żyły śledzionowej ("vena lienalis") i żyły krezkowej górnej ("vena mesenterica superior"), do których uchodzi szereg żył z nieparzystych narządów jamy brzusznej: żołądka, jelita cienkiego, jelita grubego, trzustki, śledziony i pęcherzyka żółciowego. Bezpośrednio do żyły wrotnej wnikają:
Pień żyły wrotnej powstaje z połączenia żyły krezkowej górnej z żyłą śledzionową, do której zwykle uchodzi żyła krezkowa dolna. Miejsce połączenia znajduje się z tyłu szyjki trzustki, na prawo od tętnicy krezkowej górnej i na lewo od przewodu żółciowego wspólnego. Początkowy odcinek żyły, zwany częścią zatrzustkową, biegnie ku górze i w prawo na tylnej powierzchni głowy trzustki, dochodząc do dolnego brzegu górnej dwunastnicy. Kolejny odcinek, zwany częścią zadwunastniczą, krzyżuje się na tylnej powierzchni dwunastnicy z tym narządem. Następnie w części sieciowej wstępuje do dolnej części sieci mniejszej do więzadła wątrobowo-dwunastniczego w którym następnie biegnie do wątroby. Żyła kończy się podziałem na gałąź prawą i lewą. Gałąź prawa zaopatruje prawy płat wątroby, z kolei gałąź lewa jej lewy płat. Płat ogoniasty zazwyczaj otrzymuje zaopatrzenie bezpośrednio z pnia. Płat czworoboczny i okoliczny odcinek płata lewego otrzymuje zaopatrzenie z samodzielnej odnogi gałęzi lewej będącej pozostałością żyły pępkowej. Po podziale na gałąź prawą i lewą żyła ulega podziałowi na żyły międzyzrazikowe, następnie okołozrazikowe i ostatecznie na żyłę środkową zrazika, z których powstają żyły wątrobowe ("venae hepaticae") odprowadzające krew do żyły głównej dolnej.
Zespolenia pomiędzy układem wrotnym a układem żył głównych.
Zespolenia mają kliniczne znaczenie w przypadku marskości wątroby. W rozwiniętym nadciśnieniu wrotnym konsekwencją tych połączeń są żylaki przełyku, żylaki żołądka, żylaki odbytu i tak zwana głowa Meduzy. Są to:

</doc>
<doc id="1691787" url="https://pl.wikipedia.org/wiki?curid=1691787" title="VIII koncert fortepianowy (KV 246)">
VIII koncert fortepianowy (KV 246)

VIII Koncert fortepianowy C-dur ("Lützow") – 8 Koncert na fortepian z towarzyszeniem orkiestry, jaki stworzył Wolfgang Amadeus Mozart. Skomponowany w kwietniu 1776 roku, w Salzburgu.

</doc>
<doc id="1691788" url="https://pl.wikipedia.org/wiki?curid=1691788" title="Wysszaja liga czempionata SSSR po futbołu (1981)">
Wysszaja liga czempionata SSSR po futbołu (1981)

Rozgrywki radzieckiej wyższej ligi w sezonie 1981 były czterdziestymi czwartymi w historii radzieckiej pierwszej ligi. W rozgrywkach wzięło udział osiemnaście drużyn, w tym dwie, które awansowały z drugiej ligi – Tawrija Symferopol i Dnipro Dniepropetrowsk. Mistrzowski tytuł po raz 10-ty wywalczyła drużyna Dynama Kijów. Królem strzelców ligi został Ramaz Szengelia z Dinama Tbilisi, który zdobył 23 gole.
Najlepsi strzelcy.
"źródło: rsssf.com "
Nagrody.
33 najlepszych piłkarzy ligi za sezon 1981:

</doc>
<doc id="1691797" url="https://pl.wikipedia.org/wiki?curid=1691797" title="Kolhozçi Aszchabad">
Kolhozçi Aszchabad



</doc>
<doc id="1691798" url="https://pl.wikipedia.org/wiki?curid=1691798" title="Kopetdag Aszchabad">
Kopetdag Aszchabad



</doc>
<doc id="1691799" url="https://pl.wikipedia.org/wiki?curid=1691799" title="Stroitel Aszchabad">
Stroitel Aszchabad



</doc>
<doc id="1691800" url="https://pl.wikipedia.org/wiki?curid=1691800" title="XI koncert fortepianowy (KV 413)">
XI koncert fortepianowy (KV 413)

XI Koncert fortepianowy F-dur - 11 Koncert na fortepian z towarzyszeniem orkiestry, jaki stworzył Wolfgang Amadeus Mozart. Skomponowany w latach 1782]-1783 roku w Wiedniu. I koncert fortepianowy napisany przez Mozarta w Wiedniu.
Jego części:

</doc>
<doc id="1691802" url="https://pl.wikipedia.org/wiki?curid=1691802" title="Beautiful Dirty Rich">
Beautiful Dirty Rich



</doc>
<doc id="1691809" url="https://pl.wikipedia.org/wiki?curid=1691809" title="Jon Hiseman">
Jon Hiseman

Jon Hiseman, właśc. Philip John Hiseman (ur. 21 czerwca 1944 w Londynie, zm. 12 czerwca 2018 w Sutton) – angielski perkusista jazzowy i rockowy, producent muzyczny i inżynier dźwięku. Współzałożyciel grupy muzycznej Colosseum.
Wybrana dyskografia.
Jack Bruce
Colosseum
Tempest
Colosseum II
Solo

</doc>
<doc id="1691813" url="https://pl.wikipedia.org/wiki?curid=1691813" title="Formuła 3 Euro Series 2008">
Formuła 3 Euro Series 2008

Formuła 3 Euro Series 2008 – szósty sezon Formuły 3 Euro Series. Sezon rozpoczął się 12 maja 2008 roku w Hockenheim, a skończył 26 października tego samego roku na tym samym torze. Mistrzem w klasyfikacji kierowców został Niemiec Nico Hülkenberg, a wśród zespołów - francuska ekipa ART Grand Prix.
Klasyfikacja kierowców.
Punktacja:
Kwalifikacje do pierwszego wyścigu: 1 punkt
Punktacja w pierwszym wyścigu: 10-8-6-5-4-3-2-1 (osiem pierwszych pozycji)
Punktacja w drugim wyścigu: 6-5-4-3-2-1 (sześć pierwszych pozycji)

</doc>
<doc id="1691814" url="https://pl.wikipedia.org/wiki?curid=1691814" title="To niesamowite">
To niesamowite

To niesamowite "(ang. So Weird)" - amerykańsko-kanadyjski serial młodzieżowy nadawany na kanale Disney Channel w latach 1999–2001.
W każdym odcinku są pokazywane niezwykłe historie rodem z Archiwum X, ale dla nastolatków, czyli o wiele lżejsze wydarzenia, które zawsze szczęśliwie się kończą i nikomu nie dzieje się nic złego.

</doc>
<doc id="1691815" url="https://pl.wikipedia.org/wiki?curid=1691815" title="Reska Węgorza">
Reska Węgorza

Reska Węgorza – rzeka na Pojezierzu Zachodniopomorskim, w woj. zachodniopomorskim, lewobrzeżny dopływ rzeki Regi. 
Nazwa.
Nazwa Reska Węgorza funkcjonuje od 1948 roku, kiedy to została zmieniona z poprzedniej niemieckiej nazwy "Aal Bach".
Przebieg.
Rzeka bierze swe źródło na Pojezierzu Ińskim na południowy wschód od wsi Cieszyno i biegnie w kierunku północno-wschodnim przez wieś Winniki. Dalej płynie w kierunku północno-wschodnim przy wsi Runowo i Kraśnik Łobeski. Następnie przepływa przez wieś Lesięcin w kierunku północnym, by zawrócić i połączyć się z Brzeźnicką Węgorzą, która wpada do od prawego brzegu. Reska Węgorza biegnie dalej na północ i uchodzi do Regi od lewego brzegu, na Wysoczyźnie Łobeskiej na granicy administracyjnej miasta Łobez.
Przyroda.
Według danych regionalnego zarządu gospodarki wodnej gatunkiem dominującym w wodach Reskiej Węgorzej jest pstrąg potokowy. W rzece występuje także głowacz białopłetwy, będący gatunkiem chronionym.

</doc>
<doc id="1691820" url="https://pl.wikipedia.org/wiki?curid=1691820" title="Koniec Świata">
Koniec Świata



</doc>
<doc id="1691821" url="https://pl.wikipedia.org/wiki?curid=1691821" title="Bombramstenga">
Bombramstenga

Bombramstenga — czwarta, licząc od pokładu, część masztu żaglowca, umocowana do bramstengi i stanowiąca jej przedłużenie. Występuje tylko na dużych jednostkach.

</doc>
