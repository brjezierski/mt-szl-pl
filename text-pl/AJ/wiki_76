<doc id="1694026" url="https://pl.wikipedia.org/wiki?curid=1694026" title="Gesze">
Gesze

Gesze (tyb.: དགེ༌བཤེས༌, wylie: "dge bshes", ZWPY: "geshe"; skrót od "dge-ba’i bshes-gnyen", będącego tłumaczeniem sanskryckiego określenia "kalyanamitra", dosłownie „szlachetny przyjaciel”; chiń.: 格西, pinyin: "Géxī") – tytuł naukowy nadawany mnichom w szkołach gelug, sakja i bon buddyzmu tybetańskiego.
W szkole gelug, w której jest szczególnie ceniony, odpowiada z grubsza zachodniemu doktoratowi.
Dzieli się na cztery stopnie: dorampy, kaczu,
cogrampy i lharampy.
Przyznaje się go na podstawie wyników uzyskanych przez kandydata w ustnym egzaminie, mającym formę debaty. Jak dotąd uzyskało go jedynie kilka osób spoza tybetańskiego kręgu kulturowego.
Szkoła sakja wyróżnia trzy stopnie tego tytułu: gaszipa, gaczupa oraz rabdziampa. Uzyskanie tego ostatniego uprawnia do studiowania praktyk tantrycznych.
W tradycji bon student zdobywa możliwość starania się o tytuł gesze po około ośmiu latach edukacji.
Jego nadawanie na terenie Tybetu zostało zakazane przez władze chińskie w 1959 jako "przesąd" i "feudalna praktyka". Dzięki staraniom X Panczenlamy zarządzenie zabraniające przyznawania tego tytułu zostało zniesione w latach 80. i ponownie przywrócone po serii manifestacji niepodległościowych w kraju. Po raz kolejny zezwolono na egzaminy akademickie w lipcu 2004. Ich nadzorowaniem zajmuje się "ława 16 buddów i znawców buddyzmu tybetańskiego".

</doc>
<doc id="1694027" url="https://pl.wikipedia.org/wiki?curid=1694027" title="Chorwacja na Letniej Uniwersjadzie 2009">
Chorwacja na Letniej Uniwersjadzie 2009

Chorwację na Letniej Uniwersjadzie reprezentowało 52 zawodników. Chorwaci zdobyli 3 medale (2 srebrne i brązowy).
Sporty drużynowe w których Chorwacja brała udział :

</doc>
<doc id="1694029" url="https://pl.wikipedia.org/wiki?curid=1694029" title="Klub Poselski">
Klub Poselski



</doc>
<doc id="1694032" url="https://pl.wikipedia.org/wiki?curid=1694032" title="Koło Poselskie">
Koło Poselskie



</doc>
<doc id="1694033" url="https://pl.wikipedia.org/wiki?curid=1694033" title="Biedrzychowice (gmina w województwie wrocławskim)">
Biedrzychowice (gmina w województwie wrocławskim)

Biedrzychowice – dawna gmina wiejska istniejąca w latach 1945–1954 w woj. wrocławskim (dzisiejsze woj. dolnośląskie). Siedzibą władz gminy były Biedrzychowice.
Gmina Biedrzychowice powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu lubańskiego – weszła w skład nowo utworzonego woj. wrocławskiego.
Według stanu z 1 lipca 1952 gmina składała się z 11 gromad: Bartoszówka, Biedrzychowice, Kałużna, Karłowice, Karłowiec, Nowa Świdnica, Wieża, Zacisze, Zapusta, Złotniki Lubańskie i Złoty Potok. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1694034" url="https://pl.wikipedia.org/wiki?curid=1694034" title="Grecja na Letniej Uniwersjadzie 2009">
Grecja na Letniej Uniwersjadzie 2009

Grecję na Letniej Uniwersjadzie w Belgradzie reprezentowało 73 zawodników. Grecy nie zdobyli żadnego medalu.
Sporty drużynowe w których Grecja brała udział:

</doc>
<doc id="1694035" url="https://pl.wikipedia.org/wiki?curid=1694035" title="Tragedia w sandomierskim zamku">
Tragedia w sandomierskim zamku



</doc>
<doc id="1694037" url="https://pl.wikipedia.org/wiki?curid=1694037" title="Dania na Letniej Uniwersjadzie 2009">
Dania na Letniej Uniwersjadzie 2009

Danię na Letniej Uniwersjadzie w Belgradzie reprezentowało 18 zawodników. Duńczycy zdobyli tylko jeden medal – srebrny. Dania nie brała udziału w żadnym sporcie zespołowym.

</doc>
<doc id="1694038" url="https://pl.wikipedia.org/wiki?curid=1694038" title="Kościelnik (gmina)">
Kościelnik (gmina)

Kościelnik – dawna gmina wiejska istniejąca w latach 1945–1954 w woj. wrocławskim (dzisiejsze woj. dolnośląskie). Siedzibą władz gminy był Kościelnik.
Gmina Kościelnik powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu lubańskiego – weszła w skład nowo utworzonego woj. wrocławskiego.
Według stanu z 1 lipca 1952 gmina składała się z 6 gromad: Jałowiec, Kościelnik, Kościelniki Dolne, Kościelniki Górne, Kościelniki Średnie i Szyszkowa. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1694039" url="https://pl.wikipedia.org/wiki?curid=1694039" title="Jakub Górski (humanista)">
Jakub Górski (humanista)

Jakub Górski ("Jacobus Gorscius, Górski Jakub Sztemberg") herbu Szeliga (ur. ok. 1525 we wsi Górki Borze, parafia Korytnica węgrowska, wówczas ziemia liwska, zm. 17 czerwca 1585 w Krakowie) – polski humanista, pisarz teologiczny, filolog, logik, polemista, stylista, wydawca, tłumacz, rektor Akademii Krakowskiej, kanonik płockiej kapituły katedralnej, archidiakon gnieźnieński, kanonik krakowski, archiprezbiter kościoła Wniebowzięcia Najświętszej Marii Panny w Krakowie. 
Życiorys.
Był synem Jana i Anny herbu Prus. W półroczu letnim 1542 wstąpił na Akademię Krakowską, został bakałarzem, a w roku 1550 (lub 1551) magistrem. Lata 1551-1554 spędził poza Krakowem, prawdopodobnie jako nauczyciel w nieznanej szkole parafialnej. Przyjaźnił się z Janem Kochanowskim w czasach Akademii Krakowskiej. Od półrocza zimowego 1554/1555 wykładał na wydziale "artium" filozofię i retorykę. Jednocześnie, prawdopodobnie dzięki poparciu S. Górskiego, objął rektorat szkoły katedralnej na Wawelu, który sprawował do początku roku 1556. W półroczu zimowym 1555/1556 otrzymał katedrę w Kolegium Mniejszym, a od roku 1560 przeszedł do Kolegium Większego. W latach 1558-1563, będąc profesorem swej Akademii, ogłaszał traktaty teologiczne, podręczniki z zakresu teorii retoryki i dialektyki. Wywołały one słynny, zapoczątkowany przez B. Herbesta, spór na temat definicji okresu retorycznego. Jednocześnie od roku 1561 brał udział w polemikach religijnych; początkowo wspierał wystąpienia S. Orzechowskiego przeciw F. Stankarowi i A. Fryczowi Modrzewskiemu, następnie zwalczał antytrynitarskie koncepcje Grzegorza Pawła. Uzyskawszy 3-letni urlop z Akademii, lata 1563-1567 spędził we Włoszech. Pod koniec lutego 1563 zatrzymał się w Padwie, gdzie uczęszczał na wykłady prawa i teologii oraz studiował prawo kanoniczne. Pod koniec 1563 przeniósł się do Rzymu na studia zakończone 15 czerwca 1566 doktoratem obojga praw.
Za panowania Batorego był sekretarzem królewskim. 8-krotnie pełnił funkcję rektora Akademii Krakowskiej. Jego działalność wiąże się z przeprowadzoną w latach 1574-1579 reformą przestarzałego programu studiów, polegającą na wprowadzeniu nowych podręczników i nowych przedmiotów wykładowych oraz na rozszerzeniu lektury pisarzy klasycznych.
Twórczość.
Równocześnie z działalnością uniwersytecką zajmował się polemiką religijną, występując po stronie kontrreformacji katolickiej przeciw różnowiercom. Interesował się problematyką polityczną. Opracował traktat Frederico Furio Ceriolego "Rada Pańska" (1597), przerabiając go dla aktualnych potrzeb politycznych kraju.
Był autorem łacińskich podręczników z zakresu retoryki i stylistyki oraz traktatów teologicznych. W 1563 wydał traktat logiczny: "Comentatorium artis dialecticue lebri decem", poświęcony zagadnieniom logiki praktycznej, opracowanej w duchu renesansowym. Prowadził słynną dysputę i polemikę z Benedyktem Herbestem, wokół pojęcia periodu retorycznego. Do sporu tego został wciągnięty też Jan Kochanowski.

</doc>
<doc id="1694043" url="https://pl.wikipedia.org/wiki?curid=1694043" title="Miedziane (gmina)">
Miedziane (gmina)

Miedziane – dawna gmina wiejska istniejąca w latach 1945–1954 w woj. wrocławskim (dzisiejsze woj. dolnośląskie). Siedzibą władz gminy było Miedziane (obecna nazwa to "Miedziana").
Gmina Miedziane powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu lubańskiego – weszła w skład nowo utworzonego woj. wrocławskiego.
Według stanu z 1 lipca 1952 gmina składała się z 6 gromad: Bierna, Łowin, Miedziane, Radzimów Dolny, Radzimów Górny i Wielichów. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1694044" url="https://pl.wikipedia.org/wiki?curid=1694044" title="Francja na Letniej Uniwersjadzie 2009">
Francja na Letniej Uniwersjadzie 2009

Francję na Letniej Uniwersjadzie w Belgradzie reprezentowało 165 zawodników. Francuzi zdobyli 21 medali (4 złote, 8 srebrnych i 9 brązowych).
Sporty drużynowe w których Francja brała udział:

</doc>
<doc id="1694045" url="https://pl.wikipedia.org/wiki?curid=1694045" title="Gmina Miedziana">
Gmina Miedziana



</doc>
<doc id="1694049" url="https://pl.wikipedia.org/wiki?curid=1694049" title="Czarnogóra na Letniej Uniwersjadzie 2009">
Czarnogóra na Letniej Uniwersjadzie 2009

Czrnogórę na Letniej Uniwersjadzie w Belgradzie reprezentowało 46 zawodników. Reprezentanci Czarnogóry nie zdobyli żadnego medalu.
Sporty drużynowe w których Czarnogóra brała udział:

</doc>
<doc id="1694051" url="https://pl.wikipedia.org/wiki?curid=1694051" title="Biskupi barscy">
Biskupi barscy



</doc>
<doc id="1694053" url="https://pl.wikipedia.org/wiki?curid=1694053" title="Pobiedna (gmina)">
Pobiedna (gmina)

Pobiedna – dawna gmina wiejska istniejąca w latach 1945–1954 w woj. wrocławskim (dzisiejsze woj. dolnośląskie). Siedzibą władz gminy była Pobiedna.
Gmina Pobiedna powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu lubańskiego – weszła w skład nowo utworzonego woj. wrocławskiego.
Według stanu z 1 lipca 1952 gmina składała się z 5 gromad: Czerniawa Zdrój, Giebułtów, Pobiedna, Świecie i Wolimierz. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1694056" url="https://pl.wikipedia.org/wiki?curid=1694056" title="Włochy na Letniej Uniwersjadzie 2009">
Włochy na Letniej Uniwersjadzie 2009

Włochy na Letniej Uniwersjadzie w Belgradzie reprezentowało 203sportowców. Włosi zdobyli 31 medali (6 złotych, 14 srebrnych i 11 brązowych).
Sporty drużynowe w których Włochy brały udział:

</doc>
<doc id="1694059" url="https://pl.wikipedia.org/wiki?curid=1694059" title="Uniegoszcz (gmina)">
Uniegoszcz (gmina)

Uniegoszcz – dawna gmina wiejska istniejąca w latach 1945–1954 w województwie wrocławskim (dzisiejsze województwo dolnośląskie). Siedzibą władz gminy była Uniegoszcz.
Gmina Uniegoszcz powstała po II wojnie światowej na terenie Ziem Odzyskanych (II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu lubańskiego – weszła w skład nowo utworzonego województwa wrocławskiego.
Według stanu z 1 lipca 1952 gmina składała się z 5 gromad: Nawojów Łużycki, Nawojów Śląski, Radogoszcz, Radostów Górny i Uniegoszcz. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1694060" url="https://pl.wikipedia.org/wiki?curid=1694060" title="Baseball na Letnich Igrzyskach Olimpijskich 1992">
Baseball na Letnich Igrzyskach Olimpijskich 1992

Wyniki turnieju baseballu na Letnich IO 1992 w Barcelonie, w turnieju startowało 8 państw:

</doc>
<doc id="1694065" url="https://pl.wikipedia.org/wiki?curid=1694065" title="Zaręba (gmina)">
Zaręba (gmina)

Zaręba – dawna gmina wiejska istniejąca w latach 1945–1954 w woj. wrocławskim (dzisiejsze woj. dolnośląskie). Siedzibą władz gminy była Zaręba.
Gmina Zaręba powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu lubańskiego – weszła w skład nowo utworzonego woj. wrocławskiego.
Według stanu z 1 lipca 1952 gmina składała się z 5 gromad: Henryków Lubański, Księginki, Pisarzowice, Wesołówka i Zaręba. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.
Zobacz też: gmina Zaręby, gmina Zaręby Kościelne.

</doc>
<doc id="1694071" url="https://pl.wikipedia.org/wiki?curid=1694071" title="Benedykt Otręba">
Benedykt Otręba



</doc>
<doc id="1694073" url="https://pl.wikipedia.org/wiki?curid=1694073" title="Zawidów (gmina)">
Zawidów (gmina)

Zawidów – dawna gmina wiejska istniejąca w latach 1945–1954 w woj. wrocławskim (dzisiejsze woj. dolnośląskie). Siedzibą władz gminy była wieś Zawidów.
Gmina Zawidów powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu lubańskiego – weszła w skład nowo utworzonego woj. wrocławskiego.
Według stanu z 1 lipca 1952 gmina składała się z 7 gromad: Ostróżno, Skrzydlice, Stary Zawidów, Wilka, Wrociszów Dolny, Wrociszów Górny i Zawidów. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1694076" url="https://pl.wikipedia.org/wiki?curid=1694076" title="Hiszpania na Letniej Uniwersjadzie 2009">
Hiszpania na Letniej Uniwersjadzie 2009

Hiszpanię na Letniej Uniwersjadzie w Belgradzie reprezentowało 102 zawodników. Hiszpania zdobyła 10 medali (4 złote i 6 brązowych).
Sporty drużynowe w których Hiszpania brała udział:

</doc>
<doc id="1694077" url="https://pl.wikipedia.org/wiki?curid=1694077" title="She Loves You">
She Loves You

She Loves You – singel i piosenka Johna Lennona i Paula McCartneya, nagrana przez zespół The Beatles w 1963 roku. Na stronie B znajdowała się piosenka "I'll Get You". Był to pierwszy singiel, w którym nazwisko Lennona poprzedziło McCartneya; dotychczasowe produkcje firmowane były "McCartney/Lennon". Piosenka osiągnęła pierwsze miejsce na brytyjskiej liście przebojów, przebywając na niej nieprzerwanie 31 tygodni, a z powrotami 36. "She Loves You" znalazło się na pierwszym miejscu amerykańskiej listy przebojów jako druga, po "I Want To Hold Your Hand" piosenka zespołu. W 1963 roku był to najlepiej sprzedający się singel w Wielkiej Brytanii, a 1 890 tys. sprzedanych egzemplarzy daje mu siódme miejsce na brytyjskiej liście wszech czasów.
W 2004 utwór został sklasyfikowany na 64. miejscu listy 500 utworów wszech czasów magazynu Rolling Stone.
Słowa.
Słowa piosenki są monologiem piosenkarza wygłoszonym w drugiej osobie do nieokreślonego rozmówcy (przez „ty”), informującym go o uczuciach dziewczyny, w które ów mężczyzna już nie wierzy. Użycie oryginalnej formy monologu w drugiej osobie, nie stosowanej dotychczas w piosenkach, spowodowało atrakcyjność słów dla słuchacza, który mógł odebrać przekaz jako skierowany bezpośrednio do niego. Pojawiające się slangowe "yeah yeah yeah" dały poczucie słuchaczowi, że Beatelsi to chłopaki z sąsiedztwa, ktoś z tego samego pułapu. Zawołanie to szybko stało się szlagwortem szeroko wykorzystywanym w twórczości rockandrollowej.
Nagranie.
Utwór nagrano 1 lipca 1963 na magnetofonie dwuścieżkowym w wersji stereo, jednak taśma z nagraniem zaginęła. Na singlu piosenka jest w wersji monofonicznej. Na życzenie niemieckiego oddziału EMI, piosenka została również nagrana w wersji niemieckiej pod tytułem "Sie liebt dich", a nagrania dokonano 29 stycznia 1964.

</doc>
<doc id="1694078" url="https://pl.wikipedia.org/wiki?curid=1694078" title="Zalipie Dolne (gmina)">
Zalipie Dolne (gmina)

Zalipie Dolne (od 1973 "Platerówka") – dawna gmina wiejska istniejąca w latach 1945–1954 w woj. wrocławskim (dzisiejsze woj. dolnośląskie). Siedzibą władz gminy było Zalipie Dolne (od 1962 nazwa "Platerówka").
Gmina Zalipie Dolne powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu lubańskiego – weszła w skład nowo utworzonego woj. wrocławskiego.
Według stanu z 1 lipca 1952 gmina składała się z 6 gromad: Grabiszyce Dolne, Grabiszyce Górne, Grabiszyce Średnie, Przylasek, Zalipie Dolne i Zalipie Górne. Gmina została zniesiona 29 września 1954 wraz z reformą wprowadzającą gromady w miejsce gmin. Jednostkę przywrócono 1 stycznia 1973 wraz z kolejną reformą reaktywującą gminy, lecz pod nazwą "gmina Platerówka" i o innym składzie administracyjnym.

</doc>
<doc id="1694079" url="https://pl.wikipedia.org/wiki?curid=1694079" title="Polski Związek Kolarski">
Polski Związek Kolarski

Polski Związek Kolarski (oficjalny skrót PZKol) – ogólnokrajowy związek sportowy (stowarzyszenie) z siedzibą w Pruszkowie, działający na terenie Rzeczypospolitej Polskiej, będący jedynym prawnym reprezentantem polskiego kolarstwa (we wszystkich kategoriach wiekowych) w kraju i zagranicą. Jest członkiem Union Cycliste Internationale oraz Union Européenne de Cyclisme. Na czele PZKol stoi zarząd Polskiego Związku Kolarskiego, któremu przewodzi prezes.
Organizacja została powołana pod nazwą Związek Polskich Towarzystw Kolarskich podczas zjazdu organizacyjnego, który odbył się 27 czerwca 1920 na warszawskich Dynasach w siedzibie Warszawskiego Towarzystwa Cyklistów. Wzięło w nim udział około dwustu przedstawicieli zrzeszeń i klubów sportowych (m.in. z Częstochowy, Krakowa, Lwowa, Sosnowca i Warszawy). Uchwalono statut i przyjęto nazwę, zmienioną w 1938 na Polski Związek Kolarski.
Pierwszym prezesem organizacji był Stanisław Blikle. W okresie III RP funkcję tę pełnili m.in. Zbigniew Rusin, Wojciech Walkiewicz, Ryszard Szurkowski, Wacław Skarul, Dariusz Banaszek, Janusz Pożak, Krzysztof Golwiej, Grzegorz Botwina. Obecnie prezesem związku jest Rafał Makowski.

</doc>
<doc id="1694080" url="https://pl.wikipedia.org/wiki?curid=1694080" title="Niemcy na Letniej Uniwersjadzie 2009">
Niemcy na Letniej Uniwersjadzie 2009

Niemcy na Letniej Uniwersjadzie w Belgradzie reprezentowało 116 zawodników. Niemcy zdobyli 17 medali (3 złote, 3 srebrne i 11 brązowych). 
Sporty drużynowe w których Niemcy brały udział:

</doc>
<doc id="1694083" url="https://pl.wikipedia.org/wiki?curid=1694083" title="Michael J. Benton">
Michael J. Benton

Michael J. Benton (ur. 8 kwietnia 1956 w Aberdeen) – brytyjski paleontolog, profesor paleontologii kręgowców na Wydziale Nauk o Ziemi na Uniwersytecie w Bristolu i członek m.in. Royal Society of Edinburgh. W 2014 roku został wybrany na członka ("fellow") Royal Society. Jego publikacje koncentrują się głównie na ewolucji triasowych gadów, ale też na wymieraniach i zmianach w zapisie kopalnym fauny. Publikował również na temat roli filogenetyki molekularnej i morfologicznej w rekonstruowaniu filogenezy oraz o zegarze molekularnym.
Życiorys.
Studiował zoologię na Uniwersytecie w Aberdeen, w 1981 roku doktoryzował się na Uniwersytecie w Newcastle upon Tyne.
Jest autorem książek paleontologicznych (np. "Vertebrate Palaeontology") i książek dla dzieci. Był też konsultantem wielu produkcji medialnych, w tym "Wędrówek z dinozaurami" BBC.
Na jego cześć rodzaj rynchozaura w 2010 roku otrzymał nazwę "Bentonyx".
Książki.
2019
(wyd. polskie: Michael J. Benton: "Dinozaury odkryte na nowo. Jak rewolucja naukowa rewiduje historię." Prószyński Media Sp. z o.o., Warszawa 2020, ) 
2005
2003
2002
2000
1997
1996
1995
1993
1991
1990
1989
1988

</doc>
<doc id="1694086" url="https://pl.wikipedia.org/wiki?curid=1694086" title="Turcja na Letniej Uniwersjadzie 2009">
Turcja na Letniej Uniwersjadzie 2009

Turcję na Letniej Uniwersjadzie w Belgradzie reprezentowało 88 zawodników. Turcja zdobyła 9 medali (2 złote, 2 srebrne i 5 brązowych)
Sporty drużynowe w których Turcja brała udział:

</doc>
<doc id="1694087" url="https://pl.wikipedia.org/wiki?curid=1694087" title="Baseball na Letnich Igrzyskach Olimpijskich 1912">
Baseball na Letnich Igrzyskach Olimpijskich 1912

Wyniki turnieju baseballu na Letnich IO 1912. Baseball był dyscypliną pokazową na tych igrzyskach, w turnieju uczestniczyły 2 państwa: USA i Szwecja. Mecz odbył się 15 lipca 1912 r. i składał się z sześciu inningów; Amerykanie zwyciężyli 13–3.

</doc>
<doc id="1694092" url="https://pl.wikipedia.org/wiki?curid=1694092" title="Paul Mauriat">
Paul Mauriat

Paul Mauriat (ur. 4 marca 1925 w Marsylii, zm. 3 listopada 2006 w Perpignan) – francuski dyrygent orkiestry.
Zasłynął remakiem piosenki Andrégo Poppa "Love is blue", która w 1968 roku przez 5 tygodni była na 1. miejscu amerykańskich list przebojów.
Życiorys.
Mauriat dorastał w Marsylii i rozpoczął własną działalność zespołu podczas drugiej wojny światowej. W 1950 roku został dyrektorem muzycznym dwóch piosenkarzy: Charles'a Aznavoura i Maurice'a Chevaliera. Współpracował także z Petulą Clark. W 1969 roku rozpoczął swoje pierwsze światowe tournée, odwiedzając kraje takie jak: Stany Zjednoczone, Kanada, Japonia, Korea Południowa, Brazylia i inne kraje Ameryki Łacińskiej. W 1998 r. dokonał ostatniego występu z orkiestrą, która działa do dnia dzisiejszego.
Twórczość.
Paul Mauriat skomponował ponad 1000 utworów. Sprzedał ponad 40 milionów albumów na całym świecie.

</doc>
<doc id="1694094" url="https://pl.wikipedia.org/wiki?curid=1694094" title="Izabella Bawarska (1863-1924)">
Izabella Bawarska (1863-1924)



</doc>
<doc id="1694095" url="https://pl.wikipedia.org/wiki?curid=1694095" title="Ute Oberhoffner">
Ute Oberhoffner

Ute Oberhoffner z d. Weiß (ur. 15 września 1961 w Ilmenau) – niemiecka saneczkarka reprezentująca NRD, dwukrotna medalistka igrzysk olimpijskich, wielokrotna mistrzostw świata i Europy oraz dwukrotna zdobywczyni Pucharu Świata.
Na igrzyskach olimpijskich w Sarajewie w 1984 roku wywalczyła brązowy medal. Na rozgrywanych cztery lata później igrzyskach w Calgary zdobyła srebro. Na mistrzostwach świata wywalczyła cztery medale. W 1989 zdobyła srebro w drużynie mieszanej. Na swoim koncie ma również trzy medale zdobyte w jedynkach w latach 1983, 1987 oraz 1989. Na mistrzostwach Europy wywalczyła trzy medale, po jednym z każdego koloru. W 1988 została mistrzynią Europy w jedynkach oraz wicemistrzynią w drużynie. W swoim dorobku ma również brąz wywalczony w jedynkach w 1986. W Pucharze Świata pięciokrotnie stała na podium klasyfikacji generalnej, w tym dwukrotnie zdobywając Kryształową Kulę, w sezonach 1982/1983 oraz 1988/1989.
Jej ojciec, Peter Weiss, również był saneczkarzem tak jak i mąż Ute - Bernd Oberhoffner.

</doc>
<doc id="1694096" url="https://pl.wikipedia.org/wiki?curid=1694096" title="Jurij Dehteriow">
Jurij Dehteriow

Jurij Witalijowycz Dehteriow, ukr. Юрій Віталійович Дегтерьов (do 1970 – Дегтярьов), ros. Юрий Витальевич Дегтерёв (Дегтярёв), "Jurij Witaljewicz Diegtieriow (Diegtiariow)" (ur. 5 października 1948 w Doniecku, zm. 9 października 2022 tamże) – ukraiński piłkarz, grający na pozycji bramkarza, reprezentant Związku Radzieckiego, trener piłkarski.
Kariera piłkarska.
Kariera klubowa.
W 1961 rozpoczął treningi w Szachtarze Donieck. Najpierw występował w drużynie rezerwowej, a od 1967 w pierwszym zespole. Pozostał wierny swojemu klubowi przez całą karierę, mimo propozycji przejścia do moskiewskiego Dynama, składanych przez Lwa Jaszyna. Pełnił funkcję kapitana drużyny. W 1983 zakończył karierę w wieku 35 lat.
Kariera reprezentacyjna.
Jako zawodnik juniorskiej reprezentacji ZSRR zdobył mistrzostwo Europy U-18 w 1966 i 1967. 1 sierpnia 1968 w meczu towarzyskim ze Szwecją zadebiutował w pierwszej reprezentacji ZSRR, ale na stałe trafił do niej dopiero w 1977. Ogółem rozegrał 17 meczów w barwach "Sbornej".
Kariera zawodowa i trenerska.
Bo zakończeniu kariery piłkarskiej studiował w Wyższej Szkole Milicji, po ukończeniu której pracował w wydziałach antykorupcyjnym i kryminalnym. Odszedł na emeryturę w stopniu pułkownika. W latach 2001–2002 pracował jako trener bramkarzy Szachtara Donieck.

</doc>
<doc id="1694099" url="https://pl.wikipedia.org/wiki?curid=1694099" title="La wan">
La wan

La wan - woskowa kula, wewnątrz której umieszczano wiadomości zapisane na bardzo cienkim jedwabiu w celu ich ukrycia. Następnie "la wan" była przekazywana do odbiorcy przez posłańca. 
Wiadomości w takiej formie po raz pierwszy pojawiły się w Chinach. "La wan" jest uważana za pierwowzór technik steganografii.

</doc>
<doc id="1694102" url="https://pl.wikipedia.org/wiki?curid=1694102" title="Paweł Dudziński">
Paweł Dudziński



</doc>
<doc id="1694122" url="https://pl.wikipedia.org/wiki?curid=1694122" title="Baseball na Letnich Igrzyskach Olimpijskich 1996">
Baseball na Letnich Igrzyskach Olimpijskich 1996

Wyniki turnieju baseballowego na Letnich IO w 1996:

</doc>
<doc id="1694125" url="https://pl.wikipedia.org/wiki?curid=1694125" title="Teodor Białynicki-Birula">
Teodor Białynicki-Birula

Teodor Białynicki-Birula (ur. 21 czerwca 1886 w Nowym Królewie koło Witebska, zm. 13 lipca 1956 w Warszawie) – polski lekarz ftyzjatra, major Wojska Polskiego, malarz, publicysta, społecznik, przyjaciel Witkacego.
Życiorys.
Studiował medycynę na Akademii Medyko-Chirurgicznej w Sankt Petersburgu, dyplom lekarza otrzymał z wyróżnieniem w 1913 roku. Od ukończenia studiów do zakończenia I wojny światowej służył jako lekarz wojskowy, najpierw w armii rosyjskiej, a potem w Wojsku Polskim. W 1922 roku został oficerem łącznikowym w sanatorium PCK w Zakopanem. Od 1928 kierował Sanatorium Przeciwgruźliczym Pocztowców w Zakopanem. Od 1933 był dyrektorem sanatorium w Chodzieży.
W 1924 roku poznał w Zakopanem Witkacego, z którym się zaprzyjaźnił. Artysta wielokrotnie portretował Teodora i jego syna Michała. Birula-Białynicki miał dużą kolekcję obrazów Witkacego. W 1965 trafiła ona do Muzeum Pomorza Środkowego w Słupsku za sprawą ówczesnego dyrektora muzeum – Janusza Przewoźnego.
Interesował się filozofią i pozostawił w rękopisie większe prace – "Pogadanki o człowieku" i studium "Człowiek istota poznająca".
16 listopada 1956 został członkiem honorowym Polskiego Towarzystwa Ftyzjatrycznego. Zarząd Główny Związku Nauczycielstwa Polskiego przyznał mu złotą odznakę związkową.
Został pochowany na Cmentarzu Wojskowym na Powązkach (kwatera A 14-5-4/5).

</doc>
<doc id="1694135" url="https://pl.wikipedia.org/wiki?curid=1694135" title="Oś doliny">
Oś doliny

Oś doliny – krzywa, będąca wyznacznikiem geometrycznego środka doliny. Linia ta jest często wyznaczana przez ciek wodny, zwłaszcza w dolinach V-kształtnych górnego biegu rzeki. Aby wyznaczyć oś doliny należy odmierzyć odległości między podstawami obydwu zboczy, w płaszczyźnie poziomej. Punkty leżące dokładnie w połowach takich odcinków utworzą oś doliny.

</doc>
<doc id="1694138" url="https://pl.wikipedia.org/wiki?curid=1694138" title="Karabinek AK-107">
Karabinek AK-107

AK-107 – rosyjski karabinek automatyczny opracowany w zakładach Iżmasz w latach 90. XX wieku.
AK-107 stanowi połączenie konstrukcji AK-74 z systemem redukującym odrzut z AEK-971 (projektu Sergieja Kokszarowa).

</doc>
<doc id="1694141" url="https://pl.wikipedia.org/wiki?curid=1694141" title="AK-108">
AK-108



</doc>
<doc id="1694142" url="https://pl.wikipedia.org/wiki?curid=1694142" title="AK-107">
AK-107



</doc>
<doc id="1694144" url="https://pl.wikipedia.org/wiki?curid=1694144" title="Baseball na Letnich Igrzyskach Olimpijskich 2000">
Baseball na Letnich Igrzyskach Olimpijskich 2000

Wyniki turnieju baseballowego na Letnich IO w Sydney:

</doc>
<doc id="1694146" url="https://pl.wikipedia.org/wiki?curid=1694146" title="Jurij Diegtiariow">
Jurij Diegtiariow



</doc>
<doc id="1694147" url="https://pl.wikipedia.org/wiki?curid=1694147" title="Autoportret (obraz Rembrandta)">
Autoportret (obraz Rembrandta)

Autoportret – jeden z pierwszych obrazów Rembrandta namalowany ok. 1628 roku, na dębowej desce. Obecnie znajduje się w Rijksmuseum w Amsterdamie.
Obraz wyróżnia się swobodą ujęcia i oryginalnością techniczną. Aby oddać rozbłyski światła na włosach, malarz wykonał wgłębienia na świeżo nałożonej farbie trzonkiem pędzla.

</doc>
<doc id="1694149" url="https://pl.wikipedia.org/wiki?curid=1694149" title="Triumph (singel)">
Triumph (singel)

Triumph - pierwszy singel z albumu "Wu-Tang Forever" amerykańskiej grupy hip-hopowej Wu-Tang Clan, wydany w 1997 roku. Utwór nagrano z gościnnym udziałem Cappadonny.

</doc>
<doc id="1694154" url="https://pl.wikipedia.org/wiki?curid=1694154" title="Stepańscy">
Stepańscy

Stepańscy – ród kniaziowski (książęcy) pochodzenia litewskiego, który wziął swoje nazwisko od Stepania na Wołyniu.
Właściwie znani są tylko dwaj przedstawiciele tego nazwiska: Siemion kniaź Stepański, będący synem Jawnuty Iwana i wnukiem wielkiego księcia litewskiego Giedymina oraz kniaź Iwan Stepański - syn albo wnuk wspomnianego Siemiona, występujący w XV-wiecznych dokumentach.
Ród wygasł najprawdopodobniej na wyżej wymienionym Iwanie, albowiem Stepań dostał się przed 1452 r. w ręce kniazia Jurija Siemionowica Holszańskiego, który być może był spowinowacony ze Stepańskimi.

</doc>
<doc id="1694162" url="https://pl.wikipedia.org/wiki?curid=1694162" title="Charles Piazzi Smyth">
Charles Piazzi Smyth

Charles Piazzi Smyth (ur. 3 stycznia 1819 w Neapolu, zm. 21 lutego 1900) – angielski astronom, syn również astronoma Williama Henry’ego Smytha.
Życiorys.
W latach 1845–1888 pełnił funkcję Królewskiego Astronoma Szkocji i dyrektora obserwatorium astronomicznego w Edynburgu. W 1864 opublikował książkę "Our Inheritance in the Great Pyramid" (), w której wyraził pogląd, że w wymiarach geometrycznych piramidy Cheopsa w Gizie są ukryte zależności matematyczne i astronomiczne. Był również recenzentem rozdziału dotyczącego Wielkiej Piramidy w trzecim tomie Wykładów Pisma Świętego Charlesa T. Russella.
Linki zewnętrzne.
Dzieła w:

</doc>
<doc id="1694167" url="https://pl.wikipedia.org/wiki?curid=1694167" title="Rosyjska Prezydencka Akademia Gospodarki Narodowej i Służby Cywilnej">
Rosyjska Prezydencka Akademia Gospodarki Narodowej i Służby Cywilnej



</doc>
<doc id="1694170" url="https://pl.wikipedia.org/wiki?curid=1694170" title="Adelospondyli">
Adelospondyli

Adelospondyli – rząd prymitywnych wczesnokarbońskich czworonogów.
Systematyka nie jest jasna, prawdopodobnie są spokrewnione z lepospondylami, zwłaszcza aistopodami. Dawniej zaliczane do mikrozaurów.
Ogólnie zwierzęta te mogły przypominać współczesne amfiumy albo syrenowate. Małe rozmiary – do 30 cm; długość znanych czaszek nie przekracza 7 cm. Ciało silnie wydłużone (co najmniej 70 kręgów). Pas kończyn przedstawiony tylko skórnymi elementami, obecności pasa tylnych kończyn nie dowiedziono. Kończyny szczegółowo nieznane, prawdopodobnie były małe i nieskostniałe. Kręgi gastrocentryczne, jak u mikrozaurów i Lysorophia. Sklepienie czaszki jest nadzwyczaj wyspecjalizowane. Szereg kości zredukowanych, obecny element skwamozotabularny, oczy przesunięte do końca pyska. Obecna linia boczna i masywne łuki skrzelowe. 
Żyły w wodach stojących, żywiły się bezkręgowcami, być może filtrowały zdobycz drobnymi zębami.
Rodzina Adelogyrinidae obejmuje cztery rodzaje i gatunki opisane z wizenu Szkocji:
Rodzinę Archerontiscidae utworzono dla jednego gatunku (niewykluczone, że to młody osobnik jakiegoś przedstawiciela Adelogyrinidae):
Adelospondyle są interesujące jako najdawniejsze lepospondyle, ich istnienie wskazuje na dużą różnorodność małych „płazów” już na początku karbonu.

</doc>
<doc id="1694171" url="https://pl.wikipedia.org/wiki?curid=1694171" title="Konwencja Narodów Zjednoczonych o prawie morza">
Konwencja Narodów Zjednoczonych o prawie morza

Konwencja Narodów Zjednoczonych o prawie morza ("Konwencja jamajska", "Konwencja o prawie morza", ang. "United Nations Convention on the Law of the Sea; UNCLOS") – umowa międzynarodowa wypracowana podczas obrad "III Konferencji Prawa Morza ONZ", podpisana 10 grudnia 1982 w Montego Bay na Jamajce. Obecnie stanowi podstawowy dokument prawny w dziedzinie prawa morza. Została ratyfikowana przez 168 państw i Unię Europejską. Również państwa, które konwencji nie ratyfikowały (jak np. Stany Zjednoczone) a nawet jej nie podpisały (np. Turcja) wskazują na tę umowę jako na kodyfikację zwyczajowego prawa morza i powołują się na jej postanowienia.
Polska ratyfikowała Konwencję 6 listopada 1998 r. na podstawie ustawy z 2 lipca 1998 Dokument ratyfikacyjny został przekazany depozytariuszowi 13 listopada 1998 r. zgodnie z artykułem 306 konwencji
Historia.
Konwencja jamajska nie jest pierwszą umową wielostronną regulującą kwestie związane z prawem morza. Najważniejszymi aktami ją poprzedzającymi są cztery konwencje opracowane przez Organizację Narodów Zjednoczonych podczas "I Konferencji Prawa Morza" w 1958 w Genewie. Uregulowały one podstawowe zagadnienia związane z morzem terytorialnym i strefą przyległą, morzem otwartym, rybołówstwem i konserwacją zasobów żywych morza otwartego oraz szelfem kontynentalnym. Nie była to jednak pełna kodyfikacja, a część kwestii spornych pozostała nierozstrzygnięta. Rozwiązania nie przyniosła również "II Konferencja" z 1960 roku. W związku z powyższym ONZ postanowiło o rozpoczęciu prac nad nowym porozumieniem, które objęłoby swym zasięgiem jak najszerszy zakres kwestii wymagających uregulowania.
Trzecia konferencja prawa morza ONZ rozpoczęła się 3 grudnia 1973 w Nowym Jorku i zakończyła 10 grudnia 1982 w Montego Bay. W jej pracach wzięło udział 157 uczestników, którzy obradowali podczas jedenastu sesji. W wyniku jej działań opracowano i przyjęto Konwencję o prawie morza, która oprócz kodyfikacji dotychczasowych zwyczajów, wprowadziła nowe regulacje obejmujące sposoby eksploatacji, badania i ochrony poszczególnych obszarów morskich. Powyższe względy spowodowały uznanie III konferencji prawa morza ONZ ją za jedną z największych i najbardziej znaczących konferencji w historii stosunków międzynarodowych.
Struktura.
Konwencja obejmuje łącznie 320 artykułów i 9 załączników. Ujęta została w 17 części, spośród których część dodatkowo podzielono na rozdziały i podrozdziały.
Postanowienia.
Konwencja dokonała klasyfikacji obszarów morskich, wyznaczając ich zasięg oraz określając takie pojęcia jak prawo pościgu, prawo wizyty i rewizji, czy piractwo.
Ponadto na mocy Konwencji utworzono: Międzynarodową Organizację Dna Morskiego, Międzynarodowy Trybunał Prawa Morza oraz Komisję Granic Szelfu Kontynentalnego. Ze względu na duży zakres regulacji, przedmiotowy i przestrzenny (morza to powierzchnia 2/3 Ziemi), konwencję określa się jako "konstytucję mórz". W zasadzie poza zakresem regulacji konwencji znalazła się jedynie działalność wojskowa na morzu, z wyjątkiem praw żeglugowych.
Klasyfikacja obszarów morskich.
Obszary wchodzące w skład terytorium państwowego (wód terytorialnych):
Obszary podlegające ograniczonej jurysdykcji lub suwerenności państw:
Obszary poza granicami jurysdykcji państw:

</doc>
<doc id="1694172" url="https://pl.wikipedia.org/wiki?curid=1694172" title="Konwencja jamajska">
Konwencja jamajska



</doc>
<doc id="1694173" url="https://pl.wikipedia.org/wiki?curid=1694173" title="Konwencja o Prawie Morza">
Konwencja o Prawie Morza



</doc>
<doc id="1694185" url="https://pl.wikipedia.org/wiki?curid=1694185" title="Incydent mandżurski">
Incydent mandżurski



</doc>
<doc id="1694189" url="https://pl.wikipedia.org/wiki?curid=1694189" title="It’s Yourz">
It’s Yourz

It's Yourz - singiel amerykańskiej grupy hip-hopowej Wu-Tang Clan, wydany w 1997 roku. Utwór ukazał się na drugiej płycie zespołu "Wu-Tang Forever".

</doc>
<doc id="1694190" url="https://pl.wikipedia.org/wiki?curid=1694190" title="Rosyjska Akademia Administracji Publicznej">
Rosyjska Akademia Administracji Publicznej



</doc>
<doc id="1694192" url="https://pl.wikipedia.org/wiki?curid=1694192" title="Zdeněk Fibich">
Zdeněk Fibich

Zdeněk Antonín Václav Fibich (ur. 21 grudnia 1850 w Všebořicach k. Čáslav, zm. 15 października 1900 w Pradze) – czeski kompozytor, jeden z członków czeskiej szkoły narodowej.
Życiorys.
Studiował w Wiedniu, u B. Smetany w konserwatorium w Pradze (1865-1866) oraz w konserwatoriach w Lipsku, Paryżu i Mannheimie. Prócz muzyki zajmował się historią literatury i malarstwem. Tworzył głównie opery i melodramaty.

</doc>
<doc id="1694196" url="https://pl.wikipedia.org/wiki?curid=1694196" title="Uzi (Pinky Ring)">
Uzi (Pinky Ring)

Uzi (Pinky Ring) - utwór amerykańskiej grupy hip-hopowej Wu-Tang Clan, wydany w 2001 roku na albumie Iron Flag.
Lista utworów.
Opracowano na podstawie źródła

</doc>
<doc id="1694197" url="https://pl.wikipedia.org/wiki?curid=1694197" title="Adelogyrinidae">
Adelogyrinidae



</doc>
<doc id="1694198" url="https://pl.wikipedia.org/wiki?curid=1694198" title="Akademia Nauk Społecznych przy KC KPZR">
Akademia Nauk Społecznych przy KC KPZR



</doc>
<doc id="1694200" url="https://pl.wikipedia.org/wiki?curid=1694200" title="Dystrykt Lizbona">
Dystrykt Lizbona

Dystrykt Lizboński (port. "Distrito de Lisboa", wym. []) – jednostka administracyjna pierwszego rzędu w środkowej Portugalii. Ośrodkiem administracyjnym dystryktu jest miasto Lizbona. Położony jest na terenie regionu Lizbona oraz regionu Alentejo, od północy graniczy z dystryktem Leiria, od wschodu z dystryktem Santarém, od południa z dystryktem Setúbal. Powierzchnia dystryktu wynosi 2800 km², zamieszkują go 2 135 992 osoby, gęstość zaludnienia wynosi 774 os./km².
W skład dystryktu Lizbońskiego wchodzi 16 gmin: 

</doc>
<doc id="1694201" url="https://pl.wikipedia.org/wiki?curid=1694201" title="Pałac Biskupów Rzeszowskich">
Pałac Biskupów Rzeszowskich

Pałac Biskupów Rzeszowskich – pałac zlokalizowany w ścisłym centrum miasta, przy ulicy ks. Jałowego, wybudowany dla rodziny Karpińskich według projektu Józefa Kwiatkowskiego. Założenie zakładało powstanie historyzującej formy w stylu polskiego dworku. Obecnie budynek jest własnością diecezji rzeszowskiej.

</doc>
<doc id="1694202" url="https://pl.wikipedia.org/wiki?curid=1694202" title="Lysorophia">
Lysorophia

Lysorophia – rząd prymitywnych wodnych karbońskich i permskich czworonogów przypominających małe węże.
Czaszka jest lekko zbudowana, z dużymi oczodołami i oknami. 
Lysorophia są uważane za spokrewnione z mikrozaurami, chociaż wzór kości czaszki jest bardzo odmienny.
Rząd obejmuje jedną rodzinę, Lysorophidae. Grupa jest znana głównie z późnego pensylwanu i wczesnego permu Ameryki Północnej.

</doc>
<doc id="1694204" url="https://pl.wikipedia.org/wiki?curid=1694204" title="Lysorophidae">
Lysorophidae



</doc>
<doc id="1694206" url="https://pl.wikipedia.org/wiki?curid=1694206" title="Leopold Michael Aster">
Leopold Michael Aster

Leopold Michael Aster (ur. 1709 w Wojborzu, zm. 1775 w Górnej Austrii) – niemiecki duchowny katolicki, dziekan kłodzki i wikariusz książęco-arcybiskupi dla wiernych hrabstwa kłodzkiego w latach 1749–1754.
Życiorys.
Przyszedł na świat w Wojborzu jako syn żołnierza Michaela Astera i jego żony Marthy z domu Toepper. Po ukończeniu gimnazjum w Kłodzku studiował teologię i filozofię w Pradze i Ołomuńcu. Święcenia kapłańskie przyjął w 1732 r.
Początkowo pracował jako wikary w Nowej Rudzie, a następnie w Kłodzku, gdzie pełnił funkcję rektora kolegium jezuickiego od 1736 r.
W 1749 r. został wyznaczony przez króla Fryderyka II Wielkiego na dziekana kłodzkiego po śmierci Georga Wolfa. Jego wyboru dokonano bez zgody arcybiskupa praskiego, jednak ten nie chcąc pogarszać sytuacji katolików w przejętym przez Prusy hrabstwie kłodzkim, zaakceptował ten samowolny wybór, mianując Astera swoim wikariuszem dla wiernych Kłodzczyzny.
Kilka lat później Leopold popadł w niełaskę królewską z powodu oskarżeń o malwersacje finansowe i został zdjęty z urzędu oraz uwięziony w 1754 r. Sześć lat później po zdobyciu Kłodzka przez Austriaków został przez nich uwolniony. Po zawarciu pokoju w Hubertusburgu i ostatecznym zrzeczeniu się przez Marię Teresę z hrabstwa kłodzkiego w 1763 r. udał się wraz z wycofującymi się wojskami austriackimi do Górnej Austrii, gdzie objął jedno z probostw.
Zmarł w 1775 r.

</doc>
<doc id="1694211" url="https://pl.wikipedia.org/wiki?curid=1694211" title="Bielscy herbu własnego">
Bielscy herbu własnego

Bielscy herbu własnego – wymarły litewski ród kniaziowski (książęcy), pochodzenia ruskiego, zamieszkujący tereny dawnej Rzeczypospolitej.
Etymologia nazwiska.
Bielscy wzięli swe nazwisko od Białej nad rzeką Obszą, na północny wschód od Smoleńska. Jako pierwszy księciem bielskim zaczął siebie nazywać Iwan Włodzimierzowicz Bielski. Nazwę tę przyjęło również jego potomstwo, które znane jest w aktach historycznych również jako "Włodzimierzowiczowie". Ich księstwo bielskie składało się z miejscowości: Biała (wraz z włościami), Werchowje, Bolszowo, Szoptowo i innymi.
Historia.
Według Kaspra Niesieckiego, Bielscy zostali przyjęci przez Polskę w XVI wieku. Twierdzi też, że są kniaziami moskiewskimi. Według Józefa Wolffa Bielscy wywodzili się od Giedymina.
Protoplastą rodu miał być Iwan Włodzimierzowicz Bielski, drugi syn kniazia Włodzimierza Olgierdowicza, który przebywał w latach 1411–1412 na dworze króla Władysława II Jagiełły. Dziesięć lat później, król Władysław chcąc poślubić Zofię Holszańską, córkę kniazia Andrzeja Holszańskiego, wydał jej starszą siostrę, Wasylię Holszańską, za Iwana Włodzimierzowicza. Doprowadzając w ten sposób do skoligacenia Jagiellonów i Bielskich, jako że wspomniane wcześniej Zofia i Wasylia są siostrami. Warto przy tym zaznaczyć, że ojciec Iwana Włodzimierzowicza był dodatkowo bratem ojca króla Władysława II Jagiełły.
Według historyka Józefa Wolffa, kniaź Iwan Włodzimierzowicz, choć przez późniejszych kronikarzy nazwany księciem bielskim, we współczesnych dokumentach nigdzie z tym tytułem nie występuje; nie wiadomo więc, czy wymieniona miejscowość Biała jemu samemu lub jego synom została nadaną.
Mimo bliskich związków z dworem królewskim kniaziowie Bielscy nie dochowali wierności koronie królewskiej. Jeden z ich przedstawicieli, syn Iwana – Fedor Bielski, zwany również Teodorem wziął udział w spisku przeciwko królowi Kazimierzowi Jagiellończykowi, a po jego wykryciu zbiegł do Moskwy, gdzie otrzymał liczne dobra od wielkiego księcia moskiewskiego. Wprawdzie jego najmłodszy syn, kniaź Semen Fedorowicz, powrócił na Litwę, gdzie wstąpił na powrót w służbę króla Zygmunta Starego, jednakże ród Bielskich to właśnie w Wielkim Księstwie Moskiewskim przetrwał najdłużej.
Ostatnim znanym przedstawicielem był Jerzy Bielski, mnich znany pod imieniem Galakteona, który "oddalił się ze świata na puszczę pod Wołogdą", gdzie został zabity w 1612 r. skądinąd podobno przez Polaków.
Bielscy wygaśli w Wielkim Księstwie Litewskim po 1542 r. i w Rosji w 1612 roku.

</doc>
<doc id="1694213" url="https://pl.wikipedia.org/wiki?curid=1694213" title="Postmasburg">
Postmasburg

Postmasburg (wymowa afrikaans: []) - miasto, zamieszkane przez 30 089 ludzi (2011), w Republice Południowej Afryki, w Prowincji Przylądkowej Północnej.
Miasto leży ok. 170 km na wschód od Upington, zaś założone 6 czerwca 1892 i nazwane na cześć J. Postma, fundatora miejscowego kościoła.

</doc>
<doc id="1694214" url="https://pl.wikipedia.org/wiki?curid=1694214" title="Michael Scholz (ksiądz)">
Michael Scholz (ksiądz)

Michael Scholz (ur. ok. 1711 r. w Szalejowie Dolnym, zm. 22 października 1760 r. w Kłodzku) – niemiecki duchowny katolicki, dziekan kłodzki i wikariusz arcybiskupi dla wiernych hrabstwa kłodzkiego od 1754 r.
Życiorys.
Po otrzymaniu święceń kapłańskich został wikarym, a następnie od 1741 r. proboszczem w Lądku-Zdroju. 26 stycznia 1749 r. zmarł Maximilian Joseph von Astfeld, proboszcz Nowego Waliszowa i dziekan kłodzki. Kuria praska na jego następcę mianowała księdza Schloza, jednak urząd dziekana objął Leopold Aster, zgodnie z wolą króla Fryderyka II Wielkiego, co zostało wkrótce zaakceptowane przez praską kurię arcybiskupią.
W 1754 r. nowy dziekan popadł w niełaskę królewską, co spowodowane było oskarżeniem go o malwersacje finansowe. W tym samym roku po udowodnieniu mu nieprawidłowości finansowych został odwołany ze stanowiska i aresztowany. Osadzono go w kłodzkiej twierdzy. Na jego miejsce ówczesny gubernator Kłodzka Heinrich de la Motte Fouque mianował księdza Scholza.
Przyjął on instrukcje królewską dotyczącą pracy duchownych w hrabstwie kłodzkim z 17 czerwca 1754 r., która mówiła o tym, że duchowni powinni prowadzić przykładne życie, a ich zadaniem miało być solidne kazania i nauki oraz budowanie własnych wspólnot. Nie powinni również szykanować innych wyznań.
Zmarł 22 października 1760 r. w Kłodzku.

</doc>
<doc id="1694216" url="https://pl.wikipedia.org/wiki?curid=1694216" title="Parula americana">
Parula americana



</doc>
<doc id="1694217" url="https://pl.wikipedia.org/wiki?curid=1694217" title="Dym arktyczny">
Dym arktyczny

Dym arktyczny – płytka warstwa mgły adwekcyjnej, tworzona, gdy ciepła woda paruje z powierzchni otwartych wód (np. oceanu lub morza) do zimnego powietrza, tam przekracza stan nasycenia i ulega natychmiastowej kondensacji. Obserwując zjawisko, mamy wrażenie parowania wody z powierzchni oceanu. (Proces zachodzi tak samo jak chociażby parowanie wody w czajniku).

</doc>
<doc id="1694218" url="https://pl.wikipedia.org/wiki?curid=1694218" title="Londyńczycy">
Londyńczycy



</doc>
<doc id="1694220" url="https://pl.wikipedia.org/wiki?curid=1694220" title="Dendroica pensylvanica">
Dendroica pensylvanica



</doc>
<doc id="1694221" url="https://pl.wikipedia.org/wiki?curid=1694221" title="Wołodymyr Fink">
Wołodymyr Fink

Wołodymyr Ołeksandrowycz Fink, ukr. Володимир Олександрович Фінк, ros. Владимир Александрович Финк, "Władimir Aleksandrowicz Fink"; ur. 28 marca 1958 we wsi Wiłkowo, rejonu tiumiencewskiego, w Kraju Ałtajskim, Rosyjska FSRR, zm. 13 stycznia 2005 w Białej Cerkwi, Ukraina) – ukraiński piłkarz pochodzenia rosyjskiego, grający na pozycji napastnika, trener piłkarski.
Kariera piłkarska.
Kariera klubowa.
Pierwszy trener W.Wdowin. Rozpoczął karierę piłkarską jako obrońca w klubie Dinamo Barnauł, kiedy po zakończeniu Instytutu Rolnictwa w Barnaule jego talent zauważyli selekcjonerzy barnaulskiej drużyny. Dopiero później został napastnikiem. W 1981 strzelił gola w grze pucharowej z Czornomorcem Odessa. Po tej bramce otrzymał zaproszenie od wyższoligowego klubu i przeniósł się do Odessy. W Czornomorcu był jednym z najlepszych napastników. W 1989 zakończył karierę w Nistru Kiszyniów. W 1992 grał jeszcze w zespole amatorskim Błaho Błahojewe
Kariera trenerska.
Bo zakończeniu kariery piłkarskiej pełnił funkcję kierownika w zespole Czornomorec-2 Odessa. Od 1995 pracował na stanowisku administratora w Czornomorcu Odessa. W noc z 12 na 13 stycznia 2005 razem z kierowcą zginął w wypadku samochodowym, kiedy ich samochód wjechał w przyczepę na drodze Odessa-Kijów w okolicy Białej Cerkwi.

</doc>
<doc id="1694222" url="https://pl.wikipedia.org/wiki?curid=1694222" title="Jan Wegner">
Jan Wegner

Jan Wegner (ur. 7 lipca 1909 w Łowiczu, zm. 4 sierpnia 1996 w Łowiczu) – polski historyk, kustosz, kurator nieborowskiego oddziału Muzeum Narodowego w Warszawie, nauczyciel łowickiego gimnazjum.
Dzieciństwo i młodość.
Był trzecim z ośmiorga dzieci Matyldy i Tytusa Wegnerów. Po ukończeniu Państwowego Gimnazjum im. ks. J. Poniatowskiego rozpoczął studia na Wydziale Humanistycznym warszawskiego Uniwersytetu im. J. Piłsudskiego.
W tym czasie skrystalizowały się jego zainteresowania: historia sztuki, historia wojskowości, przeszłość regionalna. Wyrazem owych zainteresowań były publikacje na łamach prasy regionalnej – „Łowiczanina”, „Życia Łowickiego” i „Życia Gromadzkiego”. W 1935 r. objął posadę nauczyciela historii i geografii w rodzimym gimnazjum. Realizację programu nauczania łączył z wszczepianiem uczniom zainteresowań regionalnych, co było, jak na owe czasy, niezwykle nowatorskie. W tym samym roku ukazała się jego praca "Napoleon w Łowiczu", a po trzech latach "Walka o szkołę polską w Łowiczu".
Lata II wojny światowej.
W 1939 r. decyzją dowódcy 10 Pułku Piechoty nie został powołany do wojska, walczył w inny sposób. Należał do grupy nauczycieli prowadzących tajne nauczanie w Łowiczu i Dąbrowie Zduńskiej (bywała tam również Maria Dąbrowska), pisywał artykuły do prasy konspiracyjnej. Od września 1939 r. do marca 1941 r. był przewodniczącym komisji "Polskiego Czerwonego Krzyża" "ds. opieki nad mogiłami żołnierzy poległych w bitwie nad Bzurą". Wraz z uczniami identyfikował poległych żołnierzy, zakładał kwatery na okolicznych cmentarzach. Był aresztowany przez Gestapo, osadzony na Pawiaku i w Alei Szucha.
Po upadku powstania warszawskiego ukrywał prof. Ludwika Kolankowskiego z rodziną, który przywiózł do Łowicza wartościowe zbiory Biblioteki Zamoyskich – "Kronikę" Galla Anonima, rękopisy "Trylogii" Sienkiewicza i "Faraona" Prusa.
Lata powojenne.
Heroizmem wykazał się także w latach powojennych. W lutym 1945 r. prof. Stanisław Lorentz powierzył Wegnerowi opiekę nad zespołem architektoniczno-ogrodowym Radziwiłłów w Arkadii i Nieborowie. Oprócz prac remontowo-konserwacyjnych zajął się tworzeniem życia artystyczno-literackiego. Organizował spotkania z wybitnymi osobistościami, wystawy, koncerty. Pałac nieborowski stał się azylem wolnej kultury, tu twórczo pracowała elita intelektualna i artystyczna. Z inspiracji profesora zrodził się pomysł poematu "Niobe" stworzonego przez K.I. Gałczyńskiego. W tym okresie wyjeżdżał za granicę jako stypendysta naukowy. Nie uchylał się od obowiązków społecznych. Od 1957 r. przez 4 kadencje pełnił funkcję Radnego Powiatowej Rady Narodowej jako przewodniczący Komisji Kultury. Jednocześnie rozwijał pasje naukowe. Był współpracownikiem Komisji Historycznej Towarzystwa Naukowego Warszawskiego, członkiem Komisji opiniodawczej dla odbudowy Wilanowa, Łazienek i Królikarni, członkiem Rady Naukowej przy Prezydium Wojewódzkiej Rady Narodowej w Łodzi. Od 1973 r. poświęcił się pracy dydaktycznej. Od 1977 r. przewodniczył pracom Rady Naukowej Stacji Mazowieckiego Ośrodka Badań Naukowych w Łowiczu, która powstała dzięki staraniom miłośników Łowicza. Ostatnie lata były dla niego przykre, zaczął bowiem tracić wzrok, kiedy miał przystąpić do pisania prac naukowych, do których materiały zbierał przez dziesięciolecia. Zmarł 4 sierpnia 1996 r. w Łowiczu. We wrześniu 1997 r. pośmiertnie otrzymał tytuł Honorowego Obywatela Łowicza.
Jan Wegner cieszył się ogromnym autorytetem w środowisku naukowym i łowickim.
Odznaczenia państwowe.
Jest Honorowym Obywatelem Łowicza i patronem Gimnazjum nr 2 w Łowiczu.

</doc>
<doc id="1694224" url="https://pl.wikipedia.org/wiki?curid=1694224" title="Libgadu">
Libgadu

libgadu – otwarta, wieloplatformowa biblioteka do komunikacji z wykorzystaniem protokołu Gadu-Gadu, napisana w języku C i udostępniona na licencji LGPL. Został napisany przy użyciu inżynierii odwrotnej oryginalnego własnościowego protokołu Gadu-Gadu.
Przez dłuższy czas libgadu była częścią Eksperymentalnego Klienta Gadu-gadu (EKG), z powodu problemów z dystrybucją pakietów zostały rozdzielone w lipcu 2007 roku.
Od wersji 1.9.0 wspiera protokół "Nowego Gadu-Gadu" (znanego także jako gg8).
Do komunikatorów korzystających z biblioteki należą m.in.: ekg, EKG2, Kadu, Pidgin, Kopete, Adium, Konnekt, Miranda IM.

</doc>
<doc id="1694227" url="https://pl.wikipedia.org/wiki?curid=1694227" title="Bolesław Czwójdziński">
Bolesław Czwójdziński

Bolesław Czwójdziński (ur. 27 maja 1901 w Gostyniu, zm. 17 lipca 1972 w Szczecinie) – pionier krajoznawstwa i turystyki na Pomorzu Zachodnim, miłośnik śladów słowiańskich i polskości, publicysta, członek i działacz społeczny Polskiego Towarzystwa Krajoznawczego, Polskiego Towarzystwa Turystyczno-Krajoznawczego, Polskiego Towarzystwa Archeologicznego, Polskiego Towarzystwa Historycznego.
Życiorys.
Syn Wojciecha i Klementyny z Żarnowskich, urodził się 27 maja 1901 w Gostyniu, w patriotycznej rodzinie, pielęgnującej polskie tradycje powstań i pracy organicznej. Kształcił się w zaborze pruskim. Do szkoły podstawowej chodził w Lesznie, a języka polskiego i historii uczył się m.in. na tajnych kompletach. Rysunek techniczny bardzo dobrze opanował w szkole budowlanej, później uczęszczał do Państwowej Szkoły Sztuk Zdobniczych i Przemysłu Artystycznego w Poznaniu.
W 1927 zatrudnił się w Dyrekcji Okręgowej Kolei Państwowych w Poznaniu w "Wydziale Ruchu" najpierw jako starszy asesor, potem referent.
7 kwietnia 1945 w Poznaniu wziął udział w zebraniu Komisji dla spraw Przywrócenia Nazw Słowiańskich na Przyodrzu, na którym byli obecni wybitni polscy historycy onomaści, profesorowie: Zygmunt Wojciechowski, Mikołaj Rudnicki i ks. kan. Stanisław Kozierowski. Bolesław Czwójdziński zgłosił tam wniosek o najpilniejszą potrzebę powrotu do słowiańskiego nazewnictwa Ziem Odzyskanych. W tym celu objechał wszystkie czynne linie kolejowe rysując mapy połączeń kolejowych. Opracował "katalog polskich nazw stacji rejonu Dyrekcji Okręgowej Kolei Państwowych w Szczecinie" (nieopublikowany). We wrześniu 1945, aby być bliżej najistotniejszych spraw swego życia, zamieszkał w Szczecinie. 11-13 września 1945 zorganizował "Kongres Polskich Onomastów", który odbył się w gmachu dzisiejszego Urzędu Miejskiego. Na kongresie tym obecny był m.in. ks. prof. Stanisław Kozierowski. Od 1954 był członkiem szczecińskiego oddziału Polskiego Towarzystwa Historycznego, od 1962 członkiem zarządu, a od 1970 jego sekretarzem.
Bolesław Czwójdziński był wybitnym przewodnikiem turystycznym i miłośnikiem wędrówek pieszych i rowerowych. Z pasją zwiedzał miasta Pomorza Zachodniego, Dolinę Dolnej Odry, Wzgórza Bukowe, Uznam i Wolin, Wybrzeże Trzebiatowskie. Na wszystkich swoich wyprawach robił szczegółowe notatki i szkice, dokonywał pomiarów zabytków architektury i przyrody, katalogował je. W pracach inwentaryzacyjnych pomagała mu biegła znajomość języka niemieckiego i rysunku technicznego. W 1959 opublikował broszurę „Ginący Trzęsacz”, a w 1966 opracował w formie plakatu mapę turystyczną województwa szczecińskiego, w prasie lokalnej ukazało się ponad 100 artykułów jego autorstwa z dziedziny krajoznawstwa. Był inicjatorem pierwszego kursu przewodników po mieście i regionie (w "Domu Turysty", obecnie hotel „Victoria”), sam oprowadził około 1500 wycieczek. Przyczynił się do powstania schronisk turystycznych w Świnoujściu, Międzyzdrojach i Dziwnowie oraz równocześnie kół i oddziałów PTTK w tych miejscowościach. Był czynnym członkiem kilku komisji PTTK, częstym organizatorem szkoleń i prelekcji turystyczno-krajoznawczych.
Za działalność zawodową i społeczną został wyróżniony wieloma odznaczeniami: Srebrnym Krzyżem Zasługi, Złotą Odznaką Honorową Gryfa Pomorskiego, Odznaką 1000-lecia Państwa Polskiego, Złotą Honorową Odznaką PTTK, Odznaką „Zasłużony Działacz Turystyki”, medalem im. Aleksandra Janowskiego, Złotą Odznaką za Opiekę nad Zabytkami, Odznaką „Przodujący Kolejarz”, pośmiertnie Medalem Rodła.
Zmarł po długiej i ciężkiej chorobie 17 lipca 1972 w Szczecinie. Spoczywa na Cmentarzu Centralnym w Szczecinie: kwatera 38b, rząd 2, grób 12.
Pamięć.
Po śmierci, w 1981 nazwano jego imieniem jedną z ulic osiedla w Szczecinie-Płoni. Oddział Miejski PTTK w Szczecinie ufundował tablice pamiątkowe, pierwszą w 1983 przy wejściu do swojej siedziby na pl. Lotników, drugą w 1996 na budynku u zbiegu ul. Jagiellońskiej z pl. Zamenhofa, gdzie mieszkał (obie tablice zostały skradzione w niewyjaśnionych okolicznościach). Jego imieniem nazwane jest również jedno z najatrakcyjniejszych miejsc w podszczecińskiej Puszczy Bukowej, przełomowy odcinek Rudzianki – Brama Czwójdzińskiego oraz znakowany zielony turystyczny Szlak im. Bolesława Czwójdzińskiego, rozpoczynający się przy pomnikowych „Dębach Bolesława Krzywoustego” w Szczecinie-Klęskowie.
Bolesław Czwójdziński jest patronem Szkoły Podstawowej nr 28, w Zespole Szkół nr 11 w Szczecinie-Płoni, przy ul. Piasecznej 40.

</doc>
<doc id="1694228" url="https://pl.wikipedia.org/wiki?curid=1694228" title="Vorona">
Vorona

Vorona (malgaskie „ptak”, "V. berivotrensis", „z Berivotra”) – wymarły monotypowy rodzaj ptaka. Został opisany na podstawie skamieniałości znalezionych w kamieniołomie w formacji Maevarano w pobliżu wioski Berivotra, w prowincji Mahajanga na Madagaskarze. Żył w późnej kredzie, najprawdopodobniej w kampanie (70,6–83,5 MLT). "V. berivotrensis" jest znany z rozproszonych skamieniałości, być może jednego osobnika (UA 8651 i FMNH PA715).
Powiązania filogenetyczne rodzaju "Vorona" są trudne do określanie z powodu fragmentaryczności szczątków oraz obecności cech prymitywnych i współczesnych. "Vorona" może być prymitywnym przedstawicielem Ornithuromorpha.
"Vorona" jest czasem mylona z dromeozaurem "Rahonavis ostromi", którego skamieniałości znaleziono na tym samym stanowisku. Ta pomyłka doprowadziła do błędnego poglądu, że "Vorona" miała sierpowate pazury, tak jak deinonychozaury.

</doc>
<doc id="1694229" url="https://pl.wikipedia.org/wiki?curid=1694229" title="Karl Winter">
Karl Winter

Karl Winter (ur. 1733 r. w Kłodzku, zm. 1808 r. w Nysie) – wielki dziekan kłodzki w latach 1767–1808.
Życiorys.
Urodził się w Kłodzku. Pochodził z rodziny mieszczańskiej. Po ukończeniu miejscowej szkoły elementarnej i gimnazjum przeniósł się do Wrocławia, gdzie studiował teologię na miejscowym uniwersytecie. Po ich ukończeniu uzyskał święcenia kapłańskie.
Został skierowany do pracy duszpasterskiej w hrabstwie kłodzkim. W lipcu 1761 r. został wikariuszem w Krosnowicach, a następnie proboszczem tej parafii. Po dwóch latach został przeniesiony do Szczytnej, gdzie objął probostwo w 1764 r. W 1767 r. decyzją kamery królewskiej został przeniesiony na urząd proboszcza Międzylesia i objął urząd wikariusza książęco-arcybiskupiego hrabstwa kłodzkiego. Praska kuria arcybiskupia nadała mu tytuł wikariusza arcybiskupiego i notariusza apostolskiego. W 1773 r. został kanonikiem honorowym kolegiaty w Nysie. W 1790 r. otrzymał tytuł archidiakona.
Zmarł prawdopodobnie w Nysie w 1808 r.

</doc>
<doc id="1694230" url="https://pl.wikipedia.org/wiki?curid=1694230" title="Zbrodnia w Chlebowicach Świrskich">
Zbrodnia w Chlebowicach Świrskich

Zbrodnia w Chlebowicach Świrskich – zbrodnia dokonana w nocy z 15 na 16 marca 1944 przez oddział Armii Krajowej przybyły ze Lwowa, na ukraińskich mieszkańcach wsi Chlebowice Świrskie.
Przygotowania.
Równolegle do przygotowywanej w Kedywie Okręgu Lwów AK „Akcji Nieszpory” dnia 9 marca wieczorem wyruszyła pieszo z Krzywczyc 22-osobowa grupa partyzantów, i dotarła 10 marca rano do Hanaczowa. 15 marca dołączyła do niej 36-osobowa grupa ze Lwowa, która wyjechała ze Lwowa 13 marca wieczorem samochodem ciężarowym. Grupa ta przebrana była w mundury niemieckie. Grupy te oczekiwały w pobliżu Świrza na zrzut zaopatrzenia, który nie nastąpił. W związku z tym grupy otrzymały rozkaz przeprowadzenia akcji w Chlebowicach Świrskich.
Zbrodnia.
Zabito 60 osób cywilnych, w tej liczbie przez pomyłkę zabito 6 Polaków, spalono 12 gospodarstw. Wśród zabitych byli ksiądz greckokatolicki, 4 kleryków, nauczyciel i sołtys. Straty polskie: 1 lekko ranny.
W ciągu dwóch następnych nocy, biwakując w dzień w lesie, oddział przemaszerował do rejonu Starego Sioła, i w nocy z 20 na 21 marca przeprowadził podobną akcję na ukraińską wieś Czerepin, pomiędzy Starym Siołem a Dawidowem. 21 marca oddział zatrzymał się w gajówce w pobliżu wsi. Gdy rano podjechały tam furmanki z Łopusznej po drewno, oddział rozstrzelał ukraińskich furmanów i zabrał konie. Na wyprzęgniętych koniach powrócono do Starego Sioła, a stamtąd do Lwowa. W meldunku tygodniowym liczbę zabitych Ukraińców oszacowano łącznie na 130 osób.
Zbrodnia była działaniem odwetowym za zbrodnię w pobliskiej Tucznej, do której ksiądz greckokatolicki z Chlebowic podżegał słowami: „Ukraińcy nie mogą przyjść na święcone, jeżeli nie zlikwidują Lachów!”. Pomimo sprzeciwu wielu Ukraińców, do których należał sołtys wsi, propaganda ukraińska wraz z terrorem OUN-UPA przyniosła oczekiwany skutek. W Tucznej wymordowano wszystkie rodziny polskie i niektóre mieszane. Rusinów spowinowaconych z Polakami zmuszono do opuszczenia wsi.

</doc>
<doc id="1694232" url="https://pl.wikipedia.org/wiki?curid=1694232" title="Artur Szpilka">
Artur Szpilka

Artur Szpilka (ur. 12 kwietnia 1989 w Wieliczce) – polski bokser występujący w kategorii junior ciężkiej oraz zawodnik mieszanych sztuk walki.
Kariera bokserska.
Wczesne lata.
Jako nastolatek trenował różne dyscypliny sportowe, m.in. karate i kung-fu. W wieku ok. 12–13 lat krótkotrwale uczęszczał na zajęcia bokserskie w klubie Górnik Wieliczka. Ponownie do tej dyscypliny i wyczynowego uprawiania pięściarstwa trafił po kilku latach, wówczas był chuliganem identyfikującym się z klubem Wisła Kraków (jak sam przyznał nie interesowały go mecze piłkarskie) i brał udział w tzw. ustawkach – umówionych przez uczestników nielegalnych bójkach pomiędzy zwaśnionymi pseudokibicami. Przypadkowo w chwili konfrontacji z kibicem lokalnego rywala – Cracovii, trener boksu z Wieliczki Włodzimierz Ćwierz zaproponował obu rywalom starcie w ringu. Szkoleniowiec, który wcześniej znał i ćwiczył Szpilkę w jego pierwszym epizodzie z boksem, po raz drugi został jego trenerem i wychowawcą w tej dyscyplinie.
Jako 19-latek sięgnął po amatorskie mistrzostwo Polski wagi ciężkiej w zawodach rozgrywanych w Dąbrowie Górniczej, wygrywając w finale z Mariuszem Welcem. Ponadto m.in. wygrał turniej O Złotą Rękawicę Wisły, zdobył wicemistrzostwo Europy kadetów, osiągnął ćwierćfinał mistrzostw świata juniorów, mistrzostwo Polski seniorów.
2008–2011.
W lutym 2008 nie zdołał uzyskać kwalifikacji na turniej bokserski letnich Igrzysk Olimpijskich 2008 w Pekinie. Po tym niepowodzeniu podpisał kontrakt zawodowy. Pierwsze pięć zawodowych walk stoczył w kategorii junior ciężkiej (do 91 kg). W październiku 2009 r. miał stoczyć kolejny pojedynek z Wojciechem Bartnikiem, ale 23 października podczas oficjalnego ważenia został zatrzymany, a następnie osadzony w zakładzie karnym w Tarnowie, gdyż uprawomocnił się wyrok 18 miesięcy pozbawienia wolności za pobicie.
Po wyjściu z zakładu karnego przeszedł do kategorii ciężkiej. 25 czerwca 2011, podczas „Wojak Boxing Night” stoczył swoją pierwszą walkę w wadze ciężkiej, wygrywając błyskawicznie w pierwszej rundzie przez nokaut. Podpisał kontrakt zawodowy z grupą Bullit KnockOut Promotions. W kolejnej swojej walce ponownie wygrał przez nokaut w pierwszej rundzie. 15 października 2011, podczas kolejnej gali „Wojak Boxing Night” w Katowicach, pokonał Owena Becka przez techniczny nokaut po trzeciej rundzie pojedynku.
5 listopada 2011 Szpilka stoczył pojedynek z Amerykaninem Davidem Saulsberrym. Mimo że Polak w pierwszej rundzie, po raz pierwszy w zawodowej karierze, był liczony, to w drugim starciu znokautował swojego przeciwnika. Tuż po tej walce Szpilka został po raz pierwszy uwzględniony w rankingu federacji WBC, gdzie sklasyfikowano go na 33. pozycji.
W listopadzie 2011 bokser poddał się operacji lewej dłoni. Na 3 lutego 2012 zakontraktowano kolejną walkę w Stanach Zjednoczonych, a rywalem Szpilki miał zostać Terrance „Big Jim” Marbra, jednak walka została przesunięta ze względu na problemy z lokalizacją gali i ostatecznie odbyła się 24 marca 2012 podczas gali „Heavyweight Regeneration”. Szpilka odniósł w niej błyskawiczne zwycięstwo przez techniczny nokaut w pierwszej rundzie pojedynku.
2012–2014.
Pod koniec marca 2012 menadżer boksera, Andrzej Wasilewski poinformował, że Szpilka będzie sparingpartnerem dla mistrza świata, Wołodymyra Kłyczko w czerwcu 2012. Pod koniec maja 2012 sparingi zostały odwołane w związku z planowanymi dwiema walkami Szpilki w tym samym miesiącu.
Po wygranej walce 2 czerwca 2012 z Argentyńczykiem Gonzalo Omarem Basile i zdobyciu dwóch pierwszych zawodowych pasów: „Silver WBC Youth” i „Silver WBC Baltic” awansował z 36. na 25. pozycję w rankingu WBC. W rankingach WBA, WBO i IBF nie jest sklasyfikowany.
1 lutego 2013 Artur Szpilka pokonał Mike’a Mollo, mimo że w pierwszej oraz czwartej rundzie Polak zaliczył nokdaun. W piątym starciu sędzia odebrał Amerykaninowi punkt za pchanie rywala. Piętnaście sekund przed końcem szóstej rundy, Szpilka znokautował przeciwnika. Zaplanowana pierwotnie na 23 lutego, a zatem trzy tygodnie później, walka z Krzysztofem Zimnochem podczas gali „Polsat Boxing Night II”, została następnie odwołana z uwagi na zbyt krótki czas potrzebny na odpoczynek dla Szpilki. 20 kwietnia 2013 w Hali Podpromie w Rzeszowie pokonał Ukraińca Tarasa Bidenkę, w wyniku poddania walki, na skutek kontuzji kolana Ukraińca. 15 czerwca 2013 Szpilka pokonał Briana Minto jednogłośnie na punkty, stosunkiem 98:92, 100:90 oraz 98:93. Stawką pojedynku był tymczasowy pas WBC Baltic. 16 sierpnia 2013 Szpilka wygrał rewanżową walkę z Mikiem Mollo przez techniczny nokaut w piątej rundzie.
25 stycznia 2014 Szpilka poniósł pierwszą porażkę w zawodowej karierze, gdy w nowojorskiej hali Madison Square Garden uległ Bryantowi Jenningsowi przez techniczny nokaut w dziesiątej rundzie pojedynku. Gaża Szpilki za tę walkę wyniosła 100 tys. dolarów. 8 listopada 2014 Artur Szpilka jednogłośną decyzją sędziów zwyciężył z Tomaszem Adamkiem na gali boksu w Krakowie („Polsat Boxing Night III”). Gaża Szpilki za tę walkę wyniosła 425 tysięcy złotych.
2015–2020.
W styczniu 2015 Szpilka podpisał kontrakt z Alem Haymonem, a nowym trenerem pięściarza został Ronnie Shields. 24 kwietnia 2015 w Chicago znokautował w drugiej rundzie Amerykanina Ty Cobba (18-7, 10 KO). 12 czerwca 2015 w Chicago wygrał przez techniczną decyzję sędziów w trzeciej rundzie z Amerykaninem Manuelem Quezadem (29-10, 18 KO). 14 sierpnia 2015 na gali w Newark pokonał przez techniczną decyzję sędziów w trzeciej rundzie Kubańczyka Yasmany Consuegrę (17-2, 14 KO).
16 stycznia 2016 w walce o pas WBC mistrza świata wagi ciężkiej został ciężko znokautowany w 9. rundzie przez mistrza – Deontaya Wildera, opuścił ring na noszach, po czym trafił do szpitala na badania lekarskie.
15 lipca 2017 w Nowym Jorku doszło do walki Szpilki z polsko-amerykańskim pięściarzem Adamem Kownackim reprezentującym Rzeczpospolitą Polską. W powrocie na ring po półtorarocznej przerwie był faworytem. W czwartej rundzie padł na deski, po czym wstał, ale Kownacki zasypał go gradem ciosów, a sędzia przerwał pojedynek. Wkrótce potem, w sierpniu 2017 przeszedł operację kontuzjowanej ręki, a zabieg był przeprowadzony przez prof. Igora Rosello, który operował rękę Roberta Kubicy po jego wypadku. 
W międzyczasie pięściarz zaczął rozważać walkę w MMA, co potwierdził podczas gali KSW 41. W trakcie tego wydarzenia Tomasz Oświeciński pokonał Pawła „Popka” Mikołajuwa, a po walce wyzwał na kolejny pojedynek Szpilkę. Ten z kolei szybko zareagował, wszedł do klatki i powalił siedzącego na krzesełku Oświecińskiego, wobec czego interweniować musiała ochrona. Zamiary boksera oraz jego postawę ostro krytykował promotor Andrzej Wasilewski.
Niespełna rok później, 25 maja 2018 w pojedynku podczas Narodowej Gali Boksu, zorganizowanej na Stadionie Narodowym w Warszawie pokonał jednogłośną decyzją sędziów Dominicka Guinna, który po walce ogłosił zakończenie kariery. 10 listopada 2018 w Gliwicach pokonał niejednogłośnie na punkty Mariusza Wacha; w tej walce był prowadzony przez trenera Andrzeja Gmitruka, który 10 dni później poniósł śmierć.
20 lipca 2019 został znokautowany w drugiej rundzie przez Derecka Chisorę (31-9, 22 KO) na gali w londyńskiej O2 Arenie. Pojedynek był zakontraktowany na dziesięć rund.
26 października 2019 roku w Sosnowcu znokautował w pierwszej rundzie Włocha Fabio Tuiacha (29-7, 16 KO). Po pojedynku ogłosił powrót do kategorii junior ciężkiej.
Powrót do wagi cruiser.
7 marca podczas gali Knockout Boxing Night 10 w Łomży, w swojej pierwszej walce po powrocie do wagi junior ciężkiej, pokonał na punkty Siergieja Radczenkę (7-6, 2 KO). Sędziowie punktowali na jego korzyść 95-93, 94-94, 95-92. W trakcie pojedynku Szpilka dwukrotnie był liczony (w rundzie trzeciej i piątej), a sam werdykt sędziowski wzbudził mnóstwo kontrowersji – większość ekspertów uznała, że zwycięstwo należało się Ukraińcowi.
Walka o pas WBC International kategorii bridger.
30 maja 2021 roku w Rzeszowie zawalczył o pas WBC International nowej kategorii wagowej bridger z Łukaszem Różańskim (14-0, 13 KO). Po kilku sekundach pojedynku miał swojego rywala na deskach, ale następnie sam znalazł się na macie ringu aż trzy razy i przegrał pojedynek przez nokaut już w pierwszej rundzie.
Waga i ranking.
Przed walkami w 2014 jego waga wynosiła ok. 101 kg (we wcześniejszych latach oscylowała w granicach 105–108 kg). Przed walką 25 maja 2018 legitymował się wagą 111,6 kg.
Dzięki zwycięstwu z Tomaszem Adamkiem awansował na 17. miejsce na liście najlepszych pięściarzy świata wagi ciężkiej portalu boxrec.com.
29 listopada 2014, w związku z porażką Derecka Chisory z Tysonem Furym i spadkiem tego pierwszego na 17. miejsce Artur Szpilka awansował na 16. miejsce na liście najlepszych pięściarzy świata wagi ciężkiej portalu boxrec.com.
Kariera MMA.
Debiut w MMA dla KSW.
29 marca 2022 Martin Lewandowski – jeden z właścicieli Konfrontacji Sztuk Walki (KSW), najlepszej polskiej organizacji promującej mieszane sztuki walki (MMA) potwierdził za pomocą mediów społecznościowych, że Szpilka podpisał kontrakt z tą federacją. 19 maja KSW oficjalnie ogłosiło galę "KSW 71: Ziółkowski vs. Rajewski" w Toruniu, zaplanowaną na termin dnia 18 czerwca 2022, na której w jednej z głównych walk wieczoru ma zadebiutować popularny "Szpila" w starciu z byłym rywalem z boksu, Ukraińcem Serhijem Radczenko. Debiutancka walka Szpilki zakończyła się jego zwycięstwem przez TKO w drugiej rundzie, po tym jak w parterze zmusił Ukraińca do odklepania po mocnym łokciu na twarz.
High League.
12 lipca 2022 High League, federacja typu freak show fight ogłosiła zakontraktowanie Artura Szpilki oraz jego walki na galę "High League 4: Natsu vs. Lexy 2", która odbyła się 17 września 2022 w Arenie Gliwice. Parę dni później, organizacja High League przedstawiła zestawienie Artura „Szpili” Szpilki z Denisem „Bad Boyem” Załęckim. Szpilka zwyciężył przez techniczny nokaut w pierwszej rundzie (kontuzja kolana Załęckiego). Po zakończeniu walki ogłosił, że odpuszcza pojedynki typu freak show fight.
Dalsze walki w KSW.
21 stycznia 2023 w głównej walce wieczoru gali "XTB KSW 78" w Szczecinie, miał zmierzyć się z czołowym kick-bokserem, Arkadiuszem Wrzoskiem. 16 listopada 2022 ogłoszono, że wypadł z karty walk przez kontuzję kręgosłupa.
Podczas gali "XTB KSW Colosseum 2", która odbędzie się 3 czerwca 2023 na warszawskim Stadionie PGE Narodowym stoczy walkę z Mariuszem Pudzianowskim.
Życie prywatne.
Jego matką jest Jolanta Ziemiecka, zaś ojciec zmarł, gdy Artur Szpilka miał trzy lata. Ma dwóch braci i dwie siostry. Partnerką życiową Artura Szpilki jest Kamila Wybrańczyk, znana w internecie jako „Kamiszka”.
Problemy z prawem.
Artur Szpilka został skazany przez sąd w Myślenicach za udział w bójce koło dyskoteki w Wiśniowej. Pięściarz został skazany na 18 miesięcy pozbawienia wolności za pobicie, nie zgłosił się dobrowolnie do odbycia kary, wskutek czego 23 października 2009 r. po prawie trzech latach od zdarzenia i uprawomocnieniu się wyroku został zatrzymany. Po początkowym pobycie w Areszcie Śledczym przy ul. Montelupich w Krakowie, odbył karę pozbawienia wolności w Zakładzie Karnym w Tarnowie (dokąd został przeniesiony w związku z faktem grypsowania). Opuścił zakład karny 22 kwietnia 2011.
W czerwcu 2011 r., przed Sądem Rejonowym w Tarnowie, rozpoczął się kolejny proces sądowy pięściarza. Prokuratura oskarżyła go o naruszenie nietykalności cielesnej funkcjonariusza Służby Więziennej i jego słowne znieważenie (art. 222 k.k.). 23 czerwca 2010 r., podczas odbywania kary pozbawienia wolności w Zakładzie Karnym w Tarnowie, osadzony Szpilka miał popchnąć funkcjonariusza ręką w bark i odezwać się przy tym: "„Co się patrzysz frajerze?”". Bokser nie przyznał się do winy. W kwietniu 2012 r. sąd ukarał Szpilkę grzywną w wysokości 15 tys. zł i tym samym nie przychylił się do wniosku prokuratora, który żądał dla niego kary pół roku więzienia. Przy wyrokowaniu sąd na korzyść oskarżonego poczytał jego poprawę zachowania w ostatnich latach oraz rozwijającą się karierę bokserską. Jednakże jeśli w wyniku apelacji kara zostałaby zmieniona, Szpilka zostałby skazany choćby na karę więzienia w zawieszeniu, wówczas ponownie trafi do więzienia (musiałby wtedy odbyć jeszcze poprzedni wyrok siedmiu miesięcy więzienia za pobicie).
Po zakontraktowaniu walki z Bryantem Jenningsem, 12 stycznia 2014 po przylocie na lotnisko Chicago-O’Hare Szpilka został zatrzymany przez amerykański urząd imigracyjny i skierowany do powrotu do Europy z uwagi na braki w dokumentach. Po załatwieniu spraw formalnych 17 stycznia 2014 ponownie udał się w podróż do USA i otrzymał pozwolenie na przekroczenie tamtejszej granicy.

</doc>
<doc id="1694235" url="https://pl.wikipedia.org/wiki?curid=1694235" title="J.R. Giddens">
J.R. Giddens

Justin Ray Giddens (ur. 13 lutego 1985 w Oklahoma City) – amerykański koszykarz grający na pozycji rzucającego obrońcy, obecnie zawodnik Club Deportes Espanol de Talca.
W 2003 wystąpił w dwóch meczach gwiazd amerykańskich szkół średnich – McDonald’s All-American i Jordan Classic. Został też uznany najlepszym zawodnikiem szkół średnich stanu Oklahoma (Oklahoma Gatorade Player of the Year) oraz zaliczony do III składu Parade All-American.
Karierę zaczynał na uniwersytecie w Kansas. Osiągał tam średnio 11 punktów na mecz. Jednak w 2005 roku po napadzie przeniósł się do Nowego Meksyku. Tam grał dość dobrze – zdobywał średnio 16,3 punktów i 8,8 zbiórek. 26 czerwca 2006 w drafcie 2008 został wybrany przez Celtics z numerem 30. Nie szło mu najlepiej i 15 listopada 2008 roku został oddany do zespołu NBA Development League – Utah Flash. Do Celtics powrócił 8 lutego 2009 roku. W meczu z Denver Nuggets zdobył 4 punkty, będące jego pierwszymi punktami w NBA.
W sezonie 2008/2009 wystąpił w sumie w sześciu meczach, zdobywając łącznie cztery punkty. W sezonie 2009/2010 grał już znacznie więcej - najpierw w trykocie Boston Celtics, gdzie w 21 spotkaniach zdobył 24 punkty, a później w barwach New York Knicks, gdzie w 11 spotkaniach uzyskał 45 punktów.
Jesienią 2010 roku podpisał kontrakt z mistrzem Polski - Asseco Prokom Gdynia. Był jednym z wyróżniających się graczy gdyńskiego klubu. Jednakże po niepowodzeniu w Eurolidze i odpadnięciu z rozgrywek Giddens pod koniec 2010 roku rozwiązał kontrakt.
20 marca 2018 został zawodnikiem argentyńskiego Ferrocarril Oeste Capital Federal.
22 stycznia 2019 dołączył do chilijskiego Club Deportes Espanol de Talca.

</doc>
<doc id="1694237" url="https://pl.wikipedia.org/wiki?curid=1694237" title="José María Medina (piłkarz)">
José María Medina (piłkarz)

José María Medina - piłkarz urugwajski, napastnik.
Jako piłkarz klubu Montevideo Wanderers wziął udział w turnieju Copa América 1941, gdzie Urugwaj został wicemistrzem Ameryki Południowej. Medina zagrał tylko w meczu z Argentyną, gdzie w 73 minucie zmienił go Oscar Chirimini.
Z powodu kłopotów finansowych klub Wanderers musiał sprzedać w 1943 roku swoich najlepszych piłkarzy. Medina przeniósł się do drużyny Club Nacional de Football, a jego klubowy kolega Obdulio Varela - do klubu CA Peñarol. Dla klubu Wanderers zdobył łącznie 92 bramki i plasuje się obecnie na drugim miejscu strzeleckiej tabeli wszech czasów klubu.
Razem z Nacionalem Medina w roku 1943 i 1946 zdobył mistrzostwo Urugwaju, a w 1944 i 1945 wicemistrzostwo Urugwaju.
Będąc graczem klubu Nacional wziął udział w turnieju Copa América 1946, gdzie Urugwaj zajął czwarte miejsce. Medina zagrał we wszystkich pięciu meczach - z Chile (zdobył bramkę), Brazylią (zdobył 2 bramki), Boliwią (zdobył 4 bramki), Argentyną (w 73 minucie wszedł za niego Walter Gómez) i Paragwajem (zagrał tylko w drugiej połowie, zmieniając Ramóna Castro). Jako zdobywca 7 bramek Medina został królem strzelców turnieju.
Medina od 23 lutego 1941 roku do 1 kwietnia 1947 roku rozegrał w reprezentacji Urugwaju 15 meczów i zdobył 11 bramek.

</doc>
<doc id="1694238" url="https://pl.wikipedia.org/wiki?curid=1694238" title="Joaquín Maurín">
Joaquín Maurín

Joaquín Maurín (ur. 12 stycznia 1896 w Bonansa, zm. 5 listopada 1973) – hiszpański dziennikarz, polityk komunistyczny i rewolucyjny. Zwolennik tzw. Prawej Opozycji. 
Przywódca utworzonej we wrześniu 1935 Partii Robotniczej Zjednoczenia Marksistowskiego (POUM). Był aktywny głównie w Katalonii. W wyborach w lutym 1936 był jedynym członkiem POUM, który zdobył miejsce w Kortezach.
W 1920 został redaktorem czasopisma "La Lucha Social". W 1921 wyjechał do Rosji, gdzie uczestniczył w Trzecim Kongresie Kominternu. Po powrocie do Hiszpanii założył marksistowski tygodnik związkowy "La Batalla". W 1931 założył Partię Robotniczą i Chłopską (Bloque Obrero y Campesino - BOC), zostając jej sekretarzem generalnym. Został aresztowany podczas próby przedostania się do strefy republikańskiej we wrześniu 1936 r., choć jego tożsamość odkryto dopiero po roku. W przeciwieństwie do wielu przywódców ruchu republikańskiego życie Maurina zostało oszczędzone dzięki interwencji wysokiego rangą krewnego w wojsku Franco. Po spędzeniu dziewięciu lat w więzieniu Maurin został zwolniony w październiku 1946, wyemigrował do Stanów Zjednoczonych i osiedlił się w Nowym Jorku, gdzie założył Amerykańską Agencję Literacką (ALA), organizację promującą twórczość latynoamerykańskich pisarzy.

</doc>
<doc id="1694240" url="https://pl.wikipedia.org/wiki?curid=1694240" title="Londyńczyk">
Londyńczyk



</doc>
<doc id="1694241" url="https://pl.wikipedia.org/wiki?curid=1694241" title="Archidiecezja Port of Spain">
Archidiecezja Port of Spain

Archidiecezja Port-of-Spain (łac. "Archidioecesis Portus Hispaniae", ang. "Archdiocese of Port-of-Spain") – rzymskokatolicka archidiecezja ze stolicą w Port-of-Spain, na Trynidadzie i Tobago. Obejmuje w całości to państwo. Archidiecezja jest członkiem Konferencji Episkopatu Antyli.
Mimo iż katolicy stanowią tylko ok. 30% mieszkańców Trynidadu i Tobago to są najliczniejszą grupą wyznaniową tych wysp.
Obecnie arcybiskupem Port-of-Spain jest Jason Gordon.
Arcybiskup Port-of-Spain jest również metropolitą Port-of-Spain. Sufraganiami metropolii są diecezje:
Na terenie archidiecezji żyje 94 zakonników i 147 sióstr zakonnych.
Podział.
Archidiecezja dzieli się na następujące dekanaty:
Historia.
Pierwszy raz wyspy uzyskały własną kościelną jednostkę administracyjną w 1516, gdy założono "opactwo terytorialne Trynidadu". Istniało ono do 1650.
23 lutego 1818 erygowano "Wikariat Apostolski Trynidadu". Wcześniej Trynidad należał do diecezji Santo Tomás de Guayana (obecnie Archidiecezja Ciudad Bolívar), która dziś znajduje się w Wenezueli. Nowy wikariat apostolski prócz części Antyli objął również Jamajkę.
10 stycznia 1837 erygowano Wikariat Apostolski Jamajki (obecnie archidiecezja Kingston na Jamajce). Tym samym wikariusze apostolscy Trynidadu utracili zwierzchność nad Kościołem tej wyspy.
13 lat później wyodrębniła się kolejna część wikariatu apostolskiego. W dniu 30 kwietnia 1850 na Dominice powstała diecezja Roseau. W tym samym dniu wikariat apostolski został podniesiony do godności archidiecezji metropolii. W skład nowej archidiecezji włączono również Prefekturę Apostolską Indii Zachodnich.
W dniu 20 lutego 1956 na wchodzącej w skład archidiecezji Grenadzie powstała diecezja Saint George’s.

</doc>
<doc id="1694244" url="https://pl.wikipedia.org/wiki?curid=1694244" title="Jose Medina">
Jose Medina



</doc>
<doc id="1694253" url="https://pl.wikipedia.org/wiki?curid=1694253" title="Jagdstaffel 39">
Jagdstaffel 39

Jagdstaffel 39 - Königlich Preußische Jagdstaffel Nr. 39 - Jasta 39 - jednostka lotnictwa niemieckiego Luftstreitkräfte z okresu I wojny światowej. 
Informacje ogólne.
Jednostka została utworzona w 30 czerwca 1917 roku w Fliegerersatz Abteilung Nr. 5. Organizację eskadry powierzono porucznikowi Karla Augusta Rabena przybyłemu z eskadry myśliwskiej Jasta 36. 2 sierpnia jednostka osiągnęła gotowość bojową i została skierowana na lotnisko Ensisheim. Jednostka rozpoczęła działania bojowe pod dowództwem Armee-Abteilung "B" od 15 sierpnia do 15 września 1917 roku. Następnie została przeniesiona na front włoski. W marcu 1918 roku jednostka powróciła na front zachodni i operowała na terytorium Francji do końca wojny.
Eskadra walczyła przede wszystkim na samolotach Fokker D.VII. Odniosła 68 potwierdzonych zwycięstw powietrznych, w tym 14 balonów obserwacyjnych. Straty jednostki wynosiły 7 zabitych, 5 rannych, 1 w niewoli i 1 zabity w wypadku lotniczym. W czasie działania na froncie włoskim odniosła 41 zwycięstw.
Przez jej skład przeszły następujące asy myśliwskie: Hans Nülle (11), Wilhelm Hippert (5), Wilhelm Sommer (5), Ludwig Gaim (5), Bernhard Ultsch (5), Reinhold Jörke (4), Werner Wagener (3) i Gustav Frädrich.

</doc>
<doc id="1694265" url="https://pl.wikipedia.org/wiki?curid=1694265" title="Pisarzowice (gmina w województwie wrocławskim)">
Pisarzowice (gmina w województwie wrocławskim)

Pisarzowice – dawna gmina wiejska istniejąca w latach 1945–1954 w woj. wrocławskim (dzisiejsze woj. dolnośląskie). Siedzibą władz gminy były Pisarzowice.
Gmina Pisarzowice powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu kamiennogórskiego – weszła w skład nowo utworzonego woj. wrocławskiego.
Według stanu z 1 lipca 1952 gmina składała się z 4 gromad: Czarnów, Pisarzowice, Raszów i Rędziny. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1694266" url="https://pl.wikipedia.org/wiki?curid=1694266" title="Biskupi Port of Spain">
Biskupi Port of Spain



</doc>
<doc id="1694267" url="https://pl.wikipedia.org/wiki?curid=1694267" title="Full Circle (album Creed)">
Full Circle (album Creed)

Full Circle – czwarty studyjny album amerykańskiej formacji Creed. Został wydany 27 października 2009, tuż po zakończeniu trasy koncertowej zespołu odbywającej się w Stanach Zjednoczonych. To pierwszy album grupy po reaktywacji 27 kwietnia 2009 roku. Na gitarze basowej ponownie zagrał basista, Brian Marshall, który został wyrzucony z zespołu w 2000 roku. Producentem płyty jest Howard Benson, co wynika z wywiadu przeprowadzonego dla MTV. W lipcu 2011 album osiągnął 2 miliony sprzedanych kopii w Stanach Zjednoczonych co pozwoliło osiągnąć mu status podwójnej platyny.

</doc>
<doc id="1694271" url="https://pl.wikipedia.org/wiki?curid=1694271" title="Internet Content Rating Association">
Internet Content Rating Association

ICRA () – Stowarzyszenie Oceny Zawartości Internetu, obecnie jest częścią Instytutu FOSI. Udostępnia formularz dla twórców stron internetowych, dzięki któremu mogą oni sklasyfikować swoją stronę do odpowiedniej kategorii.
Organizacja wierzy, iż samo-ocena stron www jest najlepszą drogą do zachowania równowagi między „wolnością słowa” w Internecie a ochroną dzieci przed szkodliwymi materiałami.
Etykietowanie stron jest według niezależnych specjalistów z CERT Polska, W3C, NASK, a także Helsińskiej Fundacji Praw Człowieka najlepszą techniką filtrowania szkodliwych dla dzieci informacji z Internetu. Nie wymaga ona bowiem stosowania cenzury, ani budowania skomplikowanych klasyfikatorów treści chroniących dzieci przed pornografią i przemocą w Internecie. Pozwala w bardzo prosty sposób blokować pornografię, erotykę, przemoc i wulgaryzmy w każdym punkcie sieci Internet (ISP, sieci firmowe). Gdyby zostało powszechnie przyjęte umożliwiłoby opiekunom zupełne odfiltrowanie tych treści z Internetu, bez ich cenzurowania, nie ingerując w wolność wypowiedzi.
Do tego celu wymagana jest dobra wola publikujących pornografię i erotykę. Właściciele tego typu serwisów musieliby dobrowolnie zaznaczyć jakie typu treści prezentują na swoich stronach. Wymaga to umieszczenia w kodzie html własnej strony, kilku dodatkowych linijek kodu. Oznaczenie zawartości strony jest darmowe i trwa kilka minut.
Kwestionariusz ICRA.
Chcąc sklasyfikować swą stronę, właściciel strony wypełnia kwestionariusz. Zaznacza, które elementy z podanych w kwestionariuszu (nagość, seks, wulgaryzmy, i inne) występują, lub nie występują na jego stronie. Na tej podstawie ICRA generuje mały plik, który właściciel dołącza do treści swojej strony.
Punkt kluczowy: ICRA nie ocenia zawartości strony. Robią to dobrowolnie ich twórcy. Klasyfikacja strony jest zupełnie darmowa. Trwa kilka minut.
Przykład.
Kod wygenerowany przez ICRA po wypełnieniu kwestionariusza dla przykładowej strony.
codice_1
codice_2
ICRA każdej kategorii przyporządkowuje liczbę:
Wykorzystane technologie.
Opisy stron sporządzane przez kwestionariusz ICRA wykorzystywały w przeszłości standard PICS, a od 2005 roku korzystają z uniwersalnego języka RDF/XML.

</doc>
<doc id="1694274" url="https://pl.wikipedia.org/wiki?curid=1694274" title="Zbrodnia w Mołożowie">
Zbrodnia w Mołożowie

Zbrodnia w Mołożowie – zbrodnia dokonana we wsi Mołożów 6 maja 1943 na cywilnej ludności ukraińskiej przez oddział Kedywu.
Według raportu niemieckiego trzech mieszkańców Mołożowa zostało "zastrzelonych i ciężko ranionych", sześć osób spaliło się, a siedem uległo ciężkim poparzeniom. Napastnicy spalili 60 zagród, a w nich 29 sztuk bydła, 15 koni i 34 świnie. Raport oceniał liczebność polskiego oddziału na 80 ludzi.
Według dokumentów OUN spalono 59 gospodarstw, liczba ofiar łącznie w Mołożowie i Strzelcach wyniosła 54 osoby, w tym 50 mężczyzn i 4 kobiety.
Atak na Mołożów był odwetem polskiego podziemia za niemiecką akcję Ukraineraktion (niemiecki plan osiedlania ludności narodowości ukraińskiej w ramach wysiedleń Polaków z Zamojszczyzny), dokonywaną często przy udziale Ukraińskiej Policji Pomocniczej. Mołożów był wsią częściowo zasiedloną przez ukraińskich przesiedleńców.

</doc>
<doc id="1694275" url="https://pl.wikipedia.org/wiki?curid=1694275" title="Danuta Skalska">
Danuta Skalska

Danuta Skalska (ur. 25 czerwca 1945 we Lwowie) – polska dziennikarka i redaktorka, działaczka samorządowa i społeczna.
W Polskim Radiu Katowice prowadzi audycję „Lwowska Fala”. Jest prezesem bytomskiego oddziału Towarzystwa Miłośników Lwowa. Jest organizatorką Światowych Zjazdów Kresowian na Jasnej Górze, prelekcji i spotkań z przedstawicielami środowisk kresowych z kraju i zagranicy w Bytomskim Centrum Kresowym.
Jest autorką książki "Mózg na ścierce, czyli dwa łyki Ameryki" i spektaklu teatralnego przedstawiającego problemy polskiej emigracji oraz kilku scenariuszy dla prezentowanych w TVP programów o tematyce kresowej i programów lwowskiego kabaretu "Pacałycha".
Była współinicjatorką powołania Społecznego Ruchu im. Lecha Kaczyńskiego.
W wyborach samorządowych w 2006 i 2010 roku wybrana została do Rady Miejskiej w Bytomiu, a w latach 2012–2014 była przewodniczącą rady miasta. W 2011 roku kandydowała bez powodzenia do Senatu z okręgu nr 71 z poparciem Prawa i Sprawiedliwości. W wyborach samorządowych w 2018 roku ponownie bezskutecznie ubiegała się o mandat radnej bytomskiej rady miejskiej z listy Prawa i Sprawiedliwości.
Odznaczona w 1989 roku Złotym Krzyżem Zasługi za pracę pedagogiczną, uhonorowana nagrodą "Polonia Mater Nostra Est" (2009), medalem miasta Bytomia, nagrodą Fundacji Pro Publico Bono oraz licznymi nagrodami środowisk kresowych i Polonii amerykańskiej.

</doc>
<doc id="1694279" url="https://pl.wikipedia.org/wiki?curid=1694279" title="Jean-François Copé">
Jean-François Copé

Jean-François Copé (ur. 5 maja 1964 w Boulogne-Billancourt) – francuski polityk, były rzecznik prasowy rządu, deputowany i przewodniczący frakcji UMP, następnie jej sekretarz generalny, a od 2012 do 2014 przewodniczący partii.
Życiorys.
Jego matka pochodziła z Algierii. Ojciec był rumuńskim Żydem, wyemigrował do Francji w latach 20. wieku.
Jean-François Copé w 1987 ukończył Instytut Nauk Politycznych w Paryżu, a w 1989 "École nationale d'administration". Pracował w podległej parlamentowi instytucji finansowej ("Caisse des dépôts et consignations") oraz w grupie kapitałowej Dexia. W latach 90. prowadził zajęcia w "Sciences Po", od 1997 do 2002 był wykładowcą z zakresu ekonomii i finansów na Uniwersytecie Paryż VIII. Przewodniczył przez dwa lata radzie doradczej Instytutu Zarządzania i Rozwoju Lokalnego.
Zaangażował się też w działalność polityczną w ramach gaullistowskiego Zgromadzenia na rzecz Republiki. W 2002 dołączył do powstałej m.in. na bazie RPR Unii na rzecz Ruchu Ludowego (przekształconej później w partię Republikanie).
Od 1995 do 2002 pełnił funkcję mera Meaux, powrócił na nią w 2005 (reelekcja w 2008, 2014 i 2020). Pomiędzy tymi okresami był zastępcą burmistrza tej miejscowości. Przewodniczący wspólnoty gmin "Pays de Meaux". Od 1998 do 2007 zasiadał w radzie regionu Île-de-France.
W 1995 objął mandat posła do Zgromadzenia Narodowego w miejsce Guya Druta, który objął stanowisko rządowe. W parlamencie zasiadał przez dwa lata. Ponownie deputowanym został w 2002, zrezygnował jednak w związku z powołaniem na stanowisko sekretarza stanu ds. kontaktów z parlamentem i rzecznika prasowego rządu Jean-Pierre'a Raffarina. Pierwszą z tych funkcji te pełnił do marca 2004, kiedy to został ministrem delegowanym w resorcie spraw wewnętrznych. W listopadzie tego samego roku objął urząd "ministre délégué" ds. budżetu. Był nim, podobnie jak rzecznikiem prasowym rządu, także w gabinecie Dominique'a de Villepin, urzędując do maja 2007.
W kolejnych wyborach został deputowanym XIII kadencji. W Zgromadzeniu Narodowym objął kierownictwo grupy deputowanych Unii na rzecz Ruchu Ludowego, zastępując Bernarda Accoyera. W 2010 powołany na sekretarza generalnego UMP, faktycznego przewodniczącego partii. W 2012 uzyskał poselską reelekcję.
W 2012 został wybrany na przewodniczącego Unii na rzecz Ruchu Ludowego. W wewnątrzpartyjnym głosowaniu dostał poparcie 50,3% głosujących, pokonując byłego premiera François Fillona. W 2014 media ujawniły zarzuty dotyczące nieprawidłowości przy finansowaniu kampanii prezydenckiej w 2012. Okoliczności te oraz przegrana z Frontem Narodowym w wyborach europejskich doprowadziły do dymisji Jeana-François Copé z funkcji przewodniczącego partii z dniem 15 czerwca 2014.
W 2016 wystartował w prawyborach prezydenckich prawicy i centrum przed wyborami prezydenckimi zaplanowanymi na 2017. W głosowaniu z 20 listopada 2016 uzyskał 0,3% głosów, zajmując ostatnie miejsce wśród siedmiu kandydatów. Przed drugą turą prawyborów poparł Alaina Juppé.
Życie prywatne.
Pierwszą żoną Jeana-François Copé była od 1991 do 2007 Valérie Ducuing, specjalistka ds. PR w koncernie Veolia, z którą ma dwóch synów i córkę. W 2011 polityk ożenił się ponownie z pochodzącą z Algierii Nadią Hamama, z wykształcenia psychologiem, z którą ma córkę.

</doc>
<doc id="1694280" url="https://pl.wikipedia.org/wiki?curid=1694280" title="Zbrodnia w Strzelcach">
Zbrodnia w Strzelcach

Zbrodnia w Strzelcach i Tuchaniach – zbrodnia dokonana we wsi Strzelce i Tuchanie 26 maja 1943 na cywilnej ludności ukraińskiej przez oddział Kedywu Armii Krajowej.
Spalono kilkadziesiąt gospodarstw. Zdaniem Mychajły Hornego liczba ofiar łącznie w Tuchaniach i Strzelce wyniosła 28 osób (22 w Strzelcach i 6 w Tuchaniach), w tym 26 mężczyzn i 2 kobiety. Rannych zostało 8 osób (5 w Strzelcach i 3 w Tuchaniach). Według raportu niemieckiej policji w Strzelcach zabito 17 osób a w Tuchaniach 6. Występujące niekiedy w literaturze informacje o 54 i więcej ofiarach najprawdopodobniej wliczają ofiary zbrodni w Mołożowie, Nabrożu i kilku innych miejscowościach.
Atak na Strzelce był odwetem polskiego podziemia za niemiecką akcję Ukraineraktion, dokonywaną często przy udziale Ukraińskiej Policji Pomocniczej. Strzelce i Tuchanie były wsiami częściowo zasiedlonymi przez ukraińskich przesiedleńców.

</doc>
<doc id="1694283" url="https://pl.wikipedia.org/wiki?curid=1694283" title="B-Side">
B-Side



</doc>
<doc id="1694284" url="https://pl.wikipedia.org/wiki?curid=1694284" title="Błażkowa (gmina)">
Błażkowa (gmina)

Błażkowa – dawna gmina wiejska istniejąca w latach 1945–1954 w woj. wrocławskim (dzisiejsze woj. dolnośląskie). Siedzibą władz gminy była Błażkowa.
Gmina Błażkowa powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu kamiennogórskiego – weszła w skład nowo utworzonego woj. wrocławskiego.
Według stanu z 1 lipca 1952 gmina składała się z 7 gromad: Błażkowa, Janiszów, Nowa Białka, Paczyn, Paprotki, Przedwojów i Stara Białka. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.
Zobacz też: gmina Błażowa.

</doc>
<doc id="1694286" url="https://pl.wikipedia.org/wiki?curid=1694286" title="Jean-Francois Cope">
Jean-Francois Cope



</doc>
<doc id="1694290" url="https://pl.wikipedia.org/wiki?curid=1694290" title="Gorzeszów (gmina)">
Gorzeszów (gmina)

Gorzeszów (1945-1947 Gortów) – dawna gmina wiejska istniejąca w latach 1945–1954 w woj. wrocławskim (dzisiejsze woj. dolnośląskie). Siedzibą władz gminy był Gorzeszów ("Görtelsdorf").
Gmina Gorzeszów powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu kamiennogórskiego – weszła w skład nowo utworzonego woj. wrocławskiego.
Według stanu z 1 lipca 1952 gmina składała się z 4 gromad: Dobromyśl, Gorzeszów, Kochanów i Krzeszówek. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1694291" url="https://pl.wikipedia.org/wiki?curid=1694291" title="Miszkowice (gmina)">
Miszkowice (gmina)

Miszkowice – dawna gmina wiejska istniejąca w latach 1945–1954 w woj. wrocławskim (dzisiejsze woj. dolnośląskie). Siedzibą władz gminy były Miszkowice.
Gmina Miszkowice powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu kamiennogórskiego – weszła w skład nowo utworzonego woj. wrocławskiego.
Według stanu z 1 lipca 1952 gmina składała się z 6 gromad: Bukówka, Jarkowice, Miszkowice, Niedamirów, Opawa i Szczepanów. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.
Zobacz też: gmina Mieszkowice.

</doc>
<doc id="1694292" url="https://pl.wikipedia.org/wiki?curid=1694292" title="Jagdstaffel 73">
Jagdstaffel 73

Jagdstaffel 73 – Königlich Preußische Jagdstaffel Nr. 73 – Jasta 73 – jednostka lotnictwa niemieckiego Luftstreitkräfte z okresu I wojny światowej.
Informacje ogólne.
Jednostka została utworzona w 11 lutego 1918 roku we Fliegerersatz Abteilung Nr. 14. Organizację eskadry powierzono podporucznikowi Fritzowi G. Andersowi przybyłemu z eskadry myśliwskiej Jagdstaffel 4. Na wiosnę 1918 roku w jednostce używano 9 samolotów Pfalz Dr.I – były to wszystkie zbudowane samoloty tego typu.
Jednostka rozpoczęła działania wojenne pod dowództwem 3 Armii z lotniska Leffincourt. 11 lipca została przeniesiona pod dowództwo 1 Armii i weszła w skład Jagdgruppe 1 pod dowództwem kapitana von Bentheim.
Odniosła 29 potwierdzonych zwycięstw powietrznych, w tym jeden balon obserwacyjny. Straty jednostki wynosiły 3 zabitych.
Przez jej skład przeszły następujące asy myśliwskie: Franz Kirchfeld (8), Fritz Gerhard Anders (6), Fritz Jacobsen (6), Wilhelm Schwartz (2), Herbert Knappe.

</doc>
<doc id="1694293" url="https://pl.wikipedia.org/wiki?curid=1694293" title="Maria Gracjan Simon">
Maria Gracjan Simon

Kapł. Janos Maria Gracjan Simon (ur. 16 sierpnia 1916 na Węgrzech, zm. 5 stycznia 1984 w Płocku) – kapłan mariawicki, wikariusz generalny diecezji węgierskiej Kościoła Starokatolickiego Mariawitów, ojciec duchowny Wyższego Seminarium Duchownego w Płocku, administrator miesięcznika "Mariawita".
Janos Simon urodził się na Węgrzech 16 sierpnia 1916. Przed przyjęciem do Zgromadzenia Braci Szkolnych był śpiewakiem operetkowym.
W 1940 poznał mariawityzm i był jednym z pierwszych wyznawców mariawityzmu na Węgrzech, po czym wstąpił do seminarium mariawickiego „Cornelius Jassen” w Budapeszcie, gdzie przyjął habit mariawicki otrzymując imiona "Maria Gracjan". Święcenia kapłańskie otrzymał 8 czerwca 1946 z rąk biskupa Juliusza Marii Ottona Czernohorskyego. W tym czasie Kościół na Węgrzech posiadał 15 parafii i około 2 tysięcy wiernych. Kapłan M. Gracjan pełnił funkcje proboszcza w dwóch z nich, a także przez jakiś czas wikariusza generalnego bpa Marii Ottona. Kościół Starokatolicki Mariawitów na Węgrzech został 27 grudnia 1948 zdelegalizowany przez władze komunistyczne. Duchowi pod groźbą więzienia otrzymali zakaz sprawowania posługi duszpasterskiej. Pomimo tego, kapłan Gracjan zorganizował w swoim mieszkaniu prywatną kaplicę, w której odprawiał nabożeństwa. Przyjaciele jego ojca (wówczas już nieżyjącego), którzy byli oficerami wojskowymi, poinformowali kapłana Gracjana, że jest śledzony przez tajną policję. Aby uniknąć represji ułatwiają mu zatrudnienie w fabryce na posadzie palacza w kotłowni. Jakiś czas później władze pozwalają awansować go na brygadzistę. Wkrótce kapłan mógł objąć posadę urzędnika.
W czasie odwilży politycznej zaczyna przyjeżdżać do klasztoru przy Świątyni Miłosierdzia i Miłości w Płocku. Na stałe do Płocka przybywa w 1969. Dzięki dość dobrej znajomości języka polskiego kapł. M. Gracjan pełnił funkcję ojca duchownego kleryków w seminarium duchownym czy administratora miesięcznika „Mariawita”. Pomagał także w obsłudze duszpasterskiej parafii katedralnej. Zmarł w klasztorze płockim 5 stycznia 1984. Spoczywa na cmentarzu parafialnym w Płocku.

</doc>
<doc id="1694296" url="https://pl.wikipedia.org/wiki?curid=1694296" title="Wilbur Thompson">
Wilbur Thompson

Wilbur Marvin „Moose” Thompson (ur. 6 kwietnia 1921 we Frankfort w stanie Dakota Południowa, zm. 25 grudnia 2013 w Long Beach) – amerykański lekkoatleta, specjalista pchnięcia kulą, mistrz olimpijski z Londynu.
Thompson zaczął osiągać znaczące wyniki jako lekkoatleta, kiedy uczęszczał do szkoły średniej i college’u w Modesto. Później zapisał się na Uniwersytet Południowej Kalifornii. Sukcesy jednak przyszły, gdy w 1946 powrócił ze służby wojskowej. W tym roku zajął 2. miejsce na akademickich mistrzostwach USA (NCAA).
Zakwalifikował się na igrzyska olimpijskie w 1948 w Londynie, gdzie zwyciężył przed dwoma kolegami z reprezentacji Stanów Zjednoczonych (Jimem Delaney'em i Jamesem Fuchsem) oraz Polakiem Mieczysławem Łomowskim. Wynik Thompsona – 17,12 m był nowym rekordem olimpijskim i pozostał jego rekordem życiowym.
Nigdy nie udało mu się zwyciężyć w mistrzostwach Stanów Zjednoczonych.

</doc>
<doc id="1694297" url="https://pl.wikipedia.org/wiki?curid=1694297" title="Sędzisław (gmina)">
Sędzisław (gmina)

Sędzisław – dawna gmina wiejska istniejąca w latach 1945–1954 w woj. wrocławskim (dzisiejsze woj. dolnośląskie). Siedzibą władz gminy był Sędzisław.
Gmina Sędzisław powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu kamiennogórskiego – weszła w skład nowo utworzonego woj. wrocławskiego.
Według stanu z 1 lipca 1952 gmina składała się z 5 gromad: Debrznik, Jaczków, Ptaszków, Sędzisław i Witków. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1694298" url="https://pl.wikipedia.org/wiki?curid=1694298" title="Leszczyniec (gmina)">
Leszczyniec (gmina)

Leszczyniec – dawna gmina wiejska istniejąca w latach 1945–1954 w woj. wrocławskim (dzisiejsze woj. dolnośląskie). Siedzibą władz gminy był Leszczyniec.
Gmina Leszczyniec powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu kamiennogórskiego – weszła w skład nowo utworzonego woj. wrocławskiego.
Według stanu z 1 lipca 1952 gmina składała się z 3 gromad: Leszczyniec, Ogorzelec i Szarocin. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1694303" url="https://pl.wikipedia.org/wiki?curid=1694303" title="Bąkowski Hrabia">
Bąkowski Hrabia

Bąkowski Hrabia – polski herb hrabiowski, nadany w zaborze austriackim.
Opis herbu.
Opis stworzony z wykorzystaniem klasycznych zasad blazonowania:
"Na tarczy dzielonej w krzyż z tarczą sercową: W polu I, czerwonym, baran srebrny kroczący po murawie zielonej. W polu II, czerwonym, dwie kopie w krzyż skośny, złote, na nich takaż kopia na opak. W polu III, błękitnym, miecz o rękojeści złotej i ostrzu srebrnym, między terzma podkowami; dwiema ocelami od siebie, jedną ocelami w dół, srebrnymi. W polu IV, czerwonym, jabłko zielone z krzyżem złotym, przeszyte trzema mieczami; jednym na opak, jednym w skos, jednym w skos lewy. W tarczy sercowej gryf srebrny, wspięty. Nad tarczą korona hrabiowska. Nad nią cztery hełmy z klejnotami: Klejnot I: Pół gryfa srebrnego, wspiętego, trzymającego trąbę myśliwską czerwoną ustnikiem do dołu, w lewo. Klejnot II: Pięć piór strusich; dwa srebrne między trzema czerwonymi. Klejnot III: Pół kozła wspiętego, czarnego, w lewo. Klejnot IV: Ramię zbrojne, złote, wznoszące miecz. Labry: na hełmie I: czerwone, podbite złotem, na hełmie II: czerwone, podbite srebrem, na hełmie III; czerwone, podbite złotem, na hełmie IV: błękitne, podbite srebrem."
Symbolika.
Jest to przykład herbu genealogicznego. Wynika z niego, że ojciec posiadacza, Konstanty Bąkowski, używał herbu Gryf (tarcza sercowa), matka – Marianna Krosnowska herbu Junosza (pole I), babka ojczysta – Anna Dobrzyńska herbu Jelita (pole II), babka macierzysta, Barbara Wągrowska herbu Belina (pole III), zaś prababka ojczysta – Teodora Woronicz, herbu Herurt (pole IV).
Najwcześniejsze wzmianki.
Nadany Mateuszowi ritterowi von Jaxa Bąkowskiemu 20 grudnia 1782 z predykatem "hoch- und wohlgeboren" ("wysoko urodzony i wielmożny"). Podstawą nadania był patent z 1775, genealogia potwierdzona przez magnatów, przywiązanie do domu cesarskiego, senatorscy przodkowie oraz domicyl. Ferdynand graf Jaxa von Zaborow und Bąków został 10 października 1828 wpisany do Metryki Szlacheckiej. Najstarszy syn Mateusza, Jan Wincenty, otrzymał odmowę potwierdzenia tytułu w Królestwie Polskim, ponieważ nie złożył wymaganych dokumentów. Postępowanie w tej sprawie zamknięto 2 listopada 1824.
Herbowni.
Jedna rodzina herbownych:
graf Jaxa von Zaborów und Bąków-Bąkowski.

</doc>
<doc id="1694305" url="https://pl.wikipedia.org/wiki?curid=1694305" title="Barbara Rudnik">
Barbara Rudnik

Barbara Rudnik (ur. 27 lipca 1958 w Wehbach/Sieg, zm. 23 maja 2009 w Wolfratshausen) – niemiecka aktorka.
Życiorys.
Barbara Rudnik urodziła się w małej miejscowości Wehbach. Od małego chciała zostać aktorką. Dążąc do celu, podjęła studia na Akademii Filmu i Telewizji w Monachium. W 1978 r. brała lekcję aktorstwa w studiu Zinner.
Wg informacji niemieckich mediów od grudnia 2005 r. chorowała na raka piersi. Zmarła 23 maja 2009 r., została pochowana na Cmentarzu Północnym w Monachium.

</doc>
<doc id="1694306" url="https://pl.wikipedia.org/wiki?curid=1694306" title="Gravel Pit">
Gravel Pit

Gravel Pit – singel amerykańskiej grupy hip-hopowej Wu-Tang Clan, wydany w 2000 roku nakładem wytwórni Loud Records. Utwór znalazł się na albumie The W.
Lista utworów.
Strona A.
Informacje o utworach pochodzą ze strony Discogs.com

</doc>
<doc id="1694308" url="https://pl.wikipedia.org/wiki?curid=1694308" title="Ludwik Tunkel">
Ludwik Tunkel

Ludwik Tunkel (ur. 3 października 1862 w Friedersdorfie, zm. 28 lutego 1941 w Kórnicy) − duchowny katolicki, działacz społeczny, proboszcz parafii Trójcy Przenajświętszej w Kochłowicach.
Życiorys.
Przyjął święcenia kapłańskie 26 czerwca 1886 roku. Od lipca 1886 roku do 1893 roku był drugim kapelanem przy kościele Świętej Trójcy w Bytomiu. 27 lutego 1893 został proboszczem w Kochłowicach. W 1908 został wybrany dziekanem dekanatu Królewska Huta. W 1902 dzięki jego zaangażowaniu zbudowano kościół parafialny, probostwo oraz cmentarz. W 1903 z jego inicjatywy otwarto szkołę dla młodzieży pracującej w Kochłowicach. W 1905 wybudował dom starców, a 5 lat później sierociniec. Na terenie parafii zastąpił wszystkie drewniane krzyże kamiennymi.
Dzięki niemu Kochłowice przyłączono do linii kolejowej i zbudowano dworzec. W 1922 musiał opuścić parafię w Kochłowicach i przenieść się na niemiecką stronę Śląska. 28 stycznia 1922 objął parafię w Kórnicy. Już nigdy nie powrócił do Kochłowic, pozostał proboszczem kórnickiej parafii do 1940 roku, po czym przeszedł na emeryturę.
Został pochowany przy kościele w Kórnicy. W listopadzie 1941 roku wmurowano tablicę pamiątkową na kamienicy w której mieszkała jego matka wraz z bratem.
Został patronem ulicy w Rudzie Śląskiej-Kochłowicach.

</doc>
<doc id="1694309" url="https://pl.wikipedia.org/wiki?curid=1694309" title="Knock You Down">
Knock You Down

Knock You Down – piosenka R&amp;B stworzona przez Keri Hilson, Nathaniela Hillsa, Marcellę Araicę, Kevina „KC” Cossoma, Shaffera Smitha i Kanye Westa na debiutancki album studyjny Hilson, "In a Perfect World..." (2009). Wyprodukowany przez Danję, utwór wydany został jako czwarty singel promujący krążek dnia 24 marca 2009 w Stanach Zjednoczonych. W Wielkiej Brytanii piosenka wydana została jako drugi singel prezentujący album dnia 29 czerwca 2009. Kompozycja zarejestrowana została z gościnnym udziałem Ne-Yo oraz Kanye Westa.
Informacje o singlu.
„Knock You Down”, podobnie jak większość kompozycji stworzonych przez artystkę, miał swoje ostatnie poprawki pod względem merytorycznym koordynowane przez Keri Hilson jeszcze przed sesją nagraniową. Producentem utworu stał się Danja, który w oryginalnej wersji trwa 5:29, a w celach promocyjnych został skrócony o ponad minutę pozbywając się fragmentów śpiewu piosenkarki. W jednym z wywiadów wokalistka wyznała, że marzyła o współpracy z Ne-Yo oraz Kanye West’em, przez co wokal rapera dograny został w jednym z ostatnich momentów przed oficjalnym wydaniem albumu "In a Perfect World..." (2009). Informacja o fakcie ukazania się „Knock You Down” jako czwartej kompozycji prezentującej krążek dotarła do mediów dzięki oficjalnemu nagraniu umieszczonemu na blogu artystki.
W celach promocyjnych Keri Hilson wykonała utwór w programie "Late Show with David Letterman" dnia 4 maja 2009.
Wydanie singla.
W Stanach Zjednoczonych „Knock You Down” zadebiutował na notowaniu Billboard Hot 100 dnia 11 kwietnia 2009 na pozycji #65. Tydzień później kompozycja zanotowała jedenastomiejscowy awans, co przyczyniło się do faktu iż w jedenastym tygodniu od debiutu utwór znalazł się na miejscu #3. Jest to do tej pory drugi singel Keri Hilson, który znalazł się w Top 15 notowania, tuż przed utworem „Turnin’ Me On”, który osiadł na pozycji #15, obierając ją jako najwyższą. Na liście przebojów Hot R&amp;B/Hip-Hop Songs „Knock You Down” stał się drugim wydanym przez wokalistkę, który odniósł duży sukces zajmując szczyt listy.
W Nowej Zelandii kompozycja zanotowała wysoki debiut na miejscu #4 dnia 11 maja 2009 znacznie pokonując pod względem popularności poprzedni singel artystki, który zajął pozycję #29 obierając ją jako najwyższą. Tydzień po udanym debiucie, kompozycja zanotowała awans o cztery miejsca, czyniąc z „Knock You Down” pierwszy solowy singel wydany przez artystkę, który znalazł się na szczycie oficjalnego notowania najchętniej kupowanych singli, powtarzając przy tym sukces pierwszego utworu Keri Hilson, „Energy” który znalazł się na miejscu #2.
Recenzje.
Chris Williams, recenzet magazynu "Billboard" wyznał, że kompozycja powtórzy sukces poprzedniego singla wokalistki „Turnin’ Me On” dzięki „porywającemu rytmowi bassowemu połączonym z rytmem groove w refrenie, kiedy Hilson śpiewa o niespodziance miłosnej”. Williams dodał, że „z gościnnym udziałem Ne-Yo oraz genialnej wstawce Kanye Westa wydaje się, iż artystka pobiła w tym utworze samą siebie”. Tracy Garraud z czasopisma "Vibe" nazywa kompozycję jako „radosny utwór o szybkim charakterze z udziałem sław, którzy doskonale wpłynęli na efekt końcowy piosenki powodując, że fakt pierwszej miłości o jakiej śpiewają przybiera głębszy sens”. Glenn Gamboa z "Newsday" stwierdził, że „początkowe wersy rapowane przez Westa tworzą z utworu kompozycję godną uwagi, podczas gdy śpiew Hilson czyni kompozycję idealną”.
Teledysk.
Teledysk do singla nagrywany był w Los Angeles oraz reżyserowany przez Chrisa Robinsona.
Klip rozpoczyna ujęcie przedstawiające wokalistkę spadającą na swoje łóżko w apartamencie. Kolejne sceny ukazują Kanye Westa grającego jako miłość Hilson i Ne-Yo, który wciela się w postać kochanka artystki w czasie śpiewania swojej partii tekstu. Finalną partię teledysku prezentuje podwójny obraz, który z lewej strony ukazuje rzeczywistość natomiast z prawej ujęcia z przeszłości Hilson i Westa jako miłość od czasów szkolnych. Końcowa scena przedstawia konfrontację pomiędzy partnerem artystki a jej kochankiem. Klip kończy się ponowną prezentacją upadku na łóżko głównej bohaterki. W teledysku nie występują elementy choreografii. W klipie gościnnie pojawia się Shawne Merriman, popularny amerykański futbolista.
Teledysk miał swoją amerykańską premierę dnia 23 marca 2009 w programie "Access Granted" stacji telewizyjnej BET natomiast w Wielkiej Brytanii klip ujrzał światło dzienne 14 maja 2009 na kanale Channel 4.

</doc>
<doc id="1694310" url="https://pl.wikipedia.org/wiki?curid=1694310" title="Kazimierz Adamski (polityk)">
Kazimierz Adamski (polityk)

Kazimierz Adamski (ur. 7 lutego 1937 w Stanisławicach) – polski działacz spółdzielczy i bankowiec, poseł na Sejm II kadencji.
Życiorys.
Ukończył w 1979 studia na Wydziale Prawa i Administracji Uniwersytetu Warszawskiego. Działał w bankowości spółdzielczej, m.in. kierował bankiem spółdzielczym w Magnuszewie. W 1993 uzyskał mandat posła na Sejm II kadencji. Został wybrany w okręgu radomskim z listy Polskiego Stronnictwa Ludowego. Zasiadał w Komisji Polityki Gospodarczej, Budżetu i Finansów. Kandydował bez powodzenia w wyborach samorządowych w 1998.
Odznaczony Krzyżem Kawalerskim Krzyżem Kawalerskim Orderu Odrodzenia Polski (2000).

</doc>
<doc id="1694312" url="https://pl.wikipedia.org/wiki?curid=1694312" title="Chełmsko Śląskie (gmina)">
Chełmsko Śląskie (gmina)

Chełmsko Śląskie – dawna gmina wiejska istniejąca w latach 1945–1954 w woj. wrocławskim (dzisiejsze woj. dolnośląskie). Siedzibą władz gminy było Chełmsko Śląskie, które po utraceniu praw miejskich w 1945 stało się wsią.
Gmina Chełmsko Śląskie powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu kamiennogórskiego – weszła w skład nowo utworzonego woj. wrocławskiego.
Według stanu z 1 lipca 1952 gmina składała się z 5 gromad: Błażejów, Chełmsko Śląskie, Okrzeszyn, Olszyny i Uniemyśl. Gmina została zniesiona 29 września 1954 wraz z reformą wprowadzającą gromady w miejsce gmin. Chełmsko Śląskie przez kolejne dwa lata było siedzibą gromady, po czym awansowało do rangi osiedla z dniem 1 stycznia 1957. Gminy Chełmsko Śląskie nie przywrócono 1 stycznia 1973 wraz z kolejną reformą znoszącą gromady i osiedla a reaktywującą gminy, przez co Chełmsko po raz pierwszy stało się wsią niegminną (dawny obszar gminy wszedł głównie w skład nowej gminy Lubawka, oprócz Olszyn, które włączono do nowej gminy Kamienna Góra).
Region, a zwłaszcza Chełmsko – miejscowość o tradycjach i wyglądzie typowo miejskim – zaczął podupadać, a wraz z nim liczne zabytki dawnego miasta. Obecnie mieszkańcy Chełmska Śląskiego i okolicznych wsi domagają się reaktywowania gminy Chełmsko Śląskie w jej dawnych granicach.

</doc>
<doc id="1694314" url="https://pl.wikipedia.org/wiki?curid=1694314" title="Litewskie Bataliony Budowlane">
Litewskie Bataliony Budowlane

Litewskie Bataliony Budowlane (niem. Litauische Bau-Bataillonen) − pomocnicze oddziały budowlane złożone z Litwinów podczas II wojny światowej.
Po zajęciu Litwy przez wojska niemieckie latem 1941, Litwini współpracowali z okupantami. Wśród różnych oddziałów sformowanych na Litwie były Litewskie Bataliony Budowlane. Powstały one na bazie mniejszych oddziałów budowlanych, utworzonych w kwietniu-maju 1943 r. Niemcy zgrupowali je w pięć batalionów (szósty batalion prawdopodobnie nie został sformowany do końca). Liczyły one po ok. 600 ludzi. Składały się z trzech kompanii budowlanych i jednej kompanii transportowej (transport konny). Na czele batalionów stali byli oficerowie armii litewskiej.
Bataliony były przydzielone do niemieckich oddziałów saperskich Grupy Armii "Północ". Ich zadaniami było budowanie dróg i linii kolejowych oraz różnego rodzaju umocnień obronnych. Początkowo nie były one uzbrojone, ale z powodu rosnącego zagrożenia przez partyzantów Litwini otrzymali lekką broń strzelecką i maszynową do obrony.
W maju 1944 r. bataliony zostały przekształcone w saperskie bataliony Wehrmachtu, pod dowództwem niemieckich oficerów. W każdym batalionie pozostawiono tylko 1 litewskiego oficera łącznikowego.

</doc>
<doc id="1694315" url="https://pl.wikipedia.org/wiki?curid=1694315" title="Rosja na Letniej Uniwersjadzie 2009">
Rosja na Letniej Uniwersjadzie 2009

Rosję na Letniej Uniwersjadzie w Belgradzie reprezentowało 308 zawodników. Rosjanie zdobyli 76 medali (27 złotych, 22 srebrne i 27 brązowych) i zajęli pierwsze miejsce w klasyfikacji medalowej. 
Sporty drużynowe w których Rosja brała udział:

</doc>
<doc id="1694316" url="https://pl.wikipedia.org/wiki?curid=1694316" title="New Hope (Georgia)">
New Hope (Georgia)

New Hope - miasteczko w stanie Georgia w hrabstwie Paulding. Przez miasto prowadzi droga nr 92. W 1977 w miasteczku uległ katastrofie DC-9. Zginęły 72 osoby, 22 osoby ocalały.

</doc>
<doc id="1694317" url="https://pl.wikipedia.org/wiki?curid=1694317" title="Port lotniczy Madera">
Port lotniczy Madera

Port lotniczy Madera, Funchal Cristiano Ronaldo Airport (IATA: FNC, ICAO: LPMA) – międzynarodowy port lotniczy położony 2 km od Santa Cruz i 16 km od Funchal, na Maderze, w Portugalii. Obsługuje ruch krajowy i międzynarodowy. W 2018 roku obsłużył 3 179 378 pasażerów.
Lotnisko zostało otwarte 18 lipca 1964 z dwoma długimi na 1600 m drogami startowymi.

</doc>
<doc id="1694318" url="https://pl.wikipedia.org/wiki?curid=1694318" title="College (film 2008)">
College (film 2008)



</doc>
<doc id="1694319" url="https://pl.wikipedia.org/wiki?curid=1694319" title="Richard Sheldon">
Richard Sheldon

Richard Sheldon (ur. 9 lipca 1878 w Rutland, w stanie Vermont, zm. 23 stycznia 1935 w Nowym Jorku) – amerykański lekkoatleta, dwukrotny medalista olimpijski z Paryża w 1900 roku.
Przebieg kariery.
Studiował na Uniwersytecie Yale. W 1896 zdobył akademickie mistrzostwo Stanów Zjednoczonych (IC4A) w pchnięciu kulą. W 1897 zajął 2. miejsce w mistrzostwach Wielkiej Brytanii w pchnięciu kulą i 3. miejsce w rzucie młotem. W następnym roku został mistrzem Stanów Zjednoczonych (AAU) w pchnięciu kulą i rzucie 56 funtowym ciężarem. W 1899 zwyciężył w mistrzostwach Stanów Zjednoczonych (AAU) w pchnięciu kulą i rzucie dyskiem. W 1900 zdobył mistrzostwo Wielkiej Brytanii w pchnięciu kulą, a następnie udał się na igrzyska olimpijskie do Paryża, gdzie zdobył złoty medal w pchnięciu kulą oraz brązowy w rzucie dyskiem.
Po ukończeniu studiów na Uniwersytecie Yale pracował w firmie Cadillac. Jego starszy brat Lewis, także był medalistą olimpijskim w lekkiej atletyce na tych samych igrzyskach w 1900.
Rekordy życiowe.
źródło:

</doc>
<doc id="1694324" url="https://pl.wikipedia.org/wiki?curid=1694324" title="Janusz Cichosz">
Janusz Cichosz

Janusz Cichosz (ur. 8 czerwca 1929 w Żółkiewce) – polski ekonomista, poseł na Sejm RP II kadencji.
Życiorys.
Ukończył w 1953 studia na Wydziale Finansów Wyższej Szkoły Handlowej w Poznaniu. Zawodowo związany z sektorem bankowym, był m.in. prezesem zarządu Banku Gospodarki Żywnościowej. W 1993 uzyskał mandat posła na Sejm II kadencji. Kandydował w okręgu Łomża z listy Polskiego Stronnictwa Ludowego. Zasiadał w Komisji Polityki Gospodarczej, Budżetu i Finansów oraz w Komisji Sprawiedliwości i Praw Człowieka.
Odznaczenia.
W 1999 otrzymał Krzyż Komandorski z Gwiazdą Orderu Odrodzenia Polski.

</doc>
<doc id="1694325" url="https://pl.wikipedia.org/wiki?curid=1694325" title="Eurowybory 2009">
Eurowybory 2009



</doc>
<doc id="1694327" url="https://pl.wikipedia.org/wiki?curid=1694327" title="Ukraina na Letniej Uniwersjadzie 2009">
Ukraina na Letniej Uniwersjadzie 2009

Ukrainę na Letniej Uniwersjadzie w Belgradzie reprezentowało 188 zawodników. Ukraina zdobyła 31 medali (7 złotych, 11 srebrnych i 13 brązowych).
Sporty drużynowe w których Ukraina brała udział:

</doc>
<doc id="1694328" url="https://pl.wikipedia.org/wiki?curid=1694328" title="Szwecja na Letniej Uniwersjadzie 2009">
Szwecja na Letniej Uniwersjadzie 2009

Szwecję na Letniej Uniwersjadzie reprezentowało 62 zawodników. Szwedzi zdobyli jeden medal - złoty. 
Sporty drużynowe w których Szwecja brała udział:

</doc>
<doc id="1694329" url="https://pl.wikipedia.org/wiki?curid=1694329" title="Druccy-Konopla">
Druccy-Konopla

Druccy-Konopla (także Konopla-Sokolińscy lub tylko Konopla) – ród kniaziowski (książęcy) pochodzenia litewskiego, będący gałęzią kniaziów Druckich, biorący swe nazwisko od przezwiska jednego z przodków, a posługujący się również nazwiskiem Sokoliński od współposiadanej miejscowości Sokolnia, leżącej w Powiecie Orszańskim i położonej niedaleko Drucka, w którym Konopla-Sokolińscy, podobnie jak inni kniaziowie idący od Druckich, posiadali swoje udziały..
Protoplastą był kniaź Fedor Fedorowicz "Konopla", syn kniazia Fedora i wnuk kniazia Iwana "Baby" Druckiego, którego potomkowie wchodzi w związki małżeńskie m.in. z kniaziami Łukomskimi oraz Sapiehami. Ród wygasł w linii męskiej już w trzecim pokoleniu na kniaziu Lwie Konopli (†1552 r.), natomiast ostatnim znanym przedstawicielem była księżniczka Bohdana (†1584 r.), zamężna pierwszy raz za kniaziem Łukomskim, drugi raz za Iwanem Sapiehą..

</doc>
<doc id="1694331" url="https://pl.wikipedia.org/wiki?curid=1694331" title="Antonio Rodrigo Nogueira">
Antonio Rodrigo Nogueira



</doc>
<doc id="1694332" url="https://pl.wikipedia.org/wiki?curid=1694332" title="Słowacja na Letniej Uniwersjadzie 2009">
Słowacja na Letniej Uniwersjadzie 2009

Słowacja wystąpiła na letniej uniwersjadzie po raz dziesiąty. Słowację w Belgradzie reprezentowało 41 zawodników. Słowacja zdobyła 4 medale (1 srebrny i 3 brązowe). 
Sporty drużynowe w których Słowacja brała udział:

</doc>
<doc id="1694333" url="https://pl.wikipedia.org/wiki?curid=1694333" title="Twin Jet">
Twin Jet

Twin Jet – francuska linia lotnicza z siedzibą w Aix-en-Provence. Została założona w maju 2001, a swój pierwszy lot wykonała w marcu 2002. Należy do programu lojalnościowego Flying Blue.
Flota składa się z:

</doc>
<doc id="1694337" url="https://pl.wikipedia.org/wiki?curid=1694337" title="Szwajcaria na Letniej Uniwersjadzie 2009">
Szwajcaria na Letniej Uniwersjadzie 2009

Szwajcarię na Letniej Uniwersjadzie w Belgradzie reprezentowało 56 zawodników. Szwajcarzy zdobyli 5 medali (3 złote, 1 srebrny i 1 brązowy). 
Sporty drużynowe w których Szwajcaria brała udział:

</doc>
<doc id="1694339" url="https://pl.wikipedia.org/wiki?curid=1694339" title="Rumunia na Letniej Uniwersjadzie 2009">
Rumunia na Letniej Uniwersjadzie 2009

Rumunię na Letniej Uniwersjadzie w Belgradzie reprezentowało 65 zawodników. Rumuni zdobyli 4 medale (1 złoty, 2 srebrne i 1 brązowy).
Sporty drużynowe w których Rumunia brała udział:

</doc>
<doc id="1694340" url="https://pl.wikipedia.org/wiki?curid=1694340" title="Bettina Schmidt">
Bettina Schmidt

Bettina Schmidt-Neumann (ur. 2 czerwca 1960 w Staßfurcie, zm. 28 kwietnia 2019 w Eisenach) − niemiecka saneczkarka reprezentująca NRD, medalistka igrzysk olimpijskich, mistrzyni Europy, zdobywczyni Pucharu Świata. 
Na igrzyskach olimpijskich w Sarajewie w 1984 roku wywalczyła srebrny medal. Był to jej jedyny start olimpijski. Nigdy nie zdobyła medalu mistrzostw świata, jednak w 1982 roku zwyciężyła na mistrzostwach Europy w Winterbergu. W Pucharze Świata dwukrotnie stała na podium klasyfikacji generalnej, zdobywając Kryształową Kulę w sezonie 1983/1984 (wspólnie z rodaczką Steffi Martin) i zajmując drugie miejsce w sezonie 1979/1980.

</doc>
<doc id="1694346" url="https://pl.wikipedia.org/wiki?curid=1694346" title="Doły skroniowe">
Doły skroniowe

Doły skroniowe – wycięcia w kostnej czaszce kręgowców, dzięki którym w biegu ewolucji mięśnie żujące mogły zostać przeniesione z wnętrza na zewnątrz czaszki. Dzięki temu mogły się rozwinąć duże powierzchnie dla przyczepu mięśni i silny zgryz. Ponadto wolna przestrzeń we wnętrzu czaszki mogła być wykorzystana na powiększenie mózgu.
U synapsydów (do których, obok wymarłych grup należą ssaki) doły skroniowe znajdują się za oczodołami w kości skroniowej. Przez wtórne zamknięcie skroni u ssaków powstała nowa mózgoczaszka, a pierwotny otwór jest zamknięty przez łuk jarzmowy.
Diapsydy (ptaki i współczesne gady oprócz żółwi) wykształciły dwa otwory za oczodołami. Ta podstawowa forma rozwijała się dalej i u ptaków oraz węży dała bardzo sprężystą czaszkę. U archozaurów pojawiła się czaszka „triapsydalna” z dodatkowym otworem przed oczodołami, zaś u zauropterygów i niezależnie u ichtiopterygów jeden z otworów zamknął się i powstała czaszka euryapsydalna.
Jako czaszkę anapsydalną opisuje się czaszkę żółwia. Normalnie nie posiada ona okien. Również tutaj mogą się pojawić „doły skroniowe”, jak przy gruczołach solnych żółwi morskich (otwór podoczodołowy, "foramen infraorbitale" między oczami).

</doc>
<doc id="1694347" url="https://pl.wikipedia.org/wiki?curid=1694347" title="Bądź dziewczyną moich marzeń">
Bądź dziewczyną moich marzeń

Bądź dziewczyną moich marzeń – debiutancki album muzyczny polskiego piosenkarza Jacka Lecha, nagrany w 1970 z zespołem Czerwono-Czarni. LP został wydany w 1970 przez wytwórnię Pronit.

</doc>
<doc id="1694348" url="https://pl.wikipedia.org/wiki?curid=1694348" title="Sáenz Peña (stacja metra w Buenos Aires)">
Sáenz Peña (stacja metra w Buenos Aires)

Sáenz Peña – stacja metra w Buenos Aires, na linii A. Znajduje się pomiędzy stacjami Lima a Congreso. Stacja została otwarta 1 grudnia 1913.

</doc>
<doc id="1694350" url="https://pl.wikipedia.org/wiki?curid=1694350" title="Congreso">
Congreso

Congreso – stacja metra w Buenos Aires, na linii A. Znajduje się pomiędzy stacjami Sáenz Peña a Pasco. Stacja została otwarta 1 grudnia 1913.

</doc>
<doc id="1694351" url="https://pl.wikipedia.org/wiki?curid=1694351" title="Druccy-Oziereccy">
Druccy-Oziereccy

Druccy-Oziereccy (także tylko Oziereccy) – ród kniaziowski (książęcy) pochodzenia litewskiego, będący gałęzią kniaziów Druckich, biorący swe nazwisko od miejscowości Oziercy (Jeziercy), leżącej w Powiecie Orszańskim i położonej niedaleko Drucka, w którym Oziereccy, podobnie jak inni kniaziowie idący od Druckich, posiadali swoje udziały.
Za protoplastę rodu można uznać kniazia Iwana Fedorowicza, syna kniazia Fedora i wnuka kniazia Iwana "Baby" Druckiego, który wyemigrował do Moskwy w 1508 r. razem z kniaziem Michałem Glińskim, pozostawiając jednakże na Litwie żonę i dwóch synów, tj. Andrzeja i Semena. Potomkowie starszego żyli do XVII w. Ród wygasł w linii męskiej w 1607 r. na kniaziu Wasilu Wasilewiczu.

</doc>
<doc id="1694355" url="https://pl.wikipedia.org/wiki?curid=1694355" title="Julija Antipowa">
Julija Antipowa

Julija Antipowa (ros. Юлия Антипова; ur. 14 lipca 1966 w Leningradzie) – radziecka saneczkarka, olimpijka, medalistka mistrzostw świata, zdobywczyni Pucharu Świata.
Na igrzyskach olimpijskich startowała jeden raz, w 1988, zajmując piąte miejsce. Na mistrzostwach świata wywalczyła trzy medale. W 1990 zdobyła srebro w jedynkach. Na swoim koncie ma również dwa medale brązowe wywalczone w drużynie mieszanej w latach 1989-1990. W Pucharze Świata trzykrotnie stała na podium klasyfikacji generalnej zdobywając Kryształową Kulę dwa razy, w sezonach 1987/1988 oraz 1989/1990.

</doc>
<doc id="1694359" url="https://pl.wikipedia.org/wiki?curid=1694359" title="RQ-3 DarkStar">
RQ-3 DarkStar

RQ-3 DarkStar – amerykański, rozpoznawczy, bezzałogowy aparat latający (UAV – Unmanned Aerial Vehicle) wykonany w technologii stealth.
Historia.
Na początku lat 90. XX wieku Stany Zjednoczone postanowiły dokonać jakościowego skoku w rozwoju bezpilotowych aparatów latających; program ich budowy i rozwoju znany był pod nazwą Tier. W ramach tego programu powstały takie aparaty latające jak Tier I, znany lepiej jako Gnat-750, oraz Tier II, znany jako RQ-1A Predator. Odgałęzieniem programu Tier był program High Altitude Endurance UAV (HAE), UAVy, które potrafią osiągać bardzo wysoki pułap operacyjny. W ramach HAE powstał Global Hawk oraz RQ-3 DarkStar. DarkStar znany jest również pod oznaczeniem Tier III- (minus). Aparat skonstruowany przez firmy Lockheed Martin i Boeing pod nadzorem DARPA po raz pierwszy wzniósł się w powietrze 29 marca 1996. Jego niezwykły kształt, skutecznej obniżający powierzchnię odbicia radiolokacyjnego, był powodem wielu telefonów, jakie odebrała kalifornijska policja od przypadkowych obserwatorów lotu o inwazji UFO na Ziemię. Niestety podczas drugiego lotu, 22 kwietnia 1996, DarkStar uległ rozbiciu tuż po starcie. Zbudowano kolejny prototyp, nieco zmodyfikowany względem pierwotnego projektu RQ-3A DarkStar, który wzniósł się w powietrze 29 czerwca 1998 i wykonał 44-minutowy lot, startując w powietrze w sumie pięć razy. Zbudowano jeszcze dwa samoloty, ale nie odbyły one lotów. Cały program został anulowany na początku 1999 roku. Z zachowanych dwóch egzemplarzy jeden można oglądać w Muzeum Sił Powietrznych USA (National Museum of the United States Air Force), mieszczącym się na terenie bazy lotniczej Wright-Patterson (Wright-Patterson Air Force Base), a drugi w Museum of Flight w Tukwila w stanie Waszyngton.
Konstrukcja.
DarkStar został skonstruowany tak, aby jak najbardziej obniżyć powierzchnię odbicia radiolokacyjnego, dlatego ma kształt latającego płata, z bardzo krótkim i spłaszczonym kadłubem nośnym, bez wystających powierzchni sterowych. Wlot powietrza do silnika umieszczony jest na grzbiecie kadłuba nad krawędzią natarcia płata. Taki układ został wcześniej przetestowany na samolocie Northrop Tacit Blue, a dzięki temu tunel dolotowy do silnika opływa kadłub od góry, zaginając się w celu osłonięcia przed promieniowaniem radarowym łopatki sprężarki silnika. DarkStar napędzany jest pojedynczym silnikiem turbowentylatorowym Williams-Rolls FJ44-1A. Samolot charakteryzował się pełną autonomicznością działania w oparciu o system nawigacji satelitarnej GPS, samodzielnym startem, lotem do celu i lądowaniem całkowicie bez ingerencji człowieka. DarkStar miał trójgoleniowe podwozie chowane w locie. Na swoim pokładzie mógł przenosić radar z syntetyczną aperturą oraz czujniki elektrooptyczne do obserwacji o każdej porze dnia i nocy. Informacje zbierane przez samolot mogły być przekazywane w czasie rzeczywistym do stanowiska kontroli na ziemi lub innych odbiorców takich jak samoloty J-STARS lub AWACS.

</doc>
<doc id="1694361" url="https://pl.wikipedia.org/wiki?curid=1694361" title="Mścisław (Skrypnyk)">
Mścisław (Skrypnyk)

Patriarcha Mstysław, "Stepan Iwanowycz Skrypnyk", Степан Іванович Скрипник (ur. 10 kwietnia 1898 w Połtawie, zm. 11 czerwca 1993 w Grimsby) – ukraiński żołnierz i polityk, poseł na Sejm RP III, IV i V kadencji 1930-1939, hierarcha Ukraińskiej Autokefalicznej Cerkwi Prawosławnej.
Życiorys.
W młodości zamierzał poświęcić się karierze wojskowej, był w szkole oficerskiej w Orenburgu na Uralu. Odbywał służbę wojskową w wojsku rosyjskim, po rewolucji październikowej w wojsku Ukrainy. Był adiutantem Symona Petlury, swojego wuja. Pełnił też obowiązki kuriera dyplomatycznego. Po zawieszeniu broni w wojnie polsko-bolszewickiej w listopadzie 1920 internowany w Kaliszu wraz z żołnierzami URL.
W okresie międzywojennym pracował w spółdzielczości ukraińskiej w Galicji i na Wołyniu. Kształcił się w Szkole Nauk Politycznych w Warszawie. W roku 1930 obrany posłem do Sejmu RP, pełnił tę funkcję do wybuchu wojny. Był zastępcą burmistrza Równego i współpracował z wojewodą Henrykiem Józewskim.
Pod okupacją niemiecką przebywał w Chełmie.
W roku 1940 został obrany przewodniczącym Tymczasowej Rady Kościoła Prawosławnego.
Owdowiawszy, 14 maja 1942 został wyświęcony w Kijowie na biskupa połtawskiego Ukraińskiej Autokefalicznej Cerkwi Prawosławnej, przybierając imię Mścisława.
Decyzją "Reichskommissariat Ukraine" miał zostać deportowany do Generalnego Gubernatorstwa. Nie podporządkował się decyzji i został aresztowany w Równem, a następnie uwięziony w Czernihowie i Pryłukach. W roku 1944 zamieszkał w Warszawie. W tym samym roku przez Słowację wyjechał do Niemiec, gdzie objął biskupstwo w Wirtembergii.
Od roku 1947 w Kanadzie pełnił obowiązki metropolity Winnipeg i całej Kanady (głowa Ukraińskiego Kościoła Prawosławnego Kanady).
Na Wszechukraińskim Soborze Prawosławnym 6 czerwca 1990 obrany (mimo nieobecności) patriarchą Kijowa i całej Ukrainy w niekanonicznym Ukraińskim Autokefalicznym Kościele Prawosławnym.
Zmarł w domu swojej córki w Kanadzie w wieku 95 lat i został pochowany w Bound Brook w New Jersey w USA.

</doc>
<doc id="1694362" url="https://pl.wikipedia.org/wiki?curid=1694362" title="Granada (miasto w Hiszpanii)">
Granada (miasto w Hiszpanii)



</doc>
<doc id="1694363" url="https://pl.wikipedia.org/wiki?curid=1694363" title="Shanksville">
Shanksville

Shanksville – to miasteczko w hrabstwie Somerset Country w Pensylwanii. Miasteczko jest to znane z katastrofy lotniczej Boeinga 757, która miała miejsce 11 września 2001 roku. Samolot ten miał być wykorzystany przez terrorystów do ataku na Biały Dom lub Kapitol.

</doc>
<doc id="1694364" url="https://pl.wikipedia.org/wiki?curid=1694364" title="Dejima">
Dejima

 – sztuczna wyspa w zatoce Nagasaki, która była holenderską faktorią w latach 1641–1857 w okresie samoizolacji Japonii ("sakoku") w okresie Edo (1603–1867).
Dejimę wybudowano w 1634 z polecenia sioguna Iemitsu Tokugawy. Początkowo była przeznaczona dla portugalskich kupców. Po wydaniu przez Iemitsu edyktu o zamknięciu kraju w 1635 oraz po powstaniu na półwyspie Shimabara, na przełomie 1637 i 1638, w którym wzięło udział wielu japońskich katolików i które zostało stłumione z pomocą Holendrów, z Japonii zostali wydaleni wszyscy Portugalczycy i inni cudzoziemcy z wyjątkiem przedstawicieli Holenderskiej Kompanii Wschodnioindyjskiej.
Historia.
Pierwszy statek holenderski o nazwie „De Liefde” (ang: „Charity”), pod dowództwem kapitana Jacoba Quaeckernaecka, przybył do Japonii 19 kwietnia 1600 r., po bardzo trudnej, pełnej gwałtownych sztormów podróży i utracie niemal trzech czwartych załogi. Na pokładzie znajdowali się pilot-nawigator William Adams oraz kupiec Jan Joosten. Siogun Ieyasu Tokugawa pomógł im dojść do zdrowia, a Adamsa i Joostena uczynił swoimi doradcami, gdyż znali się na sprawach międzynarodowych, nawigacji i budowie okrętów. Wiosną 1605 r. kapitan Quaeckernaeck otrzymał zgodę na opuszczenie Japonii. Wiózł ze sobą pozwolenie sioguna na prowadzenie przez Holandię handlu z Japonią.
Kiedy siogunat podjął decyzję o zamknięciu kraju w 1636, jedynie Chińczycy i Holendrzy otrzymali zgodę na kontynuowanie handlu z Japonią. Holendrzy podlegali jednak znacznym restrykcjom i zostali zmuszeni do przeniesienia w 1641 swojej faktorii z wyspy Hirado (przebywali tam od 1609 r.) na małą, sztuczną wysepkę Dejimę usypaną przez Portugalczyków w zatoce Nagasaki. Miała ona kształt rozłożonego wachlarza o wymiarach ok. 120 na 75 metrów, była otoczona murem i połączona z lądem kamiennym mostem. Po obu stronach była strzeżona. Część nabrzeża wysepki od strony zatoki była umocniona skałami granitowymi i bazaltowymi.
Na Dejimie zamieszkiwało przeważnie około dwudziestu Holendrów. Byli to pracownicy Zjednoczonej Kompanii Wschodnioindyjskiej ("Vereenigde Oostindische Compagnie" – VOC). Korporacja ta posiadała częściowo status organizacji rządowej. Pozwalało to m.in. na zawieranie traktatów w imieniu państwa, a główny przedstawiciel (opperhoofd) miał kompetencje urzędnika dyplomatycznego.
Na wysepce znajdowały się także magazyny oraz kwatery gościnne dla oficjeli japońskich. Personel japoński, jak tłumacze (tradycyjnie rodzina Motoki), czy dostawcy żywności byli opłacani przez Kompanię. Holendrzy płacili także „czynsz” za korzystanie z tego skrawka ziemi, wynoszący wówczas ok. 8,5 tys. guldenów rocznie.
Działalność Holendrów oraz ich kontakty były pod pełną kontrolą Edo, poprzez specjalnego . Każdy statek podlegał inspekcji, a broń składano do depozytu. W czasie postoju odbierano żagle, czy też wymontowywano ster. Żadne chrześcijańskie obrzędy religijne nie były dozwolone na wyspie. Przy schodzeniu na ląd zamorscy goście byli zmuszani do , czyli przechodzenia po katolickim, świętym obrazie.
Pomimo licznych restrykcji i obciążeń finansowych handel z Japonią był dla kupców holenderskich korzystny. Jego skala ulegała jednak z czasem osłabieniu w wyniku zarówno sytuacji w Europie, jak i zarządzeń siogunatu. Początkowo przybijało do Dejimy 5-7 statków rocznie, od 1715 tylko 1-2. Po bankructwie Kompanii w 1795 r. handel z wyspą został przejęty przez władze państwowe Holandii. Przybywał wówczas tylko jeden statek, co roku lub rzadziej. Były to dla Niderlandów trudne czasy wojen napoleońskich. Okupacja francuska (1811-1814) oraz utrata posiadłości kolonialnych w Azji na rzecz Wielkiej Brytanii spowodowały, że Dejima była wówczas jedynym miejscem na świecie, gdzie powiewała flaga holenderska.
Handel z Japonią obejmował wiele towarów. Holendrzy przywozili z Azji do Japonii m.in. jedwab, cukier, skóry, a z Europy tekstylia, wyroby bawełniane i szklane. Kupowali u Japończyków miedź i srebro. Bardzo opłacalna dla Holendrów była różnica w relacji między srebrem a złotem – 5:1 w Japonii, przy 15:1 w Europie. Obok tej wymiany doszło do ubocznego zjawiska o istotnym jednak znaczeniu poznawczym dla Europy i Japonii. Kontakty osobowe (łagodzone w późniejszym okresie przez siogunat) doprowadziły do wzrostu zainteresowania Japończyków wiedzą Zachodu. Zaczęły docierać instrumenty naukowe oraz przede wszystkim książki, które przyczyniły się do rozwoju tzw. , czyli poznania przez Japończyków m.in. języka, europejskiego kalendarza, astronomii, anatomii i medycyny.
Faktoria na Dejimie została zamknięta w 1857 r., a sama wysepka wskutek prac osuszeniowych została otoczona lądem i włączona do miasta Nagasaki. W 1922 Dejima została proklamowana narodowym miejscem historycznym. Na przestrzeni lat prace renowacyjne były prowadzone w zmiennym tempie. W 2000 ukończono i przekazano do zwiedzania pięć budynków, a w 2006 kilka innych w tym rezydencję "opperhoofda". Dalsze plany zmierzają do przywrócenia możliwie pierwotnego kształtu.

</doc>
<doc id="1694365" url="https://pl.wikipedia.org/wiki?curid=1694365" title="Muzeum Figur Chrystusa Frasobliwego w Jeżowem">
Muzeum Figur Chrystusa Frasobliwego w Jeżowem

Muzeum Figur Chrystus Frasobliwego w Jeżowem – placówka muzealna zlokalizowana w Jeżowem, województwo podkarpackie.
Pierwotna nazwa to Zbiornica Sztuki Ludowej. Ze względu na obfitą kolekcję rzeźb Chrystusa Frasobliwego przybrało oryginalną nazwę – Muzeum Figur Chrystusa Frasobliwego w Jeżowem.
Muzeum w Jeżowem jest jedyną placówką w Polsce posiadającą zbiory o tej tematyce. W placówce zgromadzono wiele obrazów i rzeźb o treści religijnej. Większość eksponatów zgromadził założyciel jeżowskiego muzeum – ks. Ludwik Bielawski, będący w latach 1958–1994 proboszczem Parafii Narodzenia NMP w Jeżowem.
Muzeum mieści się w najstarszym obiekcie murowanym w gminie Jeżowe, pochodzącym z 1823 roku. W latach 90. XX wieku zmieniono przeznaczenie budynku, w którym ks. Ludwik Bielawski zaczął urządzać pierwotną zbiornicę.
W latach 2009–2010 przeprowadzono modernizację budynku i stworzono Muzeum Figur Chrystusa Frasobliwego.

</doc>
<doc id="1694366" url="https://pl.wikipedia.org/wiki?curid=1694366" title="Ług Gołębiowski">
Ług Gołębiowski

Ług Gołębiowski, Bagno, użytek 136 – jedyny użytek ekologiczny na terenie Radomia, zarośnięty staw leżący w zlewni Strumienia Brzustowskiego. Leży w północno-wschodniej części Radomia, pomiędzy ulicami Marka Grechuty, Północną i Rodziny Graboszów na wysokości ok. 167 m n.p.m. Powierzchnia użytku wynosi 6,86 ha.

</doc>
<doc id="1694367" url="https://pl.wikipedia.org/wiki?curid=1694367" title="José María Caro Rodríguez">
José María Caro Rodríguez

José María Caro Rodríguez (ur. 23 czerwca 1866 w San Antonio de Petrel w gminie Pichilemu, w diecezji Rancagua, zm. 4 grudnia 1958 w Santiago) – chilijski duchowny katolicki, kardynał, arcybiskup metropolita Santiago de Chile. 
Życiorys.
Po studiach w Santiago de Chile i na Papieskim Uniwersytecie Gregoriańskim w Rzymie otrzymał święcenia kapłańskie 20 grudnia 1890 roku. W 1891 roku powrócił do kraju i zajął się pracą duszpasterską oraz prowadził liczne wykłady w seminarium duchownym. 6 maja 1911 roku Pius X mianował go wikariuszem apostolskim diecezji Tarapacá, a 9 miesięcy później, 5 stycznia 1912 roku, mianował biskupem tytularnym Milasa. Sakrę biskupią Rodríguez przyjął 28 kwietnia 1912 roku w katedrze metropolitalnej w Santiago de Chile z rąk abp. Enrico Sibilii (późniejszego kardynała), internuncjusza w Chile. 
14 grudnia 1925 roku Pius XI przeniósł go na stolicę diecezji La Serena. Ingres do katedry w La Serena Rodríguez odbył 24 kwietnia 1926 roku. 20 maja 1939 roku Pius XII wyniósł go do godności arcybiskupa, a 28 sierpnia tego samego roku przeniósł na stolicę metropolitalną w Santiago de Chile. Uroczysty ingres do katedry w Santiago de Chile Rodríguez odbył 14 października 1939 roku. 18 lutego 1946 roku Pius XII wyniósł go do godności kardynalskiej z tytułem prezbitera Santa Maria della Scala. Rodríguez był uczestnikiem konklawe w 1958 roku, które wybrało Jana XXIII. Był pierwszym kardynałem pochodzącym z Chile. Zmarł w Santiago de Chile. Pochowano go w krypcie metropolitalnej katedry w Santiago de Chile. 

</doc>
<doc id="1694369" url="https://pl.wikipedia.org/wiki?curid=1694369" title="Zespół rozrostu bakteryjnego jelita cienkiego">
Zespół rozrostu bakteryjnego jelita cienkiego

Zespół rozrostu bakteryjnego jelita cienkiego, zespół przerostu flory bakteryjnej jelita cienkiego, dysbakterioza przewodu pokarmowego (ang. "small intestinal bacterial overgrowth", SIBO) – zespół chorobowy przebiegający z nadmiernym rozrostem w jelicie czczym flory bakteryjnej typowej dla jelita grubego, który powoduje zaburzenia trawienia oraz wchłaniania pokarmów, a zwłaszcza tłuszczów i witaminy B12.
Patomechanizm choroby.
U zdrowego człowieka w żołądku, dwunastnicy i początkowym odcinku jelita cienkiego występuje jedynie nieznaczna liczba bakterii – pojawiają się rodzaje-: "Streptococcus", "Lactobacillus", "Veillonella", "Clostridium" i "Neisseria". W jelicie krętym z kolei znajduje się nieco większa ilość drobnoustrojów i zaczynają tu dominować bakterie względnie lub bezwzględnie beztlenowe ("Bacteroides", "Bifidobacterium", "Escherichia coli"). Duża ilość bakterii znajduje się dopiero w jelicie grubym (flora taka jak w jelicie krętym oraz "Clostridium"). Fizjologicznie bakterie bytujące w jelicie grubym nie powinny kolonizować jelita czczego i proksymalnie od niego położonych odcinków przewodu pokarmowego. Stan taki utrzymywany jest dzięki kilku mechanizmom:
Zaburzenie któregokolwiek z powyższych mechanizmów może doprowadzić do rozrostu flory bakteryjnej w jelicie czczym, co w efekcie skutkuje zapoczątkowaniem szeregu procesów powodujących objawy chorobowe:
Przyczyny.
Do upośledzenia mechanizmów zabezpieczających jelito cienkie przed nadmierna kolonizacją przez bakterie mogą prowadzić:
Objawy.
Nasilenie objawów zależne jest od rozmieszczenia zmian w jelicie czczym, im bliższy odcinek jelita czczego zajęty jest przez nadmiernie rozrośniętą florę bakteryjną, tym przebieg choroby jest cięższy. Obserwuje się następujące objawy:
U wielu osób z zespołem rozrostu bakteryjnego nie stwierdza się żadnych objawów chorobowych
Badania dodatkowe.
W badaniach laboratoryjnych krwi stwierdza się niedokrwistość makrocytarną, hipoalbuminemię oraz inne niespecyficzne zaburzenia zależne od uszkodzenia poszczególnych narządów. Badanie rentgenowskie przewodu pokarmowego może ujawnić wady anatomiczne w jego zakresie, a więc uchyłki, „ślepą pętlę”, zwężenia jelit, przetoki. W badaniu histopatologicznym stwierdza się częściowy zanik kosmków jelitowych oraz komórki zapalne naciekające blaszkę właściwą błony śluzowej.
Potwierdzenie biegunki tłuszczowej można uzyskać barwiąc kał roztworem Sudanu, co pozwala uwidocznić kropelki tłuszczu pod mikroskopem. W celu określenia wchłaniania witaminy B12 można wykonać test Schillinga.
Bardzo istotnym badaniem jest wykonanie posiewu treści jelitowej. Materiał do posiewu pobiera się w trakcie badania endoskopowego lub specjalną sondą zakładaną przez nos i umieszcza na odpowiednich podłożach. Po upływie czasu potrzebnego do wykonania posiewu stwierdzenie ilości bakterii beztlenowych lub "Escherichia coli" powyżej 105 CFU bakteryjnych w 1 ml pożywki upoważnia do rozpoznania zespołu rozrostu bakteryjnego.
Najczęściej hodowane w posiewach bakterie stwierdzane u pacjentów z rozrostem bakteryjnym w jelicie cienkim to: "Lactobacillus", "Streptococcus", "Escherichia coli", "Staphylococcus", "Bacteroides", "Clostridium" i "Veillonella".
W diagnostyce wykorzystuje się również testy oddechowe, dzięki którym mierzy się w wydychanym przez pacjenta powietrzu wydalanie dwutlenku węgla lub wodoru produkowanego przez bakterie znajdujące się świetle jelita w czasie przemian metabolicznych zachodzących w ich komórkach. Testy te mają ograniczoną czułość i swoistość.
Leczenie.
Najważniejsze w leczeniu jest usunięcie w miarę możliwości przyczyny wywołującej zespół rozrostu bakteryjnego.
Antybiotykoterapia.
Leczenie prowadzi się przez 2–4 tygodnie stosując antybiotyki działające na tlenowe i beztlenowe bakterie Gram-ujemne, w przypadku nawrotu powtórna terapia trwa 4–8 tygodni. Jako leki pierwszego rzutu podaje się zwykle metronidazol w połączeniu z doksycykliną. Do najczęściej stosowanych leków należą: metronidazol, doksycyklina, tetracyklina, amoksycylina w połączeniu z kwasem klawulanowym, cyprofloksacyna, norfloksacyna, kotrimoksazol, wankomycyna. Pojawiły się doniesienia o skutecznym i bezpiecznym zastosowaniu w rozroście bakteryjnym ryfaksyminy.
Uzupełnienie niedoborów.
W zależności od stwierdzanych objawów uzupełnia się niedobory witamin A, D, E i B12. Witaminy K nie uzupełnia się mimo zaburzeń jej wchłaniania ze względu na produkcję tej witaminy przez kolonizującą jelito florę bakteryjną.
Inne leki.
Stosuje się probiotyki oraz cholestyraminę, która poprzez wiązanie kwasów żółciowych działa przeciwbiegunkowo.
Leczenie żywieniowe.
Zaleca się ograniczenie spożycia laktozy i podawanie preparatów zawierających średniołańcuchowe trójglicerydy.
Leczenie chirurgiczne.
Stosuje się zabiegi mające na celu skorygowanie anatomicznych (w tym jatrogennych) przyczyn zespołu rozrostu bakteryjnego.

</doc>
<doc id="1694371" url="https://pl.wikipedia.org/wiki?curid=1694371" title="Zespół ślepej pętli">
Zespół ślepej pętli



</doc>
<doc id="1694374" url="https://pl.wikipedia.org/wiki?curid=1694374" title="Zespół przerostu flory bakteryjnej jelita cienkiego">
Zespół przerostu flory bakteryjnej jelita cienkiego



</doc>
<doc id="1694376" url="https://pl.wikipedia.org/wiki?curid=1694376" title="Wiktor z Mediolanu">
Wiktor z Mediolanu

Wiktor z Mediolanu, również Wiktor Afrykańczyk, wł. "Vittore il Moro" (ur. w III wieku w Mauretanii, zm. ok. 303 w Mediolanie) – święty Kościoła katolickiego, męczennik.
Jego życie opisał w V wieku Ambroży z Mediolanu wspominając go razem ze świętymi Naborem i Feliksem.
Pochodzący z Mauretanii Wiktor był uwięzionym za przyjęcie chrześcijaństwa żołnierzem Maksymiana. Po odmowie wyrzeczenia się wiary poddany został torturom co nie wpłynęło na jego poglądy. Ucieczka z niewoli zakończyła się ujęciem Wiktora i straceniem przez ścięcie.
Szczególnym miejscem kultu świętego jest San Vittore in ciel d’oro w Mediolanie.
Święty Wiktor jest patronem Varese, Verbania i Rho.
Jego wspomnienie liturgiczne obchodzono niegdyś 6, 7, 8 i 14 maja oraz 21 i 30 września. Obecnie w "Martyrologium Rzymskim" umieszczone zostało pod dniem 8 maja.
Mediolańskie więzienie nosi imię świętego (wł. "Carcere di San Vittore").

</doc>
<doc id="1694378" url="https://pl.wikipedia.org/wiki?curid=1694378" title="Boeing Boeing">
Boeing Boeing

Boeing Boeing – komedia francuskiego dramatopisarza Marca Camolettiego, napisana w 1960 roku. 
Grana w 55 krajach świata sztuka doczekała się wielu przekładów i adaptacji (w 1991 roku wpisana została do Księgi Rekordów Guinnessa do kategorii "najczęściej wystawiana francuska sztuka" – 17 500 realizacji). Zrealizowana na West Endzie i Broadwayu, została uhonorowana m.in. Tony Awards. Tuż po pierwszych adaptacjach scenicznych powstało kilka ekranizacji. W jednej z nich wystąpili Jerry Lewis i Tony Curtis (1965).
Treść.
Sztuka opowiada historię mężczyzny związanego z trzema stewardesami. Dzięki precyzyjnej organizacji i pomocy oddanej, choć wiecznie narzekającej służącej Nadii, Maksowi zawsze udaje się skoordynować wizyty kolejnych narzeczonych i każdą z nich utrzymać w przekonaniu, że jest tą jedyną. Uważa ten układ za idealny. Sytuacja komplikuje się, gdy z powodu niewielkich zmian w ruchu lotniczym, wszystkie trzy panie zjawiają się u Maksa w domu. Pojawia się też przyjaciel Maksa z dawnych lat, który jest zmuszony improwizować przed kolejnymi narzeczonymi.
Polskie realizacje.
W Polsce tekst Camolettiego w przekładzie Henryka Rostworowskiego pod tytułem "Latające narzeczone" był szczególnie popularny w latach 60.–80. (10 realizacji). Po 20 latach nieobecności powrócił na polską scenę w swoim oryginalnym tytule, w nowym przekładzie i adaptacji Bartosza Wierzbięty. "Boeing, Boeing" wystawiany jest od maja 2009 roku w Teatrze Buffo w Warszawie w reżyserii Gabriela Gietzky'ego, a główne role grają: 
W 2011 roku spektakl został uhonorowany Nagrodą Publiczności XV Ogólnopolskiego Festiwalu Komedii "Talia" w Tarnowie.
W grudniu 2011 odbyła się premiera "Boeing, Boeing", także w adaptacji Bartosza Wierzbięty, w krakowskim Teatrze Bagatela w reżyserii Pawła Pitery. Obsada:
We wrześniu 2013 odbyła się kolejna premiera "Boeing, Boeing" w adaptacji Bartosza Wierzbięty, tym razem w łódzkim Teatrze Powszechnym w reżyserii Giovanniego Castellanosa. Obsada: Magda Zając, Karolina Łukaszewicz, Beata Ziejka, Jakub Firewicz, Janusz German, Artur Zawadzki.

</doc>
<doc id="1694383" url="https://pl.wikipedia.org/wiki?curid=1694383" title="Hans Niklas Andersen">
Hans Niklas Andersen



</doc>
<doc id="1694388" url="https://pl.wikipedia.org/wiki?curid=1694388" title="Deputowani do Zgromadzenia Narodowego Francji XIII kadencji">
Deputowani do Zgromadzenia Narodowego Francji XIII kadencji

Francuscy deputowani do Zgromadzenia Narodowego XIII kadencji zostali wybrani w wyborach parlamentarnych przeprowadzonych w dwóch turach 10 i 17 czerwca 2007 w 577 okręgach jednomandatowych. Kadencja upłynęła 19 czerwca 2012.
Przewodniczącym niższej izby parlamentu tej kadencji był Bernard Accoyer.
Wykaz frakcji.
Dwadzieścia jeden mandatów na koniec kadencji pozostało nieobsadzonych.

</doc>
<doc id="1694389" url="https://pl.wikipedia.org/wiki?curid=1694389" title="Rollkommando Hamann">
Rollkommando Hamann

Rollkommando Hamann (lit. Skrajojantis Būrys) - ochotniczy kolaboracyjny oddział zbrojny złożony z Litwinów i Niemców podczas II wojny światowej.
Oddział został utworzony w lipcu 1941 w Kownie. Nie miał ustalonej struktury organizacyjnej. Składał się z 8-10 Niemców z Einsatzkommando A pod dowództwem SS-Obersturmführera Joachima Hamanna i 58 Litwinów na czele z por. Broniusem Norkusem. Litwini rekrutowali się z 3 kompanii I Batalionu TDA. Oddział został zmotoryzowany, aby mógł szybko przemieszczać się pomiędzy różnymi litewskimi miejscowościami.
Do zadań oddziału należało mordowanie Żydów. Według tzw. Raportu Jägera (SS-Standartenführera Karla Jägera), opisującego działania eksterminacyjne Einsatzkommando, Rollkommando Hamann dokonało masowych morderstw w ogółem 54 miejscach na Litwie, zabijając około 26 tys. Żydów (według części źródeł było to nawet około 70 tys. osób). Współdziałano z miejscowymi ochotnikami (tzw. aktywistami) i pomocniczymi oddziałami policyjnymi złożonymi z Litwinów, które aresztowały lub wyłapywały Żydów i gromadziły ich w jednym miejscu (najczęściej w lesie lub jakimś leżącym na uboczu). Członkowie Rollkommando jedynie przeprowadzali egzekucje. Oddział działał do początku października 1941, kiedy został rozformowany.

</doc>
<doc id="1694390" url="https://pl.wikipedia.org/wiki?curid=1694390" title="Nikos Katsawakis">
Nikos Katsawakis

Nikos Katsawakis (ur. 16 maja 1979 w Serres) – cypryjski piłkarz, występujący na pozycji obrońcy. W roku 2014 zakończył karierę piłkarską. Były reprezentant Cypru.
Początki w Grecji.
Młody Grek swoją przygodę z piłką rozpoczął w 1996 roku w greckiej drużynie PAE Weria. Sezon 1996/1997 gracz spędził w klubie zaliczając 12 występów i zdobywając jedną bramkę. Wychowanek Verii w kolejnym sezonie reprezentował już barwy innego greckiego klubu, Kavali. Zawodnik spędził w drużynie trzy sezony, kończąc grę w Kavali w 2000 roku, mając na koncie bardzo mało rozegranych spotkań i żadnej zdobytej bramki. Kolejnym klubem w karierze Nikosa stał się Panserraikos FC. W sezonie 2000/2001, debiutanckim w Panserraikos zawodnik grał w podstawowej jedenastce o wiele częściej niż w poprzednich drużynach. Piłkarz rozegrał aż 25 spotkań, zdobywając w nich 2 gole. W kolejnych rozgrywkach gracz również rozegrał sporo spotkań, tym razem 21, nie zdobywając żadnej bramki.
Kariera na Cyprze.
Jak się okazało, sezon 2001/2002 był ostatnim spędzonym sezonem w Grecji Katsawakisa, bowiem po dwóch latach gry w greckim Panserraikosie zawodnik przeniósł się do Cypru w 2002 roku. Gracz podpisał kontrakt z drużyną Digenis Morphou. Barwy cypryjskiego klubu reprezentował przez dwa sezony, w których łącznie wystąpił w 46 spotkaniach, zdobywając w nich 2 bramki dla drużyny. 
W 2004 roku Nikos przeniósł się do innej drużyny z Cypru, Anorthosisu Famagusta. W swoim pierwszym sezonie w Anorthosisie Nikos rozegrał 24 spotkania, zdobywając 1 bramkę. Numer 4 cypryjskiego Anorthosisu występuje w nim do dzisiaj. Ma pewne miejsce w pierwszej drużynie. Jego klubowym kolegą jest polski napastnik - Łukasz Sosin. 
Do tej pory Katsawakis rozegrał w barwach Famagusty ponad 100 spotkań w lidze, a także 12 w eliminacjach i Lidze Mistrzów 2008/2009.

</doc>
<doc id="1694391" url="https://pl.wikipedia.org/wiki?curid=1694391" title="Mniotilta varia">
Mniotilta varia



</doc>
<doc id="1694392" url="https://pl.wikipedia.org/wiki?curid=1694392" title="Puchar UEFA">
Puchar UEFA



</doc>
<doc id="1694397" url="https://pl.wikipedia.org/wiki?curid=1694397" title="Setophaga ruticilla">
Setophaga ruticilla



</doc>
<doc id="1694398" url="https://pl.wikipedia.org/wiki?curid=1694398" title="Stepan Skrypnyk">
Stepan Skrypnyk



</doc>
<doc id="1694399" url="https://pl.wikipedia.org/wiki?curid=1694399" title="Jan Tajchman">
Jan Tajchman

Jan Juliusz Tajchman (ur. 21 maja 1929 w Krośniewicach, zm. 29 grudnia 2020 w Toruniu) – polski architekt specjalizujący się w historii technik budowlanych i konserwacji zabytków architektury.
Życiorys.
W 1953 roku ukończył studia na Wydziale Architektury Szkoły Inżynierskiej w Poznaniu, po czym podjął pracę jako nauczyciel w technikum budowlanym w Toruniu. W 1955 roku rozpoczął pracę na stanowisku asystenta na Uniwersytecie Mikołaja Kopernika. W 1962 roku ukończył studia w zakresie konserwatorstwa na Wydziale Sztuk Pięknych UMK. Stopień doktora nauk technicznych uzyskał w 1974 roku, a doktora habilitowanego w 1989 roku na Wydziale Architektury Politechniki Wrocławskiej. Tytuł profesora nauk technicznych otrzymał w 1996 roku.
W latach 1990–2001 pełnił funkcję kierownika Zakładu Konserwatorstwa, a w latach 1990–1996 dziekana Wydziału Sztuk Pięknych UMK.
Jego prace obejmowały przystosowanie zabytkowych budynków do aktualnych potrzeb, m.in. adaptację Kamienicy Pod Gwiazdą do celów muzealnych w 1969 roku. Pracował też nad dostosowaniem prezbiteriów zabytkowych kościołów do wymogów liturgii posoborowej (m.in. Kościół Wniebowzięcia Najświętszej Marii Panny w Toruniu oraz kościół pw. św. Walentego w Łążynie). Wykonał projekty rozbudowy neogotyckich kościołów: śś. Piotra i Pawła w Ciechocinku i Najświętszego Serca Pana Jezusa w Lubsku oraz projekty wyposażenia wnętrz: kościoła Zaśnięcia NMP w Sankt Petersburgu i katedry Niepokalanego Poczęcia NMP w Moskwie.

</doc>
<doc id="1694401" url="https://pl.wikipedia.org/wiki?curid=1694401" title="Pomidorówka">
Pomidorówka



</doc>
<doc id="1694413" url="https://pl.wikipedia.org/wiki?curid=1694413" title="Sanafir">
Sanafir

Sanafir (arab.: جزيرة صنافير) – wyspa na Morzu Czerwonym znajdująca się na wschód od wyspy Tiran, w pobliżu wejścia do Zatoki Akaba. Ma powierzchnię 33 km².
Podobnie jak Tiran należała do Arabii Saudyjskiej, lecz znajduje się pod kontrolą egipską, odkąd w 1949 roku Arabia Saudyjska pozwoliła Egiptowi zająć te wyspy w celach obronnych, co miało związek z powstaniem państwa izraelskiego. Wyspy są niezamieszkałe, lecz od 1950 roku stacjonowało tam wojsko egipskie, a od 1982 roku żołnierze międzynarodowych sił pokojowych. Dwukrotnie – w 1956 i 1967 roku wyspy zostały przejęte przez Izrael, a później zwrócone. W kwietniu 2016 roku, po 6 latach negocjacji, rząd egipski podpisał z Arabią Saudyjską umowę o zwrocie wysp. Doszło wówczas do wielotysięcznych protestów Egipcjan, które skończyły się aresztowaniem ponad 150 osób. W czerwcu 2016 roku umowa została zablokowana przez egipski sąd. W styczniu 2017 roku naczelny sąd administracyjny w Egipcie wydał ostateczny werdykt w tej sprawie i umowa o zwrocie wysp została anulowana.

</doc>
<doc id="1694415" url="https://pl.wikipedia.org/wiki?curid=1694415" title="Gakutarō Ōsawa">
Gakutarō Ōsawa

 – japoński anatom. 
Od 1887 asystent w Instytucie Anatomicznym Tokijskiego Uniwersytetu Cesarskiego. W 1890 został profesorem nadzwyczajnym, w latach 1884–1888 przebywał w Niemczech, studiując anatomię. Po powrocie do Japonii otrzymał w 1900 katedrę anatomii w Tokio. Przetłumaczył na japoński podręcznik histologii Philipa Stöhra, napisał podręcznik anatomii.

</doc>
<doc id="1694416" url="https://pl.wikipedia.org/wiki?curid=1694416" title="Dla ciebie">
Dla ciebie

Dla ciebie - siedemnasty singel Myslovitz (czwarty z albumu Miłość w czasach popkultury), wydany w październiku 2000. Reżyserem teledysku do piosenki jest polski reżyser Janusz Kamiński.

</doc>
<doc id="1694417" url="https://pl.wikipedia.org/wiki?curid=1694417" title="Hriňová (zbiornik wodny)">
Hriňová (zbiornik wodny)

Hriňová (słow. "vodná nádrž Hriňová") – sztuczny zbiornik wodny na Słowacji, na pograniczu grup górskich Rudaw Weporskich i Polany, na północ od miasta Hriňová w kraju bańskobystrzyckim.
Zbiornik powstał w latach 1960–1965 przez przegrodzenie zaporą toku rzeki Slatiny. Powierzchnia 48 ha. Lustro wody na wysokości ok. 570 m n.p.m. Maksymalna głębokość 39 m.
Przeznaczeniem zbiornika jest retencja wody do celów komunalnych i zasilanie nią zbiorczego wodociągu Hriňová – Łuczeniec – Fiľakovo. Otoczenie zbiornika objęte jest strefą ochrony higienicznej, a jego tafla i brzegi nie są wykorzystywane do celów rekreacyjnych.

</doc>
<doc id="1694422" url="https://pl.wikipedia.org/wiki?curid=1694422" title="La Calahorra">
La Calahorra

La Calahorra – miasto w Hiszpanii, we wspólnocie autonomicznej Andaluzja, w prowincji Grenada.
W miejscowości znajduje się zamek zbudowany w latach 1509–1513, z zewnątrz wyglądający na surową twierdzę, wewnątrz zaskakujący stylem plateresk połączonym z włoskim renesansem.

</doc>
<doc id="1694424" url="https://pl.wikipedia.org/wiki?curid=1694424" title="Franz Kirchfeld">
Franz Kirchfeld

Franz Kirchfeld (ur. 4 lipca 1897 w Essen, zm. 8 lipca 1969 tamże) – niemiecki as myśliwski z czasów I wojny światowej z 8 potwierdzonymi zwycięstwami powietrznymi.
Był największym z asów eskadry myśliwskiej Jasta 73. Do jednostki przybył na początku jej formowania w Fliegerersatz Abteilung Nr. 14. Pierwsze zwycięstwo odniósł 9 lipca zestrzeliwując samolot Spad. Z ośmiu zwycięstw jakie odniósł w jednostce dwa były nocne.

</doc>
<doc id="1694430" url="https://pl.wikipedia.org/wiki?curid=1694430" title="Wiesław Wójcik (aktor)">
Wiesław Wójcik (aktor)

Wiesław Wójcik (ur. 1 października 1945, zm. 4 kwietnia 2021) – polski aktor.
Życiorys.
W 1969 roku ukończył Państwową Wyższą Szkołę Teatralną w Krakowie. Debiutował na scenie 19 października 1969 roku. Występował w Teatrze Zagłębia w Sosnowcu (1969–1970), Teatrze Rozmaitości w Krakowie (1970–1971), Starym Teatrze w Krakowie (1977–1989).

</doc>
<doc id="1694431" url="https://pl.wikipedia.org/wiki?curid=1694431" title="Marvin Marsh">
Marvin Marsh



</doc>
<doc id="1694433" url="https://pl.wikipedia.org/wiki?curid=1694433" title="62. Międzynarodowy Festiwal Filmowy w Cannes">
62. Międzynarodowy Festiwal Filmowy w Cannes

62. Międzynarodowy Festiwal Filmowy w Cannes odbył się w dniach 13-24 maja 2009 roku. Imprezę otworzył pokaz amerykańskiego filmu "Odlot" w reżyserii Pete'a Doctera. Był to pierwszy w historii festiwalu film otwarcia w technologii 3-D, a zarazem pierwsza animacja. W konkursie głównym zaprezentowanych zostało 20 filmów pochodzących z 13 różnych krajów.
Jury pod przewodnictwem francuskiej aktorki Isabelle Huppert przyznało nagrodę główną festiwalu, Złotą Palmę, austriackiemu filmowi "Biała wstążka" w reżyserii Michaela Hanekego. Drugą nagrodę w konkursie głównym, Grand Prix, przyznano francuskiemu obrazowi "Prorok" w reżyserii Jacquesa Audiarda.
Oficjalny plakat promocyjny festiwalu przedstawiał fotos z filmu "Przygoda" (1960) Michelangelo Antonioniego. Galę otwarcia i zamknięcia festiwalu prowadził francuski aktor Édouard Baer.
Selekcja oficjalna.
Konkurs główny.
Następujące filmy zostały wyselekcjonowane do udziału w konkursie głównym o Złotą Palmę:
Sekcja "Un Certain Regard".
Następujące filmy zostały wyświetlone na festiwalu w ramach sekcji "Un Certain Regard":
Pokazy pozakonkursowe.
Następujące filmy zostały wyświetlone na festiwalu w ramach pokazów pozakonkursowych:
Pokazy specjalne.
Następujące filmy zostały wyświetlone na festiwalu w ramach pokazów specjalnych:

</doc>
<doc id="1694440" url="https://pl.wikipedia.org/wiki?curid=1694440" title="Jean-Pierre Abelin">
Jean-Pierre Abelin

Jean-Pierre Abelin (ur. 3 września 1950 w Poitiers) – francuski polityk, były eurodeputowany, wieloletni parlamentarzysta.
Życiorys.
Syn Pierre'a Abelina, ministra w rządzie Jacques'a Chiraca. Uzyskał licencjat z historii. Ukończył następnie m.in. Instytut Nauk Politycznych w Paryżu.
W drugiej połowie lat 70. przystąpił do Unii na rzecz Demokracji Francuskiej. W latach 1978–1981 po raz pierwszy sprawował mandat deputowanego do Zgromadzenia Narodowego z departamentu Vienne. W izbie niższej parlamentu zasiadał ponownie w latach 1986–1988.
Od 1977 do 2008 był radnym rady generalnej Vienne, od 1982 jako jej wiceprzewodniczący. W 2008 wybrano go na urząd mera Châtellerault, utrzymał też funkcję w 2014 i 2020. W okresie 1984–1989 był posłem do Parlamentu Europejskiego. Zasiadał w Grupie Europejskiej Partii Ludowej (Chrześcijańscy Demokraci), pracował m.in. w Komisji ds. Gospodarczych i Walutowych oraz Polityki Przemysłowej.
W 1993, 1997 i 2002 był po raz kolejny wybierany do Zgromadzenia Narodowego z ramienia UDF. W 2007 opowiedział się przeciwko koncepcji utworzenia Ruchu Demokratycznego, przechodząc do nowo powołanej partii Nowe Centrum. W tym samym roku (z poparciem UMP) został posłem XIII kadencji. W 2012 nie uzyskał poselskiej reelekcji.

</doc>
<doc id="1694448" url="https://pl.wikipedia.org/wiki?curid=1694448" title="Herbert Knappe">
Herbert Knappe

Herbert Wilhelm Franz Knappe (ur. 18 stycznia 1891, zm. ?) – niemiecki as myśliwski z czasów I wojny światowej z 9 potwierdzonymi zwycięstwami powietrznymi.
Służbę w lotnictwie rozpoczął we wrześniu 1914 roku. Został promowany na podporucznika lotnictwa 17 maja 1917 roku. Służył na froncie wschodnim najpierw w FFA 21, latając na samolocie Albatros D.II. Później został przeniesiony do eskadry myśliwskiej Jasta Ober-Ost. Był dwukrotnie lekko ranny. Od 11 lutego 1918 roku służył w Jagdstaffel 73, nie odniósł w jednostce zwycięstwa. 6 kwietnia 1918 roku został mianowany dowódcą Jagdstaffel 81. W jednostce odniósł 8 zwycięstw, ostatnie 11 sierpnia. 25 sierpnia został zestrzelony po raz trzeci. Tym razem odniósł poważne rany i do końca wojny nie powrócił do jednostki.
Dalsze jego losy nie są znane.

</doc>
<doc id="1694449" url="https://pl.wikipedia.org/wiki?curid=1694449" title="Juan Riephoff">
Juan Riephoff

Juan Pedro Riephoff - piłkarz urugwajski noszący przydomek "Loco", napastnik.
Jako piłkarz klubu Rampla Juniors wziął udział w turnieju Copa América 1941, gdzie Urugwaj został wicemistrzem Ameryki Południowej. Riephoff zagrał w trzech meczach - z Chile, Argentyną i Peru (zdobył 1 bramkę).
W 1942 roku Riephoff grał w argentyńskim klubie Chacarita Juniors, z którym zajął w lidze argentyńskiej 12. miejsce. W Chacarita Juniors rozegrał łącznie 27 meczów i zdobył 5 bramek. W 1944 roku Riephoff ponownie grał w Rampla Juniors.
Jako gracz klubu Rampla Juniors wziął udział w turnieju Copa América 1945, gdzie Urugwaj zajął czwarte miejsce. Riephoff zagrał w trzech meczach - z Ekwadorem, Kolumbia (zdobył bramkę - w 30 minucie zmienił go José García) i Chile (w 18 minucie zmienił go José García).
Rok później wziął udział w turnieju Copa América 1946, gdzie Urugwaj ponownie zajął czwarte miejsce. Riephoff zagrał w czterech meczach - z Chile (w 74 minucie zmienił go José Antonio Vázquez), Boliwią, Argentyną (zdobył bramkę) i Paragwajem.
Wciąż jako piłkarz Rampla Juniors wziął udział w turnieju Copa América 1947, gdzie Urugwaj zajął trzecie miejsce. Riephoff zagrał w czterech meczach - z Kolumbią (w 50 minucie zmienił Raúla Sarro), Chile (zagrał tylko w drugiej połowie, zmieniając Sarro), Boliwią (w 26 minucie zastąpił go na boisku Washington Stula) i Argentyną (zagrał tylko w drugiej połowie, zmieniając Sarro).
Riephoff w 1948 roku przeszedł do klubu CA Peñarol, z którym w 1951 roku zdobył tytuł mistrza Urugwaju. Od 18 lipca 1940 roku do 4 kwietnia 1948 roku rozegrał w reprezentacji Urugwaju 21 meczów i zdobył 4 bramki.

</doc>
<doc id="1694453" url="https://pl.wikipedia.org/wiki?curid=1694453" title="Juan Pedro Riephoff">
Juan Pedro Riephoff



</doc>
<doc id="1694455" url="https://pl.wikipedia.org/wiki?curid=1694455" title="Egotyzm romantyczny">
Egotyzm romantyczny

Egotyzm romantyczny – eksponowanie osobowości bohatera literackiego lub autora, skupienie uwagi czytelnika na ich wewnętrznych przeżyciach i doznaniach. Egotyzm dodatkowo wiązał się z autobiografizmem i autotematyzmem. Bezpośrednich inspiracji literackich dla egotyzmu należy poszukiwać w twórczości Johanna Wolfganga Goethego (werteryzm) i Jeana Jacques`a Rousseau (russoizm). 
W romantyzmie polskim własną osobowość eksponują, np. bohaterowie Adama Mickiewicza (Gustaw i Konrad z Dziadów, Pielgrzym z Sonetów krymskich, czy główny bohater dramatu Juliusza Słowackiego Kordian). Równie silnie zaznacza się egotyzm w wypowiedziach literackich lub paraliterackich o charakterze autobiograficznym Mickiewicza, Słowackiego, Krasińskiego czy Fredry (liryka osobista, epistolografia, dziennik, pamiętnik). 
Pełni on ważne funkcje w budowaniu przez twórców romantycznych autolegendy (artysta romantyczny, poeta romantyczny), kreując różne ich rysy i wizerunki począwszy od historii miłości życia (liryczno-dramatyczny cykl utworów Mickiewicza związanych z Marylą Wereszczakówną) aż po żartobliwo-dramatyczny autoportret poety-wirtuoza (Beniowski Słowackiego).

</doc>
<doc id="1694462" url="https://pl.wikipedia.org/wiki?curid=1694462" title="Golgota wrocławska">
Golgota wrocławska

Golgota Wrocławska – spektakl telewizyjny "Sceny Faktu" Teatru Telewizji z 2008 roku w reżyserii Jana Komasy. Jego scenariusz napisany był przez historyka Krzysztofa Szwagrzyka i scenarzystę Piotra Kokocińskiego. Spektakl opowiada historię Henryka Szwajcera, skazanego w 1949 roku na śmierć w pokazowym procesie o zdradę PRL oraz odkrywanie tejże przez młodego historyka w roku 1993.
Fabuła.
"Golgota wrocławska" to wielowątkowy spektakl w formie filmowej, oparty na faktach. Fabuła dotyczy brutalnego śledztwa i sfingowanego procesu w latach 1948-49, podczas największego terroru komunistycznego. 45 lat później – w 1994 roku – młody nauczyciel (postać inspirowana osobą Krzysztofa Szwagrzyka – znanego historyka) pisze doktorat. Podczas pracy przez przypadek natrafia w archiwum na nigdy niewysłane listy pożegnalne skazanych na śmierć. Postanawia je wysłać, a o ofiarach m.in. autorach tych listów, zrobić wystawę, co spotyka się z ogromnymi kontrowersjami. Jednocześnie w filmie ukazane jest śledztwo toczące się w latach 1948-1949, podczas którego oficer śledczy Feliks Rosenbaum próbuje wymusić przyznanie się do fikcyjnej winy trzech podejrzanych – Henryka Szwejcera, Heinza Gerlicha i Władysława Czarneckiego. Jak się okazuje, śledztwo jest dla Rosenbauma trudniejsze niż przypuszczał. Aktorzy pracowali na autentycznych dokumentach – listach skazanych na karę śmierci. Autentyczny jest również list z pogróżkami, który dostał Krzysztof Szwagrzyk po napisaniu doktoratu. Prawdziwa jest też scena z telefonem od żony prokuratora, który zmarł wskutek wrażeń, jakie wywołała wystawa Krzysztofa.
Nagrody i wyróżnienia.
W 2009 roku, spektakl nominowany został do trzech nagród Złotej Nimfy (za film, reżyserię i główną rolę – dla P. Głowackiego) na festiwalu filmów telewizyjnych w Monte Carlo. Spektakl dostał również Wyróżnienie na Festiwalu Telewizyjnym w Chicago (Hugo Awards) 2009.
Na IX Festiwalu Dwa Teatry w Sopocie spektakl otrzymał Grand Prix, nagrodę aktorską dla A. Woronowicza, nagrodę za zdjęcia, oryginalny polski tekst dramatyczny i montaż, jak i Nagrodę Honorową im. Krzysztofa Zaleskiego dla twórców przedstawienia.

</doc>
<doc id="1694463" url="https://pl.wikipedia.org/wiki?curid=1694463" title="Wielka, większa i największa">
Wielka, większa i największa

"Wielka, większa i największa" – powieść młodzieżowa autorstwa Jerzego Broszkiewicza, wydana w 1960 r. przez wydawnictwo Nasza Księgarnia. W PRL-u powieść była lekturą dla klasy 5-6. Powieść została zekranizowana w 1963 r.
Bohaterowie tej książki (Ika i Groszek) występują także w innej powieści Broszkiewicza - "Długi deszczowy tydzień".
Treść.
Bohaterowie, para ponadprzeciętnie inteligentnych nastolatków, Ikaa (zdrobnienie od Irka, jak córka autora) i Groszek przeżywają trzy przygody, podczas których wykazują się pomysłowością, odwagą i współczuciem. We wszystkich przygodach ich przewodnikiem jest mówiący samochód marki Opel Kapitän.
Ika i Groszek słuchają w radiu komunikatu o zaginięciu małego chłopca. Niespodziewanie zostają poproszeni o pomoc w jego odnalezieniu przez maszyny do tej pory bezwolnie służące ludziom. Ich głównym pomocnikiem jest stary samochód niszczejący na podwórku. Opel Kapitan jest samochodem niezwykłym, prowadzi się sam, mówi i pomaga dzieciom. Chłopiec, jak się okazuje, został porwany przez groźnych przestępców. Młodzi detektywi z pomocą mechanicznych przyjaciół uwalniają chłopca i doprowadzają do schwytania porywaczy.
Wkrótce okazuje się, że pomoc pary przyjaciół jest ponownie potrzebna. Kapitan zabiera ich na lotnisko, gdzie wsiadają do samolotu lecącego w kierunku Afryki. Stary Jak, podobnie jak Opel, umie porozumieć się z dziećmi, a mają razem odnaleźć zaginioną załogę samolotu Douglas 125, który rozbił się nad Saharą. Zaginionej załodze grozi śmierć, jeśli pomoc nie przyjdzie szybko. Na szczęście Ika i Groszek, mający do pomocy inteligentne maszyny, odnajdują rozbitków. 
Trzecia przygoda jest rzeczywiście największa. Tym razem młodzi przyjaciele zostają wyznaczeni na przedstawicieli całej planety Ziemia. Zabrani statkiem międzygalaktycznym na planetę Vega muszą udowodnić jej mieszkańcom, że nie wszyscy Ziemianie mają skłonności militarne, a zaobserwowane przez nich eksplozje jądrowe nie skreślają cywilizacji ziemskiej jako zdolnej do kontaktów z innymi cywilizacjami.

</doc>
<doc id="1694465" url="https://pl.wikipedia.org/wiki?curid=1694465" title="Kamyki sterczowe">
Kamyki sterczowe

Kamyki sterczowe – złogi zmineralizowanej wydzieliny gruczołu krokowego w świetle rzeczonego gruczołu. W ich skład wchodzą białka i węglowodany. Ich przekrój ukazuje budowę koncentryczną. Liczba kamyków może zwiększać się w miarę starzenia się mężczyzny. Wskutek wapnienia tworzą się z nich kamienie sterczowe.

</doc>
<doc id="1694467" url="https://pl.wikipedia.org/wiki?curid=1694467" title="Mistrzostwa Świata w Koszykówce Mężczyzn 2002">
Mistrzostwa Świata w Koszykówce Mężczyzn 2002

Mistrzostwa Świata w Koszykówce Mężczyzn 2002 odbyły się w dniach 29 sierpnia – 8 września 2002 r. w Indianapolis w Stanach Zjednoczonych. Zwyciężyła reprezentacja Jugosławii, pokonując w finale Argentynę. Trzecie miejsce zdobyła drużyna Niemiec. MVP turnieju został reprezentant Niemiec – Dirk Nowitzki.
Podział na grupy.
Szesnaście drużyn biorących udział w turnieju zostało podzielonych na cztery grupy.
Faza grupowa.
Trzy najlepsze drużyny z każdej grupy przechodzą do drugiej rundy grupowej. Ostatnia drużyna z każdej grupy przechodzi do walki o miejsca 13 – 16.
Druga faza grupowa.
Cztery pierwsze drużyny z każdej grupy przechodzą do ćwierćfinałów. Dwie ostatnie walczą o miejsca 9 -12.

</doc>
<doc id="1694468" url="https://pl.wikipedia.org/wiki?curid=1694468" title="Emil Koch">
Emil Koch

Emil Koch – niemiecki as myśliwski z czasów I wojny światowej z 7 potwierdzonymi zwycięstwami powietrznymi. Dowódca Jagdstaffel 32.
Emil Koch w roku 1917 służył w eskadrze myśliwskiej Jagdstaffel 12. Następnie był skierowany do Fliegerersatz Abteilung Nr. 2b. Od 29 grudnia 1917 roku Emil Koch został przeniesiony do bawarskiej eskadry myśliwskiej Jagdstaffel 32. Pierwsze zwycięstwo powietrzne odniósł 28 marca nad samolotem SE5a z 2 AFC Squadron. 23 lipca został mianowany dowódcą jednostki. Stanowisko to pełnił do 1 listopada 1918 roku, kiedy to został zwolniony z tej funkcji i skierowany do Fliegerersatz Abteilung Nr. 2b w celu rekonwalescencji po odniesieniu ran w dniu 24 października. 
Jego dalsze losy nie są znane.

</doc>
<doc id="1694470" url="https://pl.wikipedia.org/wiki?curid=1694470" title="Jean-Marc Ayrault">
Jean-Marc Ayrault

Jean-Marc Ayrault (ur. 25 stycznia 1950 w Maulévrier) – francuski polityk, wieloletni mer Nantes, parlamentarzysta, przewodniczący frakcji socjalistycznej. Od 15 maja 2012 do 31 marca 2014 premier Republiki Francuskiej w dwóch kolejnych rządach, od lutego 2016 do maja 2017 minister spraw zagranicznych.
Życiorys.
Wykształcenie i działalność do 2012.
Studiował literaturoznawstwo na Uniwersytecie w Nantes. W latach 1973–1986 był nauczycielem niemieckiego. W 1971 został członkiem Partii Socjalistycznej. Sześć lat później objął urząd mera Saint-Herblain, będąc najmłodszym burmistrzem w miejscowościach powyżej 30 tys. mieszkańców. Funkcję tę pełnił do 1989, w międzyczasie od 1976 do 1982 zasiadał w radzie departamentu Loara Atlantycka. W 1989 objął stanowisko mera Nantes, był wybierany na kolejne kadencje, zajmując to stanowisko do 2012. W 1997 za przestępstwo protekcji (zlecenie w latach 1991–1993 druku miejskiej gazety przedsiębiorcy związanemu z Partią Socjalistyczną bez odpowiedniego konkursu ofert) został skazany na karę pół roku pozbawienia wolności z warunkowym zawieszeniem jej wykonania.
W 1986 po raz pierwszy uzyskał mandat posła do Zgromadzenia Narodowego. Od tego czasu nieprzerwanie był wybierany na kolejne kadencje do izby niższej parlamentu, skutecznie ubiegając się o reelekcję w każdych wyborach (1988, 1993, 1997, 2002 i 2007). W 1997 stanął na czele poselskiej Grupy Socjalistycznej, od 2007 działającej pod nazwą Grupa Socjalistów, Radykałów, Obywateli i Pozostałej Lewicy ("Socialiste, radical, citoyen et divers gauche"), pełnił tę funkcję przez piętnaście lat.
Premier.
15 maja 2012 Jean-Marc Ayrault został mianowany na urząd premiera przez nowo wybranego prezydenta François Hollande’a. 16 maja 2012 został ogłoszony skład jego gabinetu, w którym poszczególne funkcje objęli przedstawiciele PS, a także zielonych i radykałów.
Wystartował następnie w wyborach parlamentarnych w 2012, uzyskał poselską reelekcję już w pierwszej turze z 10 czerwca. 18 czerwca tego samego roku, dzień po drugiej turze wyborów, w których socjaliści i ich sojusznicy uzyskali większość w Zgromadzeniu Narodowym XIV kadencji, premier podał się do dymisji. Tego samego dnia otrzymał od prezydenta ponowną nominację z misją utworzenia drugiego gabinetu.
Jego skład (łącznie z premierem 38 osób) został ogłoszony 21 czerwca 2012. Liczba ministrów została zwiększona z 18 do 19, a ministrów delegowanych z 16 do 18 (dla porównania ostatni centroprawicowy gabinet François Fillona rozpoczynał urzędowanie w składzie 23 osób). Większość dotychczasowych członków rządu zachowała swoje stanowiska.
31 marca 2014 w wyniku przegranych przez socjalistów wyborów lokalnych Jean-Marc Ayrault podał się do dymisji, która została przyjęta. Prezydent François Hollande tego samego dnia na stanowisko premiera desygnował dotychczasowego ministra spraw wewnętrznych Manuela Vallsa.
Działalność od 2014.
Po dymisji Jean-Marc Ayrault powrócił do wykonywania mandatu poselskiego. 11 lutego 2016 wszedł w skład rządu Manuela Vallsa jako minister spraw zagranicznych, zastępując Laurenta Fabiusa.
Pozostał na tej funkcji również w utworzonym w grudniu 2016 rządzie Bernarda Cazeneuve’a. Zakończył urzędowanie wraz z całym gabinetem w maju 2017.

</doc>
<doc id="1694473" url="https://pl.wikipedia.org/wiki?curid=1694473" title="Kruchaweczka zaroślowa">
Kruchaweczka zaroślowa

Kruchaweczka zaroślowa ("Psathyrella candolleana" (Fr.) Maire) – gatunek grzybów z rodziny kruchaweczkowatych ("Psathyrellaceae").
Systematyka i nazewnictwo.
Pozycja w klasyfikacji według Index Fungorum: "Psathyrella, Psathyrellaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1818 r. Elias Fries nadając mu nazwę "Agaricus candolleanus". Obecną, uznaną przez Index Fungorum nazwę nadał mu w 1913 r. René Charles Maire, przenosząc go do rodzaju "Psathyrella". Ma ponad 40 synonimów łacińskich. Niektóre z nich:
Nazwę polską podali Barbara Gumińska i Władysław Wojewoda w 1968 r. W polskim piśmiennictwie mykologicznym gatunek ten opisywany był też jako maślanka de Candolle`a. 
Morfologia.
Średnica 3–8 cm, u młodych okazów dzwonkowaty, potem szeroko rozpostarty, na starość całkiem płaski, ale niewgłębiony. Podczas wilgotnej pogody jest beżowożółty lub żółtobrązowy, podczas suchej ma barwę od białawej do kremowej, starsze okazy stają się fioletowoszare od prześwitujących blaszek. Młode okazy pokryte są białą, pajęczynowatą osłoną. Znika ona dość szybko, pozostając jedynie przy brzegu, gdzie tworzy bladokremowe kosmki. Gatunek ten cechuje się jednak dużą zmiennością morfologiczną pod względem barwy kapelusza i ilości jego osłony.
U młodych okazów białe, potem szaroliliowe, w końcu czekoladowobrązowe. Często mają fioletowoszary kolor. Są bardzo gęste i mają ostrza białawo orzęsione (można to dostrzec tylko przez lupę).
Wysokość 4–8 cm, grubość 2–3 mm. Jest cylindryczny, podłużnie włóknisty i bardzo łamliwy. Z początku ma białawy kolor i jest pełny, potem staje się ciemniejszy i pusty w środku.
Bladoszarobrązowy, cienki, kruchy. Ma słaby grzybowy zapach, smak niewyraźny.
Wysyp zarodników: ciemnobrunatny. Zarodniki elipsoidalne ze ściętym końcem, gładkie, o rozmiarach 6,5–9,5 × 4–5 μm. W KOH barwią się na ciemnobrązowo. Pleurocystyd brak, cheilocystydy liczne. Są zgrubiałe, mają kształt od cylindrycznego do wielokształtnego i rozmiar około 50 × 15 μm.
Występowanie i siedlisko.
Występuje na wszystkich kontynentach poza Antarktydą i Afryką (ale jest na Wyspach Kanaryjskich u jej wybrzeży). W Europie Środkowej jest szeroko rozprzestrzeniony i wszędzie częsty. W Polsce jest bardzo pospolity. 
Rośnie w lasach liściastych, oraz w ogrodach i parkach. Saprotrof, którego grzybnia rozwija się na zbutwiałym drewnie i na korze. Często rośnie pozornie na ziemi, jednak w istocie rośnie na zagrzebanym w niej zbutwiałym drewnie. Spotkać go można od wczesnego lata do późnej jesieni. Preferuje gleby gliniaste, obojętne lub lekko zasadowe, unika gleb kwaśnych. Występuje zarówno pojedynczo, jak i w kępach.
Znaczenie.
Grzyb jadalny, w Polsce na ogół nie jest zbierany. Jednak w okresie braku innych grzybów jego zbieranie, mimo małych rozmiarów może być opłacalne. Można z niego przyrządzić zupę.
Gatunki podobne.
Jest wiele podobnych gatunków kruchaweczek, np. kruchaweczka namakająca ("Psathyrella piluliformis") o brązowym kapeluszu, ale może być mylona również z podobną kruchawicą aksamitną ("Lacrymaria lacrymabunda").

</doc>
<doc id="1694476" url="https://pl.wikipedia.org/wiki?curid=1694476" title="Psathyrella candolleana">
Psathyrella candolleana



</doc>
<doc id="1694477" url="https://pl.wikipedia.org/wiki?curid=1694477" title="Paweł Rakoczy">
Paweł Rakoczy

Paweł Rakoczy (ur. 15 maja 1987 w Złotoryi) – polski lekkoatleta specjalizujący się w rzucie oszczepem.
Kariera sportowa.
Reprezentował Polskę w mistrzostwach świata juniorów w 2006 jednak nie awansował do finału. W 2008 został publicznie ostrzeżony przez IAAF oraz anulowano jego wynik z meczu młodzieżowców Niemcy–Polska w Rostocku, ponieważ wykryto u niego zabronioną dla lekkoatletów substancję – sibutraminę. Szósty zawodnik uniwersjady w Belgradzie oraz dziesiąty młodzieżowych mistrzostw Starego Kontynentu (2009). W 2012 był finalistą mistrzostw Europy oraz nie awansował do finału na igrzyskach olimpijskich. 
Uczestnik zimowego pucharu w rzutach lekkoatletycznych oraz reprezentant Polski w drużynowych mistrzostwach Europy. 
Ma w dorobku dwa srebrne medale mistrzostw Polski seniorów (Szczecin 2008 i Bydgoszcz 2011). Złoty medalista mistrzostw Polski młodzieżowców (2008) oraz dwukrotny mistrz Polski Akademickiego Związku Sportowego (Warszawa 2009 i Łódź 2012). 
Rekord życiowy: 84,99 (13 maja 2012, Łódź) – jest to trzeci rezultat w historii rzutu oszczepem w Polsce.

</doc>
<doc id="1694479" url="https://pl.wikipedia.org/wiki?curid=1694479" title="Voyage Voyage">
Voyage Voyage

Voyage, Voyage – francuska piosenka nagrana przez Desireless w 1986 roku. Był to też pierwszy singiel z jej albumu "François". Autorem słów był Jean-Michel Rivat. Piosenka ta stała się hitem w wielu krajach Europy.
W późniejszym okresie wielu piosenkarzy nagrywało własne wersje tego utworu (m.in. Kate Ryan w 2007 roku).

</doc>
<doc id="1694480" url="https://pl.wikipedia.org/wiki?curid=1694480" title="Nacho Vidal">
Nacho Vidal

Nacho Vidal właśc. Ignacio Jordà González (ur. 30 grudnia 1973 w Mataró) – hiszpański aktor, reżyser, producent, scenarzysta, montażysta i kamerzysta filmów pornograficznych, który zbudował sobie reputację jako „kataloński Rocco Siffredi”. 
Jego pseudonim, Nacho, jest powszechnym przezwiskiem dla Ignacio. Stał się szczególnie znany z wielkości penisa (biorąc pod uwagę grubość i długość ok. 25 cm) i agresji, którą zwykle demonstruje w swoich filmach.
Wczesne lata.
Urodził się w Mataró w zamożnej rodzinie w prowincji Barcelony jako najmłodszy z pięciorga dzieci Inmaculady González i Enrique Jordy Brassé’a. Jego ojciec, z zawodu inżynier przemysłowy, prowadził ważną firmę tekstylną z siedzibą w walenckim mieście Enguera, gdzie spędził część swojego dzieciństwa i młodości po przybyciu z Katalonii.
Kiedy miał 8 lat, wraz z rodziną przeniósł się do Enguera, we wspólnocie autonomicznej Walencja, w prowincji Walencji, rodzinnym mieście jego ojca, ówczesnego właściciela firmy tekstylnej. Tu spędził swoje dzieciństwo. Jego rodzina była zamożna, ale skończyło się utratą wszystkich pieniędzy w 1987 roku podczas krachu na giełdzie. Ze względu na kryzys naftowy przechodził trudne dzieciństwo. 
W wieku 14 lat porzucił szkołę i aby pomóc rodzinie, podjął pracę jako bramkarz, roznosiciel pizzy i przewoźnik. Chociaż chodził do szkół z internatem i innych prywatnych, nie zdobył nawet podstawowego wykształcenie ogólnego. Jako kelner zarabiał tygodniowo 50 tys. peset. W okresie dojrzewania sięgał po narkotyki. Jako młody nastolatek grał w zespole punkowym. Był również bokserem. Następnie przez 18 miesięcy służył w Hiszpańskiej Legii Cudzoziemskiej w Melilli.
Kariera w branży porno.
W 1994, w wieku dwudziestu jeden lat, rozpoczął pracę u Juani de Lucíi w klubie porno „na żywo” Sala de Fiestas Bagdad w Barcelonie, gdzie występował w aktach seksualnych przed publicznością ze swoją ówczesną dziewczyną, Sarą Bernat. W 1997 spotkał się tam z dyrektorem Międzynarodowego Festiwalu Filmów Erotycznych José Maríą Ponce, który wprowadził go w świat kinematografii porno. 
Debiutował przed kamerami jako Jess w filmie Ángela Mory Aragóna "Gorex: The Zombi Horror Picture Show" (1997). Wystąpił w komedii "Poli: El potro se desboca" (1997) w roli menadżera boksera Poli Díaza. Riccardo Billi i Luca Damiano zaangażowali go do roli żołnierza rzymskiego w hiszpańsko-włoskiej koprodukcji współczesnego porno International Film Group (IFG) "Salomé" (1997), pastiszu tragedii Oscara Wilde’a "Salome". 
W 1998 wraz ze swoim mentorem producentem i reżyserem Rocco Siffredim wyjechał do Hollywood, gdzie rozpoczął światową karierę. Za swojego nauczyciela uważał także Roberta Malone. 
W 2002 został uhonorowany nagrodą Ninfa w kategorii „Najlepszy aktor publiczności”, a za postać Mefista w pornograficznej wersji dramatu Goethego "Faust" - "Private Black Label 26: Faust Power of Sex" (2000) w reżyserii José Maríi Ponce był nominowany do nagrody Ninfa w kategorii „Najlepszy aktor hiszpański”. Film ten otrzymał także nagrodę Ninfa w kategorii „Najlepszy hiszpański film”.
W 2004 w Berlinie odebrał Venus Award kategorii „Najlepszy europejski aktor”. 20 grudnia 2008 znalazł się na drugim miejscu w rankingu „Top5 najbardziej atrakcyjnych aktorów porno” wg hiszpańskiego portalu Nosotras. W 2009 na festiwalu filmów erotycznych w Cannes zdobył Hot d’Or w kategorii „Najlepszy europejski aktor”. W 2013 był gościem honorowym pierwszej edycji salonu erotycznego w Walencji. W 2016 był nominowany do nagrody Ninfa jako najlepszy aktor i reżyser roku. W parodii porno "Spartacus MMXII: The Beginning" (2012) zagrał Legata, a w pastiszu porno "Gwiezdnych wojen" – "Star Wars - Underworld - A XXX Parody" (2016) zagrał postać Nasha Thrackena.
Był obsadzany w parodiach porno takich jak "Spartacus MMXII: The Beginning" (2012) jako Legatus, "Gwiezdnych wojen" - "Star Wars - Underworld - A XXX Parody" (2016) jako Nash Thracken. Był dwukrotnie nominowany do AVN Award w kategorii najlepszy aktor jako czarny charakter Sandor Kalimdor w westernie "Outland 1: Beyond the Far West" (2015) i sequelu "Outland II: Looking for Freedom" (2016), a także dwukrotnie zdobył nominację do AVN Award w kategorii najlepszy aktor drugoplanowy; za postać profesora Skywalkera w filmie sensacyjno–przygodowym "Monarch: Agents of Seduction" (2015) i za rolę zbankrutowanego inwestora w filmie sensacyjno–kryminalnym "Fly Girls: Final Payload" (2017). W 2019 otrzymał nominację do XBIZ Europa Award w kategorii najlepszy aktor drugoplanowy jako Eli w porno westernie "Rawhide" (2017).
Choć określał samego siebie jako osobę heteroseksualną, wyreżyserował kilka filmów porno dla gejów, w tym Evil Angel "Ass Destroyers" (2007), KinkMen "Dark Tales from Europe: The Cage" (2012) z Francesco D’Macho i "Dark Tales From Europe: Fight Club" (2012) z Damienem Crosse.
W 2020 prezentował swoje filmy w społecznościowej sieci OnlyFans, zdobywając dużą liczbę subskrybentów.
Obecność w kulturze masowej.
W 2000 przez rok uczęszczał do szkoły aktorskiej Escuela de interpretación Manuel y Yo w Barcelonie. Występował z grupą teatralną La Fura del Baus. Grał w filmach kinowych, w tym w dreszczowcu "Niecierpliwy alchemik" ("El Alquimista impaciente", 2002) jako mafioso Vasili, komediodramacie Joaquína Oristrella "Nikt nie jest doskonały" ("Va a ser que nadie es perfecto", 2006) jako Segurata z Santim Millánem, komedii "Straszny hiszpański film" ("Spanish Movie", 2009), "El Gancho" (2012) jako El Tigre oraz komedii kryminalnej Carlosa Theróna "Nieustraszony" ("Impávido", 2012) jako Mikima / Padre Mikima. 
Brał udział w filmie dokumentalnym Vicente Péreza Herrero "La piel vendida" (2004). Występował na telewizyjnym ekranie, m.in. w jednym z odcinków serialu "Majoria absoluta" (2003), "Paco i jego ludzie" ("Los hombres de Paco", 2005), "Los simuladores" (2006), sensacyjnym filmie krótkometrażowym "Extremo" (2006) z Óscarem Jaenadą i reality show "Survivor" (2015). 
W 2011 wypuścił na rynek własną linię perfum "25 Twenty Five" z flakonem w kształcie i wymiarach swojego penisa, a w 2016 – fajkę wodną w kształcie męskich genitaliów, wykonaną z ceramiki w kolorze czarnym.
W 2013 uczestniczył w warsztatach interpretacji z Ricardo Jordánem w Monólogo Club de la Comedia. Zadebiutował na profesjonalnej scenie Teatro Alameda w Maladze jako telewizyjny aktor Mariano Rivas w komedii Diany Raznovich "Jesienny ogród" ("Jardín de otoño", reż. Norberto Rizzo; premiera: 10 grudnia 2015).
W grudniu 2016 i styczniu 2017 na scenie Sala Cabanyes de Mataró (Barcelona) wziął udział w widowisku "Pasterze z Mataró" ("Los Pastorets de Mataró"), zorganizowanym przez sekcję teatralną katolickiego centrum parafii Santa María de Mataró.
Wspomagał fundację Fundación Invulnerables, która działa na rzecz na ubóstwo i wykluczenia społecznego dzieci i młodzieży, a także brał udział w rozmowach wideo na różne tematy, takie jak miłość, Kościół czy transseksualność córki.
We wrześniu 2018 opublikowano książkę "Mi nombre es Violeta" ("Mam na imię Violeta", wyd. Planeta), której autorką jest Santi Anaya, inspirowaną prawdziwym życiem Violety, jego najmłodszej córki. Powstał też film dokumentalny "Me llamo Violeta", prezentowany na El Festival de Cine de Málaga 2019. 
W 2020 rozpoczęto zdjęcia do serialu Bambu Producciones "Nacho Vidal, przemysł XXXL" ("Nacho Vidal, una industria XXXL"), emitowanego na platformie Starz, gdzie tytułową rolę Nacho Vidala zagrał Martiño Rivas.
Muzyczne przedsięwzięcia.
W 2008 Nacho Vidal rozpoczął trasę koncertową jako DJ w „Club Canalla”, a następnie zaistniał jako didżej w Tito’s Mallorca International Club w Palmie na Majorce, Imperia Drink w Altorricón, El Bribón de la Habana w Almeríi w Roquetas de Mar, Electrosonic Festival w Burgos, nocnym klubie „Chic de Luxe” w Roses, Parku Rozrywki w Saragossie i klubie „Búccaro” w Blanes. 4 maja 2009 wydał album house "Nacho Vidal &amp; Javier Gonzalez In Session". W 2010 grał podczas Electrobeach Festival w klubie nocnym KU Discoteca w Benidormie.
W teledysku do piosenki Miguela Bosé „Down with Love” ("Precz z miłością", 2005) z Katsumi pod wodą w basenie tańczy nago. Wystąpił w wideoklipach: Flavio Rodrígueza – „Pornstar” (2007), zespołu Fragment Four – „Love Won’t Leave Me Alone” (2007), La China – „En el aszensor” (2007), Rebeki Brown do utworu „Big Bad Bitch” (2011) i grupy Yonkilove – „Por momentos” (2015).
W 2019 formacja KillaBeatMakera wspólnie z Chrizzem Samzem nagrali singiel „Nacho Vidal (Cipriani Edit)”, gdzie zarejestrowana jest rozmowa z telefonu komórkowego Nacho Vidala z Cristianem Cipriani. 
Udział w wyścigach samochodowych.
W 2020 rozpoczął treningi z zamiarem startu w Rajdzie Dakar 2021 na buggy SSV10. Na początku marca w Maroku w towarzystwie innych pilotów przeprowadził serię testów, potwierdzając, że jego celem jest spełnienie marzenia o wystartowaniu w Rajdzie Dakar.
Problemy z prawem.
16 października 2012, Vidal i jego siostra María José Jordá González zostali aresztowani w Barcelonie, jako podejrzani o udział w praniu brudnych pieniędzy w wytwórni filmowej Nacho Vidal Productions i oszustwach podatkowych z chińską przestępczością zorganizowaną. Chociaż hiszpańscy prokuratorzy starali się trzymać Vidala w więzieniu podczas śledztwa i późniejszego procesu, 19 października 2012 tzw. sędzia narodowy Fernando Andreu zarządził dla niego wolność bez kaucji. Vidal utrzymuje, że jest niewinny.
29 maja 2020 policja odkryła, że Vidal zajmuje się organizowaniem „leczniczych” rytuałów z wykorzystaniem trującego jadu ropuchy koloradzkiej (5-Metoksy-N,N-dimetylotryptamina). Jad ten zawiera substancję psychoaktywną – bufoteninę, znaną od wieków przez mieszkańców Meksyku i okolic. 4 czerwca 2020 Vidal został aresztowany pod zarzutem zabójstwa w związku ze śmiercią fotografa mody José Luisa Abada (zm. 28 lipca 2019 w Enguera na atak serca w wieku 49 lat), współpracującego z takimi magazynami jak „Vogue” czy „Urban”. Powodem zgonu była trucizna północnoamerykańskiej ropuchy w wyniku wdychania jadu w tradycyjnym rytuale, w którym Vidal działał jak szaman. Vidal został aresztowany wraz z dwoma innymi osobami, członkiem jego rodziny i pracownikiem. Vidal wyraził żal z powodu tragedii, nie przyznał się jednak do winy, twierdząc, że Abad wdychał trujący jad świadomie i z własnej woli. W lutym 2022 ekspert z Instytutu Medycyny Sądowej w Walencji ujawnił dokument oczyszczający z zarzutów Nacho Vidala za nieumyślne spowodowanie śmierci fotografa, który dowodzi, że przed śmiercią ofiara zażyła narkotyki zwiększające ryzyko sercowo-naczyniowe.
3 października 2020 został zatrzymany przez hiszpańską policję i odebrano mu prawo jazdy za lekkomyślną jazdę, kiedy prowadził Toyotę ulicami Walencji i zderzył się z kilkoma samochodami. Podczas rozmowy z dziennikarzami programu Telecinco "Viva la vida" Vidal twierdził, że przeszedł obowiązkowy kurs w celu odzyskania prawa jazdy. 
W listopadzie 2020 w Enguerze w Walencji nagrał erotyczne wideo na miejskim cmentarzu, co wzbudziło oburzenie mieszkańców.
Życie osobiste.
Wśród jego przyjaciół wymienieni byli m.in.: hiszpański piosenkarz Miguel Bosé, hiszpański tancerz Rafael Amargo i brazylijski piłkarz Dani Alves. W biografii autorstwa Davida Barby "Nacho Vidal. Confesiones de una estrella del porno" oświadczył, że nigdy nie lubił się uczyć i nienawidził książek - z wyjątkiem poezji Pablo Nerudy.
W 1998 związał się z 19–letnią Jasmine Shimody–Rose, z którą w latach 1998–2002 brał udział w scenach gonzo w 20. filmach jako jej adorator. W latach 2001-2004 związany był z aktorką porno Belladonną, z którą występował na ekranie. Spotykał się także z Silvią Sicilią, Carmen Lomamę, Taylor Rain, Vivien Martines (1999), Daisy Marie (2003), Lanny Barbie (2004) i Nikitą Denise (2007).
Z nieformalnego związku z wenezuelską aktorką porno Rosą Eleną Castro Camacho (2004) ma córkę Candelę (ur. 3 sierpnia 2006).
31 maja 2005 oświadczył publicznie, że wycofuje się z branży porno i w Bogocie zawarł ślub cywilny z kolumbijską modelką Franceską Jaimes (właśc. Silvia Romero). Przenieśli się do odzyskanej rodzinnej rezydencji w Enguera, w Walencji. Założyli tam rodzinę. Mieli dwoje dzieci: córkę Violetę (ur. 2007 jako Ignacio Puerta González - dokonał zmiany płci) i syna Leóna (ur. 2009). Sześć tygodni później para rozwiodła się. Po kilku miesiącach po ogłoszeniu odejścia na emeryturę, Vidal wrócił do kariery porno.
Jednak Franceska Jaimes po latach wróciła do Vidala, a w listopadzie 2014 wzięli ślub kościelny w hiszpańskiej willi. W 2015 doszło do rozwodu.
24 lutego 2019 czeska agencja modelek Nikki’s Model Agency napisała na Twitterze, że Vidal wykazał pozytywny wynik testu na obecność wirusa HIV i ogłosiła dwumiesięczne wstrzymanie produkcji. Mimo tego, nie zaprzestał uprawiać seksu bez zabezpieczeń z dziewięcioma partnerkami na planie filmów porno. Vidal skomentował raport na platformie YouTube, zaprzeczając, że miał tę chorobę, i wyjaśnił, że naprawdę cierpi na reaktywne zapalenie stawów.
W październiku 2022 ogłosił, że cierpi na zaburzenia erekcji.

</doc>
<doc id="1694481" url="https://pl.wikipedia.org/wiki?curid=1694481" title="Jan Janca">
Jan Janca

Jan Janca (ur. 1 czerwca 1933 w Gdańsku) – polsko-niemiecki organista, kompozytor i muzykolog. 
Janca pochodzi z niemiecko-polskiej rodziny gdańskiej. Pierwszą naukę gry na organach otrzymał od swego ojca, organisty Antoniego Jancy. Po ukończeniu Państwowej Szkoły Muzycznej II stopnia w Gdańsku-Wrzeszczu (wraz z Augustynem Blochem i Marią Fołtyn) studiował w latach 1950-1955 w Państwowej Wyższej Szkole Muzycznej w Krakowie organy u Bronisława Rutkowskiego i kompozycję u Stanisława Wiechowicza. Następnie działał jako wolny organista i dokonał pierwszych nagrań na organach katedry oliwskiej. 
W 1957 roku wyjechał na koncert do Niemiec i nie powrócił do Polski. W latach 1958–1962 studiował kompozycję na Wyższej Szkole Muzycznej w Stuttgarcie u Johanna Nepomuka Davida, a w latach 1958–1965 był prywatnym uczniem Marcela Duprégo w Paryżu.
W latach 1962–1996 był organistą w kościele św. Jana w Tybindze i wykładowcą muzyki na seminarium duchownym Wilhelmstift. Muzyki uczył także na Katolickiej Wyższej Szkole Muzyki Kościelnej w Rottenburgu. 
Skomponował kilka utworów organowych, których długo nie publikował. Jest autorem szeregu prac poświęconych głównie dziejom budowy organów na terenie obecnej Polski północnej. Wspólnie z W. Renkewitzem jest autorem książki "Orgelbaukunst in Ost- und Westpreußen". Przygotował do wydania Utwory z Oliwskiej Tabulatury Organowej oraz 24 Polonezy Johanna Gottlieba Goldberga (Wydawnictwo ORGANON). Od połowy lat 90. XX w. Janca cierpi na szumy uszne, które doprowadziły do zakończenia jego działalności artystycznej.

</doc>
<doc id="1694485" url="https://pl.wikipedia.org/wiki?curid=1694485" title="Diane Choksondik">
Diane Choksondik



</doc>
<doc id="1694487" url="https://pl.wikipedia.org/wiki?curid=1694487" title="Diane Chujwzbudzi">
Diane Chujwzbudzi



</doc>
<doc id="1694491" url="https://pl.wikipedia.org/wiki?curid=1694491" title="Joost van den Broek">
Joost van den Broek

Joost van den Broek (ur. 13 lipca 1982), znany również jako Juicy lub Juiced - holenderski muzyk i kompozytor, a także producent muzyczny i inżynier dźwięku, znany przede wszystkim z występów w gothic metalowej grupie After Forever.

</doc>
<doc id="1694493" url="https://pl.wikipedia.org/wiki?curid=1694493" title="Henri Emmanuelli">
Henri Emmanuelli

Henri Emmanuelli (ur. 31 maja 1945 w Eaux-Bonnes, zm. 21 marca 2017 w Bajonnie) – francuski polityk, w latach 1992–1993 przewodniczący Zgromadzenia Narodowego, od 1994 do 1995 pierwszy sekretarz Partii Socjalistycznej, wieloletni deputowany.
Życiorys.
Absolwent Instytutu Nauk Politycznych w Paryżu. Po studiach podjął pracę w jednym z przedsiębiorstw należących do koncernu rodziny Rothschildów.
W 1971 wstąpił do Partii Socjalistycznej. Dwa lata później na prośbę François Mitterranda bez powodzenia wystartował w wyborach parlamentarnych w departamencie Lot-et-Garonne. Mandat poselski po raz pierwszy uzyskał w 1978 z Landów. Od tego czasu skutecznie ubiegał się o reelekcję w każdych kolejnych wyborach do Zgromadzenia Narodowego do 2012 włącznie. Trzykrotnie kierował parlamentarną komisją finansów, a w latach 1992–1993 zajmował stanowisko przewodniczącego izby niższej francuskiego parlamentu.
Od 1982 do 1997 i od 2000 do czasu swoje śmierci zajmował stanowisko przewodniczącego rady generalnej departamentu Landy. W okresie 1986–1988 i ponownie krótko w 1992 był radnym regionu Akwitania. W latach 1981–1986 w kolejnych lewicowych rządach zajmował stanowisko sekretarza stanu – najpierw przy ministrze spraw wewnętrznych (ds. terytoriów zależnych), a od 1983 przy ministrze finansów (ds. budżetu).
W latach 1994–1995 przewodniczył Partii Socjalistycznej jako jej pierwszy sekretarz. Bez powodzenia ubiegał się o prezydencką nominację z ramienia swojego ugrupowania przed wyborami prezydenckimi w 1995, przegrywając z Lionelem Jospinem. W 2005 publicznie nawoływał do głosowanie na „nie” w referendum w sprawie przyjęcia tzw. Konstytucji dla Europy.

</doc>
<doc id="1694507" url="https://pl.wikipedia.org/wiki?curid=1694507" title="IndyCar Series 2006">
IndyCar Series 2006

IndyCar Series 2006 – był jedenastym sezonem wyścigów pod szyldem IndyCar Series. Rozpoczął się on 26 marca wyścigiem w Homestead, a zakończył 10 września wyścigiem na torze Chicagoland Speedway. Tytuł mistrzowski zdobył Sam Hornish Jr., a o jego zwycięstwie zadecydowała dopiero większa liczba zwycięstw niż Dana Wheldona, gdyż obaj zdobyli taką samą liczbę punktów. Tytuł najlepszego nowicjusza ("Rookie of the Year") zdobył Marco Andretti.
Wyniki.
  

</doc>
<doc id="1694508" url="https://pl.wikipedia.org/wiki?curid=1694508" title="Kruchaweczka namakająca">
Kruchaweczka namakająca

Kruchaweczka namakająca ("Psathyrella piluliformis" (Bull.) P.D. Orton) – gatunek grzybów z rodziny kruchaweczkowatych ("Psathyrellaceae").
Systematyka i nazewnictwo.
Pozycja w klasyfikacji według Index Fungorum: "Psathyrella, Psathyrellaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy gatunek ten opisany został w 1791 r. przez Pierre'a Buillarda jako "Agaricus piluliformis" (gatunek pieczarki). W 1969 r. Peter Darbishire Orton przeniósł go do rodzaju "Psathyrella" (kruchaweczka) i nadał mu obecną nazwę. 
Niektóre synonimy naukowe:
Nazwę polską podał Władysław Wojewoda w 2003 r. W polskim piśmiennictwie mykologicznym gatunek ten opisywany był też jako maślanka wodolubna lub kruchaweczka wilgotna.
Morfologia.
Średnicy od 2 do 5 cm (wyjątkowo do 7 cm). Początkowo jest dzwonkowaty, później coraz bardziej rozpostarty, na koniec płaski. Powierzchnia naga i nigdy nie jest lepka. Na młodych owocnikach znajdują się białawe, delikatne resztki osłony, czasami zwisające z brzegów kapelusza. Jest higrofaniczny: w stanie wilgotnym ma barwę czerwonobrązową lub ciemnobrązową, w stanie suchym ochrowobeżową. W stanie wilgotnym brzegi kapelusza drobno prążkowane (prześwitujące blaszki).
Gęste, za młodu jasnobeżowe, potem brązowoczarne (bez odcienia fioletowego). Cystydy są umiejscowione na ostrzu i powierzchni blaszek.
Wysokość do 8 cm, grubość 4–8 mm. Jest pusty, bardzo łamliwy, czasami nieco falisty, nierówny. Powierzchnia naga, czasami z białawymi włókienkami będącymi resztkami osłony. Pierścienia brak. U młodych owocników trzony są jasne, u starszych ciemnieją.
Biały i bardzo kruchy, o niewyraźnym zapachu i smaku.
Czarnobrązowy. Zarodniki owalne lub elipsoidalne, o rozmiarach 4,5–6,5 × 3–4 µm, bez pory rostkowej.
Występowanie i siedlisko.
Gatunek pospolity w Ameryce Północnej i w Europie. Z terenów Azji podano występowanie tego gatunku w Japonii i na Tajwanie. W Polsce jest pospolity. 
Rośnie w lasach i parkach na drewnie liściastym, głównie na bukach, grabach, dębach. Najczęściej rośnie na pniakach lub na leżących na ziemi pniach i gałęziach drzew. Na drewnie iglastym spotykany jest bardzo rzadko. Owocniki wytwarza od sierpnia do listopada, w kępkach lub gromadnie.
Znaczenie.
Saprotrof powodujący gnicie drewna. Grzyb jadalny, nadający się do zup i sosów. Ma jednak mierne wartości smakowe, a ze względu na możliwość pomylenia go z podobnymi, lecz trującymi gatunkami odradza się jego zbieranie w celach spożywczych.

</doc>
<doc id="1694509" url="https://pl.wikipedia.org/wiki?curid=1694509" title="Psathyrella piluliformis">
Psathyrella piluliformis



</doc>
<doc id="1694511" url="https://pl.wikipedia.org/wiki?curid=1694511" title="Jezioro Warnickie">
Jezioro Warnickie

Jezioro Warnickie – jezioro w Polsce, położone w województwie zachodniopomorskim, na Równinie Gorzowskiej, na południe od wsi Warnice. Otoczone kompleksem leśnym, stanowi korytarz ekologiczny do Jeziora Ostrowieckiego. Ostoja i trasa wędrówki żółwia błotnego. Znajdują się tu takie gatunki orintofauny jak: perkoz dwuczuby, gęś gęgawa, gęś głowienka. Długość linii brzegowej 4 500 m.

</doc>
<doc id="1694515" url="https://pl.wikipedia.org/wiki?curid=1694515" title="Reppenstedt">
Reppenstedt

Reppenstedt – miejscowość i gmina położona w niemieckim kraju związkowym Dolna Saksonia, w powiecie Lüneburg. Jest siedzibą (niem. "Samtgemeinde") gminy zbiorowej Gellersen.
Położenie geograficzne.
Reppenstedt leży 3 km na zachód od Lüneburga, a 45 km na południowy wschód od Hamburga.
Od wschodu sąsiaduje z Lüneburgiem, od południa z gminą Südergellersen, od zachodu z gminą Kirchgellersen i od północy z gminami Vögelsen i Mechtersen z gminy zbiorowej Bardowick.
W skład gminy Reppenstedt wchodzi również dzielnica "Dachtmissen".
Historia.
Pierwsza wzmianka miejscowości o nazwie "Repinstid" pochodzi z dokumentu z 1197, a już późniejsza z 1234 mówi o "Reppenstedt". Pierwotnie wieś składała się z czterech gospodarstw i jednego szlacheckiego dobra ziemskiego.
Komunikacja.
Reppenstedt znajduje się 5 km od węzła Lüneburg-Nord na autostradzie A39 (dawna A250).

</doc>
<doc id="1694520" url="https://pl.wikipedia.org/wiki?curid=1694520" title="Christian Estrosi">
Christian Estrosi

Christian Estrosi (ur. 1 lipca 1955 w Nicei) – francuski polityk pochodzenia włoskiego, deputowany, członek francuskiego rządu, w latach 2008–2016 i od 2017 mer Nicei, a od 2015 do 2017 prezydent regionu Prowansja-Alpy-Lazurowe Wybrzeże.
Życiorys.
Do początku lat 80. z sukcesami brał udział w wyścigach motocyklowych, występował w ramach MotoGP. Prowadził działalność gospodarczą jako dealer motocykli marki Kawasaki.
Zaangażował się później w działalność polityczną w ramach gaullistowskiego Zgromadzenia na rzecz Republiki, był członkiem biura krajowego tego ugrupowania. Od 2002 należał do powstałej m.in. na bazie RPR Unii na rzecz Ruchu Ludowego.
Obejmował szereg funkcji w administracji terytorialnej. W latach 1983–1990 był radnym Nicei. Od 1992 do 2002 zasiadał w radzie regionu Prowansja-Alpy-Lazurowe Wybrzeże (do 1998 jako pierwszy wiceprzewodniczący). Od 1985 wybierany w skład rady generalnej departamentu Alpy Nadmorskie, w latach 2003–2008 był jej przewodniczącym.
Od 1988 do 2005 sprawował mandat posła do Zgromadzenia Narodowego. Zrezygnował w związku z objęciem stanowiska ministra delegowanego ds. zarządzania terytorialnego w gabinecie Dominique’a de Villepin. W wyborach w 2007 ponownie został posłem, przyjął jednak ofertę pozostania w administracji rządowej jako sekretarz stanu przy ministrze spraw wewnętrznych (ds. terytoriów zależnych) w rządzie François Fillona.
W 2008 wybrano go na urząd mera Nicei. W związku z tym zrezygnował ze stanowiska w rządzie, powracając jednocześnie do pracy w parlamencie XIII kadencji. Po rekonstrukcji gabinetu z 23 czerwca 2009 został ministrem ds. przemysłu (podległym Christine Lagarde), pełnił tę funkcję do 13 listopada 2010. W wyborach parlamentarnych w 2012 uzyskał poselską reelekcję. W 2014 ponownie został merem Nicei.
W grudniu 2015 jako kandydat centroprawicy, w tym powstałych na bazie UMP Republikanów, zwyciężył w drugiej turze wyborów na prezydenta regionu Prowansja-Alpy-Lazurowe Wybrzeże, pokonując w niej jedną z liderek Frontu Narodowego Marion Maréchal-Le Pen. Z uwagi na zasady łączenia stanowisk w czerwcu 2016 zrezygnował z urzędu mera Nicei, został natomiast pierwszym zastępcą mera. 15 maja 2017 ponownie został merem Nicei, rezygnując uprzednio z kierowania regionem PACA. W 2020 z powodzeniem ubiegał się o reelekcję. Pozostawał przy tym radnym regionu, utrzymując mandat również w 2021.
W 2017 utworzył ruch polityczny „La France audacieuse”, który w 2020 przekształcił w partię. Zwolennik współpracy z prezydentem Emmanuelem Macronem. W 2021 zrezygnował z członkostwa w Republikanach. W tym samym roku przystąpił do ugrupowania Horizons, którą założył Édouard Philippe.

</doc>
<doc id="1694521" url="https://pl.wikipedia.org/wiki?curid=1694521" title="Zbrodnie nacjonalistów ukraińskich w powiecie lubomelskim">
Zbrodnie nacjonalistów ukraińskich w powiecie lubomelskim

Zbrodnie nacjonalistów ukraińskich w powiecie lubomelskim – zbrodnie nacjonalistów ukraińskich i miejscowego ukraińskiego chłopstwa (tzw. czerni) na głównie polskiej ludności cywilnej podczas rzezi wołyńskiej w powiecie lubomelskim w dawnym województwie wołyńskim w okresie II wojny światowej.
Natężenie mordów w powiecie lubomelskim to sierpień 1943 r. W 4 miejscowościach zginęło powyżej 100 osób, w tym w Ostrówkach 521 a w Woli Ostrowieckiej 628 Polaków. Zaatakowano 50 miejscowości. Na terenie powiatu lubomelskiego ofiarą zbrodni padło 2242-2346 Polaków (ustalona, minimalna liczba ofiar). Ponadto zginęło co najmniej 52 Żydów, 4 Ukraińców. Ustalono 19 sprawców zbrodni. W co najmniej 8 przypadkach napadów Ukraińcy udzielili Polakom pomocy. Spalonych zostało co najmniej 2 kościoły i 3 kaplice.
Zbrodnie głównie były dziełem UPA, wzmocnionej w marcu i kwietniu 1943 r. przez dezerterów z ukraińskiej policji, wspomaganej przez ukraińskich chłopów, samoobronę (SKW) i Służbę Bezpeky OUN-B. W niewielkim zakresie jako sprawców wskazuje się oddziały zbrojne melnykowców i bulbowców.
Ogółem nacjonaliści zniszczyli 22 osiedla polskie.
Miejsca zbrodni i liczba ofiar.
Zbrodnie w nieustalonych miejscach.
W nieustalonych miejscach powiatu lubomelskiego zginęło również co najmniej 304-305 Polaków.

</doc>
<doc id="1694523" url="https://pl.wikipedia.org/wiki?curid=1694523" title="SPC (jakość)">
SPC (jakość)



</doc>
<doc id="1694525" url="https://pl.wikipedia.org/wiki?curid=1694525" title="Operacja Billroth II">
Operacja Billroth II

Operacja Billroth II – zabieg chirurgiczny polegający na zespoleniu pozostałej po resekcji górnej części żołądka z podciągniętą pierwszą pętlą jelita czczego. Odcięta od odźwiernika dwunastnica jest zaszywana "na głucho" i wyłączona z pasażu przewodu pokarmowego. Posiada jednak istotną funkcję doprowadzania żółci oraz soku trzustkowego do światła przewodu pokarmowego.
Zespolenie umożliwia drożność przewodu pokarmowego po resekcji częściowej żołądka.

</doc>
<doc id="1694531" url="https://pl.wikipedia.org/wiki?curid=1694531" title="Statystyczna kontrola jakości">
Statystyczna kontrola jakości



</doc>
<doc id="1694534" url="https://pl.wikipedia.org/wiki?curid=1694534" title="Lipowo (jezioro)">
Lipowo (jezioro)

Lipowo – jezioro w Polsce, położone w województwie zachodniopomorskim, na Równinie Gorzowskiej, w granicach miasta Dębna. Otoczone parkiem miejskim i zabudowaniami; kąpielisko miejskie. Długość linii brzegowej 2 050 m.

</doc>
<doc id="1694536" url="https://pl.wikipedia.org/wiki?curid=1694536" title="Kangchendzönga">
Kangchendzönga



</doc>
<doc id="1694544" url="https://pl.wikipedia.org/wiki?curid=1694544" title="Czernidłak błyszczący">
Czernidłak błyszczący

Czernidłak błyszczący ("Coprinellus micaceus" (Bull.) Vilgalys, Hopple &amp; Jacq. Johnson) – gatunek grzybów z rodziny kruchaweczkowatych ("Psathyrellaceae").
Systematyka i nazewnictwo.
Pozycja w klasyfikacji według Index Fungorum: "Coprinellus, Psathyrellaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Gatunek ten po raz pierwszy opisany został w 1786 r. przez Pierre'a Bulliarda jako "Agaricus micaceus" Bull., w 1838 r. Vilgalys, Hopple i Jacq. Johnson przenieśli go do rodzaju "Coprinus" jako "Coprinus micaceus" (Bull.) Fr. 
Synonimy naukowe:
Franciszek Błoński w 1896 r. nadał mu polską nazwę czernidłak błyszczący. W 2001 r. jednak gatunek ten przeniesiono do odrębnego rodzaju "Coprinellus", tak więc polska nazwa stała się niespójna z nazwą naukową. Na niektórych polskojęzycznych stronach internetowych opisywany jest jako czernidłaczek błyszczący, jest to jednak nazwa nieużywana w źródłach naukowych.
Według niektórych autorów "Coprinellus truncorum" nie jest odrębnym gatunkiem, lecz synonimem "Coprinells micaceus". 
Morfologia.
Wysokość: 2-4 cm. Źółtobrązowawy, o dzwonkowatym kształcie, pofałdowany i bruzdowany, za młodu pokryty błyszczącymi ziarenkami pozostałości osłony. W wilgotnych warunkach kapelusze rozpływają się.
U młodych okazów białe, z wiekiem ciemniejące, w końcu czarne, jednak ich ostrza długo pozostają białe. Są gęste i wąsko przyrośnięte. Podczas wilgotnej pogody rozpływają się.
Długość 5-10 cm, szerokość (3-),5 cm. Jest cylindryczny, w środku pusty, u młodych okazów biały i drobno oprószony, u starszych gładki i lśniący.
Wysyp zarodników brunatnoczarny. Zarodniki o rozmiarach 7-11 × 4-7 μm, subeliptyczne, gładkie, z centralną porą rostkową. Podstawki 4-zarodnikowe, otoczone 3-6 brachybazydiolami. Pleurocystydy o kształcie od eliptycznego do jajowatego lub półwrzecionowatego i rozmiarach 150 × 70 μm. Cheilocystydy podobne. Występują także kaulocystydy o długości do 100 μm.
Występowanie i siedlisko.
Jest szeroko rozprzestrzeniony na świecie. Występuje w Ameryce Północnej, Europie, Azji, Afryce, Australii i Nowej Zelandii. W Polsce jest pospolity. 
Rośnie w lasach, ogrodach, w parkach na butwiejących pniach i przy korzeniach drzew, od maja do listopada, często w gęstych kępkach.
Znaczenie.
Grzyb jadalny. Jadalne są młode okazy, prawdopodobnie jednak grzyb jest trujący w połączeniu z alkoholem etylowym. Według innych autorów posądzanie go o trujące własności w połączeniu z alkoholem jest bezzasadne.

</doc>
<doc id="1694546" url="https://pl.wikipedia.org/wiki?curid=1694546" title="Coprinus micaceus">
Coprinus micaceus



</doc>
<doc id="1694547" url="https://pl.wikipedia.org/wiki?curid=1694547" title="Mistrzostwa Polski Akademickiego Związku Sportowego w Lekkoatletyce 2009">
Mistrzostwa Polski Akademickiego Związku Sportowego w Lekkoatletyce 2009

Mistrzostwa Polski Akademickiego Związku Sportowego w Lekkoatletyce – zawody lekkoatletyczne, które zostały zorganizowane na stadionie warszawskiej Akademii Wychowania Fizycznego 23 oraz 24 maja 2009 roku.

</doc>
<doc id="1694548" url="https://pl.wikipedia.org/wiki?curid=1694548" title="Operacja Billroth I">
Operacja Billroth I

Billroth I – zabieg chirurgiczny polegający na zespoleniu pozostałej po antrektomii części żołądka bezpośrednio ze światłem dwunastnicy. W przeciwieństwie do operacji Billroth II zachowana pozostaje fizjologiczna droga pasażu jelitowego.
Operację tę jako pierwszy wykonał Jules-Émile Péan w roku 1879, rok później wykonał ją i opisał ją polski chirurg Ludwik Rydygier, jednakże w obu przypadkach operowani pacjenci zmarli. Pierwszego udanego zabiegu dokonał Theodor Billroth w 1881 na 43-letniej kobiecie chorej na raka odźwiernika. 
W Polsce zespolenie to jest często nazywane zespoleniem Rydygiera.

</doc>
<doc id="1694550" url="https://pl.wikipedia.org/wiki?curid=1694550" title="Mistrzostwa Polski Akademickich Związków Sportowych w Lekkoatletyce 2009">
Mistrzostwa Polski Akademickich Związków Sportowych w Lekkoatletyce 2009



</doc>
<doc id="1694553" url="https://pl.wikipedia.org/wiki?curid=1694553" title="Rezerwowe psy">
Rezerwowe psy

Rezerwowe psy – polska strategiczna gra turowa wydana na komputery osobiste z systemem operacyjnym Windows, wydana w 1999 roku przez IPS Computer Group (obecnie Cenega). Gra zyskała duży rozgłos dzięki swojej kontrowersyjnej tematyce i sposobie dystrybucji (grę sprzedawano w drewnianym pudełku przypominającym skrzynkę na amunicję).
Charakterystyka gry.
Mechanika gry przypomina rozwiązania zastosowane m.in. w serii Jagged Alliance czy X-COM. Gracz kieruje grupą najemników i mafiozów, wykonujących zlecenia mocodawców. Cel misji najczęściej polega na zabójstwie konkretnych osób, do których dostęp utrudniają różni przeciwnicy (policjanci, funkcjonariusze SOK czy ochroniarze). W tym celu gracz musi przedostać się z jednego końca planszy na drugi, unikając po drodze przypadkowych ofiar wśród cywili.
Otoczka gry ma prześmiewczy charakter – sparodiowane zostały ugrupowania polityczne, Radio Maryja, media, znane osobistości ze świata rozrywki oraz konkurencja. Ścieżkę dźwiękową do gry stworzył zespół Kury.
Gra nie spotkała się ze zbyt ciepłym przyjęciem w prasie branżowej.
Pracowano nad sequelem gry, lecz projekt ostatecznie porzucono.
Kontrowersje.
Grę cechuje duża ilość wulgaryzmów, zarówno w dialogach postaci, jak i pod postacią grafik (np. bilbordy). Bohaterowie przed misją wypijają spore ilości alkoholu i zażywają narkotyki. Pomiędzy zadaniami postaci "regenerują" siły poprzez seks z prostytutką. W niekorzystnym świetle przedstawiona jest także policja - skorumpowani funkcjonariusze ochraniają gangsterów. Bez konsekwencji można dokonywać mordów na przechodniach, wśród których znajdują się również kobiety i dzieci.

</doc>
<doc id="1694554" url="https://pl.wikipedia.org/wiki?curid=1694554" title="Shoot boxing">
Shoot boxing

Shoot boxing (alternatywna pisowania shootboxing) – sport walki wywodzący się z japońskiego kick-boxingu, w którym dozwolone są uderzenia (ciosy pięściami i kopnięcia), rzuty oraz dźwignie i duszenia z pozycji stojącej. Został stworzony w 1985 roku przez byłego kick-boxera Caesara Takeshi.
Reguły.
Faule.
Zabronione są przede wszystkim:
Kategorie wagowe.
Od 2001 roku obowiązuje podział na następujące kategorie wagowe:
Mistrzowie Świata.
Od 1995 roku w Japonii organizowane są mistrzostwa świata w shoot boxingu. W rozgrywanym co dwa lata 8-osobowym turnieju pod nazwą S-cup World Tournament biorą udział najlepsi zawodnicy do 70 kg. 

</doc>
<doc id="1694562" url="https://pl.wikipedia.org/wiki?curid=1694562" title="Katowicki Szlak Spacerowy">
Katowicki Szlak Spacerowy

Katowicki Szlak Spacerowy − niebieski znakowany szlak turystyczny w województwie śląskim.
Informacje ogólne.
Szlak zaczyna się w miejscu nieistniejącego już Domu Turysty PTTK. Atrakcją turystyczną szlaku jest jego przebieg w Wojewódzkim Parku Kultury i Wypoczynku, Katowickim Parku Leśnym i rezerwacie „Las Murckowski”. Na swojej trasie wielokrotnie krzyżuje się z innymi katowickimi szlakami.

</doc>
<doc id="1694563" url="https://pl.wikipedia.org/wiki?curid=1694563" title="Pierre Moscovici">
Pierre Moscovici

Pierre Moscovici (ur. 16 września 1957 w Paryżu) – francuski polityk, były wiceprzewodniczący Parlamentu Europejskiego, deputowany, od 2012 do 2014 minister gospodarki i finansów, komisarz europejski (2014–2019).
Życiorys.
Jego ojciec, Serge Moscovici, rumuński Żyd, pod koniec lat 40. wyemigrował do Francji, naukowo zajął się później psychologią społeczną.
Pierre Moscovici ukończył m.in. Instytut Nauk Politycznych w Paryżu oraz École nationale d’administration. Pracował w administracji publicznej (w Głównej Komisji Planowania). Działał w trockistowskiej Rewolucyjnej Lidze Komunistycznej, z której w latach 80. przeszedł do Partii Socjalistycznej. Został m.in. sekretarzem krajowym PS ds. kontaktów międzynarodowych.
W latach 1994–1997 był posłem do Parlamentu Europejskiego. W 1997 odszedł w związku z wyborem do Zgromadzenia Narodowego. Po miesiącu złożył mandat poselski, obejmując urząd "ministre délégué" (młodszego ministra) ds. europejskich w rządzie Lionela Jospina. Stanowisko to zajmował do 2002. W okresie 1998–2004 był radnym regionu Franche-Comté. Reprezentował Francję w Konwencie Unii Europejskiej.
Ponownie mandat eurodeputowanego sprawował w latach 2004–2007. Zasiadał w Grupie Socjalistycznej, pełnił funkcję wiceprzewodniczącego PE. Z Europarlamentu odszedł w połowie kadencji, kiedy to w 2007 w wyborach został posłem do niższej izby krajowego parlamentu z departamentu Doubs. 16 maja 2012 objął urząd ministra gospodarki, finansów i handlu zagranicznego w rządzie, którego premierem został Jean-Marc Ayrault. Pozostał jako minister gospodarki i finansów także w drugim rządzie tego samego premiera (od 21 czerwca 2012), uzyskując wcześniej w wyborach parlamentarnych ponownie mandat deputowanego. Zakończył urzędowanie w 2014.
W tym samym roku uzyskał nominację (od 1 listopada 2014) na komisarza ds. ekonomicznych i finansowych, podatków i ceł w Komisji Europejskiej, na czele której stanął Jean-Claude Juncker. Zakończył urzędowanie wraz z całą KE w 2019.
W 2000 odznaczony Krzyżem Komandorskim z Gwiazdą Orderu Zasługi Rzeczypospolitej Polskiej.

</doc>
<doc id="1694565" url="https://pl.wikipedia.org/wiki?curid=1694565" title="Karpniki (gmina)">
Karpniki (gmina)

Karpniki – dawna gmina wiejska istniejąca w latach 1945–1954 w woj. wrocławskim (dzisiejsze woj. dolnośląskie). Siedzibą władz gminy były Karpniki.
Gmina Karpniki powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu jeleniogórskiego – weszła w skład nowo utworzonego woj. wrocławskiego.
Według stanu z 1 lipca 1952 gmina składała się z 7 gromad: Bukowiec, Gruszków, Karpniki, Kostrzyca, Krogulec, Strużnica i Wojków. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1694567" url="https://pl.wikipedia.org/wiki?curid=1694567" title="Selmar Aschheim">
Selmar Aschheim

Selmar Aschheim (ur. 4 października 1878 w Berlinie, zm. 15 lutego 1965 w Paryżu) – niemiecko-amerykański ginekolog.
Razem z Bernhardem Zondekiem wykrył ludzką gonadotropinę kosmówkową w moczu ciężarnych i opracował pierwszy biochemiczny test ciążowy, znany jako test Aschheima-Zondeka.

</doc>
<doc id="1694568" url="https://pl.wikipedia.org/wiki?curid=1694568" title="Łomnica (gmina)">
Łomnica (gmina)

Łomnica – dawna gmina wiejska istniejąca w latach 1945–1954 w woj. wrocławskim (dzisiejsze woj. dolnośląskie). Siedzibą władz gminy była Łomnica.
Gmina Łomnica powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu jeleniogórskiego – weszła w skład nowo utworzonego woj. wrocławskiego.
Według stanu z 1 lipca 1952 gmina składała się z 6 gromad: Czarne, Dąbrowica, Łomnica Dolna, Mysłakowice-Gospoda, Staniszów i Wojanów. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1694569" url="https://pl.wikipedia.org/wiki?curid=1694569" title="Siedlęcin (gmina)">
Siedlęcin (gmina)

Siedlęcin – dawna gmina wiejska istniejąca w latach 1945–1954 w woj. wrocławskim (dzisiejsze woj. dolnośląskie). Siedzibą władz gminy był Siedlęcin.
Gmina Siedlęcin powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu jeleniogórskiego – weszła w skład nowo utworzonego woj. wrocławskiego.
Według stanu z 1 lipca 1952 gmina składała się z 5 gromad: Goduszyn, Rybnica, Siedlęcin, Wojcieszyce i Wrzeszczyn. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1694570" url="https://pl.wikipedia.org/wiki?curid=1694570" title="Albert Döderlein">
Albert Döderlein

Albert Sigmund Gustav Döderlein (ur. 5 lipca 1860 w Augsburgu, zm. 10 grudnia 1941 w Monachium) – niemiecki lekarz ginekolog. 
Życiorys.
W 1892 roku opisał pałeczki kwasu mlekowego, nazywane także ze względu na nazwisko odkrywcy pałeczkami Döderleina. Określenie to dotyczy głównie bakterii "Lactobacillus acidophilus", która jest najlepiej poznanym składnikiem mikroflory pochwy, jednakże nie jest ono ścisłe i stosuje się je także do pozostałych pałeczek kwasu mlekowego.

</doc>
<doc id="1694571" url="https://pl.wikipedia.org/wiki?curid=1694571" title="Karpacz (gmina)">
Karpacz (gmina)

Karpacz – dawna gmina wiejska istniejąca w latach 1945–1954 w woj. wrocławskim (dzisiejsze woj. dolnośląskie). Siedzibą władz gminy była wieś Karpacz.
Gmina Karpacz powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu jeleniogórskiego – weszła w skład nowo utworzonego woj. wrocławskiego.
Według stanu z 1 lipca 1952 gmina składała się z 7 gromad: Bierutowice, Głębock, Karpacz, Krzaczyna, Miłków, Sosnówka i Ścięgny. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1694573" url="https://pl.wikipedia.org/wiki?curid=1694573" title="Hippel">
Hippel

Nazwisko Hippel może odnosić się do następujących osób:

</doc>
<doc id="1694574" url="https://pl.wikipedia.org/wiki?curid=1694574" title="Piechowice (gmina)">
Piechowice (gmina)

Piechowice – dawna gmina wiejska istniejąca w latach 1945–1954 w woj. wrocławskim (dzisiejsze woj. dolnośląskie). Siedzibą władz gminy była wieś Piechowice.
Gmina Piechowice powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu jeleniogórskiego – weszła w skład nowo utworzonego woj. wrocławskiego.
Według stanu z 1 lipca 1952 gmina składała się z 5 gromad: Górzyniec, Michałowice, Pakoszów, Piastów i Piechowice. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1694576" url="https://pl.wikipedia.org/wiki?curid=1694576" title="Szklarska Poręba (gmina)">
Szklarska Poręba (gmina)

Szklarska Poręba – dawna gmina wiejska istniejąca w latach 1945–1954 w woj. wrocławskim (dzisiejsze woj. dolnośląskie). Siedzibą władz gminy była wieś Szklarska Poręba.
Gmina Szklarska Poręba powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu jeleniogórskiego – weszła w skład nowo utworzonego woj. wrocławskiego.
Według stanu z 1 lipca 1952 gmina nie była podzielona na gromady. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1694578" url="https://pl.wikipedia.org/wiki?curid=1694578" title="Waleryj Wialiczka">
Waleryj Wialiczka

Waleryj Sihizmundawicz Wialiczka (biał. Валерый Сігізмундавіч Вялічка, ros. Валерий Сигизмундович Величко, "Walerij Sigizmundowicz Wieliczko"; ur. 12 września 1966 w Brześciu) – białoruski piłkarz, grający na pozycji napastnika, reprezentant Białorusi, sędzia piłkarski kategorii FIFA.
Kariera piłkarska.
Kariera klubowa.
Karierę piłkarską rozpoczął w 1984 w klubie Dynama Brześć. Następnie przez pewien okres występował w drużynach amatorskich takich jak Lakamatyu Baranowicze, Tekstilszczik Baranowicze, Tekstilszczik Brześć i Pedinstytut Brześć. W 1989 powrócił do Dynama Brześć. W latach 1991-1993 bronił barw Dynama Mińsk. W 1994 wyjechał za granicę, gdzie występował w takich klubach jak Maccabi Riszon le-Cijjon, Spartak Moskwa, Lokomotiw-NN Niżny Nowogród i Seongnam Ilhwa Chunma, w którym ukończył karierę piłkarską.
Kariera reprezentacyjna.
Od 28 października 1992 do 14 lutego 1996 rozegrał 4 mecze w reprezentacji Białorusi.
Kariera sędziowska.
Po zakończeniu kariery zawodniczej pracuje jako sędzia piłkarski kategorii FIFA.

</doc>
<doc id="1694580" url="https://pl.wikipedia.org/wiki?curid=1694580" title="Sobieszów (gmina)">
Sobieszów (gmina)

Sobieszów – dawna gmina wiejska istniejąca w latach 1945–1954 w woj. wrocławskim (dzisiejsze woj. dolnośląskie). Siedzibą władz gminy była wieś Sobieszów.
Gmina Sobieszów powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu jeleniogórskiego – weszła w skład nowo utworzonego woj. wrocławskiego.
Według stanu z 1 lipca 1952 gmina składała się z 6 gromad: Jagniątków, Marczyce, Podgórzyn, Przesieka, Sobieszów i Zachełmie. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1694583" url="https://pl.wikipedia.org/wiki?curid=1694583" title="Max Mandelstamm">
Max Mandelstamm

Max Emmanuel Mandelstamm, Maks Chaskielewicz Mandelsztam (ros. Макс (Эммануил) Хаскелевич Мандельштам, jid. מקס עמנואל מנדלשטם, ur. 16 maja 1839 w Żagorach, zm. 18 marca 1912 w Kijowie) – rosyjski lekarz okulista żydowskiego pochodzenia, działacz syjonistyczny.
Od 1868 do 1880 docent prywatny na katedrze okulistyki Uniwersytetu Kijowskiego, w 1880 założył prywatną klinikę okulistyczną.
Przyjaźnił się z Theodorem Herzlem i był aktywny w ruchu syjonistycznym.

</doc>
<doc id="1694585" url="https://pl.wikipedia.org/wiki?curid=1694585" title="Jack Lang (francuski polityk)">
Jack Lang (francuski polityk)

Jack Mathieu Émile Lang (ur. 2 września 1939 w Mirecourt) – francuski polityk, wieloletni parlamentarzysta, minister kultury i edukacji w kilku lewicowych rządach.
Życiorys.
Jego rodzicami byli Roger Lang, pochodzący z zamożnej, zlaicyzowanej rodziny żydowskiej z Nancy, oraz katoliczka Marie-Luce Bouchet. Babka ze strony matki, Berthe Bouchet, została zatrzymana w Nancy w 1943 pod zarzutem udziału w ruchu oporu; deportowano ją do niemieckiego nazistowskiego obozu koncentracyjnego Ravensbrück, gdzie w 1945 została zamordowana w komorze gazowej.
Jack Lang ukończył m.in. Instytut Nauk Politycznych w Paryżu, doktoryzował się w zakresie prawa publicznego. Pracował jako nauczyciel akademicki, zajął się też działalnością artystyczną. Zainicjował "Festival du Monde" w Nancy, był dyrektorem teatru uniwersyteckiego w tym mieście, a w latach 1972–1974 zajmował tożsame stanowisko w "Palais de Chaillot Théâtre". W latach 70. był profesorem prawa międzynarodowego.
Od lat 60. należał do Zjednoczonej Partii Socjalistycznej Michela Rocarda, następnie został członkiem Partii Socjalistycznej.
W maju 1981 po raz pierwszy wszedł w skład rządu jako minister kultury w gabinecie Pierre’a Mauroy. W tym samym roku był odpowiedzialny za wprowadzenie ustawy o stałej cenie książki, nazwanej po nim ustawą Langa. W trakcie pełnienia tej funkcji spopularyzował cykliczną imprezę Święto Muzyki. Urząd ministra sprawował do marca 1983. Następnie do grudnia 1984 był ministrem delegowanym odpowiedzialnym za kulturę, po czym Laurent Fabius powołał go ponownie na stanowisko ministra kultury. Z rządu odszedł w marcu 1986 po zwycięstwie prawicy w wyborach parlamentarnych. Od maja 1988 ponownie kierował ministerstwem kultury i łączności w gabinetach Michela Rocarda (do maja 1991) i Édith Cresson (do kwietnia 1992, także jako rzecznik prasowy rządu). Następnie był ministrem stanu oraz ministrem edukacji narodowej i kultury w rządzie Pierre’a Bérégovoy (do marca 1993). Wchodził także w skład gabinetu Lionela Jospina jako minister edukacji narodowej (od marca 2000 do maja 2002).
W latach 1994–1997 był posłem do Parlamentu Europejskiego. Zasiadał w Grupie Socjalistycznej, pracował w Komisji ds. Zagranicznych, Bezpieczeństwa i Polityki Obronnej. W swojej karierze pełnił szereg funkcji w administracji terytorialnej, m.in. jako radny Paryża (1983–1989), mer Blois (1989–2000), radny Regionu Centralnego (1992–1998) i od 2004 do 2010 jako wiceprzewodniczący rady regionu Nord-Pas-de-Calais.
Od 1986 do 2007 w każdych kolejnych wyborach parlamentarnych uzyskiwał mandat deputowanego do Zgromadzenia Narodowego, początkowo z departamentu Loir-et-Cher, a w 2002 i 2007 z Pas-de-Calais. W 2008 był jedynym posłem socjalistów, który poparł zmiany w konstytucji zainicjowane przez Nicolasa Sarkozy'ego, umożliwiając ich przyjęcie. Oskarżany przez partyjnych działaczy o „zdradę”, zrezygnował z funkcji w kierowniczych organach tego ugrupowania. W wyborach parlamentarnych w 2012 nie wywalczył poselskiej reelekcji.
W sierpniu 2012 François Hollande powierzył mu funkcję specjalnego wysłannika ds. piractwa. 25 stycznia 2013 natomiast mianował go dyrektorem paryskiego Instytutu Świata Arabskiego.
W 2013 został odznaczony Legią Honorową IV klasy.

</doc>
<doc id="1694587" url="https://pl.wikipedia.org/wiki?curid=1694587" title="Bazylika kolegiacka Narodzenia Najświętszej Maryi Panny w Chełmie">
Bazylika kolegiacka Narodzenia Najświętszej Maryi Panny w Chełmie



</doc>
<doc id="1694588" url="https://pl.wikipedia.org/wiki?curid=1694588" title="Przedsiębiorstwo Komunikacji Samochodowej w Dzierżoniowie">
Przedsiębiorstwo Komunikacji Samochodowej w Dzierżoniowie

Przedsiębiorstwo Komunikacji Samochodowej w Dzierżoniowie Spółka Akcyjna (PKS Dzierżoniów) – przewoźnik drogowy powstały w 2002 roku w wyniku przekształcenia założonego w 1946 roku oddziału Państwowej Komunikacji Samochodowej w Dzierżoniowie, a od 1990 r. samodzielnego Przedsiębiorstwa Państwowej Komunikacji Samochodowej w Dzierżoniowie w spółkę akcyjną.
Upadłe przedsiębiorstwo wykupiła od syndyka w 2017 roku lokalna firma kamieniarska "Globgranit Logistic S.A." Z końcem lutego 2018 roku nowy właściciel zamknął przejętą firmę, podejmując jednocześnie działalność przewozową na linii Dzierżoniów – Bielawa – Pieszyce – Wrocław nowo pozyskanymi autobusami na własny rachunek, z zachowaniem marki "PKS Dzierżoniów". Linię pod marką PKS Dzierżoniów zlikwidowano 1 września 2020 r. w związku z sytuacją ekonomiczną przewoźnika po pierwszych miesiącach pandemii COVID-19
Historia.
Początki dzierżoniowskiego PKS związane są z utworzeniem w 1946 roku w całym kraju oddziałów nowo powstałej Państwowej Komunikacji Samochodowej, w tym oddziału w Dzierżoniowie. Cztery lata później doszło do połączenia trzech istniejących wtedy dzierżoniowskich przewoźników: oddziału PKS oraz spółek Hartwig, z siedzibą w Wałbrzychu oraz Spedytor. Pierwszym prezesem nowej firmy został Zbigniew Rembieliński. W szczytowym okresie swojej działalności, przypadającej na lata 70. XX wieku przedsiębiorstwo posiadało ponad 300 pojazdów, w tym około 100 autobusów. Otrzymywało także wiele wyróżnień za udział w różnych współzawodnictwach. W czasach transformacji systemowej w latach 90 XX wieku, kiedy wraz z masowym bezrobociem w regionie zmalało zapotrzebowanie na przewozy autobusowe, firma zaczęła ograniczać tabor oraz generować zadłużenie. Pod koniec 2001 roku dokonano restrukturyzacji PKS Dzierżoniów na spółkę akcyjną, zmieniając jednocześnie nazwę firmy na „Przedsiębiorstwo Komunikacji Samochodowej w Dzierżoniowie SA”.
W kwietniu 2012 zarząd spółki złożył wniosek o likwidację spółki. Plan likwidacyjny był rozpisany na trzy lata, jednakże w lipcu tego samego roku nowy likwidator przedsiębiorstwa złożył wniosek o upadłość. Zarządzanie spółką przejął syndyk.
Firma zajmowała się usługami związanymi z rozkładowym transportem pasażerskim i transportem w komunikacji na liniach miejskich i międzymiastowych na terenie powiatu dzierżoniowskiego (wcześniej także ząbkowickiego). Obsługę komunikacji organizowanej przez Zarząd Komunikacji Miejskiej w Bielawie zakończono z końcem października 2017 r.
Przedsiębiorstwo miało swoją siedzibę w Dzierżoniowie przy ulicy Kilińskiego 47a. Posiadało również placówkę terenową w Ząbkowicach Śląskich przy ul. Legnickiej 26. Spółka zapewniała połączenia z największymi miastami województwa: Wrocławiem, Wałbrzychem, Jelenią Górą. Uruchamiała również połączenia dalekobieżne do Częstochowy, Świnoujścia i Krakowa.

</doc>
<doc id="1694589" url="https://pl.wikipedia.org/wiki?curid=1694589" title="Nanda Devi East">
Nanda Devi East



</doc>
<doc id="1694591" url="https://pl.wikipedia.org/wiki?curid=1694591" title="Thomas W. Salmon">
Thomas W. Salmon

Thomas William Salmon (ur. 1876 w Lansingburgh, zm. 15 sierpnia 1927 u wybrzeży Long Island) – amerykański lekarz psychiatra.
Urodził się w 1876 jako syn lekarza wiejskiego Thomasa Henry'ego Salmona i Annie E. Frost.
Od 1903 pracował w US Public Health Service, między innymi na Ellis Island. W latach I wojny światowej służył jako konsultant psychiatra w Amerykańskim Korpusie Ekspedycyjnym i zajmował się nerwicą frontową. Odznaczony Army Distinguished Service Medal. Od 1921 profesor psychiatrii na Columbia University. W 1923 wybrany na przewodniczącego American Psychiatric Association.
Żonaty z Helen Potter Ashley, mieli sześcioro dzieci.
Zginął w niejasnych okolicznościach na swoim jachcie podczas rejsu u wybrzeży Long Island.

</doc>
<doc id="1694592" url="https://pl.wikipedia.org/wiki?curid=1694592" title="Scottish Premier League (2008/2009)">
Scottish Premier League (2008/2009)

Rozgrywki Scottish Premier League w sezonie 2008–09 odbyły się po raz jedenasty pod tą nazwą, a po raz 113 w całej historii zawodów o mistrzostwo Szkocji w piłce nożnej. Rozpoczęły się 9 sierpnia 2008 grą pomiędzy i . Zgodnie z zasadami obowiązującymi w lidze szkockiej po rozegraniu 33 kolejek, liga została rozdzielona na dwie części spadkową i mistrzowska. Każda z drużyn w danej grupie zagrała mecze z pozostałą piątką drużyn ze swojej części ligi. był obrońcą tytułu mistrzowskiego, po wygraniu zeszłorocznych zawodów.
Nowym mistrzem został Rangers, który dzięki zwycięstwie 3:0 nad Dundee United w ostatniej kolejce wyprzedził lokalnego rywala, Celtic o 4 punkty.
Spadki i awanse z poprzedniego sezonu.
Awans z Scottish First Division
Spadek z Premier League
Wyniki.
Mecze 1–22.
Pierwsze 22 mecze każdy zespół rozegrał z pozostałymi jedenastoma drużynami dwukrotnie (mecz i rewanż na wyjeździe).
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecze 23–33.
Podczas rozgrywania meczów 23–33 każdy zespół gra jednokrotnie z każdym z jedenastu zespołów (jako gospodarz albo na wyjeździe).
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecze 34–38.
Podczas meczów 34–38 każdy zespół gra z każdym z pięciu zespołów w swojej połówce tabeli.
Grupa mistrzowska.
 
 
 
 
 
 
 
 
 
 
 
 
 
 
 
 
 
 
Grupa spadkowa.
 
 
 
 
 
 
 
 
 
 
 
 
 
 
 
 
 
 

</doc>
<doc id="1694593" url="https://pl.wikipedia.org/wiki?curid=1694593" title="Ofiakomorfy">
Ofiakomorfy

Ofiakomorfy (Ophiacomorpha) – zaproponowana przez M. F. Iwachnienkę podgromada wymarłych gadów, tradycyjnie zaliczanych do pelykozaurów. Charakteryzuje się szczególną strukturą okien (ograniczonych kośćmi kwadratowo-jarzmową, skroniową i jarzmową)
Według Iwachnienki ofiakomorfy obejmują:
Ofiakomorfy jako osobna grupa nie są powszechnie uznawane i wymagają dalszych badań. Według powszechnych poglądów tak określona grupa byłaby polifiletyczna.

</doc>
<doc id="1694597" url="https://pl.wikipedia.org/wiki?curid=1694597" title="Oswald Malura">
Oswald Malura

Oswald Malura (ur. 9 października 1906 w Bolesławiu, zm. 29 czerwca 2003 w Monachium) – niemiecki malarz, nauczyciel malarstwa, wystawca oraz mecenas sztuki.
Życiorys.
Lata 1906–1945.
Oswald Malura urodził się 9 października 1906 roku w Bolesławiu koło Raciborza jako najmłodsze dziecko biednego rolnika Thomasa Malury (z zawodu murarza) i jego żony Anny (z domu Kaschny). W latach 1912–1920 kształcił się w szkole powszechnej w Bolesławiu. Jako młody chłopiec marzył o byciu malarzem. W wieku 15 lat udał się do Raciborza, gdzie rozpoczął trwającą ponad trzy lata naukę malarstwa u malarza-dekoratora. Lekcje pobierane u wspomnianego nauczyciela okazały się dla Malury rozczarowaniem. Wykonując obowiązki ucznia, był skazany na ciężką pracę. W 1925 wyruszył na południe Niemiec, gdzie zatrudnił się w charakterze malarza fasadowego w Tegernsee. Dzięki zarobionym pieniądzom mógł w kolejnym roku podjąć naukę w monachijskiej Akademii Sztuki. Po dwóch latach nauki awansował do tytułu najlepszego ucznia Hermanna Groebera. Rok później udało mu się uzyskać stypendium Monsa, które wykorzystał na podróż przez Cejlon do Indii. Malura za granicą przebywał w latach 1930–1933. Podczas swego pobytu w Indiach namalował wiele obrazów, nawiązał także wiele kontaktów m.in. z Johnem Hagenbeckiem, Annie Besant, Bruno Paulem, Mahatmą Gandhim oraz Rabindranathem Tagore. W 1933 nakręcił film dokumentalny na temat Indii. Po powrocie do kraju ponownie osiadł w Monachium, gdzie pracował jako malarz. W latach 1934–1937 wystawiał swoje prace w Monachium, Raciborzu oraz Oldenburskim Towarzystwie Sztuki. W latach 1940–1945 był wcielony do służby wojskowej. W 1942 wziął ślub z Anną-Friedą Ankenbrand.
Lata 1945–2003.
Po wojnie Malura powrócił do Monachium i zajął się odbudową swojego atelier przy Hohenzollernstraße 14. W 1946 zorganizował pierwszą po wojnie galerię sztuki w Monachium. Do roku 1950 pracował jako malarz, prowadził galerię, otworzył też szkołę malarstwa i rysunku na Amalienstraße 42. W 1949 opublikował na łamach wydawnictwa Broschka reportaż zatytułowany "Jako malarz w Indiach". W latach 1951–1955 odbył podróż do Ameryki Południowej, opływając ten kontynent na łodzi o długości 16 m. Podczas swojej podróży przebywał m.in. w Argentynie, Brazylii, Peru, Boliwii i Wenezueli. W międzyczasie, w roku 1952 urodził mu się syn Andrew. Po powrocie do Monachium wznowił lekcje malarstwa i rysunku oraz działalność związaną z prowadzeniem galerii. W 1955 wybudował w Oberdießen "Atelier na zboczu", gdzie później pracował, wykładał oraz organizował rozmaite spotkania. Dzięki protekcji Josepha Jaremy w 1957 Malura wziął udział w wystawie "Des aspects de l'art contemporain" w Louviers. W 1961 w galerii Malury ogłoszono pierwszych laureatów Schwabińskiej Nagrody Artystycznej. W 1964 został pierwszym laureatem Schwabińskiej Nagrody Sztuki. W 1977 kupił 200-letni dom w Oberdießen, a następnie go przebudował, by w 1981 otworzyć w nim swój własny Dom Kultury przeznaczony dla przeróżnych inicjatyw oraz spotkań artystycznych. W 1986 w roku 80. urodzin malarza w wydawnictwie Hirmera ukazał się wybór prac pod tytułem "Oswald Malura – drogi do obrazu". Land Dolnej Saksonii przyznał Malurze specjalną Nagrodę Kulturalną Śląska. W 1991 zmarła żona malarza. W latach 1991–1993 odbył się remont Domu Kultury. W 1993 ponownie go otwarto, tym razem jako Muzeum Malury. Stała wystawa muzeum obejmuje 120 dzieł Malury. W 1995 Malura został przykuty do łóżka. Dzięki opiece sąsiadów mógł pozostać w swoim mieszkaniu w Monachium. W 1997 mieszkający dotąd w Stanach Zjednoczonych syn Malury, Andrew przybył do Niemiec i przejął opiekę nad chorym ojcem. Oswald Malura zmarł 29 czerwca 2003 w wieku 96 lat w swym mieszkaniu w Monachium.

</doc>
<doc id="1694599" url="https://pl.wikipedia.org/wiki?curid=1694599" title="Thomas William Salmon">
Thomas William Salmon



</doc>
<doc id="1694604" url="https://pl.wikipedia.org/wiki?curid=1694604" title="Komunikacja miejska w Kłodzku">
Komunikacja miejska w Kłodzku

Komunikacja miejska w Kłodzku – system miejskich linii komunikacyjnych w Kłodzku oraz częściowo na terenie gminy wiejskiej Kłodzko, obsługiwany przez PKS Kłodzko oraz prywatnego przewoźnika – firmę A-Vista.
Historia.
Początki komunikacji miejskiej w Kłodzku związane są z drugą połową lat 50. XX wieku, kiedy to znacząco zwiększyła się ludność miasta, co spowodowane było napływem nowych mieszkańców oraz planami budowy nowych osiedli mieszkaniowych. Miejską komunikację autobusową uruchomiono w 1958 roku na mocy decyzji podjętej przez Prezydium Miejskiej Rady Narodowej. W jej myśl powołano do życia Miejski Zakład Komunikacyjny, którego zadaniem była obsługa autobusowych przewozów pasażerskich na terenie miasta. Ze względu na niedostateczną liczbę taboru przedsiębiorstwo to niedługo potem w latach 60. XX wieku zostało zlikwidowane.
Komunikację miejską na terenie miasta wznowiono dopiero na przełomie lat 70. i 80. XX wieku. Wówczas to obsługa pasażerów na terenie miasta została powierzona PKS Kłodzko, który uruchomił na terenie miasta pięć linii, które faktycznie łączyły miasto z okolicznymi wioskami. 
W 1989 roku powstała prywatne przedsiębiorstwo A-Vista, która przejęła obsługę komunikacji miejskiej za pomocą minibusów, mogących pomieścić od kilkunastu do kilkudziesięciu pasażerów. 
Linie obsługiwane przez PKS Kłodzko z 1998 roku, opublikowane w planie miasta wydanym w 1999 r.:
W 1998 r. przedsiębiorstwo A-Vista zawarło porozumienie z PKS, w którym podmioty zobowiązały się nie konkurować ze sobą. W wyniku porozumienia A-Vista zyskała monopol na obsługę komunikacji miejskiej. Porozumienie naruszono w 2016 r. uruchomieniem linii miejskiej PKS przez osiedle Owcza Góra
Współcześnie komunikację miejską w Kłodzku tworzą zarówno PKS Kłodzko jak i A-Vista.
Tabor.
A-Vista.
Firma A-Vista posiada kilkanaście minibusów oraz kilka autobusów:

</doc>
<doc id="1694608" url="https://pl.wikipedia.org/wiki?curid=1694608" title="Mgła wojny">
Mgła wojny

Mgła wojny (niem. "Nebel des Krieges") – niepewna sytuacja w teatrze działań wojennych, poziom niejasności co do znajomości sytuacji u uczestników operacji wojennej.
Pojęcie odnosi się do niewiedzy co do ilości i rozmieszczenia zasobów (sił) wroga i jego zamierzeń. Termin został wprowadzony przez pruskiego wodza i teoretyka wojskowości Karla von Clausewitza w jego traktacie "O wojnie (1832)""."
W strategicznych grach komputerowych termin ten odnosi się do sytuacji, kiedy część mapy jest zasłonięta i gracz nie wie co się tam dzieje, dopóki nie wyśle swoich jednostek na zwiad (obszar poza polem widzenia wojsk gracza jest zacieniowany i nie są na nim wyświetlane ruchy wojsk przeciwnika).
Rodzaje mgły wojny.
Mgłę wojny dzielimy w zależności od skali i punktu widzenia obserwatora na następujące cztery kategorie:
Strategiczna.
Dotyczy niejasności co do politycznych celów wroga, jego możliwości oraz logistycznego potencjału. Źródłem informacji jest tu wywiad dyplomatyczny, wywiad agenturalny oraz strategiczne modelowanie oparte na danych pozyskanych drogą wywiadu białego. Uczestnicy poszukują na tym etapie celów i motywacji politycznych adwersarzy.
Militarno-strategiczna.
Na tym poziomie mgła wojny dotyczy nieznajomości struktury, rozmieszczenia, wielkości i organizacji sił i środków własnych i dysponowanych przez wroga. Niejasność co do stanu własnych sił wynikać może z problemów z komunikacją, jak i z niechęci dowódców frontowych do podawania swojej prawdziwej sytuacji (co prowadzić może do nieuzasadnionego optymizmu). Nieoczywistość co do stanu sił wroga wynikać może z niedokładności (niepełności) danych dostarczanych przez wywiad, jak również stosowania przez wroga działań dezinformacyjnych. Ponadto zawsze - zgodnie z prawami Murphy'ego zdarzają się sytuacje nieoczekiwane.
Operacyjna.
Dowódcy jednostek operacyjnych wykonując strategiczne działania (patrz wyżej) podyktowane w obliczu ograniczonej informacji sami stoją przed podobnego typu problemami. Na tym etapie dalej zagadnienie mgły wojennej koncentruje się wokół nieznajomości potencjału i rozmieszczenia sił wroga, ale dochodzi kolejny problem: niepełnej wiedzy na temat wymagań (założeń strategicznych) wyższego dowództwa, także w wyniku opóźnień komunikacji. Dowódca stara wykorzystywać własne zasoby zwiadowcze dla zapewnienia jak najpełniejszego obrazu sytuacji.
Taktyczna.
Na poziomie taktycznym mgła wojny jest kombinacją wszystkich powyższych typów. Wynika zarówno z celowych działań wroga (takich jak zakłócanie komunikacji czy dezinformacja), problemów komunikacji jak i z ogólnego przebiegu bitwy wykluczającego dostępność pełnej i aktualnej informacji na temat sytuacji. Wymagane tempo podejmowania decyzji na tym poziomie także jest jednym z czynników wpływających na ryzyko błędnych działań opartych na fałszywej informacji i eskalacji tejże fałszywej informacji na wyższe poziomy.

</doc>
<doc id="1694609" url="https://pl.wikipedia.org/wiki?curid=1694609" title="Bystrzyca (gmina w powiecie lwóweckim)">
Bystrzyca (gmina w powiecie lwóweckim)

Bystrzyca – dawna gmina wiejska istniejąca w latach 1945–1954 w woj. wrocławskim (dzisiejsze woj. dolnośląskie). Nazwa gminy pochodzi od wsi Bystrzyca, lecz siedzibą władz gminy było Arniewo.
Gmina Bystrzyca powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu lwóweckiego – weszła w skład nowo utworzonego woj. wrocławskiego.
Według stanu z 1 lipca 1952 gmina składała się z 13 gromad: Bełczyna, Bystrzyca, Czernica, Gościradz, Grzęba, Modrzewie, Nielestno, Pilchowice, Płoszczyna, Przeździedza, Radomiłowice, Strzyżowiec i Tarczyn. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1694613" url="https://pl.wikipedia.org/wiki?curid=1694613" title="Łupki (gmina)">
Łupki (gmina)

Łupki – dawna gmina wiejska istniejąca w latach 1945–1954 w woj. wrocławskim (dzisiejsze woj. dolnośląskie). Siedzibą władz gminy były Łupki.
Gmina Łupki powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu lwóweckiego – weszła w skład nowo utworzonego woj. wrocławskiego.
Według stanu z 1 lipca 1952 gmina składała się z 8 gromad: Golejów, Janice, Klecza, Łupki, Maciejowiec, Pasiecznik, Pokrzywnik i Radomice. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1694614" url="https://pl.wikipedia.org/wiki?curid=1694614" title="Zbigniew Kwiatkowski (piłkarz ręczny)">
Zbigniew Kwiatkowski (piłkarz ręczny)

Zbigniew Kwiatkowski (ur. 2 kwietnia 1985 w Mławie) – polski piłkarz ręczny, obrotowy, od 2017 zawodnik MKS-u Kalisz.
Kariera sportowa.
Wychowanek Juranda Ciechanów. W latach 2003–2012 i 2013–2017 zawodnik Wisły Płock, z którą pięciokrotnie wywalczył mistrzostwo Polski i trzykrotnie zdobył Puchar Polski. W płockim zespole występował przede wszystkim w formacji defensywnej, rozgrywając w Superlidze 262 mecze i rzucając 150 bramek. W barwach Wisły grał również w europejskich pucharach, m.in. w Lidze Mistrzów, w której zdobył 15 goli, i Pucharze EHF, w którym rzucił pięć bramek.
W sezonie 2012/2013 występował w Pogoni Szczecin, w której rozegrał 15 meczów i zdobył 11 goli. W marcu 2013 szczeciński klub rozwiązał z nim dyscyplinarnie kontrakt. W 2017 został zawodnikiem MKS-u Kalisz. W sezonie 2017/2018 wystąpił w 27 spotkaniach Superligi, w których rzucił siedem bramek. W sezonie 2018/2019 rozegrał 28 meczów i zdobył trzy gole.
W 2007 wraz z reprezentacją Polski zdobył srebrny medal podczas mistrzostw świata w Niemczech. Był jednym zawodnikiem polskiej kadry, który nie wystąpił w żadnym meczu tego turnieju. W 2012 uczestniczył w mistrzostwach Europy w Serbii (9. miejsce) – zagrał w sześciu spotkaniach i zdobył trzy gole.

</doc>
<doc id="1694615" url="https://pl.wikipedia.org/wiki?curid=1694615" title="Milęcice (gmina)">
Milęcice (gmina)

Milęcice – dawna gmina wiejska istniejąca w latach 1945–1954 w woj. wrocławskim (dzisiejsze woj. dolnośląskie). Siedzibą władz gminy były Milęcice.
Gmina Milęcice powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu lwóweckiego – weszła w skład nowo utworzonego woj. wrocławskiego.
Według stanu z 1 lipca 1952 gmina składała się z 5 gromad: Chmieleń, Milęcice, Oleszna Podgórska, Popielówek i Wojciechów. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1694617" url="https://pl.wikipedia.org/wiki?curid=1694617" title="Pławna (gmina)">
Pławna (gmina)

Pławna – dawna gmina wiejska istniejąca w latach 1945–1954 w woj. wrocławskim (dzisiejsze woj. dolnośląskie). Siedzibą władz gminy była Pławna Dolna.
Gmina Pławna powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu lwóweckiego – weszła w skład nowo utworzonego woj. wrocławskiego.
Według stanu z 1 lipca 1952 gmina składała się z 8 gromad: Dębowy Gaj, Marczów, Mojesz, Nagórze, Pławna Dolna, Pławna Górna, Płóczki Dolne i Płóczki Górne. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.
Zobacz też: gmina Pławno.

</doc>
<doc id="1694618" url="https://pl.wikipedia.org/wiki?curid=1694618" title="Przecznica (gmina)">
Przecznica (gmina)

Przecznica – dawna gmina wiejska istniejąca w latach 1945–1954 w woj. wrocławskim (dzisiejsze woj. dolnośląskie). Siedzibą władz gminy była Przecznica.
Gmina Przecznica powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu lwóweckiego – weszła w skład nowo utworzonego woj. wrocławskiego.
Według stanu z 1 lipca 1952 gmina składała się z 8 gromad: Antoniów, Gierczyn, Kotlina, Krobica, Kwieciszowice, Orłowice, Proszowa i Przecznica. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1694619" url="https://pl.wikipedia.org/wiki?curid=1694619" title="Radłówka (gmina)">
Radłówka (gmina)

Radłówka – dawna gmina wiejska istniejąca w latach 1945–1954 w woj. wrocławskim (dzisiejsze woj. dolnośląskie). Siedzibą władz gminy była Radłówka.
Gmina Radłówka powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu lwóweckiego – weszła w skład nowo utworzonego woj. wrocławskiego.
Według stanu z 1 lipca 1952 gmina składała się z 7 gromad: Kotliska, Niwnice, Radłówka, Rakowice Małe, Rakowice Wielkie, Włodzice Małe i Żerkowice. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.
Zobacz też: gmina Radłów.

</doc>
<doc id="1694621" url="https://pl.wikipedia.org/wiki?curid=1694621" title="Rębiszów (gmina)">
Rębiszów (gmina)

Rębiszów – dawna gmina wiejska istniejąca w latach 1945–1954 w woj. wrocławskim (dzisiejsze woj. dolnośląskie). Siedzibą władz gminy był Rębiszów.
Gmina Rębiszów powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu lwóweckiego – weszła w skład nowo utworzonego woj. wrocławskiego.
Według stanu z 1 lipca 1952 gmina składała się z 8 gromad: Gajówka, Grudza, Kamień, Kłopotnica, Mlądz, Mroczkowice, Rębiszów i Skarbków. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1694622" url="https://pl.wikipedia.org/wiki?curid=1694622" title="Sobota (gmina)">
Sobota (gmina)

Sobota – dawna gmina wiejska istniejąca w latach 1945–1954 w woj. wrocławskim (dzisiejsze woj. dolnośląskie). Siedzibą władz gminy była Sobota.
Gmina Sobota powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu lwóweckiego – weszła w skład nowo utworzonego woj. wrocławskiego.
Według stanu z 1 lipca 1952 gmina składała się z 7 gromad: Bielanka, Dłużec, Dworek, Górczyca, Pieszków, Płakowice i Sobota. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.
Zobacz też: gmina Sobótka.

</doc>
<doc id="1694623" url="https://pl.wikipedia.org/wiki?curid=1694623" title="Rząsiny (gmina)">
Rząsiny (gmina)

Rząsiny – dawna gmina wiejska istniejąca w latach 1945–1954 w woj. wrocławskim (dzisiejsze woj. dolnośląskie). Siedzibą władz gminy były Rząsiny.
Gmina Rząsiny powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu lwóweckiego – weszła w skład nowo utworzonego woj. wrocławskiego.
Według stanu z 1 lipca 1952 gmina składała się z 3 gromad: Gradów, Rząsiny i Wolbromów. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1694626" url="https://pl.wikipedia.org/wiki?curid=1694626" title="Ubocze (gmina)">
Ubocze (gmina)

Ubocze – dawna gmina wiejska istniejąca w latach 1945–1954 w woj. wrocławskim (dzisiejsze woj. dolnośląskie). Nazwa gminy pochodzi od wsi Ubocze, lecz siedzibą władz gminy było miasto Gryfów Śląski (odrębna gmina miejska).
Gmina Ubocze powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu lwóweckiego – weszła w skład nowo utworzonego woj. wrocławskiego.
Według stanu z 1 lipca 1952 gmina składała się z 7 gromad: Brzeziniec, Krzewie Wielkie, Młyńsko, Proszówka, Radoniów, Ubocze Dolne i Ubocze Górne. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1694627" url="https://pl.wikipedia.org/wiki?curid=1694627" title="Zbylutów (gmina)">
Zbylutów (gmina)

Zbylutów – dawna gmina wiejska istniejąca w latach 1945–1954 w woj. wrocławskim (dzisiejsze woj. dolnośląskie). Siedzibą władz gminy był Zbylutów.
Od 1874 istniał Amtsbezirk Deutmannsdorf (Zbylutów).
Gmina Zbylutów powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu lwóweckiego – weszła w skład nowo utworzonego woj. wrocławskiego.
Według stanu z 1 lipca 1952 gmina składała się z 10 gromad: Brunów, Chmielno, Gaszów, Skała, Skorzynice, Suszki, Ustronie, Włodzice Wielkie, Zbylutów i Żeliszów. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1694631" url="https://pl.wikipedia.org/wiki?curid=1694631" title="Skazani na Sukcezz">
Skazani na Sukcezz

Skazani Na Sukcezz (SnS) − zespół stworzony przez dwóch raperów z polskiej sceny hip-hopowej - Cygę i Pyskatego. Po śmierci Cygi do zespołu dołączył Pih.
Raperzy poznali się w Specyfik Sound Studio podczas nagrywania przez Piha materiału na album "Krew, pot i łzy". Zaowocowało to dwoma utworami "Hawajskie koszule" i "SOS" oraz pomysłem na stworzenie wspólnego projektu. Pyskaty, znany wcześniej jako Zeke, był jednym z członków warszawskiej grupy Edytoriał. W 1999 roku Pyskaty opuścił szeregi Edytoriału i wraz z Cygim z warszawskiej grupy Maesto rozpoczęli nagrania pod nazwą Skazani na Sukcezz. Po śmierci Cygiego Pyskaty rozpoczął działalność solową, aż do 2005 roku, kiedy to właśnie z Pihem reaktywował zespół Skazani Na Sukcezz.

</doc>
<doc id="1694632" url="https://pl.wikipedia.org/wiki?curid=1694632" title="Chomicz">
Chomicz

Chomicz – nazwisko.
Inny.
Skazani na Sukcezz

</doc>
<doc id="1694633" url="https://pl.wikipedia.org/wiki?curid=1694633" title="Góra Zamkowa w Chełmie">
Góra Zamkowa w Chełmie

Góra Zamkowa, Górka, Góra Chełmska, Górka Katedralna – wzniesienie kredowe zlokalizowane w centrum Chełma będące najstarszą częścią miasta. Góra jest także źródłosłowiem nazwy miasta, gdyż w języku staropolskim wyraz "chełm" oznaczał "wzgórze".
Na górze znajduje się krzyż z wyrzeźbioną w drewnie postacią Chrystusa, który zlokalizowany jest na Wysokiej Górce, na której znajdują się m.in. pozostałości grodu obronnego z X w. oraz zamku książęcego z XIII w. wzniesionego przez Daniela Romanowicza.
Centralne miejsce wzniesienia zajmuje zespół pokatedralny, w skład którego wchodzą m.in.:
Zespół pokatedralny otacza kamienny mur posiadający ceglane przęsła i gzymsowe filary.
Na północnym stoku góry znajdują się cmentarze: wojenny (powstały w 1915 r.) i prawosławny (powstały ok. 1867 r., będący miejscem pochówku rosyjskiej elity urzędniczej). Natomiast od strony północno-wschodniej zlokalizowany jest Park XXX-lecia założony w latach 70. w miejscu Parku Kolejowego zaplanowanego w dwudziestoleciu międzywojennym.

</doc>
<doc id="1694634" url="https://pl.wikipedia.org/wiki?curid=1694634" title="Koralówka żółknąca">
Koralówka żółknąca

Koralówka żółknąca ("Ramaria flavescens" (Schaeff.) R.H. Petersen) – gatunek grzybów z rodziny siatkoblaszkowatych ("Gomphaceae").
Systematyka i nazewnictwo.
Pozycja w klasyfikacji według Index Fungorum: "Ramaria, Gomphaceae, Gomphales, Phallomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1774 r. Jacob Christian Schaeffer nadając mu nazwę "Clavaria flavescens". Obecną, uznaną przez Index Fungorum nazwę nadał mu w 1974 r. Ronald H. Petersen przenosząc go do rodzaju "Ramaria". 
Nazwę polska podają niektóre atlasy grzybów. 
Morfologia.
Szerokość i wysokość: 10–20 cm. Pomarańczowożółty (na starość płowożółtawy), krzaczkowato rozgałęziony. Podobny do koralówki złocistej, jednak ze sprzążkami między rozgałęzieniami.
W warunkach wilgotnych wodnisto-marmurkowaty.
Białawy, nie przebarwiający się, smak łagodny, a na starość na wierzchołkach owocnika gorzki.
Ochrowożółtawy.
Występowanie i siedlisko.
Koralówka żółknąca notowana jest tylko w niektórych państwach Europy. W Polsce nie notowana, występuje jednak na Słowacji.
Rośnie często w lasach liściastych i iglastych, pod dębami, bukami i świerkami, owocuje od sierpnia do września.
Znaczenie.
Grzyb mikoryzowy. Grzyb jadalny. Starsze, gorzkawe owocniki mogą powodować lekkie zaburzenia trawienne.

</doc>
<doc id="1694635" url="https://pl.wikipedia.org/wiki?curid=1694635" title="Wysoka Górka (Chełm)">
Wysoka Górka (Chełm)



</doc>
<doc id="1694636" url="https://pl.wikipedia.org/wiki?curid=1694636" title="Stanisław Zahradnik">
Stanisław Zahradnik

Stanisław Zahradnik (ur. 26 kwietnia 1932 w Kojkowicach) – archiwista, historyk, bibliograf, bibliofil, działacz społeczny.
Życiorys.
Urodził się 26 kwietnia 1932 roku w Kojkowicach w Czechosłowacji, w rodzinie o polskim rodowodzie, wyznania ewangelicko-augsburskiego, mówiącej gwarą śląsko-polską. W 1938 roku rozpoczął naukę w miejscowej szkole ludowej z polskim językiem nauczania. Po wybuchu II wojny światowej językiem nauczania był język niemiecki. Po wojnie uczęszczał do Polskiego Gimnazjum w Czeskim Cieszynie. Studiował historię na Uniwersytecie Karola w Pradze. Studia ukończył w 1956 roku. W 1967 roku uzyskał tam stopień naukowy kandydata nauk historycznych, a 1968 roku – tytuł akademicki doktora filozofii. W 1996 roku otworzył przewód habilitacyjny na Uniwersytecie w Opolu, który, pomimo pozytywnych recenzji rozprawy habilitacyjnej, nie został ukończony.
Praca zawodowa.
W latach 1956–1992 był kierownikiem Archiwum Zakładowego w Hucie Trzyniec. Organizował i przez kilkanaście lat był kierownikiem muzeum hutniczego – pierwszej tego rodzaju placówki w Czechosłowacji. Z hutnictwem związana jest duża część jego prac naukowych i publikacji.
Dorobek twórczy.
Dotyczy głównie historii i spraw aktualnych, ze szczególnym uwzględnieniem regionu trzynieckiego, miejscowej huty żelaza i zaolziańskiej społeczności polskiej. Do roku 2012 napisał 42 książki, zamieścił 144 utwory w pracach zbiorowych i 541 artykuły w czasopismach i kalendarzach w językach polskim i czeskim. Brał czynny udział w sesjach naukowych i popularnonaukowych, pisał scenariusze i organizował wystawy historyczne, porządkował lokalne archiwa.
Działalność społeczna.
Prowadził szeroko zakrojoną działalność społeczną. Początkowo w Stowarzyszeniu Młodzieży Polskiej, później w Polskim Związku Kulturalno-Oświatowym, gdzie w roku 1965 założył Sekcję Historii Regionu i był jej przewodniczącym z przerwami do 2007 roku. Był też prezesem i członkiem Zarządu SRPS PSP Trzyniec I.
Działalność artystyczna i sportowa.
Uprawiał tenis stołowy i biegi narciarskie. Od lat szkolnych należał do teatrów amatorskich, śpiewał w chórach Stowarzyszenia Młodzieży Polskiej, Polskiego Związku Kulturalno-Oświatowego i PZŚ „Hutnik” oraz w zespołach (oktet gimnazjalny, Kwartet Męski Piechaczka). W czasie studiów był członkiem zespołu folklorystycznego.
Życie prywatne.
Ojciec, Paweł Zahradnik (1903-1961), był robotnikiem w hucie w Trzyńcu, matka, Zuzanna z d. Chmiel, prowadziła gospodarstwo domowe. Miał brata Władysława (1929-1982) i 4 siostry: Annę Polok (1926-1994), Martę (zmarła w wieku niemowlęcym), Wandę Szurman (ur. 1935) i Zofię Besarab (ur. 1945). Dwukrotnie żonaty. 3 córki, 5 wnuków i 1 wnuczka.

</doc>
<doc id="1694638" url="https://pl.wikipedia.org/wiki?curid=1694638" title="Lenin (Białoruś)">
Lenin (Białoruś)

Lenin (; ; w 1939 "Sosnkowicze") – agromiasteczko (dawniej miasteczko) na Białorusi, na Polesiu, w rejonie żytkowickim obwodu homelskiego, nad Słuczą.
Siedziba parafii prawosławnej; znajduje się tu cerkiew pw. Narodzenia Matki Bożej w budynku z początku XX w., zaadaptowanym w 1992 r. na cele kultowe.
Etymologia nazwy.
Nazwa tej miejscowości wywodzi się z XVI wieku i według legendy miejscowej pochodzi od imienia córki właściciela dóbr lenińskich Jeleny (zdrobniale Leny), która utopiła się w Słuczy. Częstym błędem jest interpretowanie nazwy jako pochodzącej od Włodzimierza Lenina.
Historia.
Miasto magnackie położone było w końcu XVIII wieku w Księstwie Słuckim w powiecie nowogródzkim województwa nowogródzkiego.
Według Słownika geograficznego Królestwa Polskiego miasteczko miało 75 osad, most na Słuczy i kwaterę 4 okręgu policyjnego, obejmującego gminy Lenin, Czuczewicze, Łachwa i Żytkowice.
Za II Rzeczypospolitej Lenin stał się przygraniczną wsią w województwie poleskim, w powiecie łuninieckim, siedzibą terytorialnie rozległej gminy Lenin, położonej na wschodnich rubieżach województwa i kraju. W 1921 Lenin liczył 1520 mieszkańców.
Od 1925 stacjonowało w nim dowództwo kompanii granicznej KOP.
Najprawdopodobniej ze względu na aluzję do nazwiska wodza rewolucji, 31 maja 1939 nazwę zmieniono na "Sosnkowicze" a jednostki administracyjnej na "gmina Sosnkowicze". W związku ze zmianą nazwy miasteczka Lenin projektowano również zmianę nazwy majątku Lenin na „Kazimierzówka”. „W ten sposób byłyby w powiecie łuninieckim dwie osady, których nazwa pochodziłaby od imienia i nazwiska gen. broni Kazimierza Sosnkowskiego, który często odwiedzał tę miejscowość”.
Lenin wraz z kilkoma okolicznymi miejscowościami są jedynymi terenami dawnej II RP, która obecnie leżą w obrębie obwodu homelskiego. W latach 1940–1961 istniał rejon leniński, jednak jego centrum były Mikaszewicze.
12 maja 2013 roku w obecności polskich dyplomatów i przedstawicieli władz lokalnych odsłonięto w Leninie kamień upamiętniający 1200 Polaków i Białorusinów zamordowanych w lutym 1943 r. przez Niemców.

</doc>
<doc id="1694639" url="https://pl.wikipedia.org/wiki?curid=1694639" title="Sie Liebt Dich">
Sie Liebt Dich



</doc>
<doc id="1694642" url="https://pl.wikipedia.org/wiki?curid=1694642" title="Chomsk">
Chomsk

Chomsk (biał. "Хомск") – wieś (dawniej miasteczko) na Białorusi, w obwodzie brzeskim, w rejonie drohiczyńskim.
Siedziba parafii prawosławnej pw. Opieki Matki Bożej.
Miasto magnackie położone było w końcu XVIII wieku powiecie pińskim województwa brzeskolitewskiego.
Za II Rzeczypospolitej Chomsk znajdował się w województwie poleskim, w powiecie drohiczyńskim i był siedzibą gminy Chomsk. 
Historia.
Chomsk był dawniej położony na skrzyżowaniu szlaków handlowych z Wilna na Wołyń i z Pińska do Prużany. Był własnością Naruszewiczów, a potem Dolskich. Jan Karol Dolski ufundował w Chomsku w 1687 cerkiew oo. Bazylianów. Następnie dobra przeszły do Wiśniowieckich i Ogińskich. Pod koniec XVIII wieku Chomsk kupił Wojciech Pusłowski, którego rodzina posiadała te dobra ponad 100 lat. W XIX wieku Pusłowscy ufundowali dwie najokazalsze budowle – klasycystyczną cerkiew w kształcie rotundy oraz synagogę przy rynku.
Wandalin Pusłowski zbudował w Chomsku manufakturę produkująca sukno. W 1820 roku fabryczka otrzymała pierwszą na Polesiu maszynę parową. Wkrótce pracowało w niej 550 osób. 
Po odzyskaniu niepodległości przez Polskę, Chomsk w 1921 roku liczył 1.678 mieszkańców.
W trakcie II wojny światowej Niemcy w dniu 3 sierpnia 1941 roku wymordowali ludność żydowską, która stanowiła około 60% mieszkańców. Następnie w Chomsku zamordowano Żydów z Szereszewa. W dniu 5 lipca 1943 roku Niemcy spalili całą miejscowość i wymordowali wielu mieszkańców. 
Dzisiejszy Chomsk zupełnie zatracił kształt dawnego żydowskiego miasteczka. Na zbiorowej mogile 1300 ofiar kaźni z 2 sierpnia 1941 roku stoi pamiątkowy obelisk.
Około 1972 miejscowe władze zburzyły klasycystyczną cerkiew. Obecnie istniejąca (pw. Opieki Matki Bożej) została zbudowana w 1992 i poświęcona w roku następnym.

</doc>
<doc id="1694643" url="https://pl.wikipedia.org/wiki?curid=1694643" title="Linowo (Białoruś)">
Linowo (Białoruś)

Linowo (biał. "Лінова") – wieś (dawniej miasteczko) na Białorusi, w rejonie prużańskim obwodu brzeskiego.
Wieś szlachecka położona była w końcu XVIII wieku powiecie brzeskolitewskim województwa brzeskolitewskiego. 
Za II Rzeczypospolitej Linowo znajdowało się w województwie poleskim, w powiecie prużańskim i było siedzibą gminy Linowo. W 1921 roku Linowo liczyło 145 mieszkańców i było najmniejszym miasteczkiem woj. poleskiego.
Głównym zabytkiem miasteczka jest Dwór Trębickich.

</doc>
<doc id="1694644" url="https://pl.wikipedia.org/wiki?curid=1694644" title="Sosnkowicze">
Sosnkowicze



</doc>
<doc id="1694645" url="https://pl.wikipedia.org/wiki?curid=1694645" title="Wierzchowice (Białoruś)">
Wierzchowice (Białoruś)

Wierzchowice (biał. Вярховічы) – wieś (dawniej miasteczko) na Białorusi położone w obwodzie brzeskim, w rejonie kamienieckim, centrum administracyjne sielsowietu Wierzchowice.
Siedziba parafii prawosławnej pw. św. Mikołaja Cudotwórcy.
Miasto magnackie położone było w końcu XVIII wieku w powiecie brzeskolitewskim województwa brzeskolitewskiego. 
Za II Rzeczypospolitej Wierzchowice znajdowały się w województwie poleskim, w powiecie brzeskim i były siedzibą gminy Wierzchowice. W 1921 roku liczyły 223 mieszkańców i były jednym z 3 najmniejszych miasteczek woj. poleskiego.
Do głównych zabytków miasteczka należą cerkiew św. Mikołaja Cudotwórcy (parafialna), cerkiew Świętego Ducha (cmentarna), browar i spichlerz.
W Wierzchowicach urodził się 23 grudnia 1796 Wiktor Heltman – polski działacz polityczny, publicysta, związany z Wielką Emigracją.

</doc>
<doc id="1694647" url="https://pl.wikipedia.org/wiki?curid=1694647" title="Malecz">
Malecz

Malecz (biał. "Малеч") – wieś (dawniej miasteczko) na Białorusi, w rejonie berezowskim obwodu brzeskiego.
Miasto królewskie starostwa niegrodowego błudeńskiego położone było w końcu XVIII wieku powiecie brzeskolitewskim województwa brzeskolitewskiego. Prawa miejskie magdeburskie nadał w 1645 król Polski Władysław IV Waza.
Za II Rzeczypospolitej Malecz znajdował się w województwie poleskim, w powiecie prużańskim i był siedzibą gminy Malecz. W 1921 roku liczył 430 mieszkańców.
Do głównych zabytków miasteczka należy parafialna cerkiew prawosławna św. Szymona Słupnika z XIX w. i dwór Zawadzkich.

</doc>
<doc id="1694648" url="https://pl.wikipedia.org/wiki?curid=1694648" title="Horodec">
Horodec

Horodec (, "Haradziec"; , "Gorodiec") – agromiasteczko na Białorusi, w obwodzie brzeskim, w rejonie kobryńskim, siedziba administracyjna sielsowietu.
Siedziba parafii prawosławnych (w dekanacie kobryńskim) – pw. Wniebowstąpienia Pańskiego oraz pw. św. Dymitra z Rostowa (niepersonalnej).
W Horodcu znajdują się dwie cerkwie oraz stacja kolejowa Horodec na linii Homel - Łuniniec - Żabinka.
Historia.
Miasto ekonomii kobryńskiej w drugiej połowie XVII wieku. Wieś królewska ekonomii kobryńskiej położona była w końcu XVIII wieku powiecie brzeskolitewskim województwa brzeskolitewskiego. 
Józef Ignacy Kraszewski opisał go w swoich Wspomnieniach Wołynia, Polesia i Litwy. 
Za II Rzeczypospolitej Horodec znajdował się w województwie poleskim, w powiecie kobryńskim i był siedzibą gminy Horodec. W 1921 roku liczył 688 mieszkańców.
Do głównych zabytków miasteczka należy cerkiew pw. Wniebowstąpienia Pańskiego.

</doc>
<doc id="1694649" url="https://pl.wikipedia.org/wiki?curid=1694649" title="Pohost Zahorodzki">
Pohost Zahorodzki

Pohost Zahorodzki (biał. "Пагост Загародзкі", "Pahost Zaharodski") – wieś (dawniej miasteczko) na Białorusi, w obwodzie brzeskim, w rejonie pińskim, w sielsowiecie Pohost Zahorodzki (którego władz wbrew nazwie nie jest siedzibą).
W miejscowości działa parafia prawosławna pw. Świętych Cyryla i Metodego.
Do głównych zabytków miasteczka należą cerkiew parafialna i synagoga.
Historia.
Prywatne miasto szlacheckie położone było w końcu XVIII wieku w powiecie pińskim województwa brzeskolitewskiego. W XVIII w. wioska pozostawała własnością rodziny Druckich-Lubeckich.
Za II RP znajdował się w województwie poleskim, w powiecie łuninieckim, a od 1923 w powiecie pińskim. Był siedzibą gminy Pohost Zahorodzki. W 1921 roku liczył 748 mieszkańców. Mieściła się tu wówczas parafia rzymskokatolicka św. Józefa Oblubieńca Najświętszej Maryi Panny.
Ludzie związani z Pohostem Zahorodzkim.
Urodzili się tu:

</doc>
<doc id="1694650" url="https://pl.wikipedia.org/wiki?curid=1694650" title="Pohost Zahorodny">
Pohost Zahorodny



</doc>
<doc id="1694651" url="https://pl.wikipedia.org/wiki?curid=1694651" title="Sielec (rejon bereski)">
Sielec (rejon bereski)

Sielec (biał. "Сялец", "Sielec nad Jasiołdą") – agromiasteczko (dawniej miasteczko) na Białorusi w rejonie bereskim obwodu brzeskiego. Siedziba parafii prawosławnej (pw. Zaśnięcia Matki Bożej) i rzymskokatolickiej (pw. św. Aleksego).
Historia.
Miasto magnackie położone było w końcu XVIII wieku w powiecie brzeskolitewskim województwa brzeskolitewskiego. 
Za II Rzeczypospolitej Sielec znajdował się w województwie poleskim, w powiecie prużańskim i był siedzibą gminy Sielec. W 1921 miasteczko liczyło 997 mieszkańców, zamieszkałych w 171 budynkach, w tym 735 Polaków, 149 Białorusinów, 99 Żydów, 10 Rusinów i 4 Rosjan. 492 mieszkańców było wyznania prawosławnego, 267 rzymskokatolickiego i 238 mojżeszowego. Folwark liczył zaś 21 mieszkańców, zamieszkałych w 1 budynku, wyłącznie Polaków wyznania rzymskokatolickiego.
Po II wojnie światowej w granicach Związku Sowieckiego. Od 1991 w niepodległej Białorusi.
Do głównych zabytków miasteczka należą cerkiew prawosławna i kościół katolicki. 
Z Sielca pochodzą przodkowie rosyjskiego aktora i piosenkarza Włodzimierza Wysockiego.

</doc>
<doc id="1694652" url="https://pl.wikipedia.org/wiki?curid=1694652" title="Sielec nad Jasiołdą">
Sielec nad Jasiołdą



</doc>
<doc id="1694655" url="https://pl.wikipedia.org/wiki?curid=1694655" title="French Open 2009 (gra podwójna mężczyzn)">
French Open 2009 (gra podwójna mężczyzn)



</doc>
<doc id="1694659" url="https://pl.wikipedia.org/wiki?curid=1694659" title="Włodawka (miasteczko)">
Włodawka (miasteczko)

Włodawka (ros. "Влодавка") – nieistniejące obecnie dawne miasteczko nad Bugiem (sztetl), położone na wprost Włodawy, współcześnie teren Białorusi (obwód brzeski, rejon brzeski).
Założona w końcu XV wieku (lub na początku XVI w.) jako osada targowa lub zabużna dzielnica Włodawy, kiedy właścicielem dóbr włodawskich został Andrzej Leszczyński, wojewoda brzeskokujawski i protektor kalwinizmu, który objął drogą ożenku dobra włodawskie po rodzinie Sanguszków.
Podobnie jak w przypadku wielu miasteczek na pograniczu Korony i Litwy podstawą jej miejskiego charakteru (prócz woli właścicieli) stał się napływ żydowskich rzemieślników i kupców. Według "Słownika" Brockhausa i Efrona w 1648 r. większość żydowskich mieszkańców Włodawki została wymordowana podczas powstania Chmielnickiego.
Po bezpotomnej śmierci Teofili z Leszczyńskich Włodawka wraz z całymi dobrami włodawskimi przeszła w ręce katolickiej („królewskiej”) linii Leszczyńskich reprezentowanej tu przez Rafała Leszczyńskiego, który jednak dość szybko sprzedał je Pociejom, właścicielom pobliskich dóbr różanieckich. Kolejni właściciel tych terenów to Ludwik Konstanty Pociej, Antoni Pociej, Jerzy Flemming, Adam Kazimierz Czartoryski, Stanisław Kostka Zamoyski, August Zamoyski (1811–1889) i jego potomkowie z włodawskiej linii Zamoyskich.
Przed III rozbiorem Włodawka składała się z kilku domów i karczmy. Była niewielką osadą targową, gdzie odbywały się włodawskie jarmarki.
Po upadku I Rzeczypospolitej Włodawka znalazła się na obszarze tzw. ziem zabranych, inkorporowanych do Rosji. Właścicielka miejscowości Zofia z Czartoryskich Zamoyska, powołując się na dawne przywileje Włodawy (leżącej wówczas w Kongresówce), zwróciła się do władz rosyjskich o nadanie Włodawce praw miejskich. 18 marca (6 marca) 1820 r. decyzją ministra spraw wewnętrznych Rosji Wiktora Koczubeja Włodawka otrzymała prawa miejskie jako miasto prywatne.
Stosunki dominalne zostały zlikwidowane po carskim ukazie uwłaszczeniowym w 1866 r.
Jak na swoje możliwości Włodawka była miasteczkiem dość znanym z jesiennych jarmarków na kożuchy, które przyciągały kupców z głębi Rosji. Pewne dochody czerpało miasteczko również z handlu wołami i końmi, ponieważ leżała na granicy Królestwa Polskiego i ziem zabranych.
W XIX w. według Słownika geograficznego Królestwa Polskiego miasteczko było położone na prawym brzegu Bugu, na wprost od Włodawy i należało do powiatu brzeskiego w guberni grodzieńskiej. Włodawka liczyła 980 mieszkańców. Znajdowała się tu cerkiew, żydowski dom modlitwy, 2 szkoły i 3 jarmarki. W pobliżu Włodawki znajdowała się stacja kolejowa Włodawy – we wsi Tomaszówka, gdzie Żydzi z Włodawki nabywali grunty z rozparcelowanych przez Tomasza Zamoyskiego (1861–1935) dóbr. Z czasem handel bydłem zamarł, a wraz z wybuchem I wojny światowej ustały przyjazdy obcych kupców na jarmarki. W 1915 r. miasteczko zostało spalone, co stało się ostateczną przyczyną upadku Włodawki.
W okresie międzywojennym miejscowość początkowo należała do gminy Przyborowo w powiecie brzeskim województwa poleskiego. Według spisu powszechnego z 1921 r. miasteczko i folwark Włodawka oraz stacja kolejowa Przyborowo liczyły w sumie 25 domów. Mieszkały tu 292 osoby: 152 mężczyzn, 140 kobiet. Pod względem wyznania dominowali żydzi (271), ponadto w tych trzech łącznie spisanych jednostkach osadniczych żyło 11 rzymskich katolików, 9 prawosławnych i 1 grekokatolik. Również pod względem narodowościowym dominowali Żydzi (271), oprócz tego 12 osób deklarowało narodowość polską, 7 – białoruską, a 2 – rosyjską. W 1928 roku wraz z całą gminą Przyborowo weszła w skład gminy Domaczów. Włodawka była jednym z najmniejszych miasteczek woj. poleskiego, a w pewnym momencie została uznana za wieś, znalazłszy się w defensywie w stosunku do posiadającej lepsze warunki komunikacyjne Tomaszówki.
W okresie Holokaustu miejscowa populacja Żydów została zniszczona (271 osób).
Po II wojnie światowej tereny miasteczka weszło w struktury administracyjne Związku Radzieckiego. Brak informacji o dalszych losach Włodawki, lecz nie występuje ona już jako samodzielna jednostka administracyjna. Geograficzne położenie w specyficznym klinie Białorusi pomiędzy Polską a Ukrainą, wymordowanie większości (wszystkich?) mieszkańców i wreszcie zjawisko przesiedlania nadgranicznych miejscowości ZSRR o 1,5–3 km na wschód od Bugu sugerują, że mogła zostać zintegrowana z którąś z następujących wsi: Tomaszówką, Komarówką lub Orchowem.

</doc>
<doc id="1694661" url="https://pl.wikipedia.org/wiki?curid=1694661" title="Wielka Głusza">
Wielka Głusza

Wielka Głusza (ukr. Велика Глуша, "Wielka Hłusza") - wieś na Ukrainie w obwodzie wołyńskim (rejon lubieszowski), blisko granicy z Białorusią. W 2001 liczyła 1877 mieszkańców.
Miejscowość została założona w 1537 roku. W II RP Wielka Głusza znajdowała się w województwie poleskim, w powiecie koszyrskim i była siedzibą gminy Wielka Głusza. W 1921 roku liczyła 334 mieszkańców.

</doc>
<doc id="1694662" url="https://pl.wikipedia.org/wiki?curid=1694662" title="Wielka Hłusza">
Wielka Hłusza



</doc>
<doc id="1694665" url="https://pl.wikipedia.org/wiki?curid=1694665" title="Rafałówka (obwód rówieński)">
Rafałówka (obwód rówieński)

Rafałówka (ukr. Рафалівка) - osiedle typu miejskiego na Ukrainie w obwodzie rówieńskim (rejon włodzimierzecki). Liczy 3278 mieszkańców (2001).
Historia.
Miejscowość została założona w 1902 r. W II RP Rafałówka znajdowała się początkowo w województwie poleskim, a od 1930 w województwie wołyńskim (w powiecie sarneńskim) i była siedzibą gminy Rafałówka. Składała się z wsi (Rafałówka Stara) i kolonii (Rafałówka Nowa). W 1921 roku liczyła 1315 mieszkańców.
Podczas okupacji niemieckiej w Rafałówce istniało getto, w którym zamknięto ponad 600 Żydów miejscowych oraz prawie 1900 z okolicznych wsi – Olizarki, Zełucka i Bielskiej Woli. 29 sierpnia 1942 roku SD z Równego wraz z ukraińską policją i niemiecką żandarmerią rozstrzelało mieszkańców getta w dołach przygotowanych 3 km na północ od Rafałówki. Około jedna trzecia Żydów zdołała zbiec i uniknąć egzekucji, jednak w późniejszych dniach byli oni tropieni i zabijani przez policjantów i żandarmów.
W 1943 roku Rafałówka była miejscem, do którego kierowali się polscy uchodźcy z rzezi wołyńskiej. Ze stacji kolejowej w Rafałówce Niemcy wywozili uchodźców na roboty przymusowe w III Rzeszy. 30 lipca 1943 roku podczas ataku UPA zginęła nieustalona liczba Polaków.

</doc>
<doc id="1694666" url="https://pl.wikipedia.org/wiki?curid=1694666" title="Caetano Veloso">
Caetano Veloso

Caetano Veloso właśc. Caetano Emanuel Vianna Telles Velloso (ur. 7 sierpnia 1942 w Santo Amaro) – brazylijski piosenkarz, kompozytor, gitarzysta, jeden z głównych przedstawicieli piosenki autorskiej w swoim kraju, a także pisarz i działacz polityczny. Veloso jest jednym z głównych inicjatorów i uczestników ruchu Tropicalismo, specyficznie brazylijskiego zjawiska, które powstało w latach 60. XX w. w Brazylii za czasów dyktatury wojskowej i oznaczało połączenie teatru, poezji i muzyki w całość. W ruchu uczestniczyła też siostra artysty, piosenkarka Maria Bethânia.
Życiorys.
Caetano Veloso urodził się jako piąte spośród siedmiorga dzieci José Teles Veloso i Claudionor Viany Teles Veloso. Już w dzieciństwie wykazywał zainteresowania artystyczne: literatura, film, muzyka. W wieku 17 lat zetknął się po raz pierwszy z twórczością João Gilberto, współtwórcy bossa novy. Wkrótce przeniósł się do portowego miasta Salvador, w którym mieszkał Gilberto i które było centrum kultury afro-brazylijskiej w Brazylii.
W 1965 Caetano Veloso wraz z siostrą Marią Bethânią przeniósł się do Rio de Janeiro. Wkrótce potem wygrał lokalny konkurs piosenkarski własną kompozycją "Um Dia" po czym udało mu się podpisać pierwszy kontrakt z wytwórnią Philips Records.
Na początku 1967 razem z Bethânią, Gilberto Gilem, Gal Costą, Tomem Zé i zespołem Os Mutantes, Veloso powołał do życia i rozwinął ruch muzyczny, nazwany później Tropicalismo, który łączy w sobie brazylijską muzykę pop, rock and roll oraz muzykę awangardową. Ruch spotkał się ze zróżnicowanym przyjęciem w środowiskach muzycznych. Lewicujące środowiska studenckie i obrońcy tradycyjnej muzyki brazylijskiej zarzucały ruchowi eklektyzm i zbyt duże wpływy obce, zwłaszcza północnoamerykańskie.
Caetano Veloso studiował tymczasem filozofię na Uniwersytecie Federalnym w Bahia. Do jego ulubionych filozofów należeli Jean-Paul Sartre i Martin Heidegger. Lewicowe zapatrywania Veloso spowodowały, że stał się on szybko niewygodny dla rządzącej wówczas Brazylią prawicowej junty wojskowej. Jego piosenki, o wyraźnej wymowie społecznej były często cenzurowane, a niektóre były nawet publicznie zakazane. W 1969 Veloso i Gil zostali aresztowani i spędzili kilka miesięcy w więzieniu, po czym udali się na polityczną banicję do Londynu. Tam kontynuowali działalność muzyczną pod kierunkiem producenta Ralpha Mace’a.
W 1969 ożenił się ze studentką Andréa Gadelha, znaną jako Dedé, siostrą Sandry Gadelha, byłej żony Gilberto Gila; w 1972 urodził im się syn Moreno, który w przyszłości również został piosenkarzem.
W 1972 Veloso powrócił do Brazylii i ugruntował swoją pozycję dojrzałego piosenkarza, umiejętnie łączącego w twórczości rodzimą muzykę z wpływami obcymi. W latach 80. jego popularność przekraczyła granice rodzinnego kraju – artysta zaczął być znany w takich krajach jak: Izrael, Grecja, Portugalia, Francja czy byłe kolonie portugalskie w Afryce. Dzięki płycie "O Estrangeiro" zaczął być znany również w USA. Sukcesom artystycznym Veloso nie towarzyszyły sukcesy w życiu prywatnym – w 1982 nawiązał bliższą znajomość z 13-letnią Paulą Lavigne. W 1983 rozwiódł się z Dedé, a w 1986 ożenił z Lavigne, wówczas 17-latką; urodziło im się dwóch synów: Zeca (1992) i Tom (1997). To małżeństwo również zakończyło się rozwodem (w 2004).
W 1993, na 25-lecie Tropicalismo, Caetano Veloso i Gilberto Gil wydali album Tropicalia 2. Jeden z utworów, Haiti, zwrócił szczególną uwagę odbiorców, ponieważ nawiązał do sytuacji społeczno-politycznej panującej wówczas na Haiti, a także i w samej Brazylii, charakteryzującej się m.in. takimi zjawiskami jak bieda, bezdomność, korupcja, problemy etniczne czy rozprzestrzenianie się choroby AIDS.
W 2002 Veloso wydał książkę poświęconą ruchowi Tropicalismo, zatytułowaną "Tropical Truth: A Story of Music and Revolution in Brazil".
W 2004 artysta wydał swój pierwszy, w całości anglojęzyczny album zatytułowany "A Foreign Sound", zawierający słynne standardy amerykańskiej muzyki rozrywkowej epoki Broadwayu jak: "The Carioca" (muzyka Vincent Youmans, słowa Edward Eliscu i Gus Kahn), "Always" (muzyka i słowa Irving Berlin), "Manhattan" (muzyka Richard Rodgers, słowa Lorenz Hart), "Love for Sale" (muzyka i słowa Cole Porter) i "Something Good" (muzyka i słowa Richard Rodgers) ale także i przebój Nirvany, Come as You Are. Album uzupełniło 5 nowych wersji piosenek artysty z jego albumu "Caetano Veloso" z 1971, nagranych również po angielsku.
We wrześniu 2006 wytwórnia Nonesuch Records wydała w USA kolejny album Caetano Veloso, zatytułowany "Cê".
Caetano Veloso ma w swym dorobku również piosenki filmowe, m.in. z filmów Carlos Diegues "Tieta do agreste", Michelangelo Antonioniego "Eros", Pedro Almodóvara "Porozmawiaj z nią" czy Julie Taymor "Frida"; z tą ostatnią ubiegał się o nagrodę Oskara, ale ostatecznie jej nie zdobył.
W swoim kraju Caetano Veloso jest laureatem 5 nagród Latin Grammy Awards.

</doc>
<doc id="1694667" url="https://pl.wikipedia.org/wiki?curid=1694667" title="Tomaszgród">
Tomaszgród

Tomaszgród (ukr. Томашгород) – osiedle typu miejskiego na Ukrainie w obwodzie rówieńskim (rejon rokitnowski). Liczy 2535 mieszkańców (2001).
Miejscowość została założona w 1800 r. Za II RP Tomaszgród znajdował się początkowo w województwie poleskim, a od 1930 w województwie wołyńskim (w powiecie sarneńskim, w gminie Klesów). W 1921 roku liczył 803 mieszkańców.
Znajdują tu się stacja kolejowa Tomaszgród oraz przystanek kolejowy Kręta Słoboda, położone na linii Kijów – Korosteń – Sarny – Kowel.

</doc>
<doc id="1694668" url="https://pl.wikipedia.org/wiki?curid=1694668" title="Kozakowa Skała">
Kozakowa Skała



</doc>
<doc id="1694673" url="https://pl.wikipedia.org/wiki?curid=1694673" title="Eryk VII Stenkilsson">
Eryk VII Stenkilsson



</doc>
<doc id="1694677" url="https://pl.wikipedia.org/wiki?curid=1694677" title="Rodzaje zużycia środków trwałych">
Rodzaje zużycia środków trwałych

Zużycie fizyczne środków trwałych oznacza zużycie substancji materialnej, z której dany składnik jest zbudowany. Zużycie fizyczne następuje zarówno na skutek używania składnika w działalności jednostki, jak i z przyczyn naturalnych, związanych ze starzeniem się zasobów majątkowych.
Zużycie ekonomiczne składników środków trwałych, nazywane inaczej zużyciem moralnym, oznacza utratę wartości użytkowych składników spowodowana postępem technicznym. W wyniku tego postępu niektóre składniki środków trwałych tracą swoją wartość, pomimo że nie zostały jeszcze zużyte pod względem fizycznym.

</doc>
<doc id="1694678" url="https://pl.wikipedia.org/wiki?curid=1694678" title="Przejście graniczne Niccana">
Przejście graniczne Niccana

Przejście graniczne Niccana (ang. "Nitzana Border Crossing"; hebr. מעבר ניצנה; arab. معبر نيتسانا) – to międzynarodowe izraelsko-egipskie drogowe przejście graniczne, położone w środkowej części pustyni Negew. W jego bezpośrednim sąsiedztwie znajduje się wioska Niccana.
Przejście graniczne jest administrowane przez "Zarząd Izraelskich Portów Lotniczych" (hebr. רשות שדות התעופה בישראל; ang. "Israel Airports Authority") oraz władze Egiptu. Terminal po stronie egipskiej nazywa się Al-Ouja.
Historia.
Przejście graniczne Niccana otworzono w 1982. Początkowo obsługiwało ono ruch samochodowy i pieszy, jednak z czasem ruch samochodów osobowych i turystów przejęły przejście graniczne Taba oraz przejście graniczne Rafah. Terminal w Niccanie skupił się wyłącznie na obsłudze ruchu towarowego.
W ostatnich latach wybudowano na terminalu nowe składy towarów, wybrukowano wewnętrzne drogi dojazdowe i zakupiono wyposażenie do szybkiego badania towarów.
Obecnie, w sytuacji zamknięcia przejścia granicznego Rafah, rozważa się możliwość otwarcia dla ruchu turystycznego terminalu w Niccanie.
Informacje podstawowe.
Przejście jest udostępnione jedynie dla przewozu towarów, głównie kontenerów. Odprawiane są tutaj następujące towary: produkty spożywcze (głównie do Autonomii Palestyńskiej), nasiona i zboża, mrożone warzywa, produkty rybne, produkty chemiczne, materiały budowlane, produkty włókiennicze, artykuły elektryczne i szklane.
Towary wjeżdżające na teren terminalu są zazwyczaj odprawiane tego samego. Wszystkie towary są przeładowywane z egipskich ciężarówek na odpowiednie typy izraelskich samochodów ciężarowych, i na odwrót w drugą stronę. Towary na paletach przeładowuje się przy użyciu wózków widłowych. Towary luźne (np. spoiwa, marmur itp.) są składowane w magazynach do czasu ich odbioru przez wskazane firmy izraelskie lub egipskie. Kontenery chłodnie z produktami spożywczymi są przeładowywane specjalnymi podnośnikami na odpowiednie ciężarówki.
Terminal jest otwarty od niedzieli do czwartku, z wyjątkiem żydowskich i egipskich świąt. Godziny otwarcia: od 8:30 do 16:30.
Liczba ciężarówek odprawianych na terminalu:
Plany rozwoju.
W najbliższych latach planuje się wybudowanie nowych nowoczesnych budynków, które umożliwią wydłużenie czasu pracy terminalu. Ma być również rozbudowana infrastruktura do magazynowania różnorodnych towarów, wliczając w to: artykuły spożywcze, paliwa, cement i inne.
Komunikacja.
Po stronie izraelskiej z przejścia granicznego wychodzi w kierunku północno-zachodnim i południowo-wschodnim droga ekspresowa nr 10 (Kerem Szalom-Owda). W kierunku wschodnim wychodzi droga nr 211 , którą dojeżdża się do wioski Niccana.
Po stronie egipskiej przejście graniczne jest połączone drogą nr 31 Ismailia-Abu Ageila.

</doc>
<doc id="1694682" url="https://pl.wikipedia.org/wiki?curid=1694682" title="Altsek">
Altsek

Altsek – piąty syn chana Wielkiej Bułgarii, Kubrata. Miał przybyć do Italii, poddać się Bizantyjczykom i osiedlić się ze swym ludem koło Rawenny. 
Z kolei Paweł Diakon pisze, że w 663 r. przybyła do Italii z Panonii, grupa Bułgarów pod wodzą Alceka (=Altsek ?). Król Longobardów, Grimoald (662-671), skierował ich do siedzib należących do swego syna Lomualda (Romoalda) w Benavento (Benevunto), w południowych Włoszech. Alcek i jego rodacy zostali osiedleni w Sepinum, Bovianum, Isernii – w miastach i na prowincji. Ich potomkowie mieli tam żyć do końca VIII w. Posługiwali się łaciną, ale nie zapomnieli też własnego języka. 

</doc>
<doc id="1694691" url="https://pl.wikipedia.org/wiki?curid=1694691" title="Fosa miejska (Bydgoszcz)">
Fosa miejska (Bydgoszcz)

Fosa miejska – ciek wodny opływający w XIV- XIV-XVIII wieku od południa miasto lokacyjne Bydgoszczy.
Położenie.
Fosa miejska była odgałęzieniem rzeki Brdy opływającym mury miejskie Bydgoszczy. Rozpoczynała się w rejonie dzisiejszego Wełnianego Rynku, płynęła wzdłuż ul. Pod Blankami pod murami miejskimi, łączyła się z Fosą zamkową w okolicy Bramy Kujawskiej.
Historia.
Fosa miejska powstała niedługo po lokacji Bydgoszczy w 1346 roku. Była ona elementem systemu obronnego miasta. Bydgoszcz została ulokowana na półwyspie w sąsiedztwie cieków wodnych: Brdy, Młynówki i Fosy zamkowej. Jedynie kierunek południowy nie był broniony przez ciek wodny. Mieszczanie uzupełnili tę lukę prawdopodobnie w wyniku spiętrzenia wody w rzece w rejonie Wyspy Młyńskiej. W ten sposób uzyskano możliwość zasilenia wodą fosy miejskiej oraz zapewniono napęd dla młynów i innych urządzeń gospodarczych zlokalizowanych w sąsiedztwie miasta (tartak, folusze itp.)
Fosy prawdopodobnie nie trzeba było wykopywać, gdyż stworzono ją w starorzeczu Brdy. Miała ona na poszczególnych odcinkach różną szerokość: w najwęższym miejscu około 15 metrów, a w najszerszym 25-30 metrów. Fosa była wypełniona wodą prawdopodobnie do XVII wieku, chociaż niektóre źródła mówią, że nawet do wieku XVIII. Kiedy nie było już w niej wody, stopniowo ulegała zapiaszczeniu i zasypywaniu. 
Fosę miejską w pełnej okazałości przedstawia plan i widok miasta wykonany przez szwedzkiego kwatermistrza Erika Dahlberga w 1657 r. Kolejny plan miasta wykonany przez Johanna Gretha w 1774 r. przedstawia ją jedynie częściowo nawodnioną.
W latach 1774-1800 r. fosę zagospodarowano na ogrody mieszczańskie, a w latach późniejszych w większości zniwelowano i stopniowo zabudowano.
Pozostałości.
Jedyną obecnie pozostałością po fosie miejskiej jest obniżenie terenu na wysokości posesji przy ulicy Pod Blankami 4. 
Zachowany fragment fosy został poddany oczyszczeniu, rekultywacji w 2009 r. i oznaczony specjalną tablicą informacyjną. Obok stoją podobne tablice informujące o zachowanych w tym miejscu pozostałościach murów miejskich Bydgoszczy.

</doc>
<doc id="1694693" url="https://pl.wikipedia.org/wiki?curid=1694693" title="Katedra św. Piotra w Đakovie">
Katedra św. Piotra w Đakovie

Katedra św. Piotra w Đakovie (chor. Katedrala Svetog Petra) - główna świątynia archidiecezji Đakovo-Osijek w Chorwacji. Zaprojektowana została przez wiedeńskich architektów Karla Roesnera i Fridricha von Schmidta. Poświęcona w 1882 roku, po 16 latach budowy. Stanowi harmonijne połączenie stylu neoromańskiego i neogotyckiego. Zbudowano ją z siedmiu milionów czerwonych cegieł. Ma dwie wysokie dzwonnice, ogromną kopułę, 7 ołtarzy, 43 malowidła ścienne. W krypcie katedry został pochowany ksiądz Josip Juraj Strossmayer, biskup w latach 1849-1905. Katedra mieści się przy ulicy św. Piotra.

</doc>
<doc id="1694695" url="https://pl.wikipedia.org/wiki?curid=1694695" title="Browarczyska">
Browarczyska



</doc>
<doc id="1694696" url="https://pl.wikipedia.org/wiki?curid=1694696" title="Osławica (przystanek kolejowy)">
Osławica (przystanek kolejowy)

Osławica – przystanek kolejowy w Osławicy, w województwie podkarpackim, w Polsce, na linii Zagórz – Medzilaborce. Znajduje się tu 1 peron. Przystanek jest obsługiwany wyłącznie sezonowo przez pociągi osobowe Przewozów Regionalnych.
W roku 2017 przystanek obsługiwał 0–9 pasażerów na dobę.

</doc>
<doc id="1694697" url="https://pl.wikipedia.org/wiki?curid=1694697" title="Tarnica (ujednoznacznienie)">
Tarnica (ujednoznacznienie)



</doc>
<doc id="1694698" url="https://pl.wikipedia.org/wiki?curid=1694698" title="Port lotniczy Mandalaj-Chanmyathazi">
Port lotniczy Mandalaj-Chanmyathazi

Port lotniczy Mandalaj-Chanmyathazi (IATA: MDL, ICAO: VYCZ) – krajowy port lotniczy położony w Mandalaj, w Mjanmie. W dużej mierze został zastąpiony przez międzynarodowy Port lotniczy Mandalaj.

</doc>
<doc id="1694700" url="https://pl.wikipedia.org/wiki?curid=1694700" title="Mutebi II">
Mutebi II

Mutebi II właśc. Ronald Muwenda Mutebi II (ur. 13 kwietnia 1955 w królewskim pałacu Mengo) – od 31 lipca 1993 roku król – kabaka – królestwa Bugandy, syn Edwarda Mutesy II i królowej Sarah Nnalule.
Życiorys.
Mutebi II urodził się 13 kwietnia 1955 roku. Studiował w Magdalene College na University of Cambridge.
Kiedy w 1993 roku prezydent Ugandy Yoweri Museveni przywrócił królestwa ugandyjskie i tytuł kabaki, Ronald Mutebi wrócił do kraju i został koronowany na 36. kabakę Bugandy i przyjął imię Mutebi II. Z tytułem kabaki nie wiążą się żadne funkcje państwowe a jedynie funkcje ceremonialne i religijne. Kabaka jest głową wszystkich klanów – "Ssabataką" i przywódcą duchowym 7,5 miliona Gandów.
Szefowie 52 klanów bugandyjskich złożyli mu przysięgę poddaństwa. Mutebi II zaczął ubierać się w tradycyjne szaty ze skóry lamparta oraz uczyć się języka narodowego suahili. Uganda zwróciła mu rodzinny majątek, m.in. 80 tys. ha ziemi, który skonfiskowano w 1966 roku.
27 sierpnia 1999 roku Mutebi II poślubił w stolicy Kampali Sylvię Naggindę Luswatę, która stała się królową ("nabagereka"). Ceremonię ślubną w obrządku anglikańskim poprowadził arcybiskup Mpalanyi Nkoyoyo w Katedrze św. Pawła na górze Namirembe. Po ceremonii przyjęcie weselne odbyło się przy pałacu Lubiri i trwało trzy dni. Prezydent Yoweri Museveni podarował nowożeńcom 10 sztuk bydła.
Królowa Sylvia urodziła się we wrześniu 1964 roku w Wielkiej Brytanii. Ukończyła studia nauk humanistycznych na uniwersytecie miejskim w Nowego Jorku. Zdobyła tytuł doktora w nowojorskim Institut of Technology. Kontynuowała naukę w dziedzinie ekonomii, dziennikarstwa i systemów komunikowania. Pracowała w Banku Światowym w Waszyngtonie, jako konsultant badań przy głównym biurze Organizacji Narodów Zjednoczonych.
Mutebi II ma następujące dzieci:

</doc>
<doc id="1694704" url="https://pl.wikipedia.org/wiki?curid=1694704" title="From Justin to Kelly">
From Justin to Kelly



</doc>
<doc id="1694705" url="https://pl.wikipedia.org/wiki?curid=1694705" title="Myanma Airways">
Myanma Airways

Myanma Airways – birmańska narodowa linia lotnicza z siedzibą w Rangunie. Obsługuje regularne połączenia do wszystkich ważniejszych lotnisk w kraju. Głównym węzłem jest port lotniczy Rangun.
Flota.
Flota składa się z:

</doc>
<doc id="1694708" url="https://pl.wikipedia.org/wiki?curid=1694708" title="Nagroda Saturn w kategorii najlepszy horror">
Nagroda Saturn w kategorii najlepszy horror

Laureaci nagrody Saturn w kategorii najlepszy horror:
Lata 70.
Legenda: 
Lata 80.
1980: Skowyt
nominacje:
1981: Amerykański wilkołak w Londynie
nominacje:
1982: Duch
nominacje:
1983: Martwa strefa
nominacje:
1984: Gremliny rozrabiają
nominacje:
1985: Postrach nocy
nominacje:
1986: Mucha
nominacje:
1987: Straceni chłopcy
nominacje:
1988: Sok z żuka
nominacje:
Lata 90.
1989/90: Arachnofobia
nominacje:
1991: Milczenie owiec
nominacje:
1992: Drakula
nominacje:
1993: Armia ciemności
nominacje:
1994: Wywiad z wampirem
nominacje:
1995: Od zmierzchu do świtu
nominacje:
1996: Krzyk
nominacje:
1997: Adwokat diabła
nominacje:
1998: Uczeń szatana
nominacje:
1999: Szósty zmysł
nominacje:
2000–2009.
2000: Oszukać przeznaczenie
nominacje:
2001: Inni
nominacje:
2002: The Ring
nominacje:
2003: 28 dni później
nominacje:
2004: Wysyp żywych trupów
nominacje:
2005: Egzorcyzmy Emily Rose
nominacje:
2006: Zejście
nominacje:
2007: 
nominacje:
2008: 
nominacje:
2009: Wrota do piekieł
nominacje:
2010–2019.
Najlepszy horror/thriller.
2010: Pozwól mi wejść
nominacje:
2011: Dziewczyna z tatuażem
nominacje:
2012: Dom w głębi lasu
nominacje:
2013: Obecność
nominacje:
2014: 
nominacje:
2015: Crimson Peak. Wzgórze krwi
nominacje:
2016: Nie oddychaj
nominacje:
2017: Uciekaj!
nominacje:
2018: Ciche miejsce
nominacje:

</doc>
<doc id="1694709" url="https://pl.wikipedia.org/wiki?curid=1694709" title="Adrian Ropotan">
Adrian Ropotan

Adrian Ropotan (ur. 8 maja 1986 w Gałaczu) - piłkarz rumuński grający na pozycji defensywnego pomocnika w rumuńskim klubie Concordia Chiajna.
Kariera klubowa.
Karierę piłkarską Ropotan rozpoczął w Dinamie Bukareszt. W latach 2004–2005 występował w rezerwach tego klubu, a w 2006 stał się zawodnikiem pierwszego zespołu. 18 marca 2006 zadebiutował w pierwszej lidze rumuńskiej w wygranym 2:0 wyjazdowym spotkaniu z Pandurii Târgu-Jiu. W swoim pierwszym sezonie zajął z Dinamem 3. miejsce w lidze. W sezonie 2006/2007 wywalczył miejsce w podstawowym składzie Dinama, z którym został po raz pierwszy w karierze mistrzem kraju. W Dinamie grał do końca 2008 i łącznie w tym klubie rozegrał 71 ligowych meczów. W barwach Dinama występował też w europejskich pucharach - Pucharze UEFA i kwalifikacjach do Liga Mistrzów.
Na początku 2009 Ropotan został sprzedany za 3 miliony euro do rosyjskiego Dynama Moskwa. W pierwszej lidze rosyjskiej zadebiutował 14 marca w wygranych 1:0 derbach Moskwy z FK Moskwa. W 2012 został wypożyczony do Tomu Tomsk. W 2013 przeszedł do klubu Wołga Niżny Nowogród. W 2014 został zawodnikiem FK Qəbələ.
Kariera reprezentacyjna.
W reprezentacji Rumunii Ropotan zadebiutował 19 listopada 2008 w wygranym 2:1 meczu z Gruzją. W swojej karierze 16 razy wystąpił w reprezentacji Rumunii U-21.

</doc>
<doc id="1694713" url="https://pl.wikipedia.org/wiki?curid=1694713" title="Pasco (stacja metra)">
Pasco (stacja metra)

Pasco – stacja metra w Buenos Aires, na linii A. Znajduje się pomiędzy stacjami Congreso a Alberti. Stacja została otwarta 1 grudnia 1913.

</doc>
<doc id="1694714" url="https://pl.wikipedia.org/wiki?curid=1694714" title="LKS Stomil Bełchatów">
LKS Stomil Bełchatów

Ludowy Klub Sportowy Stomil Bełchatów - polski wielosekcyjny klub sportowy z siedzibą w Bełchatowie, założony w 1962 roku. W klubie działają sekcje kolarstwa, szachów oraz tenisa stołowego. W 2012 roku klub obchodził 50-lecie swojego istnienia. Z tej okazji wybrani działacze oraz zawodnicy zostali uhonorowani przez prezydenta Bronisława Komorowskiego Krzyżami Zasługi.
Kolarstwo.
LKS Stomil powstał w 1962 roku, jako sekcja kolarska przy Radzie Powiatowej LZS. W 1972 roku przekształcił się w Ludowy Klub Sportowy Bełchatów. Od 1987 roku sponsorem klubu zostały Bełchatowskie Zakłady Przemysłu Gumowego „Stomil” i od tamtej pory klub jest tytułowany jako LKS Stomil Bełchatów. 
Tenis stołowy.
Sekcję tenisa stołowego powołano w 1974 roku. 23 maja 2009 roku klub odniósł pierwszy w historii awans do 1 ligi rozgrywek centralnych mężczyzn, pokonując w meczach barażowych GMKS Strzelec Frysztak (6:4, 5:5). W sezonie 2012/2013 Stomil Pambud Bełchatów bierze udział w rozgrywkach 3 ligi tenisa stołowego mężczyzn. Swoje mecze LKS rozgrywa w budynku Szkoły Podstawowej nr 4 przy ulicy Lipowej 11 w Bełchatowie. Od sezonu 2016/2017 zespół występuje w rozgrywkach 2 ligi. 
Szachy.
Sekcja szachowa Stomilu powstała w 1975 roku, a w 1978 roku awansowała do ligi wojewódzkiej, trzykrotnie stając się najlepszą drużyną województwa piotrkowskiego. W 1983 roku z powodu kłopotów finansowych klubu, sekcja zawiesiła swoją działalność. Obecnie bełchatowscy szachiści należą do czołówki wojewódzkiego zrzeszenia LZS.

</doc>
<doc id="1694715" url="https://pl.wikipedia.org/wiki?curid=1694715" title="Alberti (stacja metra)">
Alberti (stacja metra)

Alberti – stacja metra w Buenos Aires, na linii A. Znajduje się pomiędzy stacjami Pasco a Plaza Miserere. Stacja została otwarta 1 grudnia 1913.

</doc>
<doc id="1694717" url="https://pl.wikipedia.org/wiki?curid=1694717" title="Karl-Heinz Körbel">
Karl-Heinz Körbel

Karl-Heinz Körbel (ur. 1 grudnia 1954 w Dossenheim – niemiecki piłkarz występujący na pozycji obrońcy. Po zakończeniu kariery był także trenerem.
Kariera klubowa.
Körbel jest wychowankiem amatorskiego FC Dossenheim. W 1972 roku podpisał kontrakt z pierwszoligowym Eintrachtem Frankfurt. W Bundeslidze zadebiutował 14 października 1972 w wygranym 2:1 meczu z Bayernem Monachium. W sezonie 1972/1973 pełnił rolę rezerwowego i rozegrał w sumie osiemnaście ligowych spotkań. Od początku sezonu 1973/1974 stał się podstawowym graczem Eintrachtu. 31 sierpnia 1974 w zremisowanym 1:1 spotkaniu z VfL Bochum Körbel strzelił pierwszego gola w trakcie gry w lidze niemieckiej. W 1974 roku zdobył z klubem Puchar Niemiec. Rok później jego klub ponownie sięgnął po to trofeum. W 1980 roku wygrał rozgrywki Pucharu Zdobywców Pucharów. W 1981 roku Körbel po raz trzeci wygrał z Eintrachtem rozgrywki Pucharu Niemiec, a w 1988 roku zwyciężył w nich z klubem po raz czwarty. W Eintrachcie grał do 1991 roku. W sumie spędził tam 19 lat. W tym czasie rozegrał 602 spotkania i zdobył 45 bramek. Obecnie Körbel pozostaje rekordzistą pod względem liczby występów w Bundeslidze.
Kariera reprezentacyjna.
Körbel jest byłym reprezentantem Niemiec. W drużynie narodowej zadebiutował 22 grudnia 1974 w wygranym 1:0 meczu eliminacji Mistrzostw Europy 1976 z Maltą. W reprezentacji grał w latach 1974–1975. Przez ten czas w kadrze zagrał sześć razy.
Kariera trenerska.
Po zakończeniu kariery Körbel został trenerem. Jego pierwszym klubem był Eintracht Frankfurt, który trenował w sezonie 1993/1994. Wówczas rozgrywki Bundesligi zakończył z klubem na piątym miejscu. Po zakończeniu sezonu przestał być szkoleniowcem Eintrachtu. W kwietniu 1995 powrócił do trenowania Eintrachtu. Pracował tam do marca 1996, kiedy to został zwolniony z powodu słabych wyników osiąganych przez zespół. Później był jeszcze trenerem VfB Lübeck (1996–1997) oraz FSV Zwickau (1997–1998). Potem powrócił do Eintrachtu, gdzie pracował jako skaut, a obecnie jest tam trenerem juniorów.

</doc>
<doc id="1694718" url="https://pl.wikipedia.org/wiki?curid=1694718" title="Dytko">
Dytko



</doc>
<doc id="1694719" url="https://pl.wikipedia.org/wiki?curid=1694719" title="Karl-Heinz Korbel">
Karl-Heinz Korbel



</doc>
<doc id="1694722" url="https://pl.wikipedia.org/wiki?curid=1694722" title="EuroBrun">
EuroBrun

EuroBrun – nieistniejący już włosko-szwajcarski zespół Formuły 1, z bazą w Senago we Włoszech.
Historia.
Powstanie.
Team powstał z połączenia doświadczenia konstruktorskiego i umiejętności Giampaollo Pavanelliego, właściciela teamu Euroracing i dyrektora fabrycznej drużyny Alfa Romeo w latach 1984-1985, i wsparcia finansowego oraz doświadczenia organizacyjnego Szwajcara Waltera Bruna, twórcy teamu Brun Motorsport jeżdżącego w serii World Sportscar Championship.
Sezon 1988.
Na sezon 1988, Mario Tolentino zaprojektował bolid ER188, napędzany standardową 3,5-litrową jednostką Cosworth DFZ. Jako kierowców zakontraktowano mistrza Formuły 3000 Stefano Modenę i wieloletniego zawodnika z teamu Bruna Oscara Larrauriego. Pomimo nieudanego startu sezonu i uciekających sponsorów zespół walczył dalej. Wewnętrzną kłótnię w zespole wywołała decyzja o nieudanej ostatecznie zamianie Oscara Larrauriego na Christiana Dannera, zaś Euroracing zaczął wykazywać coraz mniejsze zainteresowanie startami w F1. Obaj kierowcy nie będą w stanie zakwalifikować się do ważnych wyścigów (Modena nie zakwalifikuje się 4 razy i zostanie wycofany z dwóch wyścigów z powodu "technicznych niezgodności", a Larrauriemu nie uda się siedem razy), a jedenaste miejsce Modeny w GP Węgier będzie najlepszym wynikiem zespołu.
Sezon 1989.
W sezonie 1989 Euroracing powoli ogranicza swoją rolę w zespole do udostępnienia kilku inżynierów i mechaników. W tym sezonie team postanowił wystawić tylko jeden bolid z Gregorem Foitekiem za kierownicą. Była to konstrukcja z zeszłego sezonu, przystosowana tylko do montażu silnika Judd V8 i opon Pirelli. Foitek przejdzie przez prekwailfikacje tylko raz. Nawet wprowadzenie nowego bolidu ER189 zaprojektowanego przez George'a Rytona na GP Niemiec nie pomogło Foitekowi w osiągnięciu sukcesu. Kierowca odchodzi z zespołu po GP Belgii, a na jego miejsce wróci Argentyńczyk Oscar Larrauri, jednak i on nie odnosi żadnych sukcesów.
Sezon 1990.
Pomimo złego występu w poprzednim sezonie zespół próbuje ponownie i, jak się okazuje, ostatni raz w 1990. Pavanello ostatecznie odchodzi z zespołu, który do nowego sezonu startuje ze starą konstrukcją. Miejsce pierwszego kierowcy obejmie Roberto Moreno, a jego partnerem zostaje Claudio Langes. Nie udaje się mu ani razu przejść przez prekwalifikacje. Roberto zaś w pierwszym wyścigu kwalifikuje się na 16. pozycji, kończąc wyścig trzy miejsca wyżej. Jest to zarazem jedyny pełny wyścig tego zespołu w sezonie. Po wycofaniu się Moreno z wyścigu w San Marino z powodu problemów z przepustnicą, dyskwalifikacji tegoż z GP Meksyku i niezakwalifikowaniu się do 11 wyścigów obu kierowców zespół kończy swój udział w F1 po GP Hiszpanii, na dwa wyścigi przed końcem sezonu.
Wyniki.
W ciągu trzech lat startów zespół wystartował w 76 wyścigach, z których zakwalifikował się tylko do dwunastu, w żadnym nie zdobywając ani jednego punktu.

</doc>
<doc id="1694723" url="https://pl.wikipedia.org/wiki?curid=1694723" title="Cartagena (stacja kolejowa)">
Cartagena (stacja kolejowa)

Cartagena – stacja kolejowa w Kartagenie, we wspólnocie autonomicznej Murcja, w Hiszpanii. Jest stacją końcową dla wszystkich pociągów.
Leży na linii L-1 Media Distancia de Renfe i pociągów Talgo, Altaria.

</doc>
<doc id="1694724" url="https://pl.wikipedia.org/wiki?curid=1694724" title="Koralówka zbita">
Koralówka zbita



</doc>
<doc id="1694725" url="https://pl.wikipedia.org/wiki?curid=1694725" title="Tłumacze przysięgli">
Tłumacze przysięgli



</doc>
<doc id="1694727" url="https://pl.wikipedia.org/wiki?curid=1694727" title="Poźrzadło">
Poźrzadło

Miejscowość w Polsce:
W województwie zachodniopomorskim, w powiecie drawskim, w gminie Kalisz Pomorski znajdują się:

</doc>
<doc id="1694729" url="https://pl.wikipedia.org/wiki?curid=1694729" title="Elektric Music">
Elektric Music



</doc>
<doc id="1694732" url="https://pl.wikipedia.org/wiki?curid=1694732" title="AN/ASQ-228 ATFLIR">
AN/ASQ-228 ATFLIR

AN/ASQ-228 ATFLIR (Advanced Targeting Forward-Looking Infrared) – amerykański zasobnik nawigacyjno-celowniczy firmy Raytheon przystosowany do współdziałania z samolotami McDonnell Douglas F/A-18 Hornet, począwszy od wersji A+.
Zasobnik powstał w 2003 roku i od początku był przeznaczony tylko dla samolotów F-18, związane jest to ze sposobem chłodzenia zasobnika przez powietrze pobierane z upustu ze sprężarki silnika. System został wprowadzony w celu zastąpienia zasobników AN/AAS-38 Nite Hawk, spełnia funkcje nawigacyjne i celownicze, zaopatrzony jest w kamerę światła szczątkowego, laserowy dalmierz/wskaźnik celu, kamerę podczerwoną. Zasobnik o długości 183 cm i średnicy 33 cm, waży 191 kg, może być używany do wysokości 15 000 metrów, zasięg obserwacji to około 75 km. Umożliwia przesyłanie obrazu celów do innych ośrodków dowodzenia, klasyfikowanie i śledzenie celów, oceny skutków ataku (własnego jak i innych samolotów). W samolotach wyposażonych w radar APG-79 umożliwia jednoczesne atakowanie celów powietrznych (pilot) oraz naziemnych (operator uzbrojenia).

</doc>
<doc id="1694742" url="https://pl.wikipedia.org/wiki?curid=1694742" title="Jankowo Pomorskie">
Jankowo Pomorskie

Jankowo Pomorskie – stacja kolejowa w Drawsku Pomorskim, w Polsce, w województwie zachodniopomorskim, w powiecie drawskim.
W roku 2017 stacja obsługiwała 10–19 pasażerów na dobę.

</doc>
<doc id="1694743" url="https://pl.wikipedia.org/wiki?curid=1694743" title="Pomnik ofiar I wojny światowej w Joyeuse">
Pomnik ofiar I wojny światowej w Joyeuse

Pomnik ofiar I wojny światowej w Joyeuse – pomnik wzniesiony w okresie od października 1922 do marca 1925 przez Gastona Dintrata. Koszt wykonania rzeźby wyniósł 25 tys. franków. 
Pomnik przedstawia pogrążone w bólu chłopskie małżeństwo, które straciło na wojnie syna, z inskrypcją "Co nam pozostało". Obydwoje ubrani są w tradycyjne stroje mieszkańców Ardèche. Obydwie figury mają dwa metry wysokości, znajdują się na postumencie tej samej wysokości z napisem "Naszym zabitym". 
Na cokole pomnika wyryto 76 nazwisk mieszkańców Joyeuse zabitych w I wojnie światowej, do których po II wojnie światowej dołączono sześć nazwisk ofiar tego konfliktu pochodzących z miejscowości. 

</doc>
<doc id="1694744" url="https://pl.wikipedia.org/wiki?curid=1694744" title="Portugalia na Letniej Uniwersjadzie 2009">
Portugalia na Letniej Uniwersjadzie 2009

Portugalię na Letniej Uniwersjadzie w Belgradzie reprezentowało 46 zawodników. Portugalczycy zdobyli 5 medali (3 złote i 2 srebrne).
Sporty drużynowe w których Portugalia brała udział:

</doc>
<doc id="1694746" url="https://pl.wikipedia.org/wiki?curid=1694746" title="Litwa na Letniej Uniwersjadzie 2009">
Litwa na Letniej Uniwersjadzie 2009

Litwę na Letniej Uniwersjadzie w Belgradzie reprezentowało 52 zawodników. Litwini zdobyli trzy medale (1złoty,1 srebrny i 1 brązowy).
Sporty drużynowe w których Litwa brała udział:

</doc>
<doc id="1694749" url="https://pl.wikipedia.org/wiki?curid=1694749" title="Węgry na Letniej Uniwersjadzie 2009">
Węgry na Letniej Uniwersjadzie 2009

Węgry na Letniej Uniwersjadzie w Belgradzie reprezentowało 131 zawodników. Węgry zdobyły 8 medali (złoty, 2 srebrne i 5 brązowych).
Sporty drużynowe w których Węgry brały udział:

</doc>
<doc id="1694750" url="https://pl.wikipedia.org/wiki?curid=1694750" title="Symeon Kulhawiec">
Symeon Kulhawiec

Symeon Kulhawiec (ur. 2 lutego 1882 w Łomazach, zm. 21 lutego 1938 na poligonie Butowo k. Moskwy) – kapłan i święty męczennik prawosławny. 
Urodził się w rodzinie chłopskiej, jako trzylatek stracił ojca. Ukończył szkołę psalmistów i pracował w tym charakterze w jednej z parafii prawosławnych w Białej Podlaskiej. W 1915 uciekł do Rosji, w latach 1917-1922 był milicjantem w Moskwie. Ożenił się wówczas z chłopką Marią Gustarewą. 
Od 1922 ponownie pracował jako psalmista w cerkwi w Dulowie (obwód twerski), a następnie w Orudiewie. W 1930 otrzymał święcenia kapłańskie i objął placówkę duszpasterską w Jakoci (obwód moskiewski). 
18 stycznia 1938 został aresztowany i oskarżony o prowadzenie propagandy antyradzieckiej, po czym 11 lutego skazany na śmierć przez rozstrzelanie. Dziesięć dni później padł ofiarą masowej egzekucji na poligonie Butowo i pochowany w masowym grobie. 30 czerwca 1989 został formalnie zrehabilitowany. 
W sierpniu 2000 Rosyjski Kościół Prawosławny ogłosił go świętym męczennikiem. 

</doc>
<doc id="1694755" url="https://pl.wikipedia.org/wiki?curid=1694755" title="Klad astrowych">
Klad astrowych



</doc>
<doc id="1694756" url="https://pl.wikipedia.org/wiki?curid=1694756" title="Wielka Brytania na Letniej Uniwersjadzie 2009">
Wielka Brytania na Letniej Uniwersjadzie 2009

Wielką Brytanię na Letniej Uniwersjadzie w Belgradzie reprezentowało 130 zawodników. Brytyjczycy zdobyli 7 medali (3 złote,1 srebrny i 3 brązowe).
Sporty drużynowe w których Wielka Brytania brała udział:

</doc>
<doc id="1694758" url="https://pl.wikipedia.org/wiki?curid=1694758" title="Leyton House">
Leyton House

Leyton House – dawny konstruktor F1, ścigający się w sezonach 1990 i 1991.
W rzeczywistości był to March, który powrócił do F1 w 1987. Wówczas japońska agencja nieruchomości Leyton House stała się sponsorem tytularnym, by w 1989 roku wykupić cały team i zmienić jego nazwę. Kierowcy Ivan Capelli i Maurício Gugelmin, którzy wówczas ścigali się dla Marcha, pozostali w nowym-starym zespole.
Historia.
Sezon 1990.
Sezon 1990 od początku zapowiadał się katastrofalnie. Leyton House CG901 był bardzo zawodny i przez pierwsze 6 wyścigów sezonu sezon ani razu nie zapunktował, nie udało mu się również zakwalifikować do wielu wyścigów; zarówno Gugelmin jak i Capelli nie zakwalifikowali się do Grand Prix Brazylii i Meksyku (dodatkowo Gugelminowi nie udało się zakwalifikować w Monako i Kanadzie). Jednak po katastrofalnym Meksyku we Francji obu kierowcom udało się przełamać złą passę – nie tylko udało im się zakwalifikować, ale też przez jakiś czas zająć dwa pierwsze miejsca w wyścigu, póki silnik prowadzącego wówczas Gugelmina nie eksplodował. Capelli prowadził przez znaczną część wyścigu zanim nie został dogoniony przez Alaina Prosta, kończąc wyścig na drugim stopniu podium. Są to zarazem jedyne punkty Włocha i jedyne podium zespołu w tym sezonie. Swoje jedyne punkty (i ostatnie w swojej karierze) Gugelmin zarobił zaś w Belgii kończąc wyścig na szóstej pozycji, zostawiając Capellego miejsce dalej z przewagą jednego okrążenia.
Poza torem, dyrektor zespołu Ian Phillips zachorował na zapalenie opon mózgowo-rdzeniowych i musiał odejść z pracy po GP Brazylii. Menadżer zespołu Harry Mandel odszedł niedługo potem, zaś Adrian Newey został zwolniony. Kilku innych inżynierów, przejętych razem z March Engineering również odeszło tego roku.
Team zakończył swój pierwszy sezon na siódmym miejscu w klasyfikacji.
Sezon 1991.
W tym sezonie zespół postanowił wymienić jednostkę napędową V8 Judda na nowe V10 Ilmora, licząc że zmiany techniczne i kadrowe odbiją się na wyniki w wyścigach. Skutek był odwrotny do zamierzonego – Capelli nie ukończył pierwszych dziewięciu Grand Prix, a jedyny punktowany występ (a zarazem jedyny punkt zespołu w tym sezonie) to było 6. miejsce na Węgrzech. Najlepszym wynikiem Gugelmina było siódme miejsce, które zdobywał we Francji, Portugalii i Hiszpanii.
We wrześniu 1991 Akira Akagi, właściciel zespołu, został wplątany w finansową aferę z Fuji Bankiem i został aresztowany. Władzę nad zespołem przejął współpracownik Akagiego Ken Marrable, jednak zaczęły kończyć się pieniądze, a bolidy walczyły o samo dojechanie do mety.
Na dwa wyścigi przed końcem, Capelli został zastąpiony kierowcą testowym Leytona Karlem Wendlingerem, który przedtem był kierowcą teamu Sauber-Mercedes w LeMans. Capelli podpisał na 1992 rok kontrakt z Ferrari, zaś Gugelmin odszedł do Jordana.
Koniec.
Zespół został ostatecznie przejęty przez konsorcjum składające się z Kena Marrable'a, dyrektora technicznego Marcha Gustava Brunnera i innych. Ogłoszono, że zespół będzie kontynuował swoje starty jako March F1 aby jak najbardziej oddalić się od kontrowersyjnej osoby Akagiego i jego firmy. Wendlinger zgodził się zostać w zespole, a jego partnerem został Paul Belmondo. Po zakończeniu sezonu 1992 kontrakty zarówno Karla jak i Paula wygasły, obaj mieli przejechane zaledwie – odpowiednio – 2 i 5 wyścigów w barwach zespołu. Zostali zastąpieni przez Emanuela Naspettiego i Jana Lammersa.
Konsorcjum nie udało się sprzedać teamu na następny sezon i – pomimo zakontraktowanych nowych kierowców – zespół upadł na początku 1993 roku.

</doc>
<doc id="1694759" url="https://pl.wikipedia.org/wiki?curid=1694759" title="ASD Siracusa">
ASD Siracusa

Siracusa Calcio – włoski klub piłkarski, mający swoją siedzibę w mieście Syrakuzy, na Sycylii.
Historia.
Chronologia nazw:
Piłkarski klub Circolo Sportivo Tommaso Gargallo został założony w Syrakuzach 1 kwietnia 1924 roku w wyniku fuzji miejscowych klubów "Esperia", "Insuperabile" i "75° Fanteria". W sezonie 1924/25 debiutował na drugim szczeblu rozgrywek o mistrzostwo Włoch, gdzie zwyciężył najpierw w grupie A Sicilia Seconda Divisione Sud, a potem w finale grupy Sicilia był trzecim. Po zakończeniu sezonu 1925/26, w którym znów zwyciężył w grupie Siculo-Calabro Seconda Divisione Sud, przeprowadzono kolejną reorganizację systemu ligi. Po wprowadzeniu najwyższej klasy, zwanej "Divisione Nazionale", klub pozostał występować w Seconda Divisione, która była już trzecim szczeblem rozgrywek. W sezonie 1926/27 uplasował się na drugiej pozycji w grupie D. W następnym sezonie 1927/28 chociaż zajął 4.miejsce w grupie D, ale zakwalifikował się do drugoligowego "Campionato Meridionale". W sezonie 1928/29 najpierw zwyciężył w grupie D, a potem w półfinale był trzecim w grupie B. Końcowa lokata pozwoliła zakwalifikować się do trzecioligowej Prima Divisione Sud, która powstała po wprowadzeniu Serie A i Serie B. W sezonie 1929/30 zajął 6.miejsce w grupie D Prima Divisione Sud. W 1930 klub zmienił nazwę na Società Sportiva Syracusæ. W następnym sezonie uplasował się na 9.pozycji w grupie E, a sezonie 1931/32 był trzecim w grupie F. W 1932 klub przyjął nazwę Società Sportiva Siracusa. W kolejnych dwóch sezonach był na drugim miejscu w grupie, a potem kwalifikował się do rundy finałowej, jednak promocji nie zdobył. W sezonie 1934/35 po 16.kolejce wycofał się z rozgrywek w grupie H Prima Divisione i 27 marca 1935 został zdyskwalifikowany przez F.I.G.C.
Latem 1937 klub został reaktywowany jako Associazione Sportiva Siracusa. W sezonie 1937/38 zwyciężył w grupie B Sicilia Prima Divisione i awansował do Serie C, w której występował do 1943 do momentu rozpoczęcia działań wojennych na Sycylii.
Po zakończeniu II wojny światowej w 1945 klub był drugim w "Campionato Siciliano". W sezonie 1945/46 zajął 4.miejsce w grupie F Lega Nazionale Centro-Sud Serie C i awansował do Serie B. W 1953 po zajęciu przedostatniego 17.miejsca spadł do Serie C, w której grał do 1968 roku. Od 1968 do 1995 klub występował na trzecim lub czwartym szczeblu rozgrywek, często zmieniając je. W międzyczasie zmienił nazwę – w 1974 na Siracusa Calcio, a w 1986 na Associazione Sportiva Siracusa.
W lipcu 1995 klub z przyczyn finansowych został zdyskwalifikowany z lig zawodowych. Amatorski klub "Unione Sportiva Marcozzi Siracusa" występujący w regionalnej lidze "Promozione" przyjął nazwę i tradycję znanego klubu. Z nazwą Unione Sportiva Siracusa Marcozzi startował w sezonie 1995/96 w "Promozione Sicilia" i po zajęciu drugiego miejsca w grupie C awansował do "Eccellenza Sicilia". W 1998 zdobył promocję do "Campionato Nazionale Dilettanti", po czym skrócił nazwę do Unione Sportiva Siracusa. Po roku wrócił do "Eccellenza Sicilia". W 2002 ponownie awansował do Serie D, która była piątą klasą rozgrywek. W sezonie 2008/09 zwyciężył w grupie I i zdobył promocję do czwartoligowej Lega Pro Seconda Divisione.
16 lipca 2012 klub ogłosił, że nie przystępuje do następnego turnieju "Lega Pro Prima Divisione" i wraca do rozgrywek regionalnych. Stowarzyszenie kontynuuje pracę z młodzieżą i zmieniło nazwę na A.S.D. Città di Siracusa. W 2013 zwyciężył w "Terza Categoria Siracusa" i awansował do "Seconda Categoria Siracusa". 25 czerwca 2013 wraz z przeniesieniem tytułu sportowego "Eccellenza" klub "Associazione Calcio Palazzolo" założył A.S.D. Sport Club Siracusa, który na mocy wyrzeczenia połączył A.S.D. Città di Siracusa. W sezonie 2013/14 zajął najpierw trzecie miejsce w grupie B "Eccellenza Sicilia", ale przegrał w finale play-off. Latem 2014 klub przywrócił nazwę A.S.D. Città di Siracusa. W następnym sezonie po zajęciu pierwszego miejsca w grupie B "Eccellenza Sicilia" awansował do Serie D, a w sezonie 2015/16 po zajęciu pierwszego miejsca w grupie I awansował do Lega Pro. W 2016 klub zmienił nazwę na Siracusa Calcio.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-12-2016).
Stadion.
Klub rozgrywa swoje mecze domowe na stadionie Nicola De Simone w Syrakuzach, który może pomieścić 5946 widzów.
Kibice.
Kibice Siracusa Calcio przyjaźnią się z fanami z Akragas, US Catanzaro, ASD Castrovillari Calcio, US Cremonese, Gela Calcio, Marsala, USD Noto, US Vibonese Calcio i Paris Saint-Germain (Karsud Kop of Boulogne). W przeszłości była silne przyjacielskie relacje z ultras US Palermo, Perugia, Regginy, Salernitany i Juventusu (Drughi).

</doc>
<doc id="1694760" url="https://pl.wikipedia.org/wiki?curid=1694760" title="Finlandia na Letniej Uniwersjadzie 2009">
Finlandia na Letniej Uniwersjadzie 2009

Finlandię na Letniej Uniwersjadzie w Belgradzie reprezentowało 52 zawodników. Finowie nie zdobyli żadnego medalu. 
Sporty drużynowe w których Finlandia brała udział:

</doc>
<doc id="1694764" url="https://pl.wikipedia.org/wiki?curid=1694764" title="Jules Pean">
Jules Pean



</doc>
<doc id="1694765" url="https://pl.wikipedia.org/wiki?curid=1694765" title="Ministerium für Staatssicherheit">
Ministerium für Staatssicherheit



</doc>
<doc id="1694766" url="https://pl.wikipedia.org/wiki?curid=1694766" title="Żelisławie Pomorskie">
Żelisławie Pomorskie

Żelisławie Pomorskie (do 1981 Siemczyno) - przystanek kolejowy w Żelisławiu, w Polsce, w województwie zachodniopomorskim, w powiecie drawskim, w gminie Czaplinek.
W roku 2017 przystanek obsługiwał 0–9 pasażerów na dobę.

</doc>
<doc id="1694767" url="https://pl.wikipedia.org/wiki?curid=1694767" title="Łotwa na Letniej Uniwersjadzie 2009">
Łotwa na Letniej Uniwersjadzie 2009

Łotwę na letniej uniwersjadzie w Belgradzie reprezentowało 39 zawodników. Łotysze zdobyli jeden medal – złoty.
Sporty drużynowe w których Łotwa brała udział:

</doc>
<doc id="1694769" url="https://pl.wikipedia.org/wiki?curid=1694769" title="Czechy na Letniej Uniwersjadzie 2009">
Czechy na Letniej Uniwersjadzie 2009

Czechy na Letniej Uniwersjadzie w Belgradzie reprezentowało 99 zawodników. Czesi zdobyli 6 medali (złoty,srebrny i 4 brązowe). 
Sporty drużynowe w których Czechy brały udział:

</doc>
<doc id="1694771" url="https://pl.wikipedia.org/wiki?curid=1694771" title="Czarne Małe (przystanek kolejowy)">
Czarne Małe (przystanek kolejowy)

Czarne Małe – przystanek kolejowy w Czarnych Małych, w Polsce, w województwie zachodniopomorskim, w powiecie drawskim, w gminie Czaplinek.
W roku 2017 przystanek obsługiwał 0–9 pasażerów na dobę.

</doc>
<doc id="1694772" url="https://pl.wikipedia.org/wiki?curid=1694772" title="Bułgaria na Letniej Uniwersjadzie 2009">
Bułgaria na Letniej Uniwersjadzie 2009

Bułgarię na Letniej Uniwersjadzie w Belgradzie reprezentowało 66 zawodników. Bułgarzy zdobyli 2 medale (złoty i brązowy)
Sporty drużynowe w których Bugaria brała udział:

</doc>
<doc id="1694776" url="https://pl.wikipedia.org/wiki?curid=1694776" title="Bant (ujednoznacznienie)">
Bant (ujednoznacznienie)



</doc>
<doc id="1694782" url="https://pl.wikipedia.org/wiki?curid=1694782" title="Tokyo Dome">
Tokyo Dome

 – stadion położony w Bunkyō-ku, Tokio, na którym głównie rozgrywane są mecze baseballu. Odbywają się w nim różne koncerty muzyczne.
Historia.
Tokyo Dome został otwarty w 1988 roku. Stadion posiada 45 600 miejsc siedzących.

</doc>
<doc id="1694783" url="https://pl.wikipedia.org/wiki?curid=1694783" title="Miejskie Zakłady Komunikacyjne w Łodzi">
Miejskie Zakłady Komunikacyjne w Łodzi



</doc>
<doc id="1694785" url="https://pl.wikipedia.org/wiki?curid=1694785" title="Letnie Koncerty Organowe i Kameralne">
Letnie Koncerty Organowe i Kameralne

Letnie Koncerty Organowe i Kameralne we Władysławowie – zostały zainicjowane w roku 1973 przez prof. Eugeniusza Brańkę oraz ówczesnego proboszcza Parafii Wniebowzięcia NMP – księdza Witolda Stańczaka. 
Przez 37 edycji festiwal gościł kilkuset muzyków – wirtuozów gry organowej, instrumentalistów, wokalistów, zespoły, chóry – z Europy, USA, Chin. Koncerty organizowane są przez Urząd Miasta Władysławowo i parafię we Władysławowie, a pieczę nad stroną artystyczną sprawuje po śmierci Eugeniusza Brańki jego syn – Karol Lipiński-Brańka.

</doc>
<doc id="1694787" url="https://pl.wikipedia.org/wiki?curid=1694787" title="Miroszewo (Nowe Warpno)">
Miroszewo (Nowe Warpno)

Miroszewo (do 1945 niem. "Steinort") – dawna osada, obecnie dzielnica miasta Nowe Warpno położona w północno-wschodniej części miasta ok. 3 km od centrum, nad Zalewem Szczecińskim.
Historia.
Początki osady sięgają przeł. XVIII / XIX w. powstała tu cegielnia z czasem też folwark sprzedany w 1846 r. Wieś zamieszkana przed 1939 r. przez 7 osób. 
W czasie II wojny światowej wieś niezniszczona. W kwietniu 1945 r. do osady wkroczyły wojska radzieckie (2 Front Białoruski – 2 Armia Uderzeniowa), a administracja polska przejęła ją w poł. 1945 r. Z czasem przybyli też pierwsi polscy osadnicy. Od II połowy XX w. powstawały tu kempingi. 
W 1975 r. Zakład Usług Zjednoczenia Budownictwa Komunalnego rozpoczął w Miroszewie budowę otwartego pola namiotowego. Inwestycja została przerwana ze względu na likwidację ZUZBK. Teren został wydzierżawiony Chorągwi Zachodniopomorskiej Związku Harcerstwa Polskiego, w imieniu której, terenem administrował Hufiec ZHP Szczecin-Pogodno. W 2017 r. stanicę zlikwidowano. 
Przynależność polityczno-administracyjna Miroszewa: patrz Nowe Warpno.
Geografia i przyroda.
Osada Miroszewo objęta jest obszarem ochronnym Natura 2000. Występują tutaj liczne stanowiska lęgowe jaskółki brzegówki. Ponadto występuje tutaj geograficzne zjawisko abrazji. Ze względu na walory klimatyczne, w szczególności silne wiatry, Miroszewo wykorzystywane jest jako miejsce treningowe kitesurferów

</doc>
<doc id="1694790" url="https://pl.wikipedia.org/wiki?curid=1694790" title="Katedra Najświętszej Maryi Panny Matki Kościoła w Mostarze">
Katedra Najświętszej Maryi Panny Matki Kościoła w Mostarze

Katedra Najświętszej Maryi Panny Matki Kościoła w Mostarze (bośń. Katedrala Marije Majke Crkve) – główna świątynia diecezji mostarsko-duvnijskiej w Bośni i Hercegowinie.
Katedra została zbudowana w nowoczesnym stylu w latach 1975-1980. Wnętrze zdobią witraże autorstwa Ivo Dulcica oraz mozaika autorstwa Zdenko Grgica. W czasie wojny w Bośni świątynia uległa zniszczeniu. Obecnie odbudowana. Świątynia mieści się przy ulicy Nadbiskupa Čule.

</doc>
<doc id="1694794" url="https://pl.wikipedia.org/wiki?curid=1694794" title="...no pasaran">
...no pasaran

...no pasaran – czwarty album zespołu Blade Loki, wydany 27 marca 2006 r. przez S.P. Records.
Materiał został zrealizowany we Wrocławiu w studiu „Tower” przez Romana Felczyńskiego. Płytę promował utwór i teledysk „No pasaran”.

</doc>
<doc id="1694800" url="https://pl.wikipedia.org/wiki?curid=1694800" title="Teodozy Rostocki">
Teodozy Rostocki

Tadeusz Teodozy Rostocki herbu Juńczyk OSBM (ur. w 1727 roku w okolicach Słonimia – zm. 25 stycznia 1805 roku w Petersburgu) – biskup chełmski, metropolita kijowski greckokatolicki, bazylianin, archimandryta dermański w 1785 roku, w 1792 przystąpił do konfederacji targowickiej.
Życiorys.
Ukończył studia w Kolegium Greckim św. Atanazego w Rzymie, święcenia kapłańskie przyjął w 1754, otrzymując tytuł profesora filozofii. Pełnił funkcję protoihumena litewskiej prowincji bazylianów. W latach 1784-1790 unicki biskup chełmski, od 1788 metropolita kijowski i zwierzchnik obrządku greckokatolickiego. Jako pierwszy w historii biskup unicki zasiadł w polskim Senacie (1790). W 1790 był członkiem Komisji Porządkowej Cywilno-Wojskowej dla powiatu żytomierskiego województwa kijowskiego. 
Był członkiem konfederacji Sejmu Czteroletniego. Po trzecim rozbiorze Polski zatrzymany w Petersburgu na polecenie carycy Katarzyny II w celu kontrolowania kontaktów pomiędzy metropolitą a wiernymi przez władze carskie. Był zwolennikiem konstytucji 3 maja. 
Linki zewnętrzne.
 

</doc>
<doc id="1694802" url="https://pl.wikipedia.org/wiki?curid=1694802" title="Dolnośląska Szkoła Wyższa Edukacji Towarzystwa Wiedzy Powszechnej">
Dolnośląska Szkoła Wyższa Edukacji Towarzystwa Wiedzy Powszechnej



</doc>
<doc id="1694805" url="https://pl.wikipedia.org/wiki?curid=1694805" title="Lubartów (stacja kolejowa)">
Lubartów (stacja kolejowa)

Lubartów – stacja kolejowa na terenie Lubartowa znajdująca się przy ulicy Przemysłowej 3.
W roku 2017 stacja obsługiwała 100–149 pasażerów na dobę.
Na stacji zatrzymują się pociągi REGIO relacji Lublin Główny – Lubartów – Parczew. W budynku dworca działa Izba Tradycji Kolejowej.

</doc>
<doc id="1694806" url="https://pl.wikipedia.org/wiki?curid=1694806" title="Radzyń Podlaski (stacja kolejowa)">
Radzyń Podlaski (stacja kolejowa)

Stacja Radzyń Podlaski – stacja kolejowa na terenie Bedlna Radzyńskiego, otwarta w 1898 i ponownie dla ruchu pasażerskiego 11 czerwca 2017 roku po kilkunastoletnim okresie zamknięcia. Po remoncie linii podróż z Radzynia do Łukowa trwa kwadrans, a do Warszawy 1 h 45 min. Dworzec wyremontuje według zobowiązań gmina Radzyń Podlaski oraz zapewni komunikację autobusową.
W roku 2017 stacja obsługiwała 50–99 pasażerów na dobę.
Pociągi w relacjach.
Pociągi pospieszne Twoje Linie Kolejowe (TLK) obsługiwane przez PKP Intercity:

</doc>
<doc id="1694807" url="https://pl.wikipedia.org/wiki?curid=1694807" title="Udinese Udine">
Udinese Udine



</doc>
<doc id="1694808" url="https://pl.wikipedia.org/wiki?curid=1694808" title="Melody Gardot">
Melody Gardot

Melody Gardot (ur. 2 lutego 1985 w New Jersey) – amerykańska piosenkarka jazzowa, autorka piosenek, pianistka i gitarzystka z Filadelfii. Śpiewa po angielsku i po francusku. 
Wpływ na jej twórczość mieli tacy muzycy jak: Judy Garland, Janis Joplin, Miles Davis, Duke Ellington, George Gershwin, Stan Getz i Caetano Veloso.
Życiorys.
Wychowywała ją głównie babcia (powojenna emigrantka z Polski), ponieważ matka była fotografem i wiele podróżowała. Naukę muzyki pobierała od 9 roku życia. Od 16 roku życia grywała na fortepianie w weekendy w barach Filadelfii, wykonując utwory tradycyjnego jazzu, rockandrollowe i piosenki "Radiohead". Przed wypadkiem uczyła się w Community College w Filadelfii.
W listopadzie 2003 roku jadąc na rowerze została potrącona przez samochód i doznała neurologicznego urazu głowy, rdzenia kręgowego oraz złamania miednicy w dwóch miejscach. Po rocznej hospitalizacji i rehabilitacji zaczęła znowu chodzić, używając laski. W wyniku wypadku doszło u niej także do zmiany wrażliwości na dźwięk i światło. W związku z nadwrażliwością na światło nosi zazwyczaj ciemne okulary. W terapii pomogły jej m.in. muzyka oraz dieta makrobiotyczna. 
W szpitalu nauczyła się grać na gitarze i pisać piosenki. W tym samym czasie nagrała Epkę . Dzięki debiutowi została zauważona przez wytwórnię Universal Records, z którą podpisała kontrakt. W 2006 roku Melody nagrała Worrisome Heart, album odniósł dość spory sukces. Na kolejny bardziej dojrzały My One and Only Thrill przyszło czekać do 2009 roku, materiał zaprezentowany na płycie powstał podczas trasy koncertowej.
Artystka zagrała koncert w Polsce 26 września 2009 w radiowym studiu im. Agnieszki Osieckiej dla około 100 osób. Koncert ten był transmitowany w Programie Trzecim Polskiego Radia. 
Podczas wywiadu 26 września 2009 w Programie Trzecim Polskiego Radia wprawiła w zakłopotanie dziennikarza Piotra Barona przytaczając słowa swojej babki, z pochodzenia Polki, mówiąc "bo ci dam po dupie".
W 2012 roku Gardot zagrała dwa koncerty w Polsce. Dnia 29 lipca 2012 roku wystąpiła w Warszawie w ramach Warsaw Summer Jazz Days. Ponownie
30 lipca 2012 odbył się jej koncert na dużym dziedzińcu Zamku Książąt Pomorskich w Szczecinie. Kolejny koncert w Polsce zagrała 9 grudnia 2015 w hali Torwar.

</doc>
<doc id="1694813" url="https://pl.wikipedia.org/wiki?curid=1694813" title="Formacja głowy i ramion">
Formacja głowy i ramion

Formacja głowy i ramion jest bardzo często występującą na wykresach cenowych formacją analizy technicznej. W przypadku, kiedy na rynku trend wzrostowy powoli zaczyna tracić swój impet, formacja ta kształtuje się jak na rysunku.
W momencie osiągnięcia punktu A, przy znacznym wolumenie, następuje korekta, wyznaczająca poziom wsparcia B. Następny wierzchołek w punkcie C jest wyżej niż poprzedni, jednak został osiągnięty przy niższym wolumenie. Tworzy on głowę w tej formacji. Korekta w punkcie D dociera niemalże do poziomu poprzedniej, następnie kolejny ruch wzrostowy wyznacza wierzchołek drugiego ramienia, punkt E, niżej od głowy i przy jeszcze mniejszym wolumenie. Potwierdzenie tej formacji następuje przy przebiciu linii szyi uformowanej przez dołki B i D. Zasięg tej formacji mierzony jest za pomocą pionowej odległości pomiędzy szczytem głowy i linią szyi. Jeżeli w przykładowym punkcie F, w którym zasięg wybicia nie został jeszcze osiągnięty, nastąpi powrót, najbardziej prawdopodobne jest odbicie od linii szyi, co pokazuje punkt G, i kontynuacja ruchu we wcześniej zapoczątkowanym kierunku. Podobnie jak w przypadku formacji repo, również formacja głowy i ramion pozostaje w mocy do momentu osiągnięcia maksymalnego zasięgu formacji, lub ponownego przebicia linii oporu. Jeżeli owo przebicie nastąpi, ma miejsce niespełnienie i najprawdopodobniej silny ruch w górę. Wczesne ostrzeżenie o możliwości niespełnienia może wystąpić jeżeli po przebiciu linii szyi rynek znajdzie się w fazie chwilowej konsolidacji napotykającej istotny poziom wsparcia. Jednak niespełnienie staje się faktem dopiero w momencie przebicia linii szyi. Antycypowanie tego stanu rzeczy jest bardzo ryzykowne.

</doc>
<doc id="1694816" url="https://pl.wikipedia.org/wiki?curid=1694816" title="Nicolaes Maes">
Nicolaes Maes

Nicolaes Maes lub Maas (ur. w styczniu 1634 w Dordrechcie, zm. w listopadzie 1693 w Amsterdamie) – holenderski malarz okresu baroku, uczeń Rembrandta.
W końcu lat 40. XVII w. kształcił się w warsztacie Rembrandta w Amsterdamie. W 1653 powrócił do Dordrechtu. W 1674 przeniósł się do Amsterdamu.
Najchętniej malował kobiety w domowych wnętrzach, młode służebne podglądające miłosne uściski lub podsłuchujące rozmowy domowników. Od ok. 1660 tworzył już tylko portrety.

</doc>
<doc id="1694817" url="https://pl.wikipedia.org/wiki?curid=1694817" title="Państwowa Wyższa Szkoła Zawodowa w Wałczu">
Państwowa Wyższa Szkoła Zawodowa w Wałczu

Akademia Nauk Stosowanych w Wałczu – publiczna uczelnia zawodowa powołana w Wałczu na podstawie ustawy o wyższych szkołach zawodowych w 2004 roku.
Władze.
Rektor – dr Dariusz Skalski, prof. PWSZ
Prorektor ds. Kształcenia i Spraw Studenckich – dr Kamila Trojanowska, prof. PWSZ
Kanclerz – mgr inż. Paweł Kominek
Kwestor – mgr Anna Pietrzak
Struktura uczelni i kierunki kształcenia.
PWSZ w Wałczu kształci na studiach pierwszego stopnia (studia licencjackie i inżynierskie) oraz drugiego stopnia (studia magisterskie) o profilu praktycznym:
Studia I stopnia licencjackie:
Studia I stopnia inżynierskie:
Studia II stopnia magisterskie:

</doc>
<doc id="1694819" url="https://pl.wikipedia.org/wiki?curid=1694819" title="Ismael Rivero">
Ismael Rivero

Ismael Rivero - piłkarz urugwajski, napastnik.
Jako piłkarz klubu Rampla Juniors wziął udział w turnieju Copa América 1941, gdzie Urugwaj został wicemistrzem Ameryki Południowej. Rivero zagrał we wszystkich czterech meczach - z Ekwadorem (zdobył 3 bramki), Chile, Argentyną i Peru. Jako zdobywca 3 bramek został wicekrólem strzelców turnieju.
Wkrótce po mistrzostwach kontynentalnych Rivero przeniósł się do Argentyny, gdzie w 1941 roku razem z klubem River Plate zdobył tytuł mistrza Argentyny. W 1942 roku był piłkarzem klubu Tigre Buenos Aires. Łącznie w lidze argentyńskiej Rivero rozegrał 22 mecze i zdobył 13 bramek.
Rivero od 18 lipca 1940 roku do 26 lutego 1941 roku rozegrał w reprezentacji Urugwaju 6 meczów i zdobył 5 bramek.

</doc>
<doc id="1694820" url="https://pl.wikipedia.org/wiki?curid=1694820" title="Gurki">
Gurki

Gurki (niem. "Gurken") - dawna wieś w powiecie piskim, województwie warmińsko-mazurskim (obecnie obszar wsi znajduje się w gminie Biała Piska). 
Wieś powstała w ramach kolonizacji Wielkiej Puszczy. Wcześniej był to obszar Galindii. Wieś ziemiańska, dobra służebne w posiadaniu drobnego rycerstwa (tak zwani wolni, ziemianie w języku staropolskim), z obowiązkiem służby rycerskiej (zbrojnej). W XV i XVI w. wieś wymieniana w dokumentach pod nazwą "Nagurken, Gurken".
Osada powstała prawdopodobnie przed wojną trzynastoletnią (1454-1466), w pobliżu granicy z Mazowszem, między wsiami: Rolki, Łodygowo, Świdry, Danowo, Cibory. Wieś wzmiankowana już w 1471 r., lokowana w 1480 r. przez komtura "Zygfryda Flacha von Schwarzburga", na 12 łanach na prawie magdeburskim, z obowiązkiem jednej służby konnej. Przywilej otrzymali: "Mikołaj Nagurka, Mikołaj Gzełzułka, Janusz Matern", krawiec "Jędrzej" oraz "Stanisław" i "Tomek".
Współczesność.
Obecnie jest to oddalone od wsi na wschód o około 1 km zabudowanie (folwark), należące do wsi Danowo nr domu 15. Na zdjęciu satelitarnym Google widać, że gospodarstwo składa się z jednego budynku mieszkalnego i trzech dużych budynków gospodarczych. Gospodarstwo jest zadbane i intensywnie użytkowane.

</doc>
<doc id="1694821" url="https://pl.wikipedia.org/wiki?curid=1694821" title="Formacja podwójnego powrotu">
Formacja podwójnego powrotu

Formacja podwójnego powrotu, nazywana również repo lub formacją M lub W – jedna z najczęściej występujących na wykresach cenowych formacja analizy technicznej.
Formacja repo ma miejsce wówczas, jeżeli po silnym wzroście, niekoniecznie zgodnym z trendem wyższego rzędu, osiągającym pewien szczyt i trwającym przynajmniej około 8 świeczek następuje spadek, a potem powrót do poprzedniego maksimum, co ilustrują punkty A, B, C na rysunku. 
Wolumen na ogół jest większy przy pierwszym wierzchołku. Formacja podwójnego powrotu zostaje potwierdzona przez istotne przełamanie poziomu wsparcia utworzonego przez punkt B, wraz ze wzrostem wolumenu (w przypadku ruchu wzrostowego). Jeżeli to nie nastąpi trend może przebywać w fazie poziomej konsolidacji. Zasięg wybicia z poziomu wsparcia mierzony jest poprzez pionową odległość pomiędzy oporem A, B, oraz wsparciem B, co na rysunku prezentują strzałki. Po przebiciu poziomu wsparcia staje się on poziomem oporu. Jeżeli przed osiągnięciem wcześniej zmierzonego zasięgu wybicia nastąpi powrót w stronę oporu, jak w punkcie D, należy się spodziewać odbicia wykresu od tego poziomu i kontynuację ruchu we wcześniej zapoczątkowanym kierunku. Ważne jest aby poziom oporu nie został znacząco przekroczony. 
Istotnym kryterium warunkującym siłę wybicia po formacji repo jest czas jej tworzenia. Im większy odstęp czasowy i im większe odległości pomiędzy ekstremami formacji, tym większego ruchu należy się spodziewać.

</doc>
<doc id="1694823" url="https://pl.wikipedia.org/wiki?curid=1694823" title="Marcus Lantz">
Marcus Lantz

Marcus Lantz (ur. 23 października 1975 w Bromölla) – szwedzki piłkarz występujący na pozycji pomocnika. Obecnie jest zawodnikiem klubu Helsingborgs IF.
Kariera klubowa.
Lantz zawodową karierę rozpoczynał w klubie IFÖ Bromölla IF. W 1994 roku trafił do Helsingborgs IF z Allsvenskan. W 1995 oraz w 1998 roku wywalczył z klubem wicemistrzostwo Szwecji. W 1998 roku zdobył z nim także Puchar Szwecji. W barwach Helsingborga Lantz grał do lipca 1999 r. W sumie rozegrał tam 92 spotkania i zdobył 8 bramek.
W lipcu 1999 podpisał kontrakt z włoskim Torino FC. Jego barwy reprezentował przez 5 miesięcy. W tym czasie zagrał 3 tam razy w Serie A. W listopadzie 1999 odszedł do niemieckiej Hansy Rostock. W Bundeslidze zadebiutował 3 grudnia 1999 w zremisowanym 2:2 meczu z MSV Duisburg. W nowym klubie szybko stał się podstawowym zawodnikiem. 4 marca 2000 w przegranym 3:4 spotkaniu z TSV 1860 Monachium Lantz strzelił pierwszego gola w trakcie gry w Bundeslidze. W 2005 roku zajął z klubem 17. miejsce w lidze i spadł z nim do 2. Bundesligi. Wówczas odszedł z Hansy.
Latem 2005 został graczem duńskiego Brøndby IF. W Superligaen pierwszy pojedynek zanotował 20 lipca 2005 przeciwko FC Midtjylland (3:0). W 2006 roku wywalczył z klubem wicemistrzostwo Danii. W Brøndby Lantz grał przez 2 lata. W tym czasie wystąpił tam w 57 ligowych meczach i zdobył w nich 2 gole.
W 2007 roku powrócił do Helsingborgs IF, którego barwy reprezentował już w latach 1994–1999. Również w 2007 roku zagrał z klubem w Superpucharze Szwecji, w którym Helsingborgs został pokonany 1:0 przez IF Elfsborg.
Kariera reprezentacyjna.
W reprezentacji Szwecji Lantz zadebiutował 24 stycznia 1998 roku w przegranym 0:1 towarzyskim meczu ze Stanami Zjednoczonymi.

</doc>
<doc id="1694825" url="https://pl.wikipedia.org/wiki?curid=1694825" title="Kosaki (powiat piski)">
Kosaki (powiat piski)

Kosaki (niem. "Kossaken", 1938–1945 "Wächtershausen") - uroczysko, dawna miejscowość w województwie warmińsko-mazurskim, w powiecie piskim, w gminie Biała Piska.
Miejscowość powstała w ramach kolonizacji Wielkiej Puszczy. Wcześniej był to obszar Galindii. Wieś ziemiańska, dobra służebne w posiadaniu drobnego rycerstwa (tak zwani wolni, ziemianie w języku staropolskim), z obowiązkiem służby rycerskiej (zbrojnej). W XV w. wieś wymieniana w dokumentach pod nazwą "Kusaken, Kossacken".
Dobra ziemskie nadane dostały w 1476 r. przez komtura "Zygfryda Flacha von Schwartzburga" na 7 łanach na prawie magdeburskim, z obowiązkiem połowy służby zbrojnej. Przywilej otrzymali bracia "Niemierza" i "Mściszko Kossakowie" (do tej pory gospodarzyli na tych gruntach bez prawa własności). Dobra te położone były między Sołdanami, Jakubami, Lisakami, Jaroszami, Grodziskiem a granicą z Mazowszem.
Obecnie.
Miejscowość nie istnieje, na tym terenie jest pole uprawne. Na zdjęciu satelitarnym widać ślady po gospodarstwach.

</doc>
<doc id="1694829" url="https://pl.wikipedia.org/wiki?curid=1694829" title="Teoria reżimów">
Teoria reżimów



</doc>
<doc id="1694830" url="https://pl.wikipedia.org/wiki?curid=1694830" title="Gerbrand van den Eeckhout">
Gerbrand van den Eeckhout

Gerbrand van den Eeckhout (ur. 19 sierpnia 1621 w Amsterdamie, zm. przed 29 września 1674 (data pogrzebu) tamże) – holenderski malarz okresu baroku, uczeń Rembrandta.
Był synem złotnika. W latach ok. 1635-1641 był uczniem Rembrandta. Prowadził warsztat w Amsterdamie. Nie założył rodziny. Utrzymywał kontakty z uczonymi i poetami amsterdamskimi; sam pisał wiersze. Powoływany był na eksperta i taksatora obrazów. Był artystą bardzo płodnym i wszechstronnym – malarzem, rysownikiem, akwaforcistą, projektantem wyrobów złotniczych oraz ilustratorem książek.
Malował obrazy biblijne, mitologiczne, portrety (także grupowe) oraz liczne sceny rodzajowe (koncerty, rozrywki żołnierzy i oficerów).

</doc>
<doc id="1694833" url="https://pl.wikipedia.org/wiki?curid=1694833" title="Formacja flagi i chorągiewki">
Formacja flagi i chorągiewki

Formacje flagi i chorągiewki – dwie formacje analizy technicznej oznaczające kontynuacje trendu na wykresie cenowym. Poprzedzone są one zawsze silnym ruchem w kierunku obowiązującego trendu, po czym następuje chwilowe jego zatrzymanie. W trakcje tworzenia się formacji flagi lub chorągiewki wolumen gwałtownie spada, a potem w momencie wybicia oznaczającego kontynuację trendu rośnie.
Flaga składa się z równoległoboku lekko pochylonego w przeciwnym do trendu kierunku, co widać na rysunku a. Chorągiewka natomiast (rysunek b) przypomina trójkąt symetryczny położony poziomo. Są to formacje krótkoterminowe, co oznacza, że kształtują się w okresie od jednego do trzech tygodni. Poprzedzone są silnym krótkotrwałym ruchem w kierunku trendu. Ruch ten nazywany jest masztem. Obejmuje on obszar od przebicia istotnego poziomu oporu (w przypadku trendu wzrostowego) do samej flagi lub chorągiewki. Formacje te zwykle formują się w połowie całego ruchu cenowego, co oznacza, że zasięg wybicia można zmierzyć za pomocą długości masztu przyłożonej w miejsce wybicia.
Podobnie jak w przypadku wszystkich innych formacji zarówno formowanie się ich jak i wybicia potwierdzane są za pomocą wolumenu. Na rysunku przedstawiony jest on w formie histogramu na dole rysunku. Linie 1, 2, 3 na histogramie pokazują silne wzrosty i spadki wolumenu w trakcie tworzenia się obu formacji.

</doc>
<doc id="1694834" url="https://pl.wikipedia.org/wiki?curid=1694834" title="Pamplona (Kolumbia)">
Pamplona (Kolumbia)

Pamplona − miasto w Kolumbii, w departamencie Norte de Santander. W 2009 liczyło 50 573 mieszkańców.
W mieście rozwinął się przemysł spożywczy oraz włókienniczy.

</doc>
<doc id="1694840" url="https://pl.wikipedia.org/wiki?curid=1694840" title="BDZ">
BDZ

Bułgarskie Koleje Państwowe (BDŻ, bułg. Български държавни железници, БДЖ) – państwowy przewoźnik kolejowy w Bułgarii. Przedsiębiorstwo zarządza 4294 km linii kolejowych.

</doc>
<doc id="1694844" url="https://pl.wikipedia.org/wiki?curid=1694844" title="Akademia Zamojska (uczelnia publiczna)">
Akademia Zamojska (uczelnia publiczna)

Akademia Zamojska (dawniej Uczelnia Państwowa im. Szymona Szymonowica w Zamościu) – uczelnia publiczna, powstała 1 września 2021 roku. Nawiązuje swoimi tradycjami do istniejącej w latach 1594–1784 Akademii Zamojskiej.
Historia.
Uczelnia została utworzona na podstawie Rozporządzenia Rady Ministrów z dnia 7 czerwca 2005 roku jako Państwowa Wyższa Szkoła Zawodowa w Zamościu. Od początku nawiązywała swoimi tradycjami do istniejącej w latach 1594–1784 Akademii Zamojskiej. W latach 2005–2013 rektorat PWSZ znajdował się w siedzibie dawnej Akademii. Od 1 października 2009 nosi imię Szymona Szymonowica. W roku 2019 na mocy Rozporządzenia Ministra Nauki i Szkolnictwa Wyższego z 12 sierpnia 2019 roku w sprawie zmiany nazw niektórych publicznych uczelni zawodowych, Państwowa Wyższa Szkoła Zawodowa im. Szymona Szymonowica w Zamościu z dniem 1 września 2019 roku zmieniła nazwę na Uczelnia Państwowa im. Szymona Szymonowica w Zamościu. Uczelnia używała skrótu UPZ. 
Na mocy ustawy z dnia 8 lipca 2021 o utworzeniu Akademii Zamojskiej dnia 1 września 2021 zniesiono istnienie UPZ a na jej bazie utworzono współczesną Akademię Zamojską. Ustawa spotkała się z krytyką dotychczasowego rektora Andrzeja Samborskiego oraz Senatu oraz jako naruszająca autonomię uczelni. Minister edukacji i nauki Przemysław Czarnek na rektora nowej Akademii wyznaczył Pawła Skrzydlewskiego.
Kierunki kształcenia.
Aktualnie Akademia Zamojska oferuje możliwość kształcenia na dziewięciu kierunkach studiów pierwszego stopnia (studia licencjackie i inżynierskie) oraz studiach drugiego stopnia prowadzonych w ramach trzech instytutów.
Centrum Badań i Transferu Technologii.
Centrum Badań i Transferu Technologii (CeBiTT) jest ogólnouczelnianą jednostką organizacyjną, której działalność ukierunkowana została na prowadzenie w sposób ciągły badań naukowych, usług badawczych i prac badawczo–rozwojowych, szczególnie w zakresie nauk technicznych i inżynieryjnych, matematycznych, przyrodniczych. Powstanie CeBiTT jest efektem realizacji projektów inwestycyjnych realizowanych w latach 2009–2015 i współfinansowanych ze środków Europejskiego Funduszu Rozwoju Regionalnego Unii Europejskiej w ramach Programu Operacyjnego Rozwój Polski Wschodniej 2007-2013 Działania I.3 Wspieranie innowacji oraz budżetu państwa. Łączna wartość projektów wyniosła ponad 27 mln zł.
W skład CeBiTT wchodzą:
Biblioteka.
Biblioteka Akademii Zamojskiej powstała w 2005 roku. Wyposażona została w zbiory dostosowane do profilu kształcenia w uczelni. Korzystać z niej mogą studenci, pracownicy oraz osoby nie związane z uczelnią. W bibliotece skorzystać można z czytelni oraz komputerów z bezpłatnym dostępem do Internetu.
Wydawnictwo.
Wydawnictwo „OFFICINA SIMONIDIS” realizuje swoją misję od roku akademickiego 2006–2007. Od początku funkcjonowania nawiązuje do tradycji Akademii Zamojskiej, stale i z sukcesami rozwija działalność publikacyjną. Posiada ono Radę Programową i Kolegium Redakcyjne. W ich skład wchodzą przedstawiciele uznanych ośrodków naukowych z kraju i zagranicy zaś wszystkie kwalifikowane do druku publikacje podlegają systemowi recenzji. Zasady redakcyjne są w całej pełni podporządkowane idei przestrzegania dobrych obyczajów wydawniczych.
Działalność Wydawnictwa „OFFICINA SIMONIDIS” realizowana jest w ramach następujących serii wydawniczych:
Akademik.
Akademia Zamojska posiada własny akademik. Znajdują się w nim pokoje z łazienką spełniające nowoczesne standardy. Ponadto studenci mają do dyspozycji kuchnię, pralnię i ogólnodostępny Internet bezprzewodowy.

</doc>
<doc id="1694845" url="https://pl.wikipedia.org/wiki?curid=1694845" title="Gran Turismo 5 Prologue">
Gran Turismo 5 Prologue

Gran Turismo 5 Prologue (GT5 Prologue) – gra wyścigowa stworzona przez Polyphony Digital na konsolę PlayStation 3. Po raz pierwszy wydana w 2007 roku w Japonii. Jest to wstęp do piątej części z serii "Gran Turismo".
Rozgrywka.
W grze dostępnych jest sześć tras, każdy tor posiada dwie różniące się od siebie konfiguracje. Trzy z nich to prawdziwe tory wyścigowe – japońskie Suzuka International Racing Course (a także jej skrócona wersja), Fuji Speedway (warianty "GT" oraz "F") oraz amerykańska Daytona International Speedway (owal oraz wewnętrzny tor). Pozostałe trzy trasy to tory fikcyjne: London City Track, czyli tor poprowadzony po ulicach Londynu, oraz dwie wykreowane przez twórców gry – Eiger Nordwand (bazująca na prawdziwych trasach turystycznych w pobliżu austriackiego miasteczka Eiger) i High Speed Ring. Wszystkie fikcyjne tory dostępne są także w odwróconej konfiguracji.

</doc>
<doc id="1694851" url="https://pl.wikipedia.org/wiki?curid=1694851" title="Potok Pogoria">
Potok Pogoria



</doc>
<doc id="1694854" url="https://pl.wikipedia.org/wiki?curid=1694854" title="Columbia (Missouri)">
Columbia (Missouri)

Columbia – miasto w Stanach Zjednoczonych, w stanie Missouri, siedziba hrabstwa Boone. W 2019 roku liczy 123,2 tys. mieszkańców i jest czwartym co do wielkości miastem w stanie. Siedziba Uniwersytetu Missouri.
Columbia jest postrzegana jako liberalne i postępowe miasto uniwersyteckie w konserwatywnym stanie. We wszystkich wyborach gubernatorskich od połowy lat 90. hrabstwo Boone popierało Demokratów.
Klimat.
Miasto leży w strefie klimatu subtropikalnego, umiarkowanego, łagodnego bez pory suchej i z gorącym latem, należącego według klasyfikacji Köppena do strefy "Cfa". Średnia temperatura roczna wynosi 12,6°C, a opady 1082 mm (w tym 45,7 cm śniegu). Średnia temperatura najcieplejszego miesiąca - lipca wynosi 25,2°C, natomiast najzimniejszego stycznia -1,3°C. Najwyższa zanotowana temperatura wyniosła 43,9°C, natomiast najniższa -28,9°C. Miesiącem o najwyższych opadach jest maj o średnich opadach wynoszących 127 mm, natomiast najniższe opady są w styczniu i wynoszą średnio 48,3.
Demografia.
Ludność.
Według danych z 2019 roku 77,9% mieszkańców identyfikowało się jako biali (74,3% nie licząc Latynosów), 10,6% jako czarni lub Afroamerykanie, 6,4% miało pochodzenie azjatyckie, 4,1% było rasy mieszanej, 0,33% to rdzenni Amerykanie i 0,06% to byli Hawajczycy i mieszkańcy innych wysp Pacyfiku. Latynosi stanowili 4,5% ludności miasta.
Do największych grup należą osoby pochodzenia niemieckiego (26%), irlandzkiego (12,3%), angielskiego (9,8%), afroamerykańskiego, „amerykańskiego” (6,3%), szkockiego lub szkocko–irlandzkiego (4,7%), włoskiego (4%) i chińskiego (3,1%).
Religia.
W 2010 roku największymi grupami religijnymi w aglomeracji Columbii były:

</doc>
<doc id="1694858" url="https://pl.wikipedia.org/wiki?curid=1694858" title="Ulica Królowej Jadwigi w Krakowie">
Ulica Królowej Jadwigi w Krakowie

Ulica Królowej Jadwigi – ulica w Krakowie biegnąca w kierunku północno-zachodnim wzdłuż Pasma Sowińca porośniętego Laskiem Wolskim i wzdłuż rzeki Rudawy. Łączy Salwator z Chełmem, będąc główną osią komunikacyjną Woli Justowskiej.
Prowadzi od ul. T. Kościuszki stokiem Góry św. Bronisławy do ul. Pylnej, gdzie przechodzi w ul. Junacką. Na odcinku od ul. F. Focha do ul. T. Kościuszki jest jednokierunkowa, zaś od Focha do Pylnej – dwukierunkowa.
Powstała w XVIII wieku. Do XIX wieku pozostała bezimienna. Obecna nazwa obowiązuje od 1912 r. – jej patronką jest święta królowa Jadwiga Andegaweńska. W latach 1933-1948 zachodni odcinek ulicy nosił nazwę Wolska.
Zabudowa.
Przy ulicy dominuje zabudowa mieszkaniowa jednorodzinna z XX wieku m.in. dom numer 50 z lat 1989-1992, dom numer 195 z lat 1939-1944, dom numer 259 z lat 1994-1996. Nieliczna zabudowa wielorodzinna to m.in. budynek na rogu z ul. Przegon.
W budynku numer 41 znajduje się oddział Muzeum Historycznego Miasta Krakowa "Dom Zwierzyniecki".
Pod numerem 124 znajduje się ostróg bramny „Wola Justowska” – wartowania nieistniejącej już bramy, będącej częścią Twierdzy Kraków.
Pod numerem 220 znajduje się budynek dawnej strzelnicy.

</doc>
<doc id="1694859" url="https://pl.wikipedia.org/wiki?curid=1694859" title="Magnus Kustermann">
Magnus Kustermann

Magnus Kustermann (ur. 1895, zm. ?) – zbrodniarz nazistowski, członek załogi niemieckiego obozu koncentracyjnego w Dachau i w SS-Oberscharführer.
Członek Waffen-SS, który jesienią 1943 rozpoczął służbę w obozie głównym Dachau. Początkowo sprawował stanowisko "Rapportführera", następnie dowodził także plutonem wartowniczym i kierował komandem więźniarskim pracującym w jednej z fabryk. W grudniu 1944 i styczniu 1945pełnił z kolei funkcję zastępcy "Schutzhaftlagerführera". Wreszcie od lutego do kwietnia 1945 kierował komandem więźniarskim.
W procesie członków załogi Dachau (US vs. Georg Beer i inni), który miał miejsce w dniach 21–26 lutego 1947 przed amerykańskim Trybunałem Wojskowym w Dachau Magnus Kustermann skazany został na dożywotnie pozbawienia wolności. Jak ustalił trybunał, oskarżony składał karne raporty na więźniów, co skutkowało skazywaniem ich na okrutne kary (między innymi chłosty, które czasem oskarżony osobiście wykonywał) oraz nieustannie znęcał się nad więźniami, bijąc ich kijem czy gumowym wężem. Wiele z jego ofiar stało się inwalidami, przez co odtransportywowano ich następnie do innych obozów celem zagazowania. Obrona nie była w stanie przedstawić w procesie żadnych dowodów świadczących na korzyść Kustermanna.

</doc>
<doc id="1694860" url="https://pl.wikipedia.org/wiki?curid=1694860" title="French Open 2009 (gra podwójna kobiet)">
French Open 2009 (gra podwójna kobiet)



</doc>
<doc id="1694861" url="https://pl.wikipedia.org/wiki?curid=1694861" title="Państwowa Uczelnia Zawodowa im. prof. Stanisława Tarnowskiego w Tarnobrzegu">
Państwowa Uczelnia Zawodowa im. prof. Stanisława Tarnowskiego w Tarnobrzegu

Państwowa Uczelnia Zawodowa im. prof. Stanisława Tarnowskiego w Tarnobrzegu (zgodnie z rozporządzeniem Ministra Nauki i Szkolnictwa Wyższego z dnia 12 sierpnia 2019 r. Dz.U. 2019 poz. 1560, Uczelnia zmieniła nazwę z Państwowa Wyższa Szkoła Zawodowa im. prof. Stanisława Tarnowskiego w Tarnobrzegu na Państwowa Uczelnia Zawodowa im. prof. Stanisława Tarnowskiego w Tarnobrzegu) – publiczna uczelnia zawodowa, utworzona w Tarnobrzegu na podstawie rozporządzenia Rady Ministrów z dnia 1 czerwca 2001 roku.
Wydziały i kierunki kształcenia.
Aktualnie PUZ oferuje możliwość kształcenia na sześciu kierunkach studiów pierwszego stopnia (studia licencjackie), trzech kierunkach studiów drugiego stopnia (studia magisterskie) oraz jeden kierunek jednolitych studiów magisterskich.

</doc>
<doc id="1694863" url="https://pl.wikipedia.org/wiki?curid=1694863" title="Anita Nair">
Anita Nair

Anita Nair (ur. 26 stycznia 1966) – indyjska pisarka, urodzona Mundakottakurissi, koło Shornur w stanie Kerala. Przez wiele lat dziennikarka i copywritherka. Zadebiutowała w 1996 roku zbiorem opowiadań "Satyr of the Subway" (po polsku pt "Opowieść żony, która spróbowała czarów"). Następnie opublikowała dwie cieszące się uznaniem krytyków i czytelników powieści – w 2000 roku "A Better Man" i w 2001 "Ladies Coupe" (po polsku wydana pt "Przedział dla pań". W 2002 roku wydała tomik poezji "Malabar Mind". Pisze w języku angielskim. Jej książki tłumaczone są na wiele języków. Mieszka wraz z mężem i synem w Bengaluru.

</doc>
<doc id="1694866" url="https://pl.wikipedia.org/wiki?curid=1694866" title="Inwestycje pośrednie">
Inwestycje pośrednie



</doc>
<doc id="1694872" url="https://pl.wikipedia.org/wiki?curid=1694872" title="Agnieszka Czekierda">
Agnieszka Czekierda

Agnieszka Czekierda (ur. 1979) – polska reżyserka i aktorka teatralna – założycielka i dyrektorka artystyczna Teatru Małego Widza w Warszawie. Współzałożycielka Teatru Konsekwentnego (dziś Teatr Warsawy) oraz Black Cat Theatre w Amsterdamie. 
Aktorstwo i reżyseria.
Reżyseria dla dzieci:
Reżyseria dla dorosłych:

</doc>
<doc id="1694873" url="https://pl.wikipedia.org/wiki?curid=1694873" title="Mikrocząstki">
Mikrocząstki

Mikrocząstki – cząstki materii, do których nie stosują się prawa fizyki klasycznej, a ruchem ich i wzajemnymi oddziaływaniami rządzą prawa teorii kwantów. Do nich należą cząstki o rozmiarach nieprzekraczających rozmiarów atomów tzn. rzędu 10−9 cm i mniejszych. Są to więc głównie cząstki elementarne lub ich zespoły (np. jądra atomowe).

</doc>
<doc id="1694874" url="https://pl.wikipedia.org/wiki?curid=1694874" title="Małopolska Uczelnia Państwowa im. rotmistrza Witolda Pileckiego w Oświęcimiu">
Małopolska Uczelnia Państwowa im. rotmistrza Witolda Pileckiego w Oświęcimiu

Małopolska Uczelnia Państwowa im. rotmistrza Witolda Pileckiego w Oświęcimiu – (dawniej: Państwowa Wyższa Szkoła Zawodowa im. rotmistrza Witolda Pileckiego w Oświęcimiu) publiczna uczelnia zawodowa, utworzona 1 lipca 2005 w Oświęcimiu, na podstawie Rozporządzenia Rady Ministrów z dnia 7 czerwca tego samego roku. Powstanie uczelni wyższej w Oświęcimiu było wspólną inicjatywą władz samorządowych powiatu oświęcimskiego, województwa małopolskiego i Oświęcimia. Patronat nad uczelnią objął Uniwersytet Jagielloński. 19 listopada 2010 roku MUP w Oświęcimiu, jako pierwsza uczelnia wyższa w Polsce, przyjęła imię rotmistrza Witolda Pileckiego.
Przesłaniem Uczelni jest „Pamięć-Współczesność-Nowoczesność”, by zachowując pamięć o przeszłości, kształcić młodych ludzi nowocześnie, ku wyzwaniom stabilnej, pokojowej przyszłości. Uczelnia kształci na studiach licencjackich, inżynierskich i magisterskich. Wszystkie kierunki studiów mają profil praktyczny. Studenci mogą również kontynuować naukę na wielu europejskich uczelniach w ramach programu Erasmus +. Studiują m.in. w: Hiszpanii, Niemczech, Turcji, Słowacji, Słowenii i w Czechach.
Małopolska Uczelnia Państwowa im. rotmistrza Witolda Pileckiego w Oświęcimiu dysponuje dwoma budynkami: Collegium Primum oddanym do użytku w roku 2005 oraz Collegium sub Horologio, którego adaptacja w ramach Małopolskiego Regionalnego Programu Operacyjnego zakończyła się w roku 2010. Rektorat Uczelni mieści się w historycznym budynku pierwszego transportu polskich więźniów politycznych do KL Auschwitz.
W Uczelni działają:
dom studencki, wydawnictwo, czytelnia multimedialna, dostępna dla mieszkańców biblioteka, Uniwersytet Dziecięcy, Uniwersytet Trzeciego Wieku, wolontariat, duszpasterstwo akademickie, Akademicki Związek Sportowy oraz studenckie koła naukowe.
Historyczne budynki uczelni.
W budynku Collegium Primum podczas wojny osadzono pierwszy transportu polskich więźniów politycznych do KL Auschwitz. Znalazło się w nim 728 Polaków z więzienia w Tarnowie. Dzień ich przywiezienia do Oświęcimia, 14 czerwca 1940 r., uważa się za początek funkcjonowania obozu. To tam odbył się też pierwszy w dziejach obozu apel. Po przeniesieniu więźniów do obozu macierzystego, w budynku Monopolu – zwanym Stabsgebäude (budynkiem sztabowym) – przez pewien czas mieściły się biura administracji obozowej, później kwatery dla nadzorczyń SS i magazyn broni, a w piwnicy zorganizowano pralnię odzieży dla esesmanów. W 2005 r. budynek otworzył swoje podwoje dla kilkuset studentów Państwowej Wyższej Szkoły Zawodowej w Oświęcimiu. Na elewacji budynku MUP umieszczono tablicę upamiętniająca tragiczne wydarzenia, a w korytarzach budynku Collegium Primum znajduje się ekspozycja stała ilustrująca losy więźniów I transportu do KL Auschwitz. Co roku 14 czerwca przed budynkiem Uczelni odbywają się uroczystości upamiętniające te wydarzenia, w których uczestniczą byli więźniowie obozu.
20 kwietnia 2009 roku, podczas remontu II budynku Uczelni – Collegium sub Horologio – pracownicy ekipy remontowej odkryli zamurowaną w ścianie butelkę, a w niej – ukrytą kartkę. Znajdowały się na niej nazwiska i numery obozowe siedmiu więźniów, którzy jesienią 1944 roku budowali schron przeciwlotniczy w budynku magazynu SS, obecnie należącym do MUP. Wszyscy więźniowie mieli 18–20 lat, wśród nich sześciu było narodowości polskiej i jeden francuskiej. Na pamiątkę tego zdarzenia wierna kopia listu wraz z tablicą pamiątkową zawisła w miejscu odnalezienia cennego dokumentu – w przyziemiu budynku Collegium sub Horologio.
Aula budynku Collegium sub Horologio nosi imię innego bohatera Kazimierza Piechowskiego, przedwojennego harcerza, więźnia obozu Auschwitz-Birkenau (nr 918), żołnierza Armii Krajowej, który za swą akowską przeszłość został skazany w Polsce Ludowej i spędził w więzieniu siedem lat. Kazimierz Piechowski zasłynął brawurową ucieczką z obozu, udokumentowaną w filmie pt. „Uciekinier”. Piechowski podczas jednej z wizyt w Uczelni powiedział: „Cieszę się niezmiernie, że w budynkach, które były moim więzieniem, moim piekłem, w których pracowałem i z których rozpoczęła się moja ucieczka do wolności – mieści się ta wspaniała i ważna dla mnie Uczelnia”.
Kierunki kształcenia.
MUP oferuje możliwość kształcenia na czternastu kierunkach studiów pierwszego stopnia (studia licencjackie i inżynierskie) oraz jednolitych studiach magisterskich.
Uczelnia kształci również na pięciu kierunkach studiów drugiego stopnia (studia magisterskie):

</doc>
<doc id="1694875" url="https://pl.wikipedia.org/wiki?curid=1694875" title="Katedra Najświętszej Marii Panny w Monachium">
Katedra Najświętszej Marii Panny w Monachium

Katedra Najświętszej Maryi Panny w Monachium (niem. Frauenkirche) – główna świątynia miasta, od 1821 kościół katedralny arcybiskupstwa Monachium i Fryzyngi. Mieści się na monachijskim Starym Mieście, w pobliżu Marienplatz.
Obecna świątynia jest trzecią na tym miejscu, powstała na miejscu XIII wiecznej kaplicy i romańskiej bazyliki. Późnogotycka hala wzniesiona została w latach 1468–1488, a jej wnętrze w ciągu pięciu wieków wielokrotnie zmieniano. Znaczna część historycznego wyposażenia zachowała się do dziś. Są to dzieła znanych artystów działających w Bawarii m.in. stalle z rzeźbami Erasmusa Grassera, liczne ołtarze, w tym z dziełami malarskimi Jana Polaka i rzeźby m.in. Hansa Leinbergera. Wieże o wysokości 99 metrów nakryte są charakterystycznymi renesansowymi cebulastymi hełmami. W najwyższej kondygnacji rozpościera się widok na całe miasto i okolice. Katedra jest doskonałym punktem orientacyjnym.
Krypta.
W świątyni, podobnie jak w kościele św. Michała i kościele teatynów, pochowani są władcy i książęta z dynastii Wittelsbachów oraz ich małżonki: 

</doc>
<doc id="1694876" url="https://pl.wikipedia.org/wiki?curid=1694876" title="Ophiacomorpha">
Ophiacomorpha



</doc>
<doc id="1694882" url="https://pl.wikipedia.org/wiki?curid=1694882" title="VfB Gleiwitz">
VfB Gleiwitz

VfB Gleiwitz – klub piłkarski z Gliwic powstały w 1910 roku. Jego największym sukcesem było zdobycie mistrzostwa Górnego Śląska w 1926 roku. Nie istnieje od roku 1945.
Historia.
Klub powstał w roku 1910. W 1925 awansował do grupy okręgu górnośląskiego, gdy został mistrzem podokręgu gliwickiego. Zajął w tej grupie drugie miejsce. W 1926 roku klub sięgnął po mistrzostwo niemieckiej części Górnego Śląska, w dwumeczu pokonując drużynę Beuthener SuSV (3:2, 5:1). W tym samym roku drużyna zajęła 3 miejsce w grupie Sud-Ost-Deutschland. W 1927 roku drużyna zajęła trzecie miejsce, a w 1928 i 1929 czwarte w okręgu górnośląskim. Sezon 1929/1930 drużyna ukończyła na szóstej lokacie. W kolejnych latach klub plasował się na piątej (1931), siódmej (1932) oraz piątej (1933) lokacie. W 1933 roku powstała Gauliga Śląska, a VfB uczestniczył w niej od sezonu 1935/1936, kiedy zajął 6 miejsce. W kolejnym sezonie drużyna zajęła 9 miejsce w Gaulidze i spadła do klasy A. Do Gauligi klub nigdy nie powrócił.

</doc>
<doc id="1694884" url="https://pl.wikipedia.org/wiki?curid=1694884" title="VfB 1910 Gleiwitz">
VfB 1910 Gleiwitz



</doc>
<doc id="1694885" url="https://pl.wikipedia.org/wiki?curid=1694885" title="Verein für Bewegungsspiele 1910 Gleiwitz">
Verein für Bewegungsspiele 1910 Gleiwitz



</doc>
<doc id="1694886" url="https://pl.wikipedia.org/wiki?curid=1694886" title="Verein für Bewegungsspiele Gleiwitz">
Verein für Bewegungsspiele Gleiwitz



</doc>
<doc id="1694887" url="https://pl.wikipedia.org/wiki?curid=1694887" title="Unilam">
Unilam

Unilam - laminat aminowy wytwarzany z żywic melaminowych na nośniku papierowym. Produkowany jest w postaci płyt o grubości od 1,8 mm do 5 mm, które cechuje: gładka i błyszcząca powierzchnia, odporność na zarysowania, odporność na czynniki chemiczne, odporność na temperaturę. 
Budowa warstwy zewnętrznej płyty wyróżnia jej odmiany takie jak :
Unilam dzieli się na płyty z warstwą dekoracyjną jednostronną i dwustronną, szeroko stosowaną na wykładziny ścienne i meblowe oraz płyty grawerskie stosowane m.in. na tabliczki znamionowe. W zależności od faktury powierzchni dekoracyjnej, unilam może być:
Płyty pokryte unilamem dzielą się również w zależności od odporności na ogień:

</doc>
<doc id="1694888" url="https://pl.wikipedia.org/wiki?curid=1694888" title="VfB Gliwice">
VfB Gliwice



</doc>
<doc id="1694891" url="https://pl.wikipedia.org/wiki?curid=1694891" title="Baseball na Letnich Igrzyskach Olimpijskich 1936">
Baseball na Letnich Igrzyskach Olimpijskich 1936

Wyniki turnieju baseballowego na Letnich IO w 1936 w Berlinie. Baseball na tych igrzyskach był sportem pokazowym.
Grały 2 drużyny amerykańskie: "Mistrzowie Świata" i "Amerykańscy olimpijczycy". Wygrała drużyna "Mistrzów Świata".

</doc>
<doc id="1694893" url="https://pl.wikipedia.org/wiki?curid=1694893" title="Katedra Wniebowzięcia Najświętszej Maryi Panny i św. Mikołaja w Galway">
Katedra Wniebowzięcia Najświętszej Maryi Panny i św. Mikołaja w Galway

Katedra Wniebowzięcia NMP i św. Mikołaja w Galway (irl. Ard-Eaglais Mhaighdean na Deastógála agus Naomh Nioclás) – główna świątynia diecezji Galway, Kilmacduagh i Kilfenora w Irlandii. Mieści się przy placu Cathedral Square w Galway. Została wybudowana w latach 1958–1965 z wapienia, na miejscu dawnego więzienia miejskiego. Podczas poświęcenia w 1965 dokonanego przez kardynała Richard Cushinga otrzymała wezwanie Wniebowzięcia NMP i św. Mikołaja.
Pod względem architektonicznym jest budowlą eklektyczną, z przewagą neorenesansu i stylu neoromańskiego zaprojektowaną przez Johna J. Robinsona. Jest wysoka na 44,2 metry. Budowla wzorowana jest na kościele z hiszpańskiego miasta Salamanka.

</doc>
<doc id="1694898" url="https://pl.wikipedia.org/wiki?curid=1694898" title="Akademia Mazowiecka w Płocku">
Akademia Mazowiecka w Płocku

Akademia Mazowiecka w Płocku – publiczna uczelnia w Płocku, która została uruchomiona na podstawie ustawy z dnia 5 sierpnia 2022 r. o utworzeniu Akademii Mazowieckiej w Płocku, która powstała na bazie Mazowieckiej Uczelni Publicznej w Płocku. W latach 1999-2018 roku nazwa uczelni brzmiała „Państwowa Wyższa Szkoła Zawodowa w Płocku”. W latach 2018-2022 obowiązywała nazwa Mazowiecka Uczelnia Publiczna w Płocku.
Kierunki kształcenia.
Obecnie Uczelnia daje możliwość podjęcia studiów pierwszego stopnia, w systemie stacjonarnym i niestacjonarnym na dwunastu kierunkach:
Od 2014 roku uczelnia kształci również na studiach drugiego stopnia na kierunku:
Lista jednolitych studiów magisterskich:

</doc>
<doc id="1694903" url="https://pl.wikipedia.org/wiki?curid=1694903" title="Święty Wiro">
Święty Wiro

Święty Wiro, także Wiro z Odiliënbergu, Wiro z Reormondu, wł. San Wirone (Wiro) – święty katolicki, biskup.
Żyjący na przełomie VII i VIII wieku biskup misyjny. Pochodził z Nortumbrii i podjął działalność misyjną na terenach Holandii. Był założycielem kościoła w Odilienbergu (niderl. Sint Odiliënberg) pod Roermondem, gdzie w 1881 odkryto jego grób. Działalność ewangelizacyjną prowadził razem ze świętymi Plechelmem i Otgerem.
Jest patronem wielu kościołów i diecezji Roermond.
Jego wspomnienie liturgiczne, za "Martyrologium rzymskim", obchodzone jest 8 maja, natomiast święto w Roermond przypada na 11 maja w dzienną rocznie translacji.

</doc>
<doc id="1694904" url="https://pl.wikipedia.org/wiki?curid=1694904" title="Pati Koti">
Pati Koti



</doc>
<doc id="1694906" url="https://pl.wikipedia.org/wiki?curid=1694906" title="Tp109">
Tp109

Tp109 – oznaczenie parowozu towarowego rosyjskiej serii CzWP/K (właśc. Cz, ros. Ч) stosowane na Polskich Kolejach Państwowych. Parowozy te były produkowane w latach 1909–1911 dla Kolei Warszawsko-Wiedeńskiej w zakładach w Kołomnie, w liczbie 12 sztuk, a następnie 6 z nich służyło na PKP.
Historia.
Do końca XIX wieku Kolej Warszawsko-Wiedeńska, pomimo znajdowania się na terytorium Cesarstwa Rosyjskiego, używała jedynie lokomotyw kupowanych w Europie Zachodniej. W 1895 roku wprowadzono na niej do służby czteroosiowe parowozy towarowe o układzie osi D. Były to początkowo lokomotywy z silnikiem sprzężonym lub bliźniaczym, zasilanym parą nasyconą, produkowane przez Hanomag w Hanowerze (oznaczone później serią Cz). Od 1904 roku zakłady w Charkowie rozpoczęły dla tej kolei produkcję wzorowanych na nich parowozów z silnikiem sprzężonym (późniejsza seria Cz). Następnie zarząd kolei zdecydował się zamówić nowocześniejsze i wydajniejsze lokomotywy na parę przegrzaną, opracowane na bazie typu CzW/Ch. W konsekwencji, w latach 1909–1912 Kolej Warszawsko-Wiedeńska zakupiła łącznie 17 lokomotyw towarowych z przegrzewaczem, w dwóch wersjach: 12 sztuk typu opracowanego w zakładach w Kołomnie i 5 sztuk zbudowanych w Charkowie (późniejsze Cz, ros. Ч).
Fabryka w Kołomnie zbudowała ogółem 12 lokomotyw, oznaczonych fabryczne jako typ 113, z tego dwie w 1909 roku, pięć w 1910 roku i pięć w 1911 roku. Od 1912 roku, po wprowadzeniu w Rosji jednolitego systemu klasyfikacji, lokomotywy te otrzymały oznaczenie serii Cz (Ч), z tego Cz oznaczało parowóz z czterema osiami wiązanymi (ros. "czetyriechosnyj"), W – model dla kolei Warszawsko-Wiedeńskiej, P – przegrzewacz pary (ros. "paropieriegriewatiel") i K w indeksie dolnym – producenta (Kołomna); przy tym litera K była umieszczona bezpośrednio pod WP.
Konstrukcja.
Parowóz towarowy o układzie osi D, z dwucylindrowym silnikiem bliźniaczym na parę przegrzaną (układ D h2). Oś kotła znajdowała się na wysokości 2250 mm. Kocioł miał 122 płomieniówki (średnicy wewnętrznej/zewnętrznej 44/49 mm) i 21 płomienic (125/133 mm). Powierzchnia ogrzewalna kotła wynosiła 116,3 m², a przegrzewacz Schmidta, o prostej konstrukcji, miał powierzchnię 36 m². Kocioł miał stojak typu Cramptona, z promienistym sklepieniem górnej części płaszcza i miedzianą skrzynią ogniową. Typowo dla rosyjskich lokomotyw, parowóz miał barierki wokół pomostu otaczającego kocioł. Drzwi do dymnicy były okrągłe, z zamkiem centralnym z pokrętłem zewnętrznym. Charakterystycznym elementem parowozów o układzie osi D Kolei Warszawsko-Wiedeńskiej była budka maszynisty z trzema oknami w ścianach bocznych.
Ostoja wewnętrzna, blachownicowa, z blach grubości 28 mm, podparta w czterech punktach za pomocą dolnych resorów. Silnikowa była trzecia oś wiązana, napędzana za pomocą korbowodu z krzyżulcem z pojedynczą prowadnicą (było to nowością w stosunku do poprzednich typów). Silniki miały suwaki tłokowe średnicy 150 mm i rozrząd Heusingera (Walschaertsa).
Parowozy wyposażone w były w osprzęt typu niemieckiego, m.in. inżektory Strubego o wydajności 180 l/min. Na stojaku kotła, przed budką maszynisty były zawory bezpieczeństwa wzoru Ramsbottom (typu niemieckiego), ponadto na zbieralniku pary był zawór sprężynowy. Lokomotywy wyprodukowane w 1909 roku były początkowo wyposażane w sprężarkę powietrza i hamulec zespolony Westinghouse’a, lecz nie można było ich wykorzystywać właściwie, gdyż tabor Kolei Warszawsko-Wiedeńskiej miał hamulce próżniowe Hardy’ego lub ręczne, stąd zaniechano ich montowania i parowozy wyposażano w hamulec parowy.
Trzyosiowy tender serii 15C1 (oznaczenie polskie) miał pojemność 15 m³ wody i 8 ton węgla, masę własną 16,2 t i służbową 39 t. Średnica kół tendra wynosiła 1000 mm.
Eksploatacja.
Lokomotywy serii CzWP/K otrzymały na Kolei Warszawsko-Wiedeńskiej numery od 478 do 489. Przystosowane były do szerokości toru 1435 mm, lecz można było zamienić zestawy kołowe na szerokotorowe (1524 mm). Lokomotywy tego typu używane były do ciągnięcia pierwszych ciężkich 40-wagonowych pociągów z węglem o masie 1000 t z Sosnowca do Warszawy. Podczas I wojny światowej kilka parowozów zostało przerobionych na tor szerokości 1524 mm i prawdopodobnie trafiły na koleje rosyjskie.
Polskie Koleje Państwowe po I wojnie światowej otrzymały 6 szt. parowozów serii CzWP/K, oznaczonej Tp109 po wprowadzeniu ujednoliconego systemu oznaczeń w 1923 r. W latach 20. pracowały one w lokomotywowni Warszawa-Praga, a w latach 30. skierowano je do dyrekcji katowickiej (Rybnik – 4 lokomotywy i Łazy – 1). Być może szósta służyła jako parowóz przemysłowy na Górnym Śląsku.
Podczas II wojny światowej 5 lokomotyw zostało przejętych przez Niemcy i używanych jako seria 5561, o numerach od 55 6131 do 55 6135. Wojnę przetrwała w Polsce tylko jedna maszyna Tp109-3, która służyła po wojnie w dyrekcji krakowskiej PKP pod nowym numerem Tp109-1, a następnie w 1963 została pocięta na złom w Jaśle. Jeden parowóz (dawny Tp109-1) znalazł się w Jugosławii, gdzie nosił oznaczenie 139-001. Po wojnie został rewindykowany do Polski, lecz jego dalszy los nie jest znany (w inwentarzu PKP znalazł się tylko jeden parowóz Tp109). Los pozostałych nie jest znany.

</doc>
<doc id="1694907" url="https://pl.wikipedia.org/wiki?curid=1694907" title="Boss Browar Witnica">
Boss Browar Witnica



</doc>
<doc id="1694908" url="https://pl.wikipedia.org/wiki?curid=1694908" title="Problem">
Problem



</doc>
<doc id="1694909" url="https://pl.wikipedia.org/wiki?curid=1694909" title="Enophthalmos">
Enophthalmos



</doc>
<doc id="1694910" url="https://pl.wikipedia.org/wiki?curid=1694910" title="Wybory samorządowe w Turcji w 2009 roku">
Wybory samorządowe w Turcji w 2009 roku

Wybory samorządowe w Turcji w 2009 roku odbyły się 29 marca. Uprawnionych do głosowania było 48 milionów, którzy dokonali wyboru burmistrzów oraz członków rad miejskich w 81 okręgach. Według sondaży główna rywalizacja miała toczyć się pomiędzy Partią Sprawiedliwości i Rozwoju (AKP) a Demokratyczną Partią Społeczną (DTP). Ostatecznie w większości okręgów zwycięstwo odniosła AKP (38,99%), przed Republikańską Partią Ludową (CHP) (23,23%), oraz Partią Narodowego Działania (MHP) (16,13%).

</doc>
<doc id="1694912" url="https://pl.wikipedia.org/wiki?curid=1694912" title="Przykopa">
Przykopa



</doc>
<doc id="1694914" url="https://pl.wikipedia.org/wiki?curid=1694914" title="Kościół św. Andrzeja Boboli w Bydgoszczy">
Kościół św. Andrzeja Boboli w Bydgoszczy

Kościół św. Andrzeja Boboli – kościół położony w Bydgoszczy, którego patronem jest św. Andrzej Bobola. 
Położenie.
Kościół znajduje się przy Placu Kościeleckich, w obrębie Starego Miasta w Bydgoszczy. Ze Starego Rynku do świątyni prowadzi ulica Teofila Magdzińskiego. 
Historia.
Kościół zbudowano w latach 1901-1903 r. dla gminy ewangelicko-unijnej jako farę ewangelicką pw. Świętego Krzyża. Był on następcą poprzedniej świątyni zbudowanej w Bydgoszczy w 1787 r.
Świątynia powstała na obszarze zniwelowanej dawnej wyspy zamkowej, gdzie do 1656 r. znajdował się zamek starościński (w latach 1656-1895 w ruinie), zbudowany z polecenia Kazimierza Wielkiego.
Autorem projektu (1899-1901 r.) był berliński architekt Heinrich Seeling, znany z kilku reprezentacyjnych realizacji w Bydgoszczy (Teatr Miejski, kościół im. Chrystusa Zbawiciela, kamienice przy ul. Jagiellońskiej i Gdańskiej). Rysunki i obliczenia konstrukcyjne wykonał w 1901 r. na zlecenie Seelinga O. Leitholf z Berlina. Odbiór budynku w stanie surowym nastąpił 22 października 1903 r.
Do 1945 r. kościół służył parafii ewangelicko-unijnej. W 1945 roku kościół został zajęty przez władze komunistyczne, a następnie przekazany katolikom. W okresie 1945-1946 był kościołem szkolnym szkół rzemieślniczych uzyskując wezwanie św. Józefa Rzemieślnika. Jesienią 1946 r. przejęli kościół jezuici, którzy powrócili do miasta po 166 latach i których dawna świątynia została zniszczona w czasie II wojny światowej.
Przeprowadzono wówczas remont zdewastowanego kościoła i nadano mu patrona św. Andrzeja Bobolę. Pierwsi powojenni jezuici w Bydgoszczy – związani z Wilnem O. Władysław Wantuchowski i O. Jan Kurdziel – umieścili w ołtarzu głównym kopię obrazu Matki Bożej Ostrobramskiej. 
W 1967 r. przy kościele erygowano parafię św. Andrzeja Boboli. 
W latach 60. XX w. kościół był żywym centrum działalności charytatywno – misyjnej. Potem stał się centrum Klubu Inteligencji Katolickiej, najstarszym w mieście centrum ruchu oazowego (od 1977 r.) i Odnowy w Duchu Świętym, a w latach 80. znanym miejscem modlitw za ojczyznę, zwłaszcza 13. dnia każdego miesiąca; a także centrum życia opozycji solidarnościowej i miejscem kontaktów środowisk opozycyjnych. W 1989 roku NSZZ “Solidarność” uznała go za kościół patronalny Regionu Bydgoskiego. 
W 1978 roku wieżę kościoła pokryto miedzianą blachą (w miejsce dachówki ceramicznej), a w 1996 roku decyzją władz miejskich otrzymał zewnętrzną iluminację świetlną.
Wznoszący się na wysokość 76,9 m (69,1 m bez krzyża) szczyt wieży kościoła stawia go na pierwszym miejscu wśród najwyższych budynków w Bydgoszczy (krzyż na kopule bazyliki św. Wincentego à Paulo znajduje się na wysokości 65 m, a trzynastopiętrowy wieżowiec przy ul. Konarskiego ma wysokość 52 m). Znajdujący się na wieży mechanizm zegarowy w lipcu 2014 został uszkodzony w wyniku uderzenia pioruna.
Architektura.
Styl architektoniczny.
Kościół zbudowany został w stylu neogotyku charakterystycznym dla niemieckich zborów ewangelickich przełomu wieków XIX i XX. Świątynię wyróżniają charakterystyczne empory, kryształowe sklepienia oraz masywna wysoka wieża. Dzięki swej okazałości i monumentalności świątynia stanowi dominantę wschodniej części Starego Miasta w Bydgoszczy.
Jest to kościół orientowany, jednonawowy z węższym od nawy prezbiterium zamkniętym prostą ścianą. Do boków prezbiterium przylegają symetrycznie rozmieszczone aneksy. W północno-wschodni narożnik kościoła wkomponowano kaplicę pw. Najświętszej Marii Panny. Od zachodu dominantę stanowi wysoka wieża zwieńczona iglicą, ujęta szczycikami i wieżyczkami. Elewacje obiega ceglany fryz kordonowy. Wnętrze nakryte jest sklepieniami kryształowymi z gurtami. W fasadzie znajduje się bogato profilowany portal, zamknięty trójkątnym szczytem z wimpergą. Elewacje urozmaicone są ostrołukowo zamkniętymi blendami i oknami o różnorodnych wykrojach, szczytami zdobionymi sterczynami. Pierwotnie główne wejście do świątyni flankowała para kamiennych rzeźb przedstawiających klęczące anioły.
Wyposażenie.
Ołtarz.
W prezbiterium znajduje się duży obraz św. Andrzeja Boboli, będący kopią obrazu z poznańskiego kościoła Ojców Jezuitów.
Organy.
Największym zabytkiem kościoła są 42-głosowe (początkowo 48-głosowe, jedne z największych na Kujawach i Pomorzu a zarazem największe w Bydgoszczy) zabytkowe organy skonstruowane w 1903 roku przez znaną firmę Wilhelma Sauera, remontowane i przebudowane przez Josefa Goebla z Gdańska w roku 1940. Remont instrumentu przeprowadzono w 1947 r. przez bydgoską firmę P. Sobiechowskiego oraz w latach 1998-1999 r. przez organmistrza Stanisława Broszko.
Imprezy.
Od 2001 r. w kościele odbywają się Bydgoskie Wieczory Organowe, które na trwałe wpisały się już w życie muzyczne Bydgoszczy. Sprzyja temu dobra akustyka wnętrza świątyni. Koncerty są nawiązaniem do przedwojennej tradycji organizowania w świątyni koncertów symfonicznych i recitali słynnych organistów.
30 czerwca 2012 r. w świątyni odbyła się premiera pierwszego polskiego opartego na zasadach Teatru Tworzenia, awangardowego oratorium "Terrarium", którego autorami byli: Jarosław Pijarowski i Józef Skrzek. Wybrane fragmenty z tego widowiska ukazały się w limitowanej edycji na płycie Terrarium – Live in Bydgoszcz wydanej przez niemiecką wytwórnię Legacy Records w 2013 roku.

</doc>
<doc id="1694919" url="https://pl.wikipedia.org/wiki?curid=1694919" title="Attila">
Attila

Attila – imię męskie pochodzenia tureckiego, szczególnie popularne w Turcji i na Węgrzech, gdzie używa się także formy Etele. Żeński odpowiednik – Etelka.
Etymologia.
Imię wzięło się prawdopodobnie od tureckiego słowa "Atyl" (starożytna nazwa rzeki Wołga). Alternatywnie przypuszcza się, że pochodzi od gockiego słowa "atte", co w wolnym tłumaczeniu oznacza "ojciec".

</doc>
<doc id="1694924" url="https://pl.wikipedia.org/wiki?curid=1694924" title="Irena Mazurkiewicz">
Irena Mazurkiewicz

Irena Jędrzejczak z d. Mazurkiewicz (ur. 16 września 1951 w Drawsku Pomorskim) – wielokrotna mistrzyni Polski w strzelectwie, medalistka Mistrzostw Europy.
Kariera sportowa.
W latach 1969–1984 uprawiała strzelectwo sportowe: konkurencje pistoletowe kobiet (Psk 30+30 i Ppn 40). W latach 1981–1986 pracowała w WKS „Zawisza” Bydgoszcz jako szkoleniowiec. Trenerem był ojciec, Jerzy Mazurkiewicz.
6 razy ustanawiała rekordy Polski. 1 raz poprawiła rekord świata zdobywając brązowy medal na Mistrzostwach Europy. Ma na swoim koncie około 250 startów w zawodach, w których wielokrotnie zwyciężała.
Kluby.
Startowała w barwach:
Medale.
Na Mistrzostwach Europy zdobyła 4 medale:
W mistrzostwach Polski zdobyła 12 medali:
Odznaczenia.
4 razy odznaczona medalem „Za wybitne osiągnięcia sportowe”

</doc>
<doc id="1694926" url="https://pl.wikipedia.org/wiki?curid=1694926" title="Hải Vân (przełęcz)">
Hải Vân (przełęcz)

Przełęcz Hải Vân (wiet.: Đèo Hải Vân) – górska przełęcz w Wietnamie na granicy prowincji Đà Nẵng i Thừa Thiên-Huế. Odziela Region Wybrzeża Północno-Środkowego (wiet.:Bắc Trung Bộ) od Regionu Wybrzeża Południowo-Środkowego (wiet.:Nam Trung Bộ). Przełęcz Hải Vân jest położona na drodze 1A, głównej drodze biegnącej wzdłuż wybrzeża Wietnamu, przecinającej w tym miejscu jedno z wielu bocznych pasm gór Annamskich. W pobliżu przełęczy znajduje się Park Narodowy Bạch Mã.
W tłumaczeniu nazwa przełęczy oznacza "Ocean Chmur" i wiąże się z częstym dużym zachmurzeniem i mgłami zasłaniającymi okoliczne góry. Przez wieki była to naturalna granica pomiędzy państwami Czampy, a później między Czampą i Wietnamem. Od niedawna kręta droga prowadząca na przełęcz została zastąpiona wydrążonym pod nią tunelem. Stara droga została pozostawiona na użytek turystów ze względu na piękny widok na góry i morze roztaczający się ze szczytu.

</doc>
<doc id="1694927" url="https://pl.wikipedia.org/wiki?curid=1694927" title="Juan D'Arienzo">
Juan D'Arienzo



</doc>
<doc id="1694928" url="https://pl.wikipedia.org/wiki?curid=1694928" title="HF (parowóz)">
HF (parowóz)

HF – typ niemieckiego parowozu wąskotorowego, potocznie nazywany w Niemczech "Brigadelok".
Historia.
W 1903 r. fabryka Henschel und Sohn wypuściła dwa parowozy przeznaczone dla wojskowych kolei wąskotorowych ("Heeresfeldbahn"). W latach 1903-1919 trwała masowa produkcja tych maszyn, tzw. "Brigaden Lokomotiven für Heeresfeldbahn", w skrócie "Brigadelok". Były one typowymi parowozami dla wojskowych kolei polowych, oznaczane numerami wojskowymi HF (od "Heeresfeldbahn"). Łącznie wyprodukowano ponad 2500 parowozów tego typu. Wykorzystywane były one podczas I wojny światowej na wschodzie Europy. W okresie międzywojennym maszyny te najczęściej jeździły na torach o szerokości 600 mm. Polskie Koleje Państwowe używały parowozów typu HF w latach 1918-1970. Do 1980 r. wykorzystywane były jeszcze na kolejach leśnych i cukrowniczych. Zostały wycofane z powodu trudności z ich naprawą przez zakłady taboru. Niektóre z maszyn znajdują się w Sochaczewie, Skierniewicach i Wenecji.
Charakterystyka.
Parowozy typu HF miały małą moc do 60 KM oraz znikomy nacisk osi, około 4 t – 39,2 kN. Charakteryzowały się możliwością jazdy po łuku o promieniu 18 m. Okupione to zostało dość skomplikowaną konstrukcją podwozia o czterech osiach napędowych.

</doc>
<doc id="1694929" url="https://pl.wikipedia.org/wiki?curid=1694929" title="Edukacja progresywistyczna">
Edukacja progresywistyczna

Edukacja progresywistyczna – oparta na koncepcjach naturalistycznych i pragmatycznych skoncentrowanych na potrzebach i zainteresowaniach dziecka; czyni przedmioty akademickie mniej ważnymi; odrzuca koncepcje tradycyjnej filozofii idealistycznej, realistycznej i tomistycznej; jej funkcją społeczną jest wpajanie relatywizmu kulturowego, czy etycznego, odnoszącego się do tradycji, postaw i wartości oraz wdrażanie młodych ludzi w procedury demokratyczne.
Geneza progresywizmu.
Początki progresywizmu przypadają na okres oświecenia. Teoretyków oświecenia uznaje się za prekursorów koncepcji postępu, która zakłada, że człowiek potrafi ulepszać środowisko. Uzasadnienie tej koncepcji stanowiły przesłanki, takie jak wykorzystanie inteligencji oraz zastosowanie metody naukowej w celu rozwiązania problemów społecznych, politycznych i ekonomicznych. Progresywistyczna myśl uznaje człowieka jako z natury dobrego. Takie założenie pojawiło się najwcześniej w teorii J. J. Rousseau. Rousseau był jednym z myślicieli, który zainspirował progresywistów działających na rzecz przemian w oświacie. Rousseau dowodził, iż wyniki w nauce dziecka zależą od jego zainteresowań i potrzeb. Kontynuatorem myśli Rousseau jest Johann Heinrich Pestalozzi. Jego poglądy odnoszące się do nauczania są związane z teoriami na temat rozwoju emocjonalnego, intelektualnego i fizycznego dziecka. Pestalozzi wiązał proces edukacji z teorią potrzeb. W środowisku, w którym dziecko czuje się bezpiecznie i kochane, będzie przebiegała edukacja naturalna. Dziecko jako pierwsze poznawać będzie najbliższe otoczenie za pomocą zmysłów. Na istotę współczesnego progresywizmu wpłynął także wielki ruch postępowy początku XX wieku w polityce amerykańskiej. Z ruchem tym związane były cele zreformowania polityki, co miało spowodować przemiany społeczne. Przedstawiciele tego ruchu reprezentowali typowe dla klasy średniej podejście do reform. Było ono oparte na założeniu, iż zmiany w społeczeństwie powinny następować stopniowo. Innowacje powinny objąć system legislacyjny oraz oświatę. Znaczący wpływ na progresywizm amerykański miały dokonania wybitnych zachodnioeuropejskich reformatorów edukacji. W kształtowaniu progresywizmu duże znaczenie miała teoria Zygmunta Freuda, która wyjaśnia znaczenie doświadczeń dzieciństwa w życiu dorosłego człowieka. Według Z. Freuda tłumienie popędów w okresie dzieciństwa może spowodować ukształtowanie się osobowości neurotycznej w dorosłym życiu. Traumatyczne wydarzenia, które doświadczy dziecko, mogą spowodować wystąpienie chorób psychicznych w późniejszym życiu. Współczesny progresywizm powstał również dzięki teoretykom Nowego Wychowania, czyli zwolenników Johna Deweya. Jednakże nie wszyscy progresywiści opowiadali się za teorią Deweya.
Pedagodzy Nowego Wychowania, edukacja progresywistyczna.
Na początku XX wieku opracowano innowacyjne metody dydaktyczne. Do twórców tych metod zalicza się m.in. Fredericka Williama Sandersona z Oundle, Flor Cooke z Chicago, Carlton Washburne. Metody te miały na celu uzyskanie wpływu dziecka na proces uczenia się. Program nauczania poprzez działanie, utworzony przez Junius L. Meriam, opierał się na wykorzystaniu wycieczek, obserwacji i dyskusji w procesie nauczania. W 1907 r. powstała Szkoła Edukacji Organicznej, której założycielka Marietta Johnson (1864-1938) za wiek odpowiedni do nauki czytania, pisania i arytmetyki uważała 9 lub 10 lat. Podstawową metodą nauczania w tej szkole była swobodna dyskusja. W 1919 r. w Waszyngtonie założono Progressive Education Association, którego założenia wyszczególniono następująco: 
„Metoda projektów”.
Innowacyjny system kształcenia, stworzony przez Williama Kilpatricka (1871-1965), jest przykładem edukacji progresywistycznej. W. Kilpatrick był profesorem pedagogiki w Teachers College przy uniwersytecie w Columbii, eksperymentalistą, progresywistą, opracował metodykę nauczania. Według W. Kilpatricka cel łączy się z aktywnością, umożliwiając testowanie przewidywanych konsekwencji zamierzonego działania. Kilpatrick przyjmował liberalne podejście do systemu lekcyjnego, nie stosował stopni jako oceny wyników nauczania. Jego „metoda projektów”, znana także jako koncepcja „aktu celowego” stała się symbolem edukacji progresywistycznej. Metoda projektów polegała na tym, że uczniowie sami organizowali swoje działanie w formie projektu, czyli sami wybierali sobie zadania, planowali, ukierunkowywali i wykonywali swoją pracę. Działanie kończyło się zweryfikowaniem go w praktyce, oraz oceną wywołanych przez nie skutków. Kilpatrick w programie nauczania zaleca cztery główne kategorie projektów: projekt twórczy, projekt dostarczający wrażeń estetycznych, projekt „problemowy”, projekt „konkretyzujący uczenie się”. Każdy z projektów pozwalał na osiągnięcie celów edukacyjnych, takich jak: rozwijanie zdolności twórczych i koncepcyjnych, kształtowanie wrażliwości estetycznej, doskonalenie intelektu, uczenie konkretnych umiejętności. Kilpatrick traktował wychowanie jako działalność o charakterze społecznym, będącą konsekwencją faktu, że ludzie tworzą zbiorowość opartą na zasadach współpracy. Autor „metody projektów” uzasadniał jej celowość poprzez odwołanie się do zasad demokratycznej dyskusji, która wymaga posiadania umiejętności formułowania rozwiązań, podejmowania decyzji, wprowadzania ich w życie na drodze swobodnych dociekań. Metoda projektów miała uczyć pracy zespołowej, oraz umożliwiać uczniom wspólne rozwiązywanie problemów i dzielenie się rezultatami podejmowanych działań. Nadrzędnym celem edukacji progresywistycznej Kilpatricka jest wychowanie osób o postawach pożądanych w demokratycznym państwie.
Nauczyciel progresywista.
W progresywizmie zadaniem szkoły jest „wpajanie swoistego relatywizmu kulturowego czy etycznego, prowadzącego do przyjęcia krytycznej postawy wobec dziedziczonych tradycji, postaw i wartości”. Podejście progresywistyczne w procesie nauczania cechuje interdyscyplinarność. Oznacza to, że uczeń w celu rozwiązania problemu wykorzystuje wiedzę z kilku różnych dziedzin nauki. Wychodząc z takiego założenia progresywiści twierdzą, że nauczyciel powinien posiadać wiedzę z kilku przedmiotów, by osiągać efekty swojej pracy. Do przedmiotów tych zaliczają się historia, nauki przyrodnicze, matematyka, języki, a także te z zakresu metodologii. Podczas lekcji nauczyciel motywuje uczniów, aby dokonali wyboru tematu projektu, który następnie zaplanują i zrealizują. Nauczyciel powinien posiadać umiejętność kierowania pracą zespołową, co wynika z celów edukacji progresywistycznej. Nauczyciel progresywista ogranicza swoją rolę do przewodnika, tym samym rezygnuje z kreacji swojej osoby jako najważniejszej w klasie. Stawiając zainteresowania uczniów na pierwszym planie, nauczyciel omawia i planuje zadania związane z uczeniem się. Nauczyciel progresywista z założenia umożliwia uczniom zdobycie kompetencji w zakresie prowadzenia dialogu. Aktywność i zaangażowanie obu uczestników tej wymiany umożliwia współpracę poprzez modelowanie zachowania. Nauczyciel pokazuje uczniom, jak zdobywać wiedzę, uczy, gdzie szukać odpowiedzi, motywuje do stawiania pytań, akceptuje odmienność interpretacji, inne wizje rzeczywistości. Zadania, które otrzymują uczniowie, powinny przewyższać ich umiejętności, być interesujące i tym samym stanowić dla nich wyzwanie. Podołanie im powoduje rozwój, wzmaga ciekawość i zainteresowanie światem i ludźmi. Dialog w procesie nauczania jest rozwijany poprzez nurt ideologii wychowania, zwanym progresywizmem rozwojowym.
Dewey, krytyka progresywizmu.
John Dewey krytykował progresywizm za ślepe negowanie tradycyjnego systemu nauczania. Dewey sprzeciwiał się uznawaniu przez progresywistów postawy aktywnej, ale bezcelowej, za ważną. Działanie samo w sobie nie posiada żadnej wartości. Natomiast działanie skierowane na rozwiązywanie problemów jest działaniem celowym, które umożliwia postęp w rozwoju społecznym i intelektualnym ucznia. Ponadto Dewey zarzucał progresywistom zbyt duże podporządkowywanie procesowi kształcenia kaprysów dziecka. Progresywiści przywiązywali wagę głównie do teraźniejszości. Dewey był zdania, iż prawdziwa edukacja progresywistyczna powinna wykorzystywać przeszłość. Potwierdzeniem tych poglądów było stworzenie przez Deweya teorii edukacji opartej na koncepcji kontinuum doświadczeniowego, w którym przeszłość łączy się z teraźniejszością i kształtuje przyszłość.
Odbiór progresywizmu pedagogicznego w Polsce.
W Polsce propagatorem teorii progresywizmu pedagogicznego był m.in. Janusz Korczak.

</doc>
<doc id="1694931" url="https://pl.wikipedia.org/wiki?curid=1694931" title="Sergio Fajardo">
Sergio Fajardo

Sergio Fajardo Valderrama (ur. 19 czerwca 1956 w Medellín), kolumbijski polityk, w latach 2004-2007 burmistrz Medellín, drugiego co do wielkości miasta w kraju.
Życiorys.
Sergio Fajardo urodził się w 1956 w Medellín. Jako dziecko uczęszczał do Kolegium Benedyktyńskiego. Ukończył studia magisterskie z dziedziny matematyki na Universidad de los Andes w Bogocie. Następnie zdobył tytuł doktora matematyki na University of Wisconsin-Madison w Stanach Zjednoczonych.
Po zakończeniu studiów pracował jako dziennikarz. Był zastępcą dyrektora gazety "El Colombiano", felietonistą w gazetach "El Mundo", "El Spectador" oraz magazynie "Dinero". Pracował również przy realizacji programów telewizyjnych, m.in. przy "Operación Ciudad" w telewizji Telemedellí oraz "Zanahoria" w telewizji Teleantioquia. Był członkiem Narodowej Rady Nauk Podstawowych, Narodowej Rady ds. Magisteriów i Doktoratów, członkiem Zarządu Fundacji ds. Universidad de Antioquia oraz dyrektorem Centrum Nauk i Technologii w Antioquii. Brał udział w procesie pokojowym w Kolumbii jako założyciel i członek Komisji ds. Pokoju w Antioquii ("Comisión Facilitadora de Paz de Antioquia").
W 2003 Fajardo powołał do życia ruch obywatelski "Compromiso Ciudadano". Pod jego szyldem 26 października 2003 wygrał wybory lokalne na burmistrza Medellín, uzyskując prawie 209 tysięcy głosów poparcia. Stanowisko burmistrza miasta zajmował od 1 stycznia 2004 do 31 grudnia 2007. Okres jego rządów cechował się przejrzystością finansową oraz spadkiem wskaźnika morderstw. Fajardo zdołał zrównoważyć budżet miejski, a według sondaży społecznych jego politykę popierało 80% mieszkańców miasta.
Po zakończeniu kadencji burmistrza, Sergio Fajardo zapowiedział swój start w wyborach prezydenckich w 2010. Jednak ostatecznie 5 kwietnia 2010 został kandydatem na urząd wiceprezydenta u boku Antanasa Mockusa.

</doc>
<doc id="1694937" url="https://pl.wikipedia.org/wiki?curid=1694937" title="ANZAC Bridge">
ANZAC Bridge

ANZAC Bridge - most wantowy w Sydney, w Australii poprzednio znany jako Glebe Island Bridge. Łączy brzegi Johnstons Bay pomiędzy Pyrmont i Rozelle, w pobliżu Central Business District. Most jest częścią drogi Western Distributor prowadzącej z Sydney CBD i Cross City Tunnel na przedmieścia Inner West i do Północnego Sydney.
ANZAC Bridge jest najdłuższym mostem wantowym w Australii i jednym z najdłuższych na świecie. Most ma szerokość 32,2 m, a jego główne przęsło ma długość 345 metrów. Żelbetowe pylony mają 120 m wysokości.
Most został otwarty w 1995 i jego całkowita długość wynosi 805 m.

</doc>
<doc id="1694944" url="https://pl.wikipedia.org/wiki?curid=1694944" title="KNPC">
KNPC

Kuwait National Petroleum Company (KNPC) – pierwsza narodowa kuwejcka spółka naftowa powstała w 1960 roku, w jej skład wchodziło państwo z 60% udziałem a 40% udział było w rękach prywatnych. Jej głównym zadaniem było prowadzenie rafinacji i dystrybucji ropy naftowej na terenie Kuwejtu pochodzącej z (KOC)-Kuwait Oil Company.
Bardzo szybko KNPC podpisała umowę z Hispanica de Petroleosu (HISPANOIL) i pod wspólnym szyldem Kuwait Spanish Peroleum Company rozpoczęła własne poszukiwania ropy na terenach nie eksploatowanych przez (KOC) i zwróconych państwu w 1962 i 1967 roku. Obejmowały one zachodnią część Kuwejtu oraz tereny nadbrzeżne. W 1960 roku Kuwejt odzyskał niepodległość i zaczął powoli nacjonalizować swój przemysł naftowy. Do 1975 roku całość KOC została przejęta przez państwo od brytyjsko-amerykańskiej spółki. Początkowo udziały kompanii naftowych zostały przekazane KNPC, ale w 1980 roku, cały przemysł naftowy Kuwejtu został przekazany (KOC) i pod zarząd ministerstwa nafty.

</doc>
<doc id="1694945" url="https://pl.wikipedia.org/wiki?curid=1694945" title="Dozbud Arena">
Dozbud Arena

Dozbud Arena – stadion piłkarski zlokalizowany przy ul. Słowackiego 21 w Ząbkach, należący do Miejskiego Ośrodka Sportu i Rekreacji w Ząbkach, użytkowany przez klub Dolcan Ząbki. Rozgrywane są tu mecze I ligi, w których uczestniczy klub Dolcan Ząbki. Stadion położony jest bezpośrednio przy drodze wojewódzkiej nr 634 a także w odległości 500 m od przystanku kolejowego.
W 2007 miasto Ząbki i Sportowa Spółka Akcyjna "Dolcan-Sport" wspólnie zgłosiły kandydaturę Kompleksu Sportowo-Rekreacyjnego w Ząbkach (w skład którego ma wchodzić przebudowany stadion Dolcanu) na ośrodek treningowy, który będzie gościł jedną z drużyn Euro 2012. W ramach projektu planuje się do roku 2011 przebudowę wraz z zapleczem treningowym, socjalnym i administracyjnym.
W połowie marca 2009 zakończono I etap modernizacji, mający na celu przystosowanie stadionu do wymogów licencyjnych Polskiego Związku Piłki Nożnej na grę w I lidze. Zarzutami komisji licencyjnej był brak wystarczającej liczby miejsc siedzących, brak elementów zapewniających bezpieczeństwo na stadionie (monitoring oraz elementy zabezpieczające, jak np. bramki bezpieczeństwa) oraz brak odpowiedniego zaplecza technicznego. Podczas prac utwardzono ciągi piesze, wyodrębniono strefy buforowe, ogrodzono sektor gości, wyremontowano ogrodzenie, wykonano dodatkowe wyjścia ewakuacyjne, zamontowano monitoring. Zainstalowano również trybuny przenośne na 540 miejsc oraz trybunę stałą na 275 miejsc. Dzięki temu spełniono wymóg określający minimalną liczbę miejsc siedzących na 2000 osób. Ponadto utworzono budynek kontenerowy, który pełni funkcję zaplecza socjalno-administracyjnego dla zawodników, szatnie, natryski, salę konferencyjną, pomieszczenia administracyjno-biurowe, pralnię, pokój do przeprowadzania testów antydopingowych, pokój lekarski oraz pokoje delegata i obserwatora.
Dzięki wykonanym pracom obiekt uzyskał licencję PZPN i Dolcan Ząbki, który od sezonu 2008/2009 występuje w I lidze, mógł ponownie mecze rundy wiosennej rozgrywać na własnym stadionie (w rundzie jesiennej Dolcan jako gospodarz podejmował rywali na stadionie Świtu Nowy Dwór Mazowiecki).
Stadion ma mieć docelowo dwie trybuny: północną i południową. Trybuna południowa będzie trybuną główną z 1996 miejscami siedzącymi (wszystkie zadaszone) oraz zapleczem socjalno-administracyjnym. Na stadion zawodnicy będą wychodzić bezpośrednio z zadaszonego korytarza wewnętrznego zapleczy. Trybuna północna, mniejsza (1056 miejsc siedzących) i niezadaszona, będzie posiadała sektor dla gości obejmujący 5% miejsc. Modernizacja obejmować będzie również wymianę murawy oraz montaż sztucznego oświetlenia. W ramach projektu planowane są również instalacje wodno-kanalizacyjne, instalacje grzewcze, kanalizacja deszczowa, wentylacja mechaniczna i klimatyzacja, instalacje elektroenergetyczne oraz teletechniczne, a także budowa boisk treningowych. Całkowity koszt robót określono na kwotę 24 150 000,00 zł. W lutym 2010 r. Miasto Ząbki rozstrzygnęło przetarg na budowę trybuny głównej (południowej). Zamówienie wygrała firma Budimpol, która zaoferowała jej wykonanie za prawie 17 000 000 zł. Prace budowlane rozpoczną się w czerwcu 2010 r. i będą trwały do lata 2012 r.
Po drugim etapie weryfikacji wniosków przez zespół złożony z przedstawicieli Polskiego Związku Piłki Nożnej, Ministerstwa Sportu i Turystyki oraz spółki PL.2012, kandydatura Ząbek została pomyślnie rozpatrzona i stadion został zakwalifikowany do grona 44 centrów pobytowych mających prawo nadal ubiegać się o miano jednego z 16 rekomendowanych przez UEFA. Stadion nie znalazł się jednak na ostatecznej liście ogłoszonej przez UEFĘ 1 października 2010.
Latem 2012 roku prace powoli dobiegały końca. Początkowo otwarcie nowej trybuny miało przypaść na mecz z Cracovią, który odbył się 2 września 2012 roku, ale do inauguracji nie doszło. Później pojawiało się także kilka innych, potencjalnych terminów, w których obiekt miał zostać oddany do użytku, jednak z przyczyn formalnych, do otwarcia dojść nie mogło. Dość niespodziewanie zarząd poinformował, że trybuna zostanie otwarta na meczu, który oficjalnie zakończy rundę jesienną zmagań o Mistrzostwo I. ligi. Było to spotkanie z GKS-em Katowice, które odbyło się 18 listopada 2012 roku. Mecz wygrał Dolcan Ząbki 2:0. Obie bramki strzelił Mateusz Piątkowski. Spotkanie, łącznie z przyjezdnymi, obejrzało ok. 900 osób. Dzięki oddaniu nowej trybuny do użytku, zostanie rozebrany stary sektor, który znajdował się za bramką, nazywany też przez miejscowych "Składakiem" (ze względu na jego konstrukcję). To właśnie stąd, od wiosny 2009 roku prowadzony był doping przez kibiców. Od meczu z GKS-em najzagorzalsi fani miejscowej drużyny zbierają się z prawej strony obiektu, aby dopingować swoich ulubieńców.
Zgodnie z ustaleniami PZPN od sezonu 2015/2016 każdy klub występujący na poziomie I ligi jest zobowiązany do posiadania na własnym obiekcie sztucznego oświetlenia o mocy minimalnej 1600 lux, która umożliwia przeprowadzanie transmisji telewizyjnych w jakości HD. W związku z powyższym miasto Ząbki ogłosiło przetarg na wykonanie owego zlecenia. Odbył się on 23 czerwca, a wygrała go firma Ada-Light z Gostynina, która zobowiązała się do 31 sierpnia 2015 roku ukończyć wszystkie prace, a do 30 września 2015 roku otrzymać wszelkie niezbędne pozwolenia. Przez ten czas Dolcan Ząbki ligowe mecze w których pełnił rolę gospodarza, rozgrywał na obiekcie w Pruszkowie. Koszt budowy masztów oświetleniowych wyniósł 2 263 200 zł. Pierwsze próbne uruchomienie wybudowanej instalacji odbyło się 17 września 2015. Oświetlenie ma moc 3000 lux i jest mocniejsze niż jupitery na obiekcie Legii Warszawa czy nawet na Stadionie Narodowym. Pierwszy oficjalny mecz przy sztucznym świetle, miejscowy Dolcan rozegrał 2 października 2015 roku w zremisowanym 1:1 meczu przeciwko Chrobremu Głogów. Widowisko obejrzało łącznie 1350 widzów i jest to najwyższa frekwencja od czasów oddania do użytku nowej trybuny.
W grudniu 2017 stadion zmienił nazwę na Dozbud Arena.

</doc>
<doc id="1694947" url="https://pl.wikipedia.org/wiki?curid=1694947" title="Wieżowiec Pirelli">
Wieżowiec Pirelli

Wieżowiec Pirelli (wł. "Grattacielo Pirelli") – modernistyczny wieżowiec w Mediolanie, we Włoszech, o wysokości 127,1 m. Budynek został oddany do użytku w 1960 i ma 32 kondygnacje.
Zespół projektantów stanowili: Gio Ponti, Giuseppe Valtolina, Pier Luigi Nervi, Antonio Fornaroli, Alberto Rosselli, Giuseppe Rinardi i Egidio Dell'Orto.

</doc>
<doc id="1694949" url="https://pl.wikipedia.org/wiki?curid=1694949" title="Wyższa Szkoła Zarządzania „Edukacja” we Wrocławiu">
Wyższa Szkoła Zarządzania „Edukacja” we Wrocławiu

Wyższa Szkoła Zarządzania „Edukacja” we Wrocławiu – niepubliczna szkoła wyższa powstała w 1997 we Wrocławiu. Założycielem Uczelni jest Ośrodek Kształcenia i Doskonalenia Zawodowego „Edukacja" Sp. z o.o., działający na podstawie zezwolenia Kuratorium Oświaty we Wrocławiu z dnia 15 czerwca 1993 roku. Zgodę na działalność wydało Ministerstwo Edukacji Narodowej. Uczelnia została wpisana do rejestru uczelni niepublicznych dnia 23 lipca 1997 roku (Nr DNS 1-0145/245/1/97) pod numerem 122.
Kierunki kształcenia.
Obecnie uczelnia daje możliwość podjęcia nauki na trzech kierunkach prowadzonych we Wrocławiu i jednym w filii w Kłodzku.

</doc>
<doc id="1694951" url="https://pl.wikipedia.org/wiki?curid=1694951" title="Oslo Plaza">
Oslo Plaza

Oslo Plaza (oficjalnie "Radisson SAS Plaza Hotel") – wieżowiec i hotel w centrum Oslo, w Norwegii, o wysokości 117 m. W oficjalnym otwarciu, które miało miejsce 14 marca 1990, brał udział król Olaf V. Budynek liczy 37 kondygnacji i 673 pokoje hotelowe.

</doc>
<doc id="1694952" url="https://pl.wikipedia.org/wiki?curid=1694952" title="Polyergus samurai">
Polyergus samurai

Polyergus samurai – gatunek mrówki z podrodziny Formicinae. Jest to narażony na wyginięcie gatunek spotykany jedynie w Japonii.

</doc>
<doc id="1694953" url="https://pl.wikipedia.org/wiki?curid=1694953" title="Polyergus lucidus">
Polyergus lucidus

Polyergus lucidus – gatunek mrówki z podrodziny Formicinae. Jest to narażony na wyginięcie gatunek spotykany jedynie w Stanach Zjednoczonych.

</doc>
<doc id="1694955" url="https://pl.wikipedia.org/wiki?curid=1694955" title="Drawica">
Drawica

Drawica (także: "Mąkowarka") – rzeka na Pojezierzu Drawskim w powiecie drawskim, w województwie zachodniopomorskim, lewy dopływ Drawy.
Przebieg.
Rzeka ma długość około 17 lub 18 km. Trudno jednoznacznie wskazać, gdzie znajdują się jej źródła - przyjmuje się, że zaczyna się w okolicy jeziora Giżyńskiego (pomiędzy nim a jeziorem Orle Małe). Jedynym nadbrzeżnym miastem jest Kalisz Pomorski z jedenastoma mostami. Po zachodniej stronie miasta istniał w XIX wieku młyn wodny. Wkrótce po przepłynięciu przez jezioro Mąkowarskie wpływa do Drawy, jako lewy dopływ.
Do jeziora Giżyńskiego, oprócz uważanego za właściwą Drawicę cieku, wpada inny potok, wpływający do jeziora Giżyńskiego na północ od przysiółka Pniewy. Jest on bardziej wartki i dłuższy, niż uważane za właściwe koryto Drawicy płynące od strony jeziora Orle Małe. Potok ten wypływa pod wsią Poźrzadło Wielkie i przed dotarciem do jeziora Giżyńskiego, przepływa przez jezioro Tarnica. Przyjąwszy, że ciek od Poźrzadła Wielkiego jest właściwym początkiem Drawicy, to długość tej rzeki zwiększyć należy o 4 kilometry (do 22 kilometrów). 
Rzeka jest potokiem nizinnym żwirowym. Przepływa przez tereny leśne i rolne. 
Turystyka.
Wzdłuż koryta rzeki biegnie niebieski szlak rowerowy "Drawica i Jezioro Mąkowarskie".

</doc>
<doc id="1694957" url="https://pl.wikipedia.org/wiki?curid=1694957" title="Polyergus nigerrimus">
Polyergus nigerrimus

Polyergus nigerrimus – gatunek mrówki z podrodziny Formicinae. Występuje endemicznie w Rosji. Określany jest jako narażony na wyginięcie.

</doc>
<doc id="1694965" url="https://pl.wikipedia.org/wiki?curid=1694965" title="Wyższa Szkoła Zarządzania „Edukacja” we Wrocławiu Filia w Kłodzku">
Wyższa Szkoła Zarządzania „Edukacja” we Wrocławiu Filia w Kłodzku

Wyższa Szkoła Zarządzania „Edukacja” we Wrocławiu Filia w Kłodzku – oddział Wyższej Szkoły Zarządzania „Edukacja” we Wrocławiu w miejscowości Kłodzko, w powiecie kłodzkim. Powstał w 2002 roku jako „Wydział Turystyki”, a obecnie ma status filii uczelni we Wrocławiu.
Kierunki kształcenia.
Filia w Kłodzku prowadzi następujące kierunki studiów I stopnia:

</doc>
<doc id="1694967" url="https://pl.wikipedia.org/wiki?curid=1694967" title="Leptanillinae">
Leptanillinae

Leptanillinae – podrodzina mrówek. Obejmuje 64 gatunki. Zasiedlają Stary Świat i krainę australijską z Oceanią włącznie. Podziemne, ślepe. Samce o mocno zredukowanym użyłkowaniu skrzydeł. Należą do najstarszych współcześnie żyjących linii ewolucyjnych mrówek.
Taksonomia i ewolucja.
Takson ten wprowadzony został w 1910 roku przez Carlo Emeryego jako plemię Dorylinae, ale od 1923 jest wyróżniany jako osobna podrodzina mrówek. Według stanu na 2016 rok zalicza się do niej 64 gatunki, zgrupowane w 8 rodzajach. Dwa z nich to "incertae sedis", pozostałe grupuje się w dwa plemiona. Grupa niedostatecznie poznana. Cztery rodzaje opisane są tylko na bazie samców, dwa tylko na podstawie robotnic, a w przypadku dwóch pozostałych opisane są obie kasty. Według Boudinot podział podrodziny na rodzaje wymaga rewizji, zwłaszcza biorąc pod uwagę dużą zmienność morfologiczną samców. Systematyka podrodziny przedstawia się następująco:
Filogenetyczna analiza molekularna przeprowadzona przez Moreau i innych w 2006 wskazywała, że Leptanillinae stanowią bardzo starą grupę o pozycji siostrzanej względem wszystkich pozostałych podrodzin mrówek. W 2008 Rabeling i inni opisali nową, jednogatunkową podrodzinę Martialinae, która według przeprowadzonej przez nich analizy zajmuje pozycję jeszcze bardziej bazalną, jednocześnie potwierdzając pozycję Leptanillinae jako siostrzanej dla wszystkich współczesnych mrówek, z wyjątkiem Martialinae.
Opis.
Definicja podrodziny bazuje na cechach samców. Żuwaczki silnie zredukowane, tylko u "Scaphodon" szpatułkowate i przerośnięte. Nadustek zwykle również silnie zredukowany. Głowa pozbawiona krawędzi czy płatków czołowych oraz krawędzi potylicznej, zaopatrzona w 13-członowe czułki o nitkowatym do prawie paciorkowatego funikulusie. Skrzydła mają nadzwyczaj zredukowane użyłkowanie, najwyżej o trzech zamkniętych rurkowatymi sektorami komórkach, przy czym takowe komórki mogą w ogóle nie występować. W geniraliach "basivolsella" w widoku brzusznym wąska środkowobocznie, ale niekiedy silnie powiększona. Ogólnie pozostałe cechy samców są bardzo zmienne, niekiedy wyjątkowe wśród całej rodziny, np. drugi człon odwłoka u niektórych nie tworzy pomostka (petiolusa).
Biologia i ekologia.
Mrówki podziemne, ślepe. W plemieniu Leptanillini królowe są niezdolne do samodzielnego pobierania pokarmu, odżywiają się hemolimfą larw wydzielaną przez wyspecjalizowane wyrostki usytuowane na ich przedtułowiu i trzecim segmencie odwłok.
Rozprzestrzenienie.
Mrówki rozsiedlone od południowej Europy i Afryki, przez Azję (bez Północnej) po Australię i Palau i Mikronezję.

</doc>
<doc id="1694968" url="https://pl.wikipedia.org/wiki?curid=1694968" title="Georg Theodor August Gaffky">
Georg Theodor August Gaffky

Georg Theodor August Gaffky (ur. 17 lutego 1850 w Hanowerze, zm. 23 września 1918 w Hanowerze) – niemiecki lekarz, bakteriolog. Opisał bakterie "Salmonella enterica" wywołujące dur brzuszny.

</doc>
<doc id="1694969" url="https://pl.wikipedia.org/wiki?curid=1694969" title="Georg Gaffky">
Georg Gaffky



</doc>
<doc id="1694972" url="https://pl.wikipedia.org/wiki?curid=1694972" title="Kuszenie św. Antoniego (tryptyk)">
Kuszenie św. Antoniego (tryptyk)

Kuszenie św. Antoniego () – tryptyk niderlandzkiego malarza Hieronima Boscha, namalowany w ok. 1501, znajdujący się obecnie w Narodowym Muzeum Sztuki Dawnej w Lizbonie.
Należy do najlepiej zachowanych dzieł Boscha i uważany jest za najwybitniejsze jego dzieło. Zakupił go w XVI w. portugalski humanista Damião de Góis, król Manuel zaś przekazał w darze narodowi Portugalii.
Malarz kilkakrotnie malował św. Antoniego. Oprócz "Złotej legendy" wykorzystał też zapewne "Żywot św. Antoniego" spisany przez jego ucznia św. Atanazego Aleksandryjskiego, którego niderlandzkie tłumaczenie ukazało się drukiem w 1480. Znanych jest kilkanaście kopii całości tryptyku lub jego fragmentów.
Obraz zaludnia mrowie ohydnych istot i rzeczy: olbrzymie owoce, ogromne ryby, potężne szczury, stwory składające się jedynie z głowy i pary nóg, hybrydy ludzko-zwierzęce, przedmioty-bestie (drzewo karmiące dziecko, amfora osadzona na łapach, ptak z czaprakiem na głowie). Autor czerpał swoje pomysły z misteriów teatralnych, alchemii, astrologii, przysłów flamandzkich oraz ówczesnych praktyk sądowniczych.
Opis obrazu.
Postać świętego.
Sylwetka świętego pojawia się w tryptyku czterokrotnie. Przedstawiony został jako brodaty starzec z laską przyodziany w habit z kapturem. Na jego ramieniu widnieje litera T (pierwsza litera słowa Theos – Bóg). Z pasa zwisa krzyż Taw noszony zwykle przez antonitów. Założyciel cenobityzmu zostaje poddany różnym pokusom, które udaje mu się przezwyciężyć: odmawia modlitwę, wykonuje gest błogosławieństwa, szuka ucieczki w lekturze tekstów religijnych. Zdaje się zupełnie nieczuły na przerażające istoty i rozgrywające się wokół niego zdarzenia. Wydaje się uosobieniem ascezy, powściągliwości i wytrwałości w cnocie.
Lewe skrzydło.
Na pierwszym planie malarz przedstawił dwóch mnichów i jedną świecką postać niosących omdlałego pustelnika przez most. Towarzyszy im postać, która być może jest autoportretem malarza. Św. Antoniego widać również na niebie unoszonego przez diabły w asyście kreatur oblatujących ich niczym insekty. Pod mostem naradzają się trzy stwory, do których dołącza dziwaczny listonosz na łyżwach. Na brzegu rzeki stoi ptak połykający dopiero co wyklute pisklęta. Na drodze widać szajkę diabłów zmierzających w stronę opartej na łokciach i kolanach postaci, poprzez której rozkraczone uda wkraczają do domu rozpusty. W oddali widnieje morze i pływające statki prowadzone przez zwodniczą latarnię. Na brzegu leżą rozrzucone ciała topielców.
Tablica środkowa.
Diabły we wszelkiej postaci przybywają ze wszystkich stron w okolice rozpadającego się grobowca usytuowanego w środku kompozycji. Przed grobem wytwornie ubrana para przygotowuje ucztę serwując towarzystwu napoje. Obok, oparty o balustradę, klęczy św. Antoni wznosząc prawicę w geście błogosławieństwa. W głębi grobowca, który za sprawą świętego zamienił się w kaplicę, schowany w cieniu Chrystus również podnosi dłoń w geście błogosławieństwa. Po prawej stronie świątyni stoi waląca się wieża pokryta monochromatycznymi malowidłami, przedstawiającymi alegorie bałwochwalstwa (adoracja złotego cielca, ofiara składana małpie na tronie). Mroczne tło rozświetla płonąca wieś. Wokół Antoniego gromadzą się dziwaczne demony: kobieta w postaci roztrzaskanego pniaka z jaszczurzym ogonem, niewiasta z niemowlęciem siedząca na ogromnym szczurze, spróchniały jeździec dosiadający duży dzban zamieniony w rumaka, ryba-gondola na rzece połykająca przestraszonego człowieka, opancerzony diabeł siedzący na gęsi z baranią głową i grający na lutni itp.
Prawe skrzydło.
W zepsutym i cuchnącym świecie eremita stoi na brzegu rzeki, z której wdzięczy się sataniczna królowa otoczona swoją diabelską świtą. Spojrzenie Antoniego pada na diabelskiego herolda, który zaprasza go na piekielną ucztę. W tle widać mury piekielnego miasta, w którego fosie pływa smok, a ze szczytu wieży strażniczej bucha ogień.
Strona zewnętrzna tryptyku.
Na stronie zewnętrznej skrzydeł artysta umieścił dwie sceny Męki Pańskiej malowanej techniką en grisaille: pojmanie Chrystusa w ogrodzie Getsemani oraz Chrystus upadający pod ciężarem krzyża w drodze na Golgotę. Judasz chyłkiem oddala się ze swoimi trzydziestoma srebrnikami. Poniżej strumienia św. Piotr unosi miecz, by odciąć ucho Malchosowi, którego dobytek leży obok w nieładzie. Św. Weronika ociera pot z czoła cierpiącego Chrystusa, wywołując tym irytację oprawców. Dwaj mnisi spowiadają obu łotrów. Na pagórku wznosi się kielich mszalny, na drzewie wisi szczur do góry nogami, na ziemi rozrzucone są kości. Stojący wokół gapie przyglądają się wszystkiemu obojętnie.

</doc>
<doc id="1694978" url="https://pl.wikipedia.org/wiki?curid=1694978" title="Technologie wytwarzania cyfrowych układów scalonych">
Technologie wytwarzania cyfrowych układów scalonych

Poniżej przedstawiono trzy główne rodzaje układów scalonych, z rozróżnieniem na sposób ich wytwarzania.
Układy logiczne typu ECL.
Skrót ECL oznacza układy logiczne o sprzężeniach emiterowych (ang. "emitter coupled logic"). Często są stosowane przez producentów określenia innego rodzaju. Układy typu ECL cechuje największa szybkość przełączania- czasy przełączania wynoszą kilka nanosekund. Możliwa jest zatem praca układów przy częstotliwości 150 MHz, o ile pozwolą na to układy peryferyjne. Do zasilania układów typu ECL potrzebne są zwykle dwa napięcia, w tym jedno ujemne (np. –5 V).
Układy logiczne typu TTL.
Skrót TTL pochodzi od angielskich słów "transistor- transistor- logic". Układy TTL są najczęściej stosowanymi scalonymi układami cyfrowymi. Napięcie zasilania układów TTL wynosi 5 V i powinno być stabilizowane z dokładnością 5%. Minimalne czasy przełączania nie są mniejsze od 10 ns, w związku z tym maksymalna częstotliwość pracy tych układów nie przekracza 50 MHz. Do jednego wyjścia układy TTL może być dołączonych 10 wejść dalszych układów TTL. 
Układy logiczne typu C- MOS.
Układy scalone typu C- MOS (ang. "complementar metal oxid- Silicium") są zbudowane na tranzystorach polowych wykonanych techniką MOS (ang. "metal oxid semiconductor"), których podstawową cechą jest bardzo duża rezystancja wejściowa. Symbol C oznacza, że bramki wykonane są techniką komplementarną, tzn. zawierają co najmniej dwa połączone szeregowe tranzystory, z których jeden jest z kanałem typu p, a drugi z kanałem typu n. Można stwierdzić, że obydwa tranzystory pracują dwustanowo przyjmując na przemian przeciwne stany pracy. Napięcie zasilania układów typu C- MOS mieści się w przedziale 5 ÷ 15 V, przy czym 15 V nie powinno być z zasady przekraczane. Pobór mocy przy technice MOS jest minimalny i mierzy się go w μW.

</doc>
<doc id="1694980" url="https://pl.wikipedia.org/wiki?curid=1694980" title="Kredyt dyskontowy">
Kredyt dyskontowy

Kredyt dyskontowy – jest to kredyt, którego udzielenie jest powiązane z obrotem wekslowym. Odbiorcą kredytu dyskontowego jest posiadacz weksla, który otrzymuje kredyt w zamian za sprzedaż weksla do banku. Kwota kredytu dyskontowego jest niższa od sumy wskazanej na wekslu (dyskonto) co wynika z potrącenia przez bank odsetek, prowizji oraz innych kosztów związanych z udzieleniem kredytu. Kredyt dyskontowy umożliwia posiadaczowi weksla wcześniejsze, niż w przypadku wykupu weksla przez jego wystawcę, otrzymanie środków pieniężnych.
Charakterystyczną cechą dla kredytu dyskontowego jest fakt, że podlega on spłacie przez głównego dłużnika wekslowego (a nie przez kredytobiorcę, czyli posiadacza weksla). Jednak, gdy główny dłużnik nie wykupi weksla, bank domaga się zapłaty przez osobę, która złożyła weksel do dyskonta (tj. sprzedała go bankowi).
Bank może redyskontować weksel w banku centralnym, otrzymując kwotę weksla pomniejszoną o redyskonto.
Kredyt dyskontowy, niezależnie od przejęcia samego weksla, udzielany jest na podstawie wniosku i umowy kredytowej. Jest kredytem krótkoterminowym i może być udzielany:
Stopa dyskontowa od kredytu dyskontowego jest zazwyczaj niższa od oprocentowania kredytu komercyjnego, ale wyższa od stopy oprocentowanie stosowanej przez NBP od kredytu redyskontowego. Fakt ten wynika z kosztu pozyskiwania przez banki środków finansowych na prowadzenie działalności kredytowej.

</doc>
<doc id="1694984" url="https://pl.wikipedia.org/wiki?curid=1694984" title="Hokej na lodzie na Zimowych Igrzyskach Olimpijskich 1964">
Hokej na lodzie na Zimowych Igrzyskach Olimpijskich 1964

Hokej na lodzie był jedną z konkurencji rozgrywanych podczas igrzysk olimpijskich. W turnieju wzięło udział 16 zespołów.
W dniach 27 - 28 stycznia rozegrano rundę kwalifikacyjną, która wyłoniła podział drużyn na grupę finałową i grupę pocieszenia.
Zwycięzcy meczów kwalifikacyjnych awansowali do grupy finałowej (A) w której rywalizowano o miejsca 1-8.
Pokonane zespoły utworzyły grupę B. W obu grupach rywalizowano systemem każdy z każdym.
W klasyfikacji kanadyjskiej zwyciężył Szwed Sven Tumba zdobywca ośmiu bramek i trzech asyst.
Turniej olimpijski był równocześnie mistrzostwami świata.
Runda kwalifikacyjna.
Wyniki
Grupa finałowa.
Wyniki
Grupa pocieszenia.
Wyniki

</doc>
<doc id="1694985" url="https://pl.wikipedia.org/wiki?curid=1694985" title="Chung Jae-hun">
Chung Jae-hun

Chung Jae-hun (hangul: 정재헌, hancha: 鄭載憲, ur. 1 czerwca 1974) – koreański łucznik, wicemistrz olimpijski, czterokrotny mistrz świata. Startował w konkurencji łuków klasycznych.
Największym jego osiągnięciem jest dwukrotnie srebrny medal olimpijski w konkurencji indywidualnej (1992) oraz złoty medal mistrzostw świata w Madrycie (2005) w konkurencji indywidualnej oraz drużynowej.

</doc>
<doc id="1694987" url="https://pl.wikipedia.org/wiki?curid=1694987" title="Rachunek pomocniczy">
Rachunek pomocniczy

Rachunek pomocniczy – obok rachunku bieżącego i rachunku lokat terminowych jeden z podstawowych rachunków bankowych, jakie polskie prawo przewiduje w celu przechowywania środków pieniężnych i przeprowadzania rozliczeń związanych z działalnością gospodarczą.
Rachunek pomocniczy służy przeprowadzaniu rozliczeń w innych bankach niż bank prowadzący rachunek bieżący. Operacje te ograniczają się zazwyczaj do ściśle określonych celów, jak np.:
Otwarcie rachunku pomocniczego nie wymaga zgody banku prowadzącego rachunek bieżący (chyba że umowa o otwarciu rachunku bieżącego wyraźnie formułuje taki obowiązek).

</doc>
<doc id="1694988" url="https://pl.wikipedia.org/wiki?curid=1694988" title="Staromiejski ewangelicki kościół farny w Bydgoszczy">
Staromiejski ewangelicki kościół farny w Bydgoszczy

Staromiejski ewangelicki kościół farny – istniejący w latach 1787–1903 kościół ewangelicki w Bydgoszczy.
Położenie.
Kościół znajdował się w miejscu obecnej hali targowej na rogu ul. Podwale i Teofila Magdzińskiego w Bydgoszczy. Stał w osi północ-południe.
Historia.
Budowa kościoła wiąże się z włączeniem miasta Bydgoszczy w obręb państwa pruskiego w wyniku I rozbioru Polski w 1772 r.
Jednym z pierwszych dekretów króla Prus Fryderyka II w Bydgoszczy było utworzenie parafii ewangelicko-augsburskiej z dniem 5 października 1772 r.
Bydgoszcz zamieszkiwały wtedy zaledwie dwie ewangelickie rodziny niemieckie, ale wskutek kolonizacji związanej z budową kanału bydgoskiego i rozrostem miejscowego garnizonu stan ten szybko ulegał zmianie. Katolicy w 1815 r. stanowili tylko 40% ludności Bydgoszczy, a w latach 1850–1920 r. już tylko 25%.
Pierwsze nabożeństwo luterańskie nowo mianowany pastor Gebhardi odprawił 12 kwietnia 1773 r. w naprędce przystosowanej żupie solnej. Przybyło na nie ok. 600 wiernych z miasta i okolic. Od 1776 do 1787 r. odprawiano nabożeństwa w jednej z sal na poddaszu starego ratusza. Budowę nowej świątyni ewangelickiej rozpoczęto w 1784 r., korzystając z funduszy wyłożonych przez państwo pruskie. Projekt zboru wykonał budowniczy krajowy Paul Johann Greth, a budowę nadzorował budowniczy Bothke. Prace ukończono w 1787 r. Konsekrację świątyni, która nie otrzymała żadnego wezwania, funkcjonując cały czas pod nazwą staromiejski ewangelicki kościół farny dokonano 21 stycznia 1787 r. podczas wielkiej uroczystości kościelno-państwowej.
Obiekt kosztował w sumie 7000 talarów. Część kwoty pochodziła ze sprzedaży zagarniętego z miejscowej mennicy złomu srebrnego i nie puszczonych w obieg pieniędzy. W 1788 r. ołtarz oddzielono od nawy dwoma artystycznie wykonanymi kratami z kutego żelaza. W 1794 r. ukończono budowę drewnianej dzwonnicy z 3 dzwonami.
Kościół w 1829 r. zamknięto, gdyż groził zawaleniem. Podczas trwającego do 1833 r. remontu, który zużył większość zgromadzonych w kasie kościelnej zasobów, nabożeństwa odprawiano w kościele pobernardyńskim. Kolejny remont zboru z jego przebudową, poszerzeniem i częściową zmianą szczytu fasady, nastąpił w 1869 r. W 1839 roku wybudowano plebanię (pastorówkę – obecnie ul. Wały Jagiellońskie 14).
Staromiejski ewangelicki kościół famy przez prawie wiek zaspokajał potrzeby religijne bydgoskich luteranów. Kolejne zbory ewangelickie w Bydgoszczy zaczęły powstawać dopiero po 1846 r., a szczególne nasilenie budów przypada na lata 1878–1914 r..
Ze względu na nie najlepszy stan techniczny, oraz konieczność przebicia ul. Kościelnej (obecnie T. Magdzińskiego) w stronę nowo wybudowanego wielkiego kościoła farnego, świątynię zburzono w 1903 roku, stawiając na jej miejscu halę targową (1904–1906). Trzy dzwony z rozebranej świątyni przeniesiono do kościoła w Osielsku.
Fragmenty fundamentów kościoła odsłonięto w 2022 roku, podczas budowy zbiornika retencyjnego pod ul. Magdzińskiego.
Architektura.
Gmach świątyni wzniesiono w stylu klasycystycznym obowiązującym w końcu XVIII wieku w monarchii pruskiej.
Była to budowla salowa bez wieży, tynkowana, z wyniosłym dwuspadowym dachem przykrytym dachówką ceramiczną. Barokizujący fronton zawierał na poziomie korpusu trzy podziały okienne zwieńczone trójkątnym tympanonem. Nad nim wznosił się ozdobny szczyt. Oprócz wejścia czołowego były jeszcze dwa wejścia boczne zwieńczone trójkątnymi tympanonami. Każda ściana boczna mieściła sześć dużych okien okaz tyle samo mniejszych – okrągłych. Ściany boczne wieńczył tęgi gzyms. Wewnątrz salę świątyni obiegały drewniane empory łączące się z usytuowanym nad wejściem chórem z organami.

</doc>
<doc id="1694991" url="https://pl.wikipedia.org/wiki?curid=1694991" title="Kalat al-Dżundi">
Kalat al-Dżundi

Kalat al-Dżundi () – ruiny fortu wzniesionego przez Saladyna w 1187 na półwyspie Synaj. Zbudowany na stromej skarpie o wysokości 285 m, był wykorzystywany również jako karawanseraj.
W 1994 Kalat al-Dżundi został zgłoszony przez Egipt jako kandydat na listę światowego dziedzictwa UNESCO.

</doc>
<doc id="1694994" url="https://pl.wikipedia.org/wiki?curid=1694994" title="Cisowa Skała (Kotlina Nowotarska)">
Cisowa Skała (Kotlina Nowotarska)

Cisowa Skała lub Cisowa Skałka – pojedyncza skała na Kotlinie Orawsko-Nowotarskiej. Jest widoczna z szosy Nowa Biała – Białka Tatrzańska. Wznosi się pośród dużych i równych łąk po prawej stronie tej szosy, naprzeciwko znajdującej się tuż przy szosie skały Obłazowej i parkingu. Na południe od niej znajduje się niższa Grzebieniowa Skała. Obydwie wchodzą w skład tzw. Skalic Nowotarskich.
Wznosi się na wysokość 685 m n.p.m. (według niektórych źródeł 668 m), a jej względna wysokość ponad otaczające ją równinne łąki wynosi 55 m. Zbudowana jest z wapieni krynoidowych. W wielu miejscach wapień jest odsłonięty, gdyż był eksploatowany przez miejscową ludność do celów budowlanych i do wypalania wapna. Szczytowa część jest spękana i ma odcień różowy. Ma bardzo bogatą florę; opisano występowanie tutaj ponad 100 gatunków roślin kwiatowych, w tym 20 górskich (6 roślin alpejskich). Gatunki górskie zostały przyniesione z Tatr przez rzekę Białkę, która kiedyś przepływała obok Cisowej Skały. M.in. stwierdzono tutaj występowanie kokoryczy żółtawej – rzadkiej rośliny, w Polsce występującej tylko w nielicznych miejscach.
Pochodzenie nazwy nieznane. Może pochodzić od cisa (obecnie nie występuje on tutaj i nie wiadomo, czy w ogóle występował), lub od czerwonobrązowej (w gwarze podhalańskiej "cisej", "cisawej") barwy skał. Forma "Cisawa" była podawana w l. 1804 i 1805, "Cisowa" – ok. 1770 i w 1832. Próbowano wywodzić nazwę od nazwiska „Wcisło”, jednak bez uzasadnienia.
Cisową Skałę wspominał już Stanisław Staszic w swym dziele "O ziemiorództwie Karpatów i innych gór i równin Polski". Seweryn Goszczyński tak opisywał w maju 1832 r. Cisową Skałę w swym znanym Dzienniku podróży do Tatrów:
”"Sterczy ona śród płaszczyzny jak samotna wieża, naga w największej części, można jednak wejść aż na jej wierzchołek, który jest płaski i dość przestronny. Co szczególniejsza, że podobne skały znajdują się wzdłuż całego pasma Tatrów, na równoległej prawie do nich linii i w niewielkiej odległości; tworzą one jakby łańcuch szyldwachów przed górami. Skały te są wapienne i znacznej wysokości."”.
Widok z Cisowej Skały opisał Bogusz Stęczyński w wierszu "„Widok niezmierny”". Ze skały, mimo że jest stosunkowo niska, rozciąga się doskonała panorama widokowa na Tatry, Pieniny, Gorce i Babią Górę.

</doc>
<doc id="1694996" url="https://pl.wikipedia.org/wiki?curid=1694996" title="Junior Stanislas">
Junior Stanislas

Junior Stanislas, właśc. Felix Junior Stanislas (ur. 26 listopada 1989 w Londynie) – angielski piłkarz grający na pozycji lewoskrzydłowego w Bournemouth.
Kariera klubowa.
Stanislas urodził się w londyńskiej dzielnicy Kidbrooke. W wieku dziesięciu lat dołączył do juniorów miejscowego West Hamu. Latem 2008 roku angielski napastnik został włączony do kadry "The Hammers" na zbliżający się sezon "2008/09", jednak już 27 listopada został wypożyczony na sześć tygodni do występującego w Football League One Southend United. W trzecioligowym zespole zadebiutował już dwa dni później - 29 listopada - w meczu rozegranym w ramach Pucharu Anglii z Luton Town. W tym spotkaniu strzelił dwa gole, czym zapewnił swojej drużynie awans do dalszej rundy rozgrywek. Do drużyny "Młotów" powrócił 19 stycznia 2009 roku. We wszystkich rozgrywkach w barwach Southend rozegrał dziewięć meczów i strzelił w nich trzy gole. Stanislas swój debiut w West Hamie i zarówno w Premier League zaliczył 16 marca 2009 roku zmieniając Savio w drugiej połowie zremisowanego 0:0 meczu z West Bromwich Albion. Swojego pierwszego gola dla londyńskiej drużyny strzelił już w następnym spotkaniu - 4 kwietnia - z Sunderlandem. 24 maja 2009 roku Stanislas w 58. minucie meczu z Middlesbrough FC strzelił gola, który zapewnił jego drużynie zwycięstwo, a "Boro" przez to trafienie spadło z Premier League do Football League Championship. Ostatecznie Anglik wraz ze swoim zespołem zajął w sezonie "2008/2009" 9. miejsce w lidze, wystąpił w dziewięciu meczach i strzelił w nich dwa gole.
31 sierpnia 2011 podpisał trzyletni kontrakt z Burnley.
Kariera reprezentacyjna.
Stanislas jest młodzieżowym reprezentantem Anglii. W 2007 roku wystąpił w jednym meczu kadry U-19. 31 marca 2009 roku zadebiutował w zespole U-20, grając w wygranym 2:0 meczu z Włochami.

</doc>
<doc id="1694998" url="https://pl.wikipedia.org/wiki?curid=1694998" title="Cisowa Skałka">
Cisowa Skałka



</doc>
<doc id="1694999" url="https://pl.wikipedia.org/wiki?curid=1694999" title="Catch wrestling">
Catch wrestling



</doc>
<doc id="1695000" url="https://pl.wikipedia.org/wiki?curid=1695000" title="Dekorowanie nazw">
Dekorowanie nazw

Dekorowanie nazw (ang. "name mangling", "name decoration") – technika stosowana przez kompilatory współczesnych języków programowania w celu wygenerowania unikatowych nazw funkcji, struktur, klas oraz innych typów danych. Schemat generowania unikalnych nazw różni się w zależności od tego jaki kompilator został zastosowany.
Geneza.
Potrzeba stosowania dekorowania nazw przez kompilatory wynika z konfliktu pomiędzy wymaganą unikalnością nazw a stosowaną we współczesnych językach programowania techniką przeciążania nazw.
Dekorowanie nazw w C dla Microsoft Windows.
Jakkolwiek technika dekorowania nazw ogólnie nie jest wymagana przez języki programowania, które nie wspierają przeciążania funkcji (np. C i Pascal), jednak w pewnych przypadkach jest stosowana aby poszerzyć zakres informacji opisujących funkcje.
Na przykład kompilator dedykowany platformie Microsoft Windows wspiera obsługę konwencji wywołania, które określają sposób przekazywania parametrów do funkcji i odsyłania wyniku przez funkcję. Ponieważ różne konwencje wywołania nie są ze sobą kompatybilne, kompilator dekoruje nazwy symbolami określającymi, która z nich ma zostać użyta.
Schemat dekorowania nazw zaproponowany przez Microsoft, wspierany przez kompilatory Digital Mars, Borland i GNU gcc, używany jest przy kompilowaniu kodu na platformę Windows. Schemat ten jest również stosowany przez inne języki, takie jak Pascal, D, Delphi, Fortran i C#.
Po kompilacji poniższego przykładu w C:
32-bitowy kompilator wygeneruje:
 _f
 _g@4
 @h@4
Dekorowanie nazw funkcji stdcall i fastcall stosuje schemat _nazwa@X i @nazwa@X, gdzie nazwa jest nazwą funkcji, a X określa liczbę bajtów argumentów funkcji. W przypadku funkcji cdecl, dekorowanie polega wyłącznie na dodaniu prefiksu „_”.

</doc>
<doc id="1695001" url="https://pl.wikipedia.org/wiki?curid=1695001" title="Park Kyung-mo">
Park Kyung-mo

Park Kyung-mo (kor. 박경모, ur. 15 sierpnia 1975 w Okcheon) – koreański łucznik, dwukrotny mistrz olimpijski, czterokrotny mistrz świata. Startuje w konkurencji łuków klasycznych.
Największym jego osiągnięciem jest dwukrotnie złoty medal olimpijski w konkurencji drużynowej (2004, 2008) i srebro indywidualnie w Pekinie oraz złoty medal mistrzostw świata w Antalyi (1993) w konkurencji indywidualnej oraz trzykrotnie drużynowo. 

</doc>
<doc id="1695005" url="https://pl.wikipedia.org/wiki?curid=1695005" title="Ferenc (imię)">
Ferenc (imię)



</doc>
<doc id="1695007" url="https://pl.wikipedia.org/wiki?curid=1695007" title="Kyung-Mo Park">
Kyung-Mo Park



</doc>
<doc id="1695008" url="https://pl.wikipedia.org/wiki?curid=1695008" title="Kyung Mo Park">
Kyung Mo Park



</doc>
<doc id="1695010" url="https://pl.wikipedia.org/wiki?curid=1695010" title="Dyskografia Craiga Davida">
Dyskografia Craiga Davida

Jest to lista oficjalnych wydań solowych Craiga Davida, angielskiego piosenkarza R&amp;B. Craig David wydał do tej pory pięć albumów studyjnych, jedną dużą kompilację przebojów oraz dwadzieścia jeden singli.

</doc>
<doc id="1695012" url="https://pl.wikipedia.org/wiki?curid=1695012" title="Bitwa nad Nemeą">
Bitwa nad Nemeą

Bitwa nad Nemeą – starcie zbrojne, które miało miejsce w czerwcu lub lipcu 394 p.n.e. roku w trakcie wojny korynckiej 395 p.n.e. – 387 p.n.e., na Peloponezie, niedaleko rzeki Nemea, między Spartanami z jednej, a koalicją Ateńczyków, Tebańczyków, Koryntu i Argos z drugiej strony. Zwycięstwo w bitwie odnieśli Spartanie.
Przed bitwą.
Wykorzystując kampanię głównej armii spartańskiej w Azji Mniejszej przeciw Persom, państewka greckie (Ateny, Argos, Teby), przy wsparciu finansowym ze strony Persji, zawiązały sojusz skierowany przeciwko Sparcie. Wojska związku beockiego pobiły Spartan w bitwie pod Haliartos w roku 395 p.n.e., a Tebańczycy oraz mieszkańcy Argos zdobyli w roku 394 p.n.e. kolonię peloponeską Herakleja Trachinia w Malis. Sytuacja ta sprowokowała Spartan do powrotu z Azji Mniejszej na Peloponez.
Zanim jednak główne siły Spartan pojawiły się na miejscu, sojusznicza armia spartańska pod dowództwem Aristodemosa – zaufanego króla Agesipolisa I pomaszerowała ze Sparty na północ. Również koalicjanci wykorzystując nieobecność sił głównych Spartan skierowali się w kierunku terytorium lacedomońskiego, gdzie zamierzali rozprawić się z armią Aristodemosa.
Armie przeciwników.
Obie armie spotkały się pomiędzy Sykionem a Koryntem. Spartanie nadciągnęli z zachodu, koalicjanci zaś ze wschodu. Miejsce bitwy nie jest ustalone; choć starcie nazwane jest od rzeki Nemea, najprawdopodobniej miało miejsce koło rzeczki Rachiani i dzisiejszej wsi Assos-Lechaio.
Według Ksenofonta, armia spartańska liczyła około 6000 lacedemońskich hoplitów, 3000 sprzymierzonych z miast Epidauros, Trozen, Ermioni oraz Halieis, 3000 z Elis i 1500 z Sikyonu. Nie wymienia liczby Tegeańczyków, ale opisuje, że w bitwie stali naprzeciw 2400 Ateńczyków, więc zapewne była ich podobna liczba. Prawdopodobnie, wraz z innymi niewyliczonymi oddziałami, siły sił spartańskie liczyły około 18–19 tys. ludzi, do tego dochodziło 600 żołnierzy jazdy lacedemońskiej, 300 kreteńskich łuczników oraz 400 procarzy z Elis. Po przeciwnej stronie stanęło 5000 wojska z Beocji (także kontyngenty z Teb i Tespias), 3000 Koryntczyków, 7000 ludzi z Argos, 3000 z Eubei i 6000 Ateńczyków. Do tego dochodziło 1550 żołnierzy jazdy i znaczna liczba lekkozbrojnych.
Sprzymierzeni mieli liczniejszą kawalerię i lekkie siły, ale Spartanie zepchnęli ich wstępnym bojem na teren za Nemeą, gdzie pofałdowany teren utrudniał działania konnicy. Ich własne oddziały pozostały na równinie.
Przebieg bitwy.
W armii sprzymierzonych dowództwo rotowało między wodzami oddziałów różnych poleis. Beocki komendant wykorzystał dzień, w którym jego oddziały (na prawym skrzydle) stały naprzeciw sojuszników Sparty, a sami Spartanie – naprzeciw Ateńczyków, do wydania bitwy. Zmasował żołnierzy w bardzo głęboką (16 rzędów) falangę i rozpoczął natarcie. Beockie skrzydło było jeszcze głębiej uszeregowane. Ponieważ falanga zawsze miała tendencję do przesuwania się w prawo, atak prawego skrzydła spowodował skośne ustawienie frontu – a lewe, ateńskie skrzydło, musiało podążać za nacierającymi, by nie dopuścić do przerwania linii.
Spartanie wykorzystali okazję, przesuwając swoją linię w prawo i okrążając lewe skrzydło przeciwnika i rozbijając sześć ateńskich fylae (następne cztery walczyły z Tegeańczykami). Co prawda ich własne lewe skrzydło uległo natarciu i uciekło (z wyjątkiem wojsk z Pellene), ale zwycięskie wojska prawego skrzydła wykonały zwrot i w pełnym porządku obróciły szyk. Wracające z pościgu za uciekającymi żołnierzami lewego skrzydła spartańskiego oddziały z Argidy, Koryntu i Beocji były kolejno rozbijane przez zdyscyplinowaną spartańską falangę.
Diodor Sycylijski szacuje straty Spartan na 1100 zabitych, a sprzymierzonych na około 2800 poległych hoplitów (N.G.L. Hammond uogólnia liczby do, odpowiednio, jednego i trzech tysięcy). Większość poległych to wojska lewego skrzydła, gdzie nastąpiły próby oskrzydlenia przeciwnika. Ostatecznie o wyniku bitwy zadecydowała dyscyplina głównych sił spartańskich i jej zdolność do kontrolowanego manewru.
Bitwa nie zakończyła wojny, a wojskom sprzymierzonym nie udało się pokonać Sparty pod nieobecność jej sił głównych.

</doc>
<doc id="1695022" url="https://pl.wikipedia.org/wiki?curid=1695022" title="Koteka">
Koteka

Koteka (fallokarp, fallokrypt) – ozdobna osłona na męskie prącie, noszona tradycyjnie wśród niektórych grup etnicznych w Nowej Gwinei. Koteka sporządzana jest zwykle z wysuszonego owocu "Lagenaria siceraria", ewentualnie innych gatunków jak "Nepenthes mirabilis". Mocowana jest podstawą do moszny przy użyciu niewielkiej pętli. Druga pętla obwiazana jest wokół brzucha. Koteki różnych plemion różnią się od siebie; np. u przedstawicieli ludu Yali stosowane są długie, cienkie fallokarpy pomagające utrzymać plecione z rotangu spódniczki; mężczyźni z plemienia Tiom noszą podwójne koteki, a w schowku między nimi trzymają tytoń.

</doc>
<doc id="1695023" url="https://pl.wikipedia.org/wiki?curid=1695023" title="Fallokarp">
Fallokarp



</doc>
<doc id="1695025" url="https://pl.wikipedia.org/wiki?curid=1695025" title="Rovigno">
Rovigno



</doc>
<doc id="1695026" url="https://pl.wikipedia.org/wiki?curid=1695026" title="Dong Zhi-Ming">
Dong Zhi-Ming



</doc>
<doc id="1695031" url="https://pl.wikipedia.org/wiki?curid=1695031" title="Jüri Pihl">
Jüri Pihl

Jüri Pihl (ur. 17 marca 1954 w Kuressaare, zm. 3 lutego 2019) – estoński polityk i policjant, minister spraw wewnętrznych w latach 2007–2009, od 2009 do 2010 przewodniczący Partii Socjaldemokratycznej.
Życiorys.
Jüri Pihl w 1982 ukończył prawo na Uniwersytecie w Tartu. W 1975 rozpoczął pracę zawodową jako inspektor w estońskiej milicji kryminalnej. W 1986 został naczelnikiem wydziału śledczego urzędu spraw wewnętrznych w Tallinnie. Dwa lata później objął funkcję komendanta milicji w Võru. W 1990 powrócił do stolicy na wcześniej zajmowane stanowisko.
Po ogłoszeniu przez Estonię niepodległości uczestniczył w tworzeniu instytucji bezpieczeństwa i sprawiedliwości nowego państwa. W 1991 został dyrektorem estońskiej policji bezpieczeństwa, zajmował to stanowisko przez dwie kolejne kadencje. W latach 2003–2005 pełnił funkcję prokuratora generalnego. W 2005 został sekretarzem generalnym w Ministerstwie Sprawiedliwości.
Od 5 kwietnia 2007 do 21 maja 2009 zajmował stanowisko ministra spraw wewnętrznych w gabinecie premiera Andrusa Ansipa. 7 marca 2009 został wybrany na przewodniczącego Partii Socjaldemokratycznej. W 2010 w partyjnym głosowaniu przegrał rywalizację ze Svenem Mikserem o stanowisko przewodniczącego SDE.
Życie prywatne.
Jüri Pihl był żonaty, miał córkę.

</doc>
<doc id="1695033" url="https://pl.wikipedia.org/wiki?curid=1695033" title="Bebrykowicz">
Bebrykowicz

Bebrykowicz - polski herb szlachecki, odmiana herbu Prus.
Opis herbu.
Na tarczy dzielonej w krzyż w polu I, czerwonym półtorakrzyż srebrny. W polu II, krzyż srebrny, którego dłuższe ramię przeszyte takąż strzałą w prawo. W polu III, czerwonym, serce srebrne, na którym trzy takież róże. W polu IV, czerwonym półtorakrzyż srebrny między dwoma takimiż kosami ostrzami do siebie, złączonymi u dołu. Klejnot: Pięć piór strusich. Labry: Czerwone, podbite srebrem.
Symbolika.
Jest to przykład czteropolowego herbu genealogicznego. Na jego podstawie można odczytać, że ojciec posiadacza pieczętował się herbem Prus (I pole), zaś babka ojczysta herbem Przyjaciel XII (IV pole) z odmienioną tynkturą pola z błękitnego na czerwone. Niepewne są herby matki (II pole) i babki macierzystej (III pole). Godło z pola II to odwrócone do góry nogami godło herbu Koryzna, zaś z pola III wygląda jak zniekształcone godło herbów Misiewski, Olszowski, bądź Prus II.
Najwcześniejsze wzmianki.
Dokument z 1752 roku.
Herbowni.
Bebrykowicz.

</doc>
<doc id="1695035" url="https://pl.wikipedia.org/wiki?curid=1695035" title="Kościół św. Stanisława w Bydgoszczy (1505–1817)">
Kościół św. Stanisława w Bydgoszczy (1505–1817)

Kościół św. Stanisława – kościół szpitalny, który znajdował się w Bydgoszczy, za murami miasta i Bramą Kujawską w miejscu obecnych budynków przy Zbożowym Rynku 3. Rozebrany w 1818 roku.
Historia.
Budowa kościoła szpitalnego św. Stanisława jest związana z rozwojem sieci przytułków dla chorych i ubogich w Bydgoszczy w XVI wieku.
Pierwsza informacja o szpitalu św. Stanisława na przedmieściu Kujawskim pochodzi z 1502 r. Mieszczanie ufundowali dwa budynki (prawdopodobnie drewniane) dla chorych, starców i ubogich, a starosta bydgoski Andrzej Kościelecki otoczył je płotem i nadał liczne wolności. Kolejna wzmianka o prepozyturze św. Stanisława za murami miasta pochodzi z 1520 r. Fundacja ta była uposażona ogrodami, ziemiami uprawnymi i domami na Babiej Wsi. Prawo patronatu należało do burmistrza i rady miejskiej.
W 1529 r. starosta bydgoski Stanisław Kościelecki polecił od nowa zbudować kościół i szpital pod wezwaniem św. Stanisława biskupa i męczennika. W dwa lata później proboszcz parafii farnej oddał pod budowę ogród położony na Przedmieściu Kujawskim, a w zamian otrzymał dwa mniejsze ogrody na Przedmieściu Gdańskim. W 1543 r. król Zygmunt Stary przebywający w Brześciu Litewskim, zezwolił staroście bydgoskiemu Janowi Kościeleckiemu na oddanie szpitalowi św. Stanisława karczmy i należnego z niej czynszu. Karczma ta, w której według opisu zatrzymywali się handlarze soli, położona była za murami miasta, przy drodze wiodącej od Bramy Kujawskiej do szpitala.
Na początku szpital nie miał własnego kościoła, a jako kaplica służył pobliski kościół św. Idziego (do 1583 r.) W 1544 r. zapisano, że przytułek był gotowy, a w 1553 r. wymurowano również kaplicę.
Według wizytacji biskupiej, przeprowadzonej w 1577 r. przez Jana Karnkowskiego, prepozytem św. Idziego w szpitalu św. Stanisława był wikariusz bydgoski ks. Nikodem Taborowski. W placówce mieszkało wówczas 60 ubogich, którzy żyli z jałmużny. Z kolei z wizytacji biskupa Hieronima Rozdrażewskiego z 1582 r. wynika, że żyło w nim 50 pensjonariuszy, a prepozytem był ks. Benedykt Baborowski z diecezji płockiej. Księża odprawiali w kaplicy pięć mszy tygodniowo. Żywność dla ubogich pochodziła z pól uprawianych przez witryków, zaś czynsze należne z ogrodów i domów wydawano na zakup drewna i bieżące potrzeby ubogich.
W 1583 r. kościół pw. św. Stanisława został konsekrowany. Przylegał on bezpośrednio od strony wschodniej do budynków szpitala. Wzniesiono go w formie murowanego budynku, jednonawowego, bezwieżowego, z wydłużonym prezbiterium. Przy kościele istniał dom prepozyta oraz cmentarz.
W 1596 r. zanotowano, że szpital z kaplicą św. Stanisława jest konsekrowany i dobrze utrzymany; posiada ołtarze z trzema portatylami oraz sprzęt kościelny. Część przedmiotów pochodziła z opuszczonej kaplicy szpitalnej św. Ducha. Na odpust w świątyni schodzili się wierni z całego miasta. Uposażeniem szpitala była Babia Wieś oraz liczne pola i łąki (ok. 30), rozmieszczone w różnych miejscach w otoczeniu miasta. Szpital posiadał dwa domy, z których jeden przeznaczony był dla zdrowych (30 osób), a drugi dla chorych pensjonariuszy (11 osób). Jeszcze w XVI wieku przeniesiono do niego pensjonariuszy z przytułka pw. Świętego Ducha na Przedmieściu Gdańskim, gdzie po 1615 r. wybudowano się klasztor Klarysek.
W 1699 r. podczas wizytacji biskupiej zanotowano, że kaplica posiadała trzy ołtarze: główny i dwa mniejsze po bokach. Posadzka kościoła była ceglana, we wnętrzu ławki i ambona, a na zewnątrz wieża pokryta blachą ołowianą z dwiema dzwonnicami. Zakrystia znajdowała się od północnej strony kościoła. Istniały dwa murowane z cegły domy dla ubogich, z których większy na przedłużeniu nawy kościoła. W szpitalu w 1699 r. przebywało tylko pięciu ubogich, którzy utrzymywali się z jałmużny i czynszów. Większość dawniejszego uposażenia nie była już aktualna z powodu zniszczenia dóbr lub przywłaszczenia ich przez mieszczan i starostę. Opieka duchowa i materialna nad ubogimi spoczywała na prepozycie, którym był ks. Marcin Walicki.
W 1712 r. nadal było pięciu ubogich, którzy mieszkali w jednym domu szpitalnym, podczas gdy w drugi zajmowali komornicy, płacąc czynsz. Prepozytem szpitala był ks. Jerzy Ciećwierski, który jednocześnie pełnił obowiązki proboszcza bydgoskiego. W 1741 r. propozytem szpitala ustanowiono ks. Antoniego Czyzogórskiego, proboszcza z Jaksic k. Inowrocławia, który sprawował także funkcję kapelana sióstr klarysek w Bydgoszczy. W 1745 r. zanotowano, że jeden z domów szpitalnych przeznaczono dla ubogich wysoko urodzonych (szlachty), zaś drugi przydzielono plebejuszom. Budynki były już wtedy zrujnowane z powodu zaniechania należytej opieki nad placówką przez zubożałe i wyludnione miasto. W kolejnych latach ich stan się pogarszał. W 1779 r. kaplica nie była już używana; brakowało ołtarza i wyposażenia.
W 1802 r. obiekty odnowił ówczesny proboszcz bydgoski ks. Jan Dutkowski. Kaplica otrzymała nowy dach, trzy ołtarze, ambonę, ławki oraz dzwon. Nie wystarczyło to na długo, gdyż w 1817 r. władze pruskie przystąpiły do sprzedaży obiektu. Nabywca – Kulbrunn w 1818 r. postawił w miejscu zrujnowanych zabudowań kamienice, które miały identyczny plan w rzucie poziomym. Świadczy to, że spoczęły one na starych fundamentach, wykonanych z kamieni i cegieł.
Architektura.
Świątynię wzniesiono jako skromną budowlę z wydłużonym prezbiterium, stojącą przy drodze wylotowej z miasta. 
Jest ona przedstawiona na planie i widoku Bydgoszczy wykonanym przez Erika Dahlberga w 1657 r., jak również na planie z 1774 i 1800 r.
Relikty.
Jednym z reliktów dawnej świątyni są tonda (jeden z inskrypcją SM 83 – Stanislaus Martyr 1582), do 10 sierpnia 2018 wmurowane w ścianie szczytowej kamienicy przy Zbożowym Rynku 3. W związku z jej rozbiórką, tonda przekazano do Muzeum Okręgowego w Bydgoszczy. Innym jest nazwa ulicy wiodącej od Zbożowego Rynku do ul. Długiej, która do 1931 r. nazywała się Szpitalna – od sąsiedztwa dawnego przytułka i kościoła.
Zachowane relikty murów dawnego kościoła, znajdujące się w piwnicach rozebranej w 2018 kamienicy przy ul. Zbożowy Rynek 3, ze względu na bardzo zły stan techniczny zostaną poddane renowacji i zabezpieczone przed wilgocią, rozwojem glonów, grzybów i mchu oraz przed zasoleniem, które powoduje rozsadzanie materiałów i ich osypywanie się. Po zabezpieczeniu mury zostaną zasypane; ich ekspozycja jest wykluczona z powodu planów rozbudowy infrastruktury komunikacyjnej w rejonie Zbożowego Rynku i ul. Kujawskiej.
Następca.
W latach 1923-1925 na terenie Bydgoszczy wzniesiono nowy kościół pw. św. Stanisława Biskupa i Męczennika.

</doc>
<doc id="1695037" url="https://pl.wikipedia.org/wiki?curid=1695037" title="Sen letni">
Sen letni



</doc>
<doc id="1695038" url="https://pl.wikipedia.org/wiki?curid=1695038" title="Kościół św. Krzyża w Bydgoszczy (1550–1834)">
Kościół św. Krzyża w Bydgoszczy (1550–1834)

Kościół św. Krzyża – kościół szpitalny, który znajdował się w Bydgoszczy tuż za murami miasta i Bramą Poznańską w miejscu obecnych budynków nr 12 i 14 przy ul. Poznańskiej. Rozebrany w latach 1834–1840.
Historia.
Budowa kościoła szpitalnego św. Krzyża jest związana z rozwojem sieci przytułków dla chorych i ubogich w Bydgoszczy. W I połowie XVI wieku istniały w mieście cztery kościoły oraz dwa szpitale: św. Ducha na przedmieściu Gdańskim i św. Stanisława na przedmieściu Kujawskim.
Pierwsza wzmianka o kościele pochodzi z 1550 r. W tym czasie mieszkańcy przedmieścia Poznańskiego, szlachta i mieszczanie wystawili drewnianą kaplicę z przytułkiem dla chorych i ubogich. Uzyskała ona wezwanie Świętego Krzyża i św. Walentego. Prawo patronatu przysługiwało radzie miejskiej Bydgoszczy. W 1556 r. kościół został obwiedziony murem przez mieszczan.
W 1580 r. burgrabia zamku bydgoskiego Walenty Kołudzki ufundował murowane budynki kaplicy i szpitala. Uposażył on kościół sumą 2000 złotych polskich, zapisanych w księgach grodzkich na dobrach szlachcica Mruczyńskiego. Kołudzki będąc śmiertelnie chory dodał do tego 774 zł, które złożył w ręce Mruczyńskiego, po czym upoważnił do korzystania z tego biskupa. Zapisał także spichlerz, który dożywotnio użytkował szlachcic Mikołaj Pawłowski.
Z wizytacji biskupiej, przeprowadzonej w 1582 r. przez Hieronima Rozdrażewskiego wynika, że był to okazały, dwupiętrowy dom, kryty dachówką. Na parterze była sień, kuchnia i duża izba, zaś na piętrze pokoje dla chorych. Całość była ogrzewana piecem. Przylegała do niego kaplica, a na podwórzu był cmentarz. Pensjonariusze żywili się sami, a w piątki i niedziele wchodzili do miasta z koszami prosić o żywność. Kapelan lub prepozyt odprawiał trzy msze św. w tygodniu oraz dwie w niedziele i święta. Kościół został konsekrowany w 1582 r. przez biskupa kujawskiego Hieronima Rozdrażewskiego.
W wizytacji z 1596 r. zanotowano, że w szpitalu św. Krzyża mieszka 28 pensjonariuszy. Placówka posiadała ogród przy drodze do Poznania oraz dom na Chwytowie. Kaplica wyposażona była w jeden ołtarz oraz komplet sprzętów kościelnych. Święto kościoła było celebrowane w pierwszą niedzielę po 19 sierpnia.
W wizytacji z 1699 r. stwierdzono, że w kościele panuje schludność i porządek. Placówka była bogato uposażona czynszami: od 2000 złotych na dobrach Trzebień i Nieciszewo, od sumy 800 zł na dobrach Wojnowo i od sumy 1000 zł na kamienicach miejskich. Posiadała poza tym ogrody i łąki. Prepozyt ks. Jan Zubkiewicz, dziekan bydgoski odprawiał msze św. cztery razy w tygodniu dla chorych i wiernych z miasta, którzy przybywali do świątyni na dźwięk dzwonu na wieży kościelnej.
W XVIII wieku szpital z kaplicą św. Krzyża podupadł. Już w 1712 r. wzmiankowano, ze wymaga remontu, a w 1745 r. był zrujnowany. Prepozytami szpitala byli: w 1733 r. ks. Jan Bukowski, w 1744 r. ks. Wawrzyniec Dutkowski. W wizytacji z 1763 r. odnotowano, że w kaplicy znajdowała się księga Bractwa św. Walentego oraz pozłacany obraz Matki Boskiej Częstochowskiej. Od 1737 r. kościół posiadał indulgencję papieża Klemensa XII.
Szpital z kaplicą służył swoim celom do końca okresu staropolskiego. Rozebrano go w latach 1834–1840 w czasie przebudowy tej części miasta przez władze pruskie.
Następca.
W latach 1982–1990 na terenie Bydgoszczy wzniesiono nowy kościół pw. Świętego Krzyża.

</doc>
<doc id="1695042" url="https://pl.wikipedia.org/wiki?curid=1695042" title="Jaén (miasto w Hiszpanii)">
Jaén (miasto w Hiszpanii)



</doc>
<doc id="1695044" url="https://pl.wikipedia.org/wiki?curid=1695044" title="Jaén (miasto w Peru)">
Jaén (miasto w Peru)



</doc>
<doc id="1695049" url="https://pl.wikipedia.org/wiki?curid=1695049" title="Reneizm">
Reneizm

Reneizm – postawa życiowa, której modelowym reprezentantem jest tytułowy bohater powieści François-René de Chateaubrianda "René" (1802). Jest ona - obok werteryzmu, schilleryzmu i bajronizmu - przejawem romantycznego indywidualizmu, który we wczesnej fazie epoki manifestował się głównie na płaszczyźnie egzystencjalnej, z czasem dopiero uzyskując zabarwienie i nacechowanie patriotyczno-ideowe w takich kreacjach, jak wallenrodyzm czy prometeizm.
Reneizm, podobnie jak werteryzm, jest przejawem buntu wobec rzeczywistości otaczającej wybitną jednostkę o rozbudowanej i nadwrażliwej osobowości, reagującej niezwykle emocjonalnie. Protest ten przeżywany jest - w odróżnieniu od postawy bajronicznej - w sposób bierny, w psychice, marzeniach, myślach i uczuciach bohatera. Ten przejaw bólu istnienia spowodowany jest niemożnością przystosowania się do realiów świata, jego merkantylizmu, praktycyzmu, hipokryzji czy różnego rodzaju niesprawiedliwości. Niezgoda na owe prawa i warunki oraz świadomość własnej inności skłaniają do egotycznych wynurzeń. samoizolacji, melancholijnego odczuwania i przeżywania, ucieczki na łono natury, aby w ten sposób odgrodzić się od wrogiej i bolesnej rzeczywistości. Jest to swoista choroba wieku, określana czasami jako Weltschmerz, która zawładnęła młodymi w początkach XIX w.
Bohater to młodzieniec o wybujałej wyobraźni, samotnik przeżywający rozterki i niepokoje, niezdolny do jakiejkolwiek aktywności, zniechęcony do życia, przepełniony cierpieniem, myślący o samobójstwie.
Z pogłosami reneizmu spotykamy się m.in. w kreacjach Gustawa z Adama Mickiewicza "Dziadów" cz. II czy bohatera "Godziny myśli" lub Kordiana z dramatu Juliusza Słowackiego.

</doc>
<doc id="1695050" url="https://pl.wikipedia.org/wiki?curid=1695050" title="La Unión (miasto w Hiszpanii)">
La Unión (miasto w Hiszpanii)



</doc>
<doc id="1695055" url="https://pl.wikipedia.org/wiki?curid=1695055" title="Kamil Wilczek">
Kamil Wilczek

Kamil Antoni Wilczek (ur. 14 stycznia 1988 w Wodzisławiu Śląskim) – polski piłkarz występujący na pozycji napastnika w polskim klubie Piast Gliwice, były reprezentant Polski.
Kariera klubowa.
Wychowanek Wodzisławskiej Szkoły Piłkarskiej, skąd przeszedł do lokalnego klubu Silesia Lubomia, będąc nadal zawodnikiem WSP. Następnie zawodników WSP wypatrzyli skauci hiszpańskiego UD Horadada. Trafił tam razem z innym wychowankiem WSP Wodzisław Śl. Kamilem Glikiem. Po pół roku spędzonym w tym zespole, przeszedł do rezerw Elche CF.
Stamtąd, również po połowie roku, wrócił do Polski. Został zawodnikiem GKS Jastrzębie, gdzie spędził dwa lata. Do wiosny 2013 był piłkarzem Zagłębia Lubin. Jesienią 2013 podpisał 2-letni kontrakt z Piastem Gliwice.
W sezonie 2014/2015 zdobył 20 ligowych bramek i został królem strzelców Ekstraklasy. 8 czerwca 2015 podczas gali Ekstraklasy, podsumowującej sezon 2014/2015, został uhonorowany dwoma tytułami – "Napastnika sezonu" i "Piłkarza sezonu" Ekstraklasy.
Zawodnik z Wodzisławia Śląskiego, nie przedłużył wygasającego wraz z końcem sezonu kontraktu z Piastem.
1 lipca 2015 podpisał 3-letni kontrakt z włoskim klubem Carpi FC. W Serie A zadebiutował 23 sierpnia 2015 w meczu z Sampdorią. W barwach Carpi rozegrał łącznie 4 mecze – 3 w Serie A oraz jeden w rozgrywkach Pucharu Włoch.
22 stycznia 2016 podpisał 3,5-letni kontrakt z duńskim klubem Brøndby IF. Debiutował, 28 lutego 2016, w wygranym 1:0 meczu 19. kolejki Superligaen z Hobro IK, polski napastnik rozegrał całe spotkanie oraz zdobył zwycięskiego gola. 28 grudnia 2018 dyrektor sportowy Troels Bech poinformował o przedłużeniu umowy Brøndby IF z Wilczkiem na kolejne dwa lata. Oznacza to, że nowy kontrakt Kamila Wilczka wygasa dopiero latem 2021.
Po bramce zdobytej 24 listopada 2019 w meczu przeciwko Aarhus, stał się najlepszym strzelcem Broendby w historii Superligaen z 70 bramkami na koncie.
31 stycznia 2022 wrócił do Polski. Został zawodnikiem Piast Gliwice podpisując 2,5 letni kontrakt z opcją przedłużenia o kolejne 12 miesięcy.
Kariera reprezentacyjna.
Kamil Wilczek ma na swoim koncie występy w reprezentacji Polski do lat 19 oraz 21.
W 2015 roku od selekcjonera reprezentacji Polski Adama Nawałki otrzymał powołanie na mecze eliminacji do Mistrzostw Europy 2016 przeciwko Niemcom i Gibraltarowi. W sierpniu 2016 Adam Nawałka powołał piłkarza na mecz eliminacji do Mistrzostw Świata 2018 przeciwko Kazachstanowi. Zadebiutował w wygranym przez Polskę meczu z Armenią (2:1), zmieniając w 86. minucie spotkania Łukasza Teodorczyka.

</doc>
<doc id="1695057" url="https://pl.wikipedia.org/wiki?curid=1695057" title="Przedmiar">
Przedmiar

Przedmiar (dawniej: kosztorys nakładczy, kosztorys ślepy) – opracowanie określające rodzaj, sposób wykonania i ilość robót konkretnego zadania stworzone przed jego realizacją. Przedmiarowanie stosuje się jako pierwszy etap kosztorysowania w realizacji nowych zadań. Normowe zasady przedmiarowania określone są, dla wielu dziedzin takich jak np. budownictwo, górnictwo, hutnictwo czy melioracja, w zestawieniach nakładów rzeczowych stanowiących bazę normową dla kosztorysowania.
Komplementarnym dopełnieniem dla przedmiaru jest obmiar. Obmiar wykonywany jest dla istniejących obiektów na podstawie odpowiednich pomiarów, których wynik jest podstawą przyjęcia ilości obmiarowej danej pozycji obmiaru. Przedmiar wykonywany jest przed rozpoczęciem ich realizacji. Oznacza to, iż wykonywany może być tylko na podstawie określonej bazy technicznej, tj. dokumentacji technicznej, założeń i danych wejściowych do projektowania i kosztorysowania, ewentualnego projektu technologii robót i innych analiz, opracowań oraz dokumentów. Nie ma w tym przypadku możliwości wykonania pomiarów; obiekt fizycznie jeszcze nie istnieje.
Bazę normową stanowią odpowiednie zestawienia nakładów rzeczowych. Są to np.:
Katalogi szczegółowo określają na podstawie bazy technicznej sposób wyznaczania ilości poszczególnych robót, wyodrębnianych z całości zadania i zapisywanych w kolejnej pozycji przedmiarowej. Oprócz ilości robót w przedmiarze robót podaje się również podstawę dokonania obliczeń, tj. oznaczenia konkretnego katalogu nakładów i numeru tabeli oraz pozycji w tabeli lub innej zastosowanej podstawy przedmiarowania.
Przedmiar, oprócz rodzaju i ilości robót, precyzuje także sposób ich wykonania, albowiem ma on istotne znaczenie technologiczne i kosztowe. Jest niezbędny w procesie tworzenia kosztorysu oraz planowania realizacji zadania.
Przykład dla zadania inwestycyjnego z zakresu budownictwa – jeżeli w projekcie budynku zaprojektowano fundamenty w postaci ław żelbetowych to nie jest wystarczającym określenie w przedmiarze ilości ław, lecz zgodnie z daną normą przedmiarowania zawartą w katalogu, zarówno dla wyceny robót jak i późniejszej ich realizacji, niezbędne jest uszczegółowienie technologii ich wykonania; w rozpatrywanym przypadku dotyczyć to powinno co najmniej określenia, jakie zostanie zastosowane deskowanie (np. tradycyjne, typu ACRO, inne systemowe), sposób betonowania (np. za pomocą pompy do betonu, pojemnikiem za pomocą żurawia, ręczne z przewozem betonu taczkami), a także ewentualne, inne szczegóły technologiczne.
Wybór sposobu wykonania danego elementu zależny jest od wielu czynników, nie tylko od projektu, ale i od skali przedsięwzięcia, możliwości technicznych wykonawcy, warunków lokalnych, itd. Szeroki zakres katalogów w danej dziedzinie (np. budownictwie) umożliwia zwykle wybór spośród możliwych, stosowanych współcześnie metod. Zdarza się jednak, iż specyfika robót wymusi, zamiast opracowań katalogowych, zastosowanie innych normowań, np. analizy indywidualnej, analogii, interpolacji, ekstrapolacji, różnych publikowanych poprawek, dodatków lub współczynników normowych, co w przedmiarze przy podaniu podstawy normowej winno być zaznaczone.
Przedmiar najczęściej tworzony jest w postaci tabeli, w której umieszcza się kolejne pozycje przedmiaru. Każda pozycja składa się z poszczególnych kolumn tabeli. Zazwyczaj uwzględnia się następujące kolumny: liczba porządkowa pozycji, podstawa przedmiaru, opis, jednostka miary, liczba jednostek (ilość przedmiarowa robót). Obecnie dostępne są liczne programy do kosztorysowania, w których kosztorysant tworzy również przedmiar robót. Program taki dostarcza na potrzeby przedmiarowania zwykle szereg udogodnień, np. wzory matematyczne, odpowiednie funkcje dla podstawowych wielkości fizycznych i zależności pomiędzy nimi, przeliczniki jednostek czy możliwość definiowania stałych, zmiennych, prostych funkcji obliczeniowych, odwołań do wcześniej zdefiniowanych przedmiarów lub ich wybranych i oznaczonych fragmentów. Tak stworzony przedmiar może być następnie automatycznie użyty do tworzenia kosztorysu.

</doc>
<doc id="1695059" url="https://pl.wikipedia.org/wiki?curid=1695059" title="Angela Bettis">
Angela Bettis

Angela Marie Bettis (ur. 9 stycznia 1973 r. w Austin w stanie Teksas, USA) – amerykańska aktorka, znana z występów w filmach grozy.
Laureatka Nagrody Wschodzącej Gwiazdy na festiwalu filmowym w Marco Island (1999). Za tytułową rolę w horrorze "May" (2002) przyznano jej nagrody podczas Sitges – Catalonian International Film Festival, Málaga International Week of Fantastic Cinema oraz Brussels International Festival of Fantasy Film (2002−2003).
Nim wsławiła się rolą May Dove Kennedy, wystąpiła na drugim planie w dramacie biograficznym "Przerwana lekcja muzyki" ("Girl, Interrupted", 1999) u boku Winony Ryder i Angeliny Jolie. Odegrała rolę Carrie White w telewizyjnym filmie "Carrie" z 2002 roku.

</doc>
<doc id="1695060" url="https://pl.wikipedia.org/wiki?curid=1695060" title="RedHat">
RedHat



</doc>
<doc id="1695064" url="https://pl.wikipedia.org/wiki?curid=1695064" title="Telemos">
Telemos

Telemos, – postać w mitologii greckiej, prorok, syn Eurymosa. Ostrzegł on cyklopa Polifema, że straci wzrok przez człowieka imieniem Odyseusz.

</doc>
<doc id="1695065" url="https://pl.wikipedia.org/wiki?curid=1695065" title="Przemsza (ujednoznacznienie)">
Przemsza (ujednoznacznienie)



</doc>
<doc id="1695066" url="https://pl.wikipedia.org/wiki?curid=1695066" title="Kanał Liwia Łuża">
Kanał Liwia Łuża

Kanał Liwia Łuża (też Liwskie Ujście) – kanał wodny na Wybrzeżu Trzebiatowskim, w gminie Rewal, w woj. zachodniopomorskim o długości ok. 1 km, który łączy jezioro Liwia Łuża z Morzem Bałtyckim. 
Przy północnych silnych wiatrach, w czasie sztormów, poprzez Kanał Liwia Łuża spiętrzone wody wlewają się do jeziora, powodując zjawisko cofki, sięgającej do Kanału Lądkowskiego. Odpływ wody z Liwiej Łuży do morza następuje przy wysokich stanach wody w jeziorze.
Obszar wokół Kanału Liwia Łuża charakteryzuje się specyficzną zmiennością krajobrazu, pozostającego pod wpływem zachodzących współcześnie procesów geomorfologiczno-hydrologicznych. Procesy te są związane z okresową wymianą wód pomiędzy jeziorem a morzem. Działalność przyrody skutkuje: 
Na kanale wybudowano "wrota samoczynne", które w czasie trwania cofki uniemożliwiają napływ wód morskich w głąb kanału. 
Na obszarze morza w promieniu 0,5 km od ujścia kanału ustanowiono stały obwód ochronny, gdzie poławianie ryb i innych organizmów morskich jest zabronione.
Kanał stanowi granicę między obrębami geodezyjnymi "Niechorze" i "Pogorzelica". 
Nazwa kanału była wzmiankowana w 1270 r. jako "Nifloza" i z czasem uległa zgermanizowaniu do "Liebelose". W 1949 roku zmieniono ciekowi niemiecką nazwę "Liebelose" na "Liwskie Ujście" i nadano status ujścia wody. Nazwa "Liwskie Ujście" funkcjonowała w literaturze w latach 60. XX wieku. W 2006 roku Komisja Nazw Miejscowości i Obiektów Fizjograficznych określiła nazwę Kanał Liwia Łuża i ustaliła ciek wodny jako kanał.

</doc>
<doc id="1695067" url="https://pl.wikipedia.org/wiki?curid=1695067" title="Wolfram Alpha">
Wolfram Alpha

Wolfram|Alpha, Wolfram Alpha – strona internetowa, stworzona przez amerykańskie przedsiębiorstwo Wolfram Alpha LLC. Formułuje ona odpowiedź na pytanie zadane w języku naturalnym, wykonuje obliczenia, przedstawia dane statystyczne, rozwiązuje równania itp.
Strona została uruchomiona 18 maja 2009 roku.
Interfejs.
Użytkownik wprowadza zapytanie (w języku angielskim) lub formułę matematyczną do pola tekstowego, następnie Wolfram Alpha przelicza i dostarcza odpowiedź wraz z odpowiednią wizualizacją.
Wolfram Alpha powstał na bazie wcześniejszego, sztandarowego produktu firmy Wolfram, Mathematica – systemu matematycznego, umożliwiającego obliczanie wyrażeń numerycznych, symbolicznych i algebraicznych, jak również wyświetlanie wizualizacji czy danych statystycznych. Odpowiedź na tak sformułowane problemy matematyczne zwracana jest w postaci czytelnej dla człowieka.
Przykład: Na pytanie, zadane w języku angielskim – „Gdzie urodził się Albert Einstein” otrzymamy odpowiedź „Ulm, Baden-Wurttemberg, Germany”, jak również dodatkowe informacje na temat tego miasta: położenie, mapę, sąsiadujące miasta, aktualną pogodę, czas lokalny oraz listę ważnych osób urodzonych w mieście Ulm.
Przykład: Po wpisaniu frazy „sin 45" otrzymamy oprócz dokładnego rezultatu (sinusa kąta 45 stopni) także graficzną reprezentację, przybliżenie i formę ułamkową.
Przykład: Po zapytaniu w języku angielskim „jakie jest dwudzieste najbiedniejsze państwo pod względem Produktu Krajowego Brutto?” otrzymamy informację, że jest nim Gwinea Bissau wraz z informacjami na temat tego kraju (mapą, flagą, miastami, klimatem etc.)
Technologia.
Wolfram Alpha początkowo był napisany w około 5 milionach linii kodu jako program (Mathematica) uruchamiany na 10 000 jednostkach CPU.
Obecnie system jest w postaci strony internetowej, która posiada API umożliwiające dostarczanie odpowiedzi do innych aplikacji. Jedną z takich aplikacji jest Bing firmy Microsoft.
Wymagania systemowe.
Wolfram Alpha wymaga aktualnej wersji przeglądarki internetowej. W przypadku starych wersji przeglądarek system może niepoprawnie wyświetlić tekst oraz informację o konieczności aktualizacji.
Aplikacja na telefon iPhone została wydana 19 grudnia 2009 roku w cenie 49,99 USD. W marcu 2010 roku Wolfram działał na dwóch urządzeniach Apple: iPad oraz iPhone, a cena spadła do 1,99 USD.

</doc>
<doc id="1695068" url="https://pl.wikipedia.org/wiki?curid=1695068" title="Przemsza (dopływ Siedliczki)">
Przemsza (dopływ Siedliczki)

Przemsza – strumień długości około 4 km mający źródła na Wzgórzach Warszewskich w rejonie wsi Przęsocin (gmina Police). 
Płynie przez Puszczę Wkrzańską i uchodzi do Siedliczki przy granicy miasta Police.

</doc>
<doc id="1695070" url="https://pl.wikipedia.org/wiki?curid=1695070" title="Lewis Sheldon">
Lewis Sheldon

Lewis Pendleton Sheldon (ur. 9 czerwca 1874 w Rutland w stanie Vermont, zm. 18 lutego 1960 w Biarritz) – amerykański lekkoatleta, dwukrotny medalista olimpijski z Paryża w 1900.
Studiował na Uniwersytecie Yale. W 1895 i 1896 zdobył akademickie mistrzostwo Stanów Zjednoczonych (IC4A) w skoku w dal. W 1896 został mistrzem Stanów Zjednoczonych (AAU) w "all-around" (poprzedniku dziesięcioboju).
Na igrzyskach olimpijskich w 1900 w Paryżu startował w czterech konkurencjach. W trójskoku i skoku wzwyż z miejsca zdobył brązowe medale, a w trójskoku z miejsca i skoku w dal z miejsca zajął 4. miejsca.
Od 1906 przebywał w Londynie jako przedstawiciel instytucji finansowych. Później osiadł we Francji, gdzie zmarł.
Jego młodszy brat Richard także był medalistą olimpijskim w lekkiej atletyce na tych samych igrzyskach w 1900.

</doc>
<doc id="1695071" url="https://pl.wikipedia.org/wiki?curid=1695071" title="Kredyt akceptacyjny">
Kredyt akceptacyjny

Kredyt akceptacyjny – kredyt krótkoterminowy uwzględniający postanowienia prawa wekslowego, który stanowi pewną odmianę kredytu dyskontowego. Podstawę jego uruchomienia stanowi umowa, na mocy której bank zobowiązuje się do akceptowania wystawionych na niego weksli przez osobę do tego upoważnioną (klienta banku) i zgodnie z warunkami tej umowy.
Kredyt akceptacyjny jest kredytem udzielanym krótkoterminowo, dlatego z reguły przeznaczony jest na finansowanie bieżącej działalności (np. poszczególnych faz produkcji, transportu, magazynowania czy też sprzedaży surowców, towarów i usług).
Formy przyznawania i realizacji kredytu akceptacyjnego.
Banki przyjmując weksle do akceptacji przestrzegają by:

</doc>
<doc id="1695073" url="https://pl.wikipedia.org/wiki?curid=1695073" title="Division One (1908/1909)">
Division One (1908/1909)

Division One (1908/1909) – był to 19. w historii sezon szkockiej pierwszej klasy rozgrywkowej w piłce nożnej. Sezon rozpoczął się 15 sierpnia 1908, a zakończył się 30 kwietnia 1909. Brało w niej udział 18 zespołów, które grały ze sobą systemem „każdy z każdym”. Tytuł mistrzowski obronił Celtic, dla którego był to 9. tytuł w historii klubu. Koronę króla strzelców zdobył John Hunter, który strzelił 29 bramek.
Zasady rozgrywek.
W rozgrywkach brało udział 18 drużyn, walczących o tytuł mistrza Szkocji w piłce nożnej. Każda z drużyn rozegrała po 2 mecze ze wszystkimi przeciwnikami (razem 34 spotkania).
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1695076" url="https://pl.wikipedia.org/wiki?curid=1695076" title="Division One (1909/1910)">
Division One (1909/1910)

Division One (1909/1910) – był to 20. w historii sezon szkockiej pierwszej klasy rozgrywkowej w piłce nożnej. Sezon rozpoczął się 16 sierpnia 1909, a zakończył się 30 kwietnia 1910. Brało w niej udział 18 zespołów, które grały ze sobą systemem „każdy z każdym”. Tytuł mistrzowski obronił Celtic, dla którego był to 10. tytuł w historii klubu. Koronę króla strzelców zdobyli Jimmy Quinn i Jock Simpson, którzy strzelili po 24 bramki.
Zasady rozgrywek.
W rozgrywkach brało udział 18 drużyn, walczących o tytuł mistrza Szkocji w piłce nożnej. Każda z drużyn rozegrała po 2 mecze ze wszystkimi przeciwnikami (razem 34 spotkania).
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1695077" url="https://pl.wikipedia.org/wiki?curid=1695077" title="Catherine Vautrin">
Catherine Vautrin

Catherine Vautrin (ur. 26 lipca 1960 w Reims) – francuska polityk i działaczka samorządowa, sekretarz stanu i minister delegowany, wiceprzewodnicząca niższej izby parlamentu.
Życiorys.
Ukończyła studia prawnicze, po których pracowała w biznesie, m.in. w amerykańskim koncernie Cigna. W latach 1983–1999 była radną w Reims, ponownie zasiadła w radzie tego miasta w 2008. W okresie 1999–2002 wchodziła w skład rady regionu Szampania-Ardeny.
W 2002 uzyskała mandat deputowanej do Zgromadzenia Narodowego z drugiego okręgu w departamencie Marna. W marcu 2004 powołano ją w skład rządu na stanowisko sekretarza stanu ds. integracji i wyrównywania szans (przy ministrze pracy). Później zajmowała tożsame stanowisko w resorcie zdrowia. Od czerwca 2005 do maja 2007 w gabinecie Dominique'a de Villepin była ministrem delegowanym ds. jedności społecznej i parytetów. W wyborach w 2007 po raz drugi została wybrana do parlamentu (z ramienia Unii na rzecz Ruchu Ludowego). W 2008 objęła funkcję wiceprzewodniczącej Zgromadzenia Narodowego XIII kadencji. W wyborach parlamentarnych w 2012 uzyskała poselską reelekcję, mandat poselski wykonywała do 2017.
W tym samym roku wybrana na przewodniczącą związku metropolitalnego Grand Reims.

</doc>
<doc id="1695080" url="https://pl.wikipedia.org/wiki?curid=1695080" title="Hokej na lodzie na Zimowych Igrzyskach Olimpijskich 1968">
Hokej na lodzie na Zimowych Igrzyskach Olimpijskich 1968

Hokej na lodzie był jedną z konkurencji rozgrywanych podczas igrzysk olimpijskich. Do turnieju zgłoszono 14 zespołów. 
Turniej został rozegrany w dniach 6 - 17 lutego 1968 roku. 
Drużyny podzielono na dwie grupy: grupę A w której wystąpiło 8 zespołów walczących o medale oraz grupę B w której walczył 6 zespołów.
Do grupy A zostały zaliczone drużyny które na mistrzostwach świata grupy A w roku 1967 zajęły miejsca 1.-5. oraz zwycięzców trzech meczów kwalifikacyjnych, które zostały rozegrane przed turniejem olimpijskim tj. NRD, RFN, Finlandia.
W obu grupach rywalizowano systemem każdy z każdym. Reprezentacja Związku Radzieckiego obroniła złoty medal zdobyty podczas zimowych igrzysk w 1964 roku.
W klasyfikacji kanadyjskiej zwyciężył Rosjanin Anatolij Firsow zdobywca dwunastu bramek i czterech asyst. Najlepszym bramkarzem wybrano Kanadyjczyka Kena Brodericka, obrońcą Czecha Josef Horešovský'ego, a napastnikiem Rosjanina Anatolija Firsowa.
Runda kwalifikacyjna.
Tabela końcowa.
Grupa A.
Wyniki
Grupa B.
Wyniki

</doc>
<doc id="1695081" url="https://pl.wikipedia.org/wiki?curid=1695081" title="Division One (1910/1911)">
Division One (1910/1911)

Division One (1910/1911) – był to 21. w historii sezon szkockiej pierwszej klasy rozgrywkowej w piłce nożnej. Sezon rozpoczął się 15 sierpnia 1910, a zakończył się 29 kwietnia 1911. Brało w niej udział 18 zespołów, które grały ze sobą systemem „każdy z każdym”. Tytułu mistrzowskiego nie obronił Celtic. Nowym mistrzem Szkocji został Rangers, dla którego był to 6. tytuł w historii klubu. Koronę króla strzelców zdobył Willie Reid, który strzelił 38 bramek.
Zasady rozgrywek.
W rozgrywkach brało udział 18 drużyn, walczących o tytuł mistrza Szkocji w piłce nożnej. Każda z drużyn rozegrała po 2 mecze ze wszystkimi przeciwnikami (razem 34 spotkania).
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1695082" url="https://pl.wikipedia.org/wiki?curid=1695082" title="Division One (1911/1912)">
Division One (1911/1912)

Division One (1911/1912) – był to 22. w historii sezon szkockiej pierwszej klasy rozgrywkowej w piłce nożnej. Sezon rozpoczął się 15 sierpnia 1911, a zakończył się 27 kwietnia 1912. Brało w niej udział 18 zespołów, które grały ze sobą systemem „każdy z każdym”. Tytułu mistrzowski obronił Rangers, dla którego był to 7. tytuł w historii klubu. Koronę króla strzelców zdobył Willie Reid, który strzelił 33 bramki.
Zasady rozgrywek.
W rozgrywkach brało udział 18 drużyn, walczących o tytuł mistrza Szkocji w piłce nożnej. Każda z drużyn rozegrała po 2 mecze ze wszystkimi przeciwnikami (razem 34 spotkania).
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1695083" url="https://pl.wikipedia.org/wiki?curid=1695083" title="Rein Lang">
Rein Lang

Rein Lang (ur. 4 lipca 1957 w Tartu) – estoński polityk, minister spraw zagranicznych od lutego do kwietnia 2005, minister sprawiedliwości od kwietnia 2005 do kwietnia 2011, następnie do grudnia 2013 minister kultury. Od 1995 członek Estońskiej Partii Reform.
Życiorys.
Rein Lang w 1975 ukończył Tallinn English College (Tallińska Szkoła Średnia nr 7). W latach 1975–1980 studiował prawo na Uniwersytecie w Tartu.
Po studiach, od 1980 do 1986, był konsultantem Injurkollegiji, sowieckiej organizacji prawniczej specjalizującej się w prawie międzynarodowym. Od 1986 do 1989 pełnił funkcję wicedyrektora Linnahall, tallińskiej areny sportowej. W latach 1989–1990 był wicedyrektorem klubu Muusik. W 1990 został CEO w firmie radiowej AS Laulusillad, a następnie w firmie AS TRIO LSL (1991–2001).
Po odejściu z biznesu medialnego, od 2001 do 2003, zajmował stanowisko wiceburmistrza Tallinna. W latach 2003–2005 zasiadał w Zgromadzeniu Państwowym. Pełnił w tym czasie funkcję wiceprzewodniczącego parlamentu oraz przewodniczącego Komisji Spraw Europejskich. Od 21 lutego 2005 do 13 kwietnia 2005 sprawował urząd ministra spraw zagranicznych w rządzie premiera Juhana Partsa. 13 kwietnia 2005 objął funkcję ministra sprawiedliwości w gabinecie Andrusa Ansipa. Utrzymał ją także w drugim rządzie tego premiera, utworzonym w kwietniu 2007. W 2011 ponownie wybrany do Riigikogu. W swoim trzecim gabinecie Andrus Ansip w kwietniu tego samego roku powierzył mu resort kultury. Z rządu odszedł 4 grudnia 2013.

</doc>
<doc id="1695085" url="https://pl.wikipedia.org/wiki?curid=1695085" title="Narciarstwo Polskie">
Narciarstwo Polskie

Narciarstwo Polskie – rocznik wydany w Krakowie w roku 1925, 1927 i 1929 pod redakcją Stanisława Faechera. Pismo było organem Polskiego Związku Narciarskiego, a zakres poruszanej problematyki obejmował zarówno narciarstwo turystyczne, jak i sportowe.

</doc>
<doc id="1695086" url="https://pl.wikipedia.org/wiki?curid=1695086" title="Sołtysi (dopływ Siedliczki)">
Sołtysi (dopływ Siedliczki)

Sołtysi - potok długości około 3 km w zlewni Siedliczki. Jego źródło znajduje się na Wzgórzach Warszewskich w rejonie dawnej, nieistniejącej obecnie, wsi Goślice w gminie Police.

</doc>
<doc id="1695087" url="https://pl.wikipedia.org/wiki?curid=1695087" title="Ołeksandr Iszczenko">
Ołeksandr Iszczenko

Ołeksandr Ołeksijowycz Iszczenko, ukr. Олександр Олексійович Іщенко, ros. Александр Алексеевич Ищенко, "Aleksandr Aleksiejewicz Iszczenko" (ur. 3 września 1953 w Zaporożu) – ukraiński piłkarz, grający na pozycji obrońcy, trener piłkarski.
Kariera piłkarska.
Kariera klubowa.
Wychowanek SDJuSzOR Metałurh Zaporoże. W tym klubie rozpoczął karierę piłkarską. Następnie służył w wojsku, grając w SKA Odessa. Po zwolnieniu z wojska został piłkarzem Zirki Kirowohrad. W 1976 przeszedł do Awtomobilista Żytomierz. W latach 1981-1984 występował w drużynie Papirnyk Malin, pełniąc również funkcje trenera.
Kariera trenerska.
Jeszcze występując w drużynie Papirnyk Malin pełnił również funkcje trenera. Następnie trenował zespoły Polissia Żytomierz, Podilla Chmielnicki, Polihraftechnika Oleksandria i Zirka Kirowohrad. W latach 1995-1997 pracował na stanowisku selekcjonera olimpijskiej reprezentacji Ukrainy. Później kolejnymi klubami w jego karierze trenerskiej byli Nywa Winnica, Zirka Kirowohrad (drugi raz), Tawrija Symferopol, Prykarpattia Iwano-Frankiwsk, Krywbas Krzywy Róg oraz Aktobe-Lento Aktobe. W latach 2005-2007 pomagał Ołeksijowi Mychajłyczence prowadzić młodzieżową reprezentację Ukrainy, z którą zdobył wicemistrzostwo Europy U-21. W czerwcu 2006 otrzymał propozycję trenować Karpaty Lwów. Na początku 2008 stał na czele Ilicziwca Mariupol, ale we wrześniu został zwolniony. Od czerwca 2011 roku pracuje na stanowisku starszego trenera w DJuFSz Dynamo Kijów.

</doc>
<doc id="1695089" url="https://pl.wikipedia.org/wiki?curid=1695089" title="Ernest William Brown">
Ernest William Brown

Ernest William Brown (ur. 29 listopada 1866 w Hull, zm. 22 lipca 1938 w New Haven) – amerykański astronom i matematyk pochodzenia angielskiego.
Życiorys.
Studiował w kolegium Christ’s College na Uniwersytecie w Cambridge, potem wykładał matematykę w Haverford College (w latach 1891–1907) oraz na Uniwersytecie Yale (1907–1932). W 1888 roku, za radą George’a Darwina, zapoznał się z pracami George’a Williama Hilla dotyczącymi ruchu Księżyca. Wykonał szeroki przegląd wcześniejszych obserwacji Księżyca (dokonanych przez Hilla, Charlesa-Eugène’a Delaunaya i Petera Hansena). W 1896 roku opublikował "An Introductory Treatise on the Lunar Theory".
Zajmował się też orbitami planetoid z grupy trojańczyków.
Wyróżnienia i nagrody.
Jego imieniem nazwano krater Brown na Księżycu oraz planetoidę (1643) Brown.

</doc>
<doc id="1695090" url="https://pl.wikipedia.org/wiki?curid=1695090" title="Szopski">
Szopski

Osoby noszące to nazwisko:

</doc>
<doc id="1695091" url="https://pl.wikipedia.org/wiki?curid=1695091" title="Ernest W. Brown">
Ernest W. Brown



</doc>
<doc id="1695093" url="https://pl.wikipedia.org/wiki?curid=1695093" title="Kiernik (strumień)">
Kiernik (strumień)

Kiernik – potok długości około 1 km w zlewni Siedliczki. Jego źródło znajduje się na Wzgórzach Warszewskich w rejonie wsi Przęsocin (gmina Police).

</doc>
<doc id="1695095" url="https://pl.wikipedia.org/wiki?curid=1695095" title="Hokej na lodzie na Zimowych Igrzyskach Olimpijskich 1988">
Hokej na lodzie na Zimowych Igrzyskach Olimpijskich 1988

Wyniki turnieju hokeja na lodzie na Zimowych IO w Calgary.
Wyniki.
Szóstka finałowa.
Trzy najlepsze drużyny z obu grup zagrały ze sobą w sześciozespołowej grupie o tytuł olimpijski. Do tabeli finałowej szóstki zostały zaliczone spotkania z rundy wstępnej. 
Spotkania zaliczone: 

</doc>
<doc id="1695096" url="https://pl.wikipedia.org/wiki?curid=1695096" title="Thangka">
Thangka



</doc>
<doc id="1695098" url="https://pl.wikipedia.org/wiki?curid=1695098" title="Winfried Zunker">
Winfried Zunker

Winfried Joachim Zunker (ur. 18 września 1917, zm. 25 stycznia 1949 w Łodzi) – zbrodniarz nazistowski, członek załogi niemieckiego obozu koncentracyjnego Gross-Rosen i SS-Oberscharführer. 
Życiorys.
Z zawodu ogrodnik. Członek SS od 1936. W czasie II wojny światowej walczył na froncie w szeregach Dywizji SS Leibstandarte Adolf Hitler, a następnie pełnił służbę w Sicherheitspolizei we Wrocławiu. Od sierpnia 1944 Zunker był kierownikiem podobozu KL Gross-Rosen – "Görlitz".
Za mordowanie i maltretowanie więźniów "Gorlitz" skazany został 1 czerwca 1948 wraz ze starszym obozu Hermannem Czechem przez sąd w Łodzi na karę śmierci. Wyrok wykonano przez powieszenie 25 stycznia 1949 w Łodzi.

</doc>
<doc id="1695102" url="https://pl.wikipedia.org/wiki?curid=1695102" title="Jutro, jutro i znów jutro">
Jutro, jutro i znów jutro

Jutro, jutro i znów jutro (ang. "To-morrow, and to-morrow, and to-morrow") – początek (w oryginale, w polskim tłumaczeniu poprzedzone jest ono słowami "Ciągle to") trzeciego zdania słynnego monologu scenicznego z tragedii Williama Shakespeare'a "Makbet", wypowiadanego przez tytułowego bohatera w scenie V aktu V, gdy dowiaduje się on o śmierci żony. Często używa się tych słów jako tytułu całego monologu, którego treść brzmi następująco:
Badacze różnie interpretowali monolog Makbeta. Nie wiadomo, czy dwoma pierwszymi zdaniami bohater wyraża swoje zmartwienie wczesną śmiercią żony, czy jej śmiercią w ogóle. Powszechnie przyjmuje się, że dalszy ciąg tekstu uwidacznia moralny upadek Makbeta: dla niego życie jest tylko przedstawieniem teatralnym, które prędzej czy później musi skończyć się śmiercią – i nie ma dla nikogo ani dla niczego żadnego znaczenia. Bohater oswoił się z tym, że wokół niego giną ludzie, gdyż własnoręcznie zabił wiele osób. Nic już się dla niego nie liczy – sam pragnie umrzeć.

</doc>
<doc id="1695103" url="https://pl.wikipedia.org/wiki?curid=1695103" title="The Soul Sessions">
The Soul Sessions

The Soul Sessions – debiutancki album angielskiej wokalistki soul, Joss Stone, wydany w 2003 roku przez wytwórnię Relentless Records. Na albumie znajdują się covery utworów głównie z lat 60. i 70. w soulowej wersji.

</doc>
<doc id="1695104" url="https://pl.wikipedia.org/wiki?curid=1695104" title="Grzegorz Piotr XV Agadżanian">
Grzegorz Piotr XV Agadżanian

Grzegorz Piotr XV Agadżanian (ur. 18 września 1895 w Achalciche, zm. 16 maja 1971 w Rzymie) – duchowny ormiańskokatolicki, kardynał, Patriarcha Kościoła katolickiego obrządku ormiańskiego (z tytułem patriarchy Cylicji w Libanie), prefekt Kongregacji ds. Ewangelizacji Narodów.
Życiorys.
Studiował w seminarium duchownym w Tbilisi i na Papieskim Urbaniańskim Ateneum "De Propaganda Fide" (obecnie Papieski Uniwersytet Urbaniana). Święcenia kapłańskie otrzymał 23 grudnia 1917 roku w Rzymie. Po powrocie do kraju zajął się pracą duszpasterską w swojej rodzinnej diecezji. W 1921 roku został wicerektorem Papieskiego Kolegium Ormiańskiego w Rzymie, a w 1932 roku jego rektorem. 11 lipca 1935 roku mianowany biskupem tytularnym Comana di Armenia, a sakrę biskupią przyjął 21 lipca 1935 roku w ormiańskokatolickim kościele pw. św. Mikołaja z Tolentino w Rzymie. Synod Kościoła katolickiego obrządku ormiańskiego wybrał go 30 listopada 1937 roku patriarchą tego Kościoła, zaś Pius XI zatwierdził jego wybór 13 grudnia 1937 roku. Na konsystorzu 18 lutego 1946 roku Pius XII wyniósł go do godności kardynalskiej i przydzielił mu rzymski kościół tytularny San Bartolomeo all ' Isola. 18 czerwca 1958 roku został proprefektem Kongregacji ds. Ewangelizacji Narodów, a 18 lipca 1960 jej prefektem. 25 sierpnia 1962 roku zrezygnował z urzędu patriarchy. Uczestnik dwóch konklawe w 1958 roku i 1963 roku. 19 października 1970 roku po osiągnięciu wieku emerytalnego przeszedł na emeryturę. Zmarł w Rzymie. Pochowano go w ormiańskim kościele św. Mikołaja z Tolentino w Rzymie. 
W kwietniu 2020 r. rozpoczął się w Rzymie jego proces beatyfikacyjny.
Jego wieloletnim współpracownikiem i sekretarzem był polski Ormianin, ks. Grzegorz Petrowicz.

</doc>
<doc id="1695107" url="https://pl.wikipedia.org/wiki?curid=1695107" title="Hervé Mariton">
Hervé Mariton

Hervé Mariton (ur. 5 listopada 1958 w Algierze) – francuski polityk, były minister terytoriów zamorskich, parlamentarzysta.
Życiorys.
Ukończył studia inżynierskie w "École polytechnique", został następnie absolwentem Instytutu Nauk Politycznych w Paryżu.
Zaangażował się w działalność centrowej Unii na rzecz Demokracji Francuskiej, a w jej ramach Partii Republikańskiej i następnie Demokracji Liberalnej. Obejmował różne stanowiska w administracji terytorialnej. W latach 1989–1995 był radnym miasta Valence. W 1995 objął urząd mera miejscowości Crest (reelekcja w 2001, 2008, 2014 i 2020). W okresie 1986–2002 był radnym regionu Rodan-Alpy (w latach 1994–1998 pełnił funkcję wiceprzewodniczącego regionu).
Od 1993 do 1997 sprawował mandat posła do Zgromadzenia Narodowego z departamentu Drôme. Ponownie do parlamentu został wybrany w 2002, przystąpił wówczas do Unii na rzecz Ruchu Ludowego. 26 marca 2007 powołano go w skład rządu Dominique’a de Villepin jako ministra terytoriów zamorskich, stanowisko to zajmował przez niespełna dwa miesiące do 15 maja 2007. W wyborach parlamentarnych w tym samym roku odnowił swój mandat deputowanego na XIII kadencję, pięć lat później uzyskał poselską reelekcję. W 2014 Hervé Mariton bez powodzenia ubiegał się o przywództwo w UMP, zajmując w głosowaniu wśród członków partii ostatnie miejsce wśród trzech kandydatów.

</doc>
<doc id="1695108" url="https://pl.wikipedia.org/wiki?curid=1695108" title="Herve Mariton">
Herve Mariton



</doc>
<doc id="1695109" url="https://pl.wikipedia.org/wiki?curid=1695109" title="Kiernik">
Kiernik



</doc>
<doc id="1695111" url="https://pl.wikipedia.org/wiki?curid=1695111" title="John Kuck">
John Kuck

John Henry Kuck (ur. 27 kwietnia 1905 w Wilson, w stanie Kansas, zm. 21 września 1986 w Halstead) – amerykański lekkoatleta, specjalista pchnięcia kulą, mistrz olimpijski z Amsterdamu.
Był wszechstronnym lekkoatletą. W 1926 zdobył tytuł mistrza Stanów Zjednoczonych (AAU) w rzucie oszczepem ustanawiając jednocześnie rekord tego kraju 65,28 m. W 1927 został mistrzem USA w pchnięciu kulą. W 1928 przed igrzyskami olimpijskimi w Amsterdamie dwukrotnie uzyskiwał lepszy rezultat od rekordu świata Ralpha Rose’a, ale wyniki te nie zostały zatwierdzone. W maju tego roku Emil Hirschfeld z Niemiec poprawił ten rekord uzyskując 15,79 m.
Na igrzyskach olimpijskich Kuck zdobył złoty medal ustanawiając w piątej kolejce rekord świata wynikiem 15,87 m. Drugi był jego rodak Herman Brix, a trzeci Hirschfeld. Krótko po igrzyskach Hirschfeld odebrał Kuckowi rekord świata rzucając 16.04 m.
Później Kuck był trenerem lekkoatletycznym na Uniwersytecie Kansas, a następnie pracował w przemyśle drzewnym i prowadził ośrodek wypoczynkowy w Idaho. Do Kansas wrócił w 1972 i tam zmarł.

</doc>
<doc id="1695113" url="https://pl.wikipedia.org/wiki?curid=1695113" title="Nasza Przeszłość">
Nasza Przeszłość

Nasza Przeszłość. Studia z dziejów Kościoła i kultury katolickiej w Polsce – półrocznik wydawany w Krakowie przez Instytut Teologiczny Księży Misjonarzy. Pismo zostało założone w 1946 roku przez ks. dr hab. Alfonsa Schletza. Zakres tematyczny publikowanych w piśmie artykułów to: studia z dziejów diecezji, zakonów i parafii, biografie ludzi Kościoła, studia nad działalnością misyjną, a także historia sztuki sakralnej i inne. W roku 1990 nakład pisma sięgał 1 tys. egzemplarzy. Redakcja mieści się w Krakowie.

</doc>
<doc id="1695115" url="https://pl.wikipedia.org/wiki?curid=1695115" title="L'Anse Aux Meadows">
L'Anse Aux Meadows



</doc>
<doc id="1695117" url="https://pl.wikipedia.org/wiki?curid=1695117" title="Ser szopski">
Ser szopski

Ser szopski, solan (, dosł. biały solony ser) – bułgarski solankowy biały ser owczy lub krowi zbliżony do fety. Jeden ze składników dań, m.in. sałatki szopskiej.

</doc>
<doc id="1695118" url="https://pl.wikipedia.org/wiki?curid=1695118" title="Przestrzeń współrzędnych zespolonych">
Przestrzeń współrzędnych zespolonych



</doc>
<doc id="1695120" url="https://pl.wikipedia.org/wiki?curid=1695120" title="Przedział dla pań">
Przedział dla pań

Przedział dla pań – powieść piszącej po angielsku indyjskiej pisarki Anity Nair. W oryginale (w języku angielskim) została wydana w 2001 roku, w tłumaczeniu na polski (Hanny Pustuły) w 2004 roku. Książka ta jest opowieścią o sześciu kobietach jadących pociągiem przez Indie. Punktem wyjścia jest pytanie jednej z nich stojącej przed decyzją zmiany swego życia. 45-letnia niezamężna Akhila zastanawia się, czy kobieta może żyć sama, nie spełniając oczekiwań rodziny. Dzieląc ze sobą przedział przeznaczony tylko dla kobiet, bohaterki książki opowiadają sobie historie swego życia. Pozycję tę wydano w formacie A5. Liczy 254 stron i zawiera słowniczek nazw charakterystycznych dla opisywanej kultury.

</doc>
<doc id="1695121" url="https://pl.wikipedia.org/wiki?curid=1695121" title="Przestrzeń współrzędnych">
Przestrzeń współrzędnych

Przestrzeń współrzędnych – prototypowy model przestrzeni liniowej skończonego wymiaru nad ustalonym ciałem; definiuje się ją jako przestrzeń produktową danego ciała nad skończonym zbiorem indeksów, w szczególności każde ciało można postrzegać jako jednowymiarową przestrzeń współrzędnych z działaniem mnożenia z ciała jako mnożenia przez skalar.
Definicja.
Niech formula_1 będzie ustalonym ciałem (takim jak liczby rzeczywiste formula_2 liczby zespolone formula_3). Zbiór ciągów formula_4 elementów z ciała formula_1 tworzy nad nim formula_4-wymiarową przestrzeń liniową formula_7 nazywaną przestrzenią współrzędnych z działaniami opisanymi poniżej.
Każdy wektor formula_8 ma postać
przy czym elementy formula_10 ciągu nazywa się jego "składowymi". Działania przestrzeni liniowej na formula_7 zdefiniowane są „po składowych”, czyli wzorami
Wektor zerowy ma postać
a wektor przeciwny do formula_8 dany jest wzorem
Wybór bazy.
W przestrzeni współrzędnych wyróżniona jest rodzina ciągów postaci
gdzie formula_18 oznaczająca element neutralny mnożenia w formula_1 jest formula_20-tym elementem ciągu, a pozostałe są równe formula_21 czyli elementowi neutralnemu dodawania w formula_22 Ponieważ każdy wektor formula_8 przestrzeni można jednoznacznie wyrazić za pomocą powyższej rodziny,
w jednoznaczny sposób, to wspomniane wektory tworzą bazę formula_7 – nazywa się ją "bazą standardową" lub "bazę kanoniczną" – współrzędne każdego z wektorów w tej bazie pokrywają się z jego składowymi. Nazwa tej przestrzeni wynika z twierdzenia mówiącego, iż każda formula_4-wymiarowa przestrzeń liniowa formula_27 nad ciałem formula_1 ma strukturę identyczną ze strukturą przestrzeni formula_29 Jednakże metoda utożsamienia tych przestrzeni nie jest uniwersalna – wymaga określenia bazy w przestrzeni formula_30 a więc wskazania izomorfizmu (liniowego) formula_31 W ten sposób przekształcenie to wprowadza niejako układ współrzędnych tej przestrzeni; dokładniej, jeśli formula_32 jest izomorfizmem (różnowartościowym przekształceniem liniowym) danym wzorem
dla formula_34 to wektory formula_35 tworzą bazę przestrzeni formula_36 Podobnie dla każdej bazy uporządkowanej złożonej z wektorów formula_35 można wskazać izomorfizm formula_32 dany wzorem
W ten sposób dowolny wektor formula_40 przestrzeni formula_27 można utożsamić z wektorem formula_42 jego współrzędnych w bazie uporządkowanej formula_43 należący do formula_44 mianowicie
odpowiada wtedy wektor złożony z jego współrzędnych w bazie formula_46
To jest właśnie powodem, dla którego formula_7 nazywa się „przestrzenią współrzędnych” formula_4-wymiarowej przestrzeni liniowej nad ciałem formula_22 Mogłoby się wydawać, że abstrakcyjne przestrzenie liniowe (skończonego wymiaru) w świetle dostępności przestrzeni współrzędnych są niepotrzebne, jednak niekiedy dogodniejsze jest operowanie w przestrzeni bez wybranej bazy („układu współrzędnych”); istnieją również przestrzenie liniowe, w których wybór bazy nie jest oczywisty bądź zaciemnia sytuację – nie mniej wszelkie obliczenia i konkretne wymagają wybrania pewnej bazy przestrzeni liniowej (zob. sekcję "Uogólnienia").
Macierze.
Składowe wektora formula_8 przestrzeni współrzędnych formula_44 tzn. elementy ciągu formula_53 można zapisać w macierzy jednokolumnowej bądź jednowierszowej, tzn. typu formula_54 lub formula_55 mianowicie
Działania na tych macierzach definiuje się identycznie jak opisano to w sekcji "Definicja", z tego względu zwykle utożsamia się powyższe przestrzenie z przestrzenią współrzędnych bądź definiuje przestrzeń współrzędnych jako przestrzeń macierzy jednego z powyższych typów macierzy nad ciałem formula_22
Zwykle przedkłada się macierze jednokolumnowe nad macierze jednowierszowe nazywane odpowiednio wektorami kolumnowymi oraz wektorami wierszowymi, co ma swoje źródło w zastosowaniu macierzy typu formula_58 do opisu we współrzędnych (ustalonych bazach) przekształceń liniowych formula_59 Wówczas działaniu przekształcenia liniowego na wektorze i składaniu przekształceń odpowiada mnożenie macierzy w naturalnym porządku, działaniom na przekształceniach formula_60 odpowiadają działania na macierzach formula_61 gdzie formula_62 są macierzami przekształceń liniowych formula_63 a kolejne elementy macierzy jednokolumnowej formula_64 pokrywają się z odpowiednimi elementami wektora formula_65
Na mocy własności przekształcenia liniowego zachodzi
gdzie formula_67 oznaczają wektory bazy standardowej; wynika stąd, że w celu obliczenia formula_20-tej składowej obrazu formula_69 wystarczy znać formula_70 czyli obraz formula_20-tego wektora bazowego formula_67 w przekształceniu formula_73 W języku macierzy formula_74 oznacza formula_20-tą kolumnę macierzy formula_76 odpowiadającej formula_73 Działanie formula_78 można wtedy traktować jako
tzn. kombinację liniową składowych wektora kolumnowego formula_64 i wektorów kolumnowych formula_81 (por. mnożenie macierzy metodą współczynniki-wektory), co można zapisać w postaci macierzowej jako
Umożliwia to postrzeganie macierzy formula_76 jako ciągu wektorów kolumnowych – odpowiada temu traktowanie przekształcenia liniowego formula_84 jako przekształcenia wieloliniowego o formula_4 argumentach w przestrzeń formula_86 danego wzorem formula_87 – obserwacja ta ułatwia niekiedy rozważania teoretyczne.
Uogólnienia.
Ponieważ elementami przestrzeni współrzędnych są ciągi, tzn. funkcje określone na zbiorze skończonym formula_88 o wartościach w formula_22 W ten sposób wektory są funkcjami, które odwzorowują każdy z elementów formula_20 zbioru formula_91 na formula_20-tą składową tego wektora. Dlatego przestrzeń współrzędnych formula_7 to w istocie przestrzeń formula_94 funkcji formula_95 Pomysł ten uogólnia się na przestrzenie funkcji indeksowanych za pomocą dowolnego zbioru formula_96 w postaci tzw. "przestrzeni funkcyjnych", w szczególności "uogólnionej", czy "nieskończonej przestrzeni współrzędnych".
Dualność.
Wybór wektorów kolumnowych typu formula_54 nie oznacza, że wektory wierszowe formula_98 nie są wtedy używane: z każdą przestrzenią współrzędnych formula_7 można związać przestrzeń formula_100 (oznaczaną zwykle gwiazdką w indeksie górnym za symbolem przestrzeni) form liniowych formula_101 nazywanej "przestrzenią dualną" do formula_29 Każdą formę liniową na formula_7 można przedstawić w bazach standardowych (obu przestrzeni) w postaci
Działanie formy formula_105 na wektorze formula_8 jest liniowe ze względu tak na wektory, jak i na kowektory z osobna i daje wynik skalarny – można więc na nie patrzeć jako na formę dwuliniową formula_107 daną wzorem
Ta niezdegenerowana forma dwuliniowa ustala w ten sposób parowanie doskonałe między kowektorami a wektorami przestrzeni formula_7 definiując izomorfizm formula_110 Dzięki temu utożsamieniu forma formula_105 określona na przestrzeni formula_7 (będąca równocześnie wektorem przestrzeni do niej dualnej formula_100) znajduje przedstawienie w postaci wektora współrzędnych formula_114 z tego powodu formy liniowe na formula_7 nazywa się też "kowektorami" tej przestrzeni.
Wspomniany izomorfizm (albo ogólniej: parowanie) umożliwia zdefiniowanie "transpozycji" lub "sprzężenia" przekształcenia formula_116 czyli przekształcenia liniowego formula_117 (zwykle oznacza się je gwiazdką lub dużą literą „T” w indeksie górnym po prawej stronie symbolu przekształcenia), które odwzorowuje kowektory przestrzeni formula_86 w kowektory na formula_7 według wzoru formula_120 jego obraz będący formą na formula_7 nazywa się "cofnięciem" formula_105 przez/wzdłuż formula_73 Ze względu na obecność w obu przestrzeniach form dwuliniowych utożsamiających wektory z kowektorami możliwe jest scharakteryzowanie tego odwzorowania za pomocą tożsamości formula_124 która byłaby spełniona dla wszystkich formula_125
Z definicji mnożenia macierzy wynika, że jeśli wektory kolumnowe odpowiadają wektorom danej przestrzeni współrzędnych, to wektory wierszowe reprezentują jej kowektory, gdyż wspomniane parowanie w przypadku macierzy przyjmuje postać
gdzie podkreślenie oznacza izomorfizm formula_127 odpowiadający utożsamieniu wektorów z kowektorami. Transpozycji przekształcenia liniowego odpowiada "transpozycja" (nazywana też "przestawieniem" i oznaczana standardowo dużą literą „T” w indeksie górnym za symbolem) macierzy formula_128 typu formula_58 dająca w wyniku macierz formula_130 typu formula_131 która polega na zamianie miejscami jej wierszy i kolumn (z zachowaniem ich porządku).
Choć oczywiste jest, iż formula_132 to wcale nie jest jasne, iż formula_133 a w szczególności, iż formula_134 ma tę samą strukturę, co formula_29 Jak można się domyślać, skoro zachodzi równość dla macierzy, to istnieje pewne utożsamienie (izomorfizm) między tymi przestrzeniami – wynika to wprost z faktu, iż dowolne dwie przestrzenie liniowe równego wymiaru skończonego są izomorficzne. W tym wypadku istnieje jednak naturalne przekształcenie danej z przestrzeni z jej drugą dualną (tj. przestrzeni form liniowych określonych na przestrzeni form liniowych danej przestrzeni), które odwzorowywałoby wektor w „ko-kowektor”, czyli formę formula_136 Obliczenie wartości (tzw. "ewaluacja") formy dla ustalonego wektora, formula_137 jest przekształceniem liniowym ze względu na przyłożone formy, które jest elementem formula_138 Przekształcenie formula_139 liniowe ze względu na przyłożone wektory, odwzorowuje więc formula_7 w przestrzeń formula_138 W ten sposób działanie formula_142 obliczania wartości formy formula_105 przy jej działaniu na wektor formula_8 dane wzorem formula_145 jest naturalnym parowaniem danej przestrzeni i przestrzeni do niej dualnej – przestrzenie, dla których istnieje tego rodzaju utożsamienie (zwykle jest ono tylko zanurzeniem), nazywa się refleksywnymi; są nimi w szczególności przestrzenie współrzędnych, o czym mówi ta uwaga (zob. para dualna).
Analizowanym w poprzedniej sekcji działaniom na przekształceniach, formula_146 odpowiada mnożenie następujących macierzy: formula_147 oraz formula_148 czyli w odwrotnym porządku – przedkładanie wektorów kolumnowych nad wierszowe przy opisie przekształceń liniowych jest więc czysto arbitralne i wynika z naturalnej w zachodniej kulturze chęci zapisu działań od lewej do prawej.
Iloczyn skalarny.
W przestrzeni współrzędnych nad ciałem liczb rzeczywistych formula_149 definiuje się działanie odwzorowujące parę wektorów formula_150 w ciało jej skalarów nazywane "iloczynem skalarnym" tych wektorów:
Odwzorowanie to wprowadza na przestrzeni formula_152 strukturę unitarną, w tym pojęcia „długości” i „odległości”; każda przestrzeń liniowa ma naturalną strukturę afiniczną nad samą sobą, dzięki czemu formula_152 ma strukturę euklidesową.
Z definicji iloczynu skalarnego wynika, że jest przemienny i liniowy ze względu oba argumenty: w oparciu o poprzednią sekcję rozważania te sugerują istnienie niezdegenerowanej formy dwuliniowej formula_154 będącej parowaniem przestrzeni formula_152 ze sobą dzięki istnieniu formy formula_156 dającej izomorfizm formula_157 Dlatego choć iloczyn skalarny jest działaniem na wektorach, to operacje z jego wykorzystaniem muszą respektować utożsamienie wektorów z kowektorami (tj. działanie kowektorów na wektorach) – przekształceniami zachowującymi własności iloczynu skalarnego są przekształcenia ortogonalne (ich macierzami są macierze ortogonalne).
Inna natura obiektów manifestuje się w odmiennym ich zachowaniu przy zmianie bazy za pomocą przekształcenia nieortogonalnego (tj. przy nieortogonalnych automorfizmach przestrzeni liniowej, np. na prostoliniową, czy krzywoliniową): współrzędne wektorów przekształcają się w pewnym sensie „na przekór” ("kontrawariantnie") przekształceniu przejścia między bazami, z kolei współrzędne kowektorów odwzorowywane są niejako „zgodnie” ("kowariantnie") względem tego przekształcenia. Nie mniej obecność przestrzeni dualnej długo pozostawała niezauważona, a konieczność śledzenia wektorów i kowektorów stała się jednym z powodów, dla których preferuje się operowanie na przestrzeniach bez wybranych baz.
Podobnie można określić przestrzeń współrzędnych zespolonych w przypadku ciała liczb zespolonych i rozważać iloczyn skalarny dany jednak nieco innym wzorem, wówczas mówi się o przestrzeniach unitarnych, przekształceniach unitarnych i macierzach unitarnych.

</doc>
<doc id="1695122" url="https://pl.wikipedia.org/wiki?curid=1695122" title="Kebby Musokotwane">
Kebby Musokotwane

Kebby Sililo Kambulu Musokotwane (ur. 5 maja 1946, zm. 11 lutego 1996) - zambijski polityk, premier Zambii w latach 1985-1989.
Urodził się w zachodniej części kraju, pochodził z plemienia Bemba, z rodziny ludów Bantu. Po ukończeniu angielskiej szkoły średniej rozpoczął pracę zawodową w administracji państwowej. Wstąpił do rządzącej Zjednoczonej Narodowej Partii Niepodległości (UNIP), której był aktywistą. W latach siedemdziesiątych został deputowanym do Zgromadzenia Narodowego. W 1977 prezydent Kenneth Kaunda powołał skład rządu, w którym objął stanowisko ministra zasobów wodnych i naturalnych. W 1981 objął stanowisko ministra finansów, w 1983 ministra młodzieży i sportu, a następnie ministra oświaty powszechnej i kultury. 24 kwietnia 1985 prezydent Kaunda mianował go premierem, urząd ten piastował do 15 marca 1989. W 1991 został przewodniczącym Zjednoczonej Narodowej Partii Niepodległości.

</doc>
<doc id="1695130" url="https://pl.wikipedia.org/wiki?curid=1695130" title="Beaulieu (herb szlachecki)">
Beaulieu (herb szlachecki)



</doc>
<doc id="1695132" url="https://pl.wikipedia.org/wiki?curid=1695132" title="Seiurus aurocapilla">
Seiurus aurocapilla



</doc>
<doc id="1695133" url="https://pl.wikipedia.org/wiki?curid=1695133" title="Amfiteatr Flawiuszów">
Amfiteatr Flawiuszów



</doc>
<doc id="1695136" url="https://pl.wikipedia.org/wiki?curid=1695136" title="Grupa zewnętrzna">
Grupa zewnętrzna

Grupa zewnętrzna (ang. "outgroup") – grupa organizmów stanowiąca klad wykorzystywany w kladystyce do celów porównawczych, często umożliwienia polaryzacji cech. Porównanie z grupą zewnętrzną jest niebezpośrednią metodą polaryzacji cech, wykorzystywaną do ustalenia, czy cecha występująca w grupie wewnętrznej (badanej) jest plezjomorfią czy apomorfią. Jeśli jakaś cecha obecna jest w badanej grupie i w jej grupie siostrzanej, wówczas z dużym prawdopodobieństwem można ją uznać za cechę plezjomorficzną. Jeśli jakaś cecha jest nowa (nieobecna w grupie zewnętrznej) wówczas najprawdopodobniej jest apomorfią. Każda grupa bezpośrednio zewnętrzna względem grupy badanej jest względną grupą siostrzaną badanej grupy. W analizach filogenetycznych często wykorzystuje się więcej niż jedną grupę zewnętrzną – jest to wymagane przy polaryzowaniu cech "a priori". W takim przypadku druga grupa zewnętrzna jest grupą najbliższą dla kladu obejmującego grupę badaną i jej grupę siostrzaną (czyli pierwszą grupę zewnętrzną).

</doc>
<doc id="1695142" url="https://pl.wikipedia.org/wiki?curid=1695142" title="Wybory europarlamentarne">
Wybory europarlamentarne



</doc>
<doc id="1695144" url="https://pl.wikipedia.org/wiki?curid=1695144" title="Roen">
Roen

Roen (wł. "Monte Roen") – szczyt w paśmie Nonsberg, w Alpach Wschodnich. Leży w regionie Trydent-Górna Adyga, w północnych Włoszech. Jest najwyższym szczytem Nonsbergu.

</doc>
<doc id="1695149" url="https://pl.wikipedia.org/wiki?curid=1695149" title="Scottish Premier League (2007/2008)">
Scottish Premier League (2007/2008)

Rozgrywki Scottish Premier League w sezonie 2007–08 odbyły się po raz dziesiąty pod tą nazwą, a po raz 112 w całej historii zawodów o mistrzostwo Szkocji w piłce nożnej. Rozpoczęły się 4 sierpnia 2007. Planowana data zakończenia, wyznaczona na 18 maja 2008 roku została przeniesiona na 22 maja 2008. Zgodnie z zasadami obowiązującymi w lidze szkockiej po rozegraniu 33 kolejek liga została rozdzielona na dwie części: spadkową i mistrzowską. Każda z drużyn w danej grupie zagrała mecze z pozostałą piątką drużyn ze swojej części ligi. był obrońcą tytułu mistrzowskiego, po wygraniu zeszłorocznych zawodów, co udało mu się i zdobył tytuł mistrzowski ponownie, po raz 42.
Gretna awansowała do rozgrywek po raz pierwszy w swojej historii. Zajęła miejsce Dunfermline Athletic. Gretna nie rozgrywała swoich meczów na macierzystym stadionie (Raydale Park) z powodu niespełnienia norm SPL przez ten obiekt. Z tego powodu Gretna zmuszona była używać stadionu drużyny Fir Park podczas większości z meczów. Sporadycznie drużyna ta zagrała kilka meczów także na stadionie drużyny Livingston (Almondvale Stadium).
Stadiony.
1 Gretna używała stadionu Motherwell podczas gdy jej stadion macierzysty Raydale Park był rozbudowywany. Jednakże w marcu zamiast na Fir Park, mecz pomiędzy Gretną i Celtikiem odbył się na Almondvale Stadium, stadionie drużyny Livingston FC, grającej w szkockiej First Division .
Spadki i awanse z poprzedniego sezonu.
Awans z Scottish First Division
Spadek z Premier League
Wyniki.
Mecze 1–22.
Pierwsze 22 mecze każdy zespół rozegrał z pozostałymi jedenastoma drużynami dwukrotnie (mecz i rewanż na wyjeździe).
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecze 23–33.
Podczas rozgrywania meczów 23–33 każdy zespół gra jednokrotnie z każdym z jedenastu zespołów (jako gospodarz albo na wyjeździe).
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecze 34–38.
Podczas meczów 34–38 każdy zespół gra z każdym z pięciu zespołów w swojej połówce tabeli.
Grupa mistrzowska.
 
 
 
 
 
 
 
 
 
 
 
 
 
 
 
 
 
 
Grupa spadkowa.
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1695150" url="https://pl.wikipedia.org/wiki?curid=1695150" title="Penegal">
Penegal

Penegal – szczyt w paśmie Nonsberg, w Alpach Wschodnich. Leży w regionie Trydent-Górna Adyga, w północnych Włoszech. 

</doc>
<doc id="1695154" url="https://pl.wikipedia.org/wiki?curid=1695154" title="Waldemar Dobrowolski">
Waldemar Dobrowolski

Waldemar Dobrowolski (ur. 9 grudnia 1958 w Łęczycy) – polski rolnik i polityk, poseł na Sejm RP II kadencji.
Życiorys.
Ukończył studia na Wydziale Ogrodniczym Akademii Rolniczej w Lublinie. Zajął się prowadzeniem własnego gospodarstwa rolnego w Leśmierzu. W 1993 uzyskał mandat posła na Sejm II kadencji, który wykonywał do 1997. Został wybrany w okręgu płockim z listy Polskiego Stronnictwa Ludowego. Zasiadał w Komisji Obrony Narodowej, Komisji Polityki Przestrzennej, Budowlanej i Mieszkaniowej oraz Komisji Ustawodawczej, był także członkiem trzech podkomisji.
Działacz organizacji rolniczych, został członkiem zarządu Federacji Związków Pracodawców – Dzierżawców i Właścicieli Rolnych, a także prezesem Związku Pracodawców i Producentów Rolnych w Łodzi.
W 2000 otrzymał Złoty Krzyż Zasługi.

</doc>
<doc id="1695156" url="https://pl.wikipedia.org/wiki?curid=1695156" title="Ari Mannio">
Ari Mannio

Ari Mannio (ur. 23 lipca 1987 w Lehtimäki) – fiński lekkoatleta specjalizujący się w rzucie oszczepem.
W 2004 roku uplasował się na szóstej pozycji w mistrzostwach świata juniorów. Dwa lata później, w Pekinie, podczas imprezy tej samej rangi zdobył srebrny medal uzyskując wynik 77,26. Brązowy medalista mistrzostw Europy juniorów (2005). W sezonie 2007 był czwarty na czempionacie Starego Kontynentu młodzieżowców oraz zdobył srebro światowych igrzyskach wojska. Wygrał młodzieżowe mistrzostwa Europy w 2009 ustanawiając z wynikiem 84,57 rekord tej imprezy. W 2011 został złotym medalistą igrzysk wojskowych oraz odpadł w eliminacjach mistrzostw świata. Brązowy medalista mistrzostw Europy z Helsinek oraz finalista igrzysk olimpijskich w Londynie (2012). W 2015 zdobył swój drugi złoty medal igrzysk wojskowych. W 2016 odpadł w eliminacjach konkursu oszczepników podczas rozgrywanych w Amsterdamie mistrzostw Europy.
Pięciokrotny medalista Mistrzostw Finlandii (1 medal złoty - 2011, 2 srebrne - 2012, 2016 i 2 brązowe - 2006, 2014) oraz reprezentant kraju w zimowym pucharze w rzutach lekkoatletycznych i drużynowym czempionacie Europy.
Rekord życiowy: 86,82 (7 czerwca 2015, Karis, Raseborg).

</doc>
<doc id="1695166" url="https://pl.wikipedia.org/wiki?curid=1695166" title="Posiołok imieni Matrosowa">
Posiołok imieni Matrosowa

Posiołok imieni Matrosowa (ros. "Посёлок имени Матросова") - osiedle robotnicze w azjatyckiej części Rosji, w obwodzie magadańskim.
Jest znane z wydobycia złoża złota. Na terenie Matrosowa znajdował się obóz pracy przymusowej. Więźniowie obozu, głównie polityczni, byli zatrudnieni w górnictwie. Wśród jego więźniów był znany ukraiński poeta Wasyl Stus i rosyjski dysydent Siergiej Kowaliow..

</doc>
<doc id="1695170" url="https://pl.wikipedia.org/wiki?curid=1695170" title="Gantkofel">
Gantkofel

Gantkofel (wł. "Monte Macaion") – szczyt w paśmie Nonsberg, w Alpach Wschodnich. Leży w regionie Trydent-Górna Adyga, w północnych Włoszech.

</doc>
<doc id="1695172" url="https://pl.wikipedia.org/wiki?curid=1695172" title="La Manga">
La Manga

La Manga lub La Manga del Mar Menor – półwysep w Hiszpanii leżący pomiędzy Morzem Śródziemnym a Morzem Mniejszym ("Mar Menor") niedaleko Murcji. La Manga leży przy mieście Kartagena. Ma 22 km długości oraz ok. 100 m szerokości. Miejsce jest jedną z atrakcji turystycznych regionu Murcji.

</doc>
<doc id="1695174" url="https://pl.wikipedia.org/wiki?curid=1695174" title="Matrosowo">
Matrosowo



</doc>
<doc id="1695179" url="https://pl.wikipedia.org/wiki?curid=1695179" title="Roman Awramenko">
Roman Awramenko

Roman Walerijowycz Awramenko (ukr. Роман Валерійович Авраменко, ur. 23 marca 1988 w Kirowśkim) – ukraiński lekkoatleta specjalizujący się w rzucie oszczepem.
W 2008 bez powodzenia startował w igrzyskach olimpijskich. Dwukrotnie uczestniczył w mistrzostwach świata kadetów - Sherbrooke 2003 (5. miejsce w finale) oraz Marrakesz 2005 (2. miejsce z wynikiem 79,22). W 2004 nie awansował do finału podczas mistrzostw świata juniorów, a w roku 2006 podczas imprezy tej samej rangi zdobył brązowy krążek. Wicemistrz Europy juniorów z 2007 roku - w Hengelo osiągnął rezultat 75,24. Wicemistrz uniwersjady (2011). Reprezentant Ukrainy w pucharze Europy, drużynowych mistrzostwach Europy oraz zimowym pucharze Europy w rzutach lekkoatletycznych. Wielokrotny mistrz kraju. 18 maja 2011 w Jałcie ustanowił z wynikiem 84,30 rekord Ukrainy (pobity rok później przez Ołeksandra Pjatnycię).
W 2013 został zdyskwalifikowany za stosowanie niedozwolonego dopingu (na okres dwóch lat od 29 sierpnia 2015). 
Rekord życiowy: 84,48 (11 czerwca 2013, Bellinzona).

</doc>
<doc id="1695180" url="https://pl.wikipedia.org/wiki?curid=1695180" title="Craunel">
Craunel

Craunel (wł. "Cima Roccapiana") – szczyt w paśmie Nonsberg, w Alpach Wschodnich. Leży w regionie Trydent-Górna Adyga, w północnych Włoszech.

</doc>
<doc id="1695182" url="https://pl.wikipedia.org/wiki?curid=1695182" title="Acynodon">
Acynodon

Acynodon – wymarły rodzaj gada z rzędu krokodyli pierwotnie umieszczony w rodzinie aligatorowatych. Później jednak przeniesiono go do grupy Globidonta. Na razie jest to najstarszy i najprymitywniejszy ze znanych przedstawicieli tego kladu. Skamieniałości znajdowano w następujących państwach: Francja, Włochy, Słowenia i Hiszpania. Rodzaj ten pojawił się bowiem we wczesnym kampanie i dotrwał aż do wielkiego wymierania na przełomie kredy i trzeciorzędu.
Czaszka tego stworzenia cechuje się niezwykle krótkim pyskiem, zwłaszcza w porównaniu z innymi aligatorami. Uzębienie tego typu po raz pierwszy pojawiło się u opisywanego tu rodzaju. Występowały w nim powiększone zęby przypominające trzonowce (określenie to funkcjonuje w odniesieniu do zębów ssaczych). Ani szczęka, ani żuchwa zaś nie dysponowała zębami odpowiadającymi kłom. Prawdopodobnie stanowiło to przystosowanie do żywienia się powolną zdobyczą o twardych muszlach.

</doc>
<doc id="1695183" url="https://pl.wikipedia.org/wiki?curid=1695183" title="Roman Avramenko">
Roman Avramenko



</doc>
<doc id="1695186" url="https://pl.wikipedia.org/wiki?curid=1695186" title="Bertie Mee">
Bertie Mee

Bertie Mee (ur. 25 grudnia 1918 w Bulwell, Nottinghamshire, Anglia; zm. 22 października 2001 w Londynie, Anglia) – angielski trener piłkarski i piłkarz.
W ciągu swojej krótkiej kariery Mee reprezentował barwy tylko dwóch klubów - Derby County i Mansfield Town. W tym ostatnim klubie występował do 1933 roku.
Bardziej znany jest natomiast roli trenera. Był szkoleniowcem Arsenalu Londyn, z którym początkowo związany był jako klubowy lekarz. Pod wodzą Meego londyński klub zdobył swoje pierwsze europejskie trofeum – Puchar Miast Targowych. Arsenal był pierwszym i zarazem ostatnim prowadzonym przez niego klubem i po odejściu z Highbury w 1976 roku, nie podjął już żadnej pracy trenerskiej.

</doc>
<doc id="1695187" url="https://pl.wikipedia.org/wiki?curid=1695187" title="Herb Mostar">
Herb Mostar



</doc>
<doc id="1695193" url="https://pl.wikipedia.org/wiki?curid=1695193" title="Stadion Górnika Łęczna">
Stadion Górnika Łęczna

Stadion Górnika Łęczna – stadion piłkarski zlokalizowany przy Al. Jana Pawła II 13 w Łęcznej należący do klubu Górnik Łęczna. Na tym stadionie rozgrywane są mecze ekstraklasy oraz zespołu kobiet.
Linki zewnętrzne.
Stadion Górnika Łęczna - panorama 360 st.

</doc>
<doc id="1695194" url="https://pl.wikipedia.org/wiki?curid=1695194" title="David Shannon Morse">
David Shannon Morse

David Shannon Morse (ur. 15 kwietnia 1943, zm. 2 listopada 2007) – obok Jaya Minera założyciel firmy Hi Toro, którą później przemianowano na Amiga. Pierwszy prototyp komputera, w którego konstrukcję był zaangażowany, otrzymał nazwę Lorraine (od imienia jego żony). W latach 80. był również menadżerem produktu w programistycznej firmie Epyx.

</doc>
<doc id="1695196" url="https://pl.wikipedia.org/wiki?curid=1695196" title="Tresner Horn">
Tresner Horn

Tresner Horn () – szczyt w paśmie Nonsberg, w Alpach Wschodnich. Leży w regionie Trydent-Górna Adyga, w północnych Włoszech.

</doc>
<doc id="1695201" url="https://pl.wikipedia.org/wiki?curid=1695201" title="Osuwiska podmorskie">
Osuwiska podmorskie

Osuwiska podmorskie - osuwiska powstające na stromych częściach dna morskiego, zwłaszcza na stokach szelfów (skłonów kontynentalnych). 
Powstają na skutek przemieszczania się luźnych osadów dennych po pochyłości dna morskiego. Ich przyczyną może być także zwiększenie nachylenia stoku w wyniku nagromadzenia grubej warstwy osadów, sztormu lub trzęsienia ziemi. Dają początek prądom zawiesinowym.
Przykładem olbrzymiego osuwiska podmorskiego jest Storegga.

</doc>
<doc id="1695207" url="https://pl.wikipedia.org/wiki?curid=1695207" title="Henri Cuq">
Henri Cuq

Henri Cuq (ur. 12 marca 1942 w Tuluzie, zm. 11 czerwca 2010 w Paryżu) – francuski polityk, były minister delegowany, wieloletni parlamentarzysta.
Życiorys.
Absolwent Instytutu Nauk Politycznych w Tuluzie. Początkowo pracował jako komisarz policji. Zaangażował się w działalność polityczną, przystępując do gaullistowskiego Zgromadzenia na rzecz Republiki. Przez kilka lat był szefem gabinetu politycznego Jacques'a Chiraca, w okresie gdy ten pełnił funkcję mera Paryża.
Od 1986 do 1988 po raz pierwszy sprawował mandat posła do Zgromadzenia Narodowego z departamentu Ariège. Następnie do 2004 reprezentował nieprzerwanie w niższej izbie parlamentu jeden z okręgów departamentu Yvelines. Był też radnym i wiceprzewodniczącym rady generalnej tego departamentu.
31 marca 2004 został wiceministrem ("ministre délégué") ds. kontaktów z parlamentem w rządzie Jean-Pierre'a Raffarina. Funkcję tę pełnił także do 15 maja 2007 w gabinecie Dominique'a de Villepin. W wyborach parlamentarnych w tym samym roku ponownie został posłem z ramienia Unii na rzecz Ruchu Ludowego. Zmarł w trakcie kadencji.

</doc>
<doc id="1695208" url="https://pl.wikipedia.org/wiki?curid=1695208" title="M. John Harrison">
M. John Harrison

M. John Harrison, właśc. Michael John Harrison, pseud. Gabriel King i Joyce Churchill (ur. 26 lipca 1945 w Rugby, Wielka Brytania) – brytyjski pisarz fantasy, tworzący jako także recenzent i krytyk fantastyki. W wywiadach określa siebie jako anarchistę, natomiast według Michaela Moorcocka w dziełach Harrisona jest bardzo wiele odwołań do ideologii anarchistycznej, a jako najlepszy przykład podaje powieść "The Centauri Device".
Twórczość.
Seria.
Trzy powieści i siedem opowiadań ze świata Viriconium wydano w jednym tomie nazwanym "Viriconium" (2000, wyd. polskie 2009).
Jako Gabriel King.
Wszystkie powieści zostały napisane wspólnie z .

</doc>
<doc id="1695209" url="https://pl.wikipedia.org/wiki?curid=1695209" title="Gabriel King">
Gabriel King



</doc>
<doc id="1695210" url="https://pl.wikipedia.org/wiki?curid=1695210" title="Héctor Romero">
Héctor Romero

Héctor Romero - piłkarz urugwajski, obrońca.
Jako piłkarz klubu Club Nacional de Football wziął udział w turnieju Copa América 1941, gdzie Urugwaj został wicemistrzem Ameryki Południowej. Romero zagrał w trzech meczach - z Chile, Argentyną i Peru.
Wciąż jako gracz klubu Nacional wziął udział w turnieju Copa América 1942, gdzie Urugwaj zdobył tytuł mistrza Ameryki Południowej. Zagrał w trzech meczach - z Brazylią, Peru i Argentyną. W każdym z tych trzech meczów tworzył parę obrońców z Agenorem Muñizem, a Urugwaj w tym czasie nie stracił ani jednej bramki.
Razem z Nacionalem cztery razy z rzędu zdobył tytuł mistrza Urugwaju - w 1940, 1941, 1942 i 1943.
Romero od 24 marca 1940 roku do 25 sierpnia 1942 roku rozegrał w reprezentacji Urugwaju 9 meczów.

</doc>
<doc id="1695211" url="https://pl.wikipedia.org/wiki?curid=1695211" title="Monte Cadria">
Monte Cadria

Monte Cadria – szczyt w paśmie Prealpi Gardesane, w Alpach Wschodnich. Leży w regionie Trydent-Górna Adyga, w północnych Włoszech. Jest najwyższym szczytem Prealpi Gardesane. Leży na północny zachód od jeziora Garda.

</doc>
<doc id="1695217" url="https://pl.wikipedia.org/wiki?curid=1695217" title="Icteria virens">
Icteria virens



</doc>
<doc id="1695220" url="https://pl.wikipedia.org/wiki?curid=1695220" title="Aigialosuchus">
Aigialosuchus

Aigialosuchus – wymarły przedstawiciel krokodyli. Żył w późnej kredzie. Skamieniałości znaleziono w Szwecji.

</doc>
<doc id="1695222" url="https://pl.wikipedia.org/wiki?curid=1695222" title="Icteria">
Icteria



</doc>
<doc id="1695226" url="https://pl.wikipedia.org/wiki?curid=1695226" title="Monte Baldo">
Monte Baldo

Monte Baldo – masyw górski w paśmie Prealpi Gardesane, w Alpach Wschodnich. Leży na granicy regionów Trydent-Górna Adyga i Wenecja Euganejska, w północnych Włoszech. Masyw, wydłużony w linii północ-południe, ciągnie się po wschodniej stronie jeziora Garda, a od głównego zrębu Prealp Gardezańskich oddziela go niska przełęcz San Giovanni (287 m n.p.m.). Posiada wiele wierzchołków, z których najwyższy - Valdritta - wznosi się na 2218 m n.p.m.

</doc>
<doc id="1695230" url="https://pl.wikipedia.org/wiki?curid=1695230" title="Sainc">
Sainc

Sainc – polska grupa muzyczna wykonująca szeroko pojętą muzykę heavymetalową.
Historia.
Powstała pod koniec 2004 roku w Gdańsku. Grupa początkowo pod nazwą Stillborn Again Incorporation występowała w składzie: Svierszcz (gitara basowa) znany z występów w grupie Yattering, Cacek (gitara), Ari (perkusja), Raven (gitara) i Wołas (śpiew). W 2005 roku z zespołu odszedł wokalista Wołas. Tego samego roku grupa przyjęła nazwę Sainc oraz zmieniła styl wykonywanej muzyki. 
W kwietniu 2005 roku grupa przystąpiła do organizacji artystycznej Noisenation związanej z grupą Sweet Noise. Grupa odbyła również szereg koncertów w Polsce, wspierając występy takich grup jak Acid Drinkers, Lipali, Indukti, Guess Why czy Chassis. W czerwcu 2005 roku ukazało się demo zespołu pt. "Demo 2005" wyprodukowane przez Tomasza "Lipę" Lipnickiego, lidera grupy Lipali. 
W październiku do zespołu dołączył klawiszowiec DJ Duff, natomiast pod koniec roku dołączyła wokalistka - Paszcza. Na początku 2006 roku grupę opuściła Paszcza, którą zastąpił BenBen, występujący wcześniej w takich grupach jak Blindhead, About czy Scoorviel. 
W lutym 2007 roku z zespołu odszedł klawiszowiec DJ Duff. Tego samego roku grupa zagrała koncert w ramach zawodów w kolarstwie ekstremalnym Heyah Superliga. W 2008 roku z grupy odeszli gitarzysta RaveN i wokalista BenBen. W 2009 roku do zespołu dołączył drugi gitarzysta występujący pod pseudonimem Docent. W 2009 roku ukazał się debiutancki album grupy pt. "Pathogen". Okładkę wydawnictwa przygotował Krzysztof Iwin, który współpracował z grupą Yattering. 21 czerwca 2010 roku ukazał się drugi album studyjny formacji zatytułowany "Schizis".

</doc>
<doc id="1695233" url="https://pl.wikipedia.org/wiki?curid=1695233" title="Monte Bondone">
Monte Bondone

Monte Bondone – szczyt w paśmie Prealpi Gardesane, w Alpach Wschodnich. Leży w regionie Trydent-Górna Adyga, w północnych Włoszech. Leży na zachód od jeziora Garda.

</doc>
<doc id="1695234" url="https://pl.wikipedia.org/wiki?curid=1695234" title="Albertochampsa">
Albertochampsa

Albertochampsa – wymarły rodzaj krokodyla z grupy Globidonta. Zamieszkiwał dzisiejszą Albertę w późnej kredzie. Znany jest z czaszki z Dinosaur Park Formation z kampanu, gdzie był bardzo rzadki, podczas gdy najpopularniejszym krokodylem tejże formacji był "Leidyosuchus". Rzeczona czaszka mierzyła 23cm.

</doc>
<doc id="1695236" url="https://pl.wikipedia.org/wiki?curid=1695236" title="Bolesność uciskowa gałek ocznych">
Bolesność uciskowa gałek ocznych

Bolesność uciskowa gałek ocznych – jeden z najszybciej pojawiających się objawów oponowych polegający na widocznej reakcji bólowej wskutek lekkiego nacisku skierowanego od góry na gałki oczne przy zamkniętych powiekach. Fizjologicznie tego objawu nie powinno się obserwować. 
Towarzyszy podrażnieniu opon mózgowo-rdzeniowych.

</doc>
<doc id="1695239" url="https://pl.wikipedia.org/wiki?curid=1695239" title="Hector Romero">
Hector Romero



</doc>
<doc id="1695240" url="https://pl.wikipedia.org/wiki?curid=1695240" title="Wyprawa plebańska">
Wyprawa plebańska

Wyprawa plebańska – anonimowy dialog, opublikowany krakowskiej Drukarni Łazarzowej w 1590 roku. Utwór należy do kręgu literatury sowizdrzalskiej. Krytykuje postanowienia zjazdu w Łęczycy z 1589 roku, zgodnie z którymi każdy duchowny zobowiązany był wystawić na wojnę z Tatarami po jednym pachołku. Krytyka ta realizowana jest poprzez ukazanie przygotowań naiwnego wiejskiego plebana do wysłania na wojnę sługi szkolnego Albertusa. "Wyprawa plebańska" jest pierwszym staropolskim utworem utrzymanym w konwencji groteski. Utwór spowodował powstanie licznych naśladownictw, nazywanych „albertusami”.
Problem autorstwa.
Autor "Wyprawy plebańskiej" jest nieznany, a współczesna wiedza o jego życiu oparta jest głównie na domysłach. Wywodził się on prawdopodobnie z nizin społecznych, tekst wskazuje jednak, że zdobył dość solidne wykształcenie (być może na Akademii Krakowskiej). Z zawodu mógł być sekretarzem, nauczycielem lub księdzem. Na jego bliskie związki ze środowiskiem duchownych wskazuje wpleciona w utwór obrona kleru i powoływanie się na utwór przez kościelnych publicystów. Posiadał też dobrą znajomość kręgów mieszczańskich (wymienia w utworze imiennie krakowskie szynkarki i handlarzy końmi) oraz plebejskich. Druk utworu w prestiżowej oficynie Jana Januszowskiego wskazuje na to, że autor musiał być w pewnym stopniu znany w Krakowie. Na jednym z egzemplarzy pierwodruku "Wyprawy plebańskiej" zachowała się dedykacja do duchownego "R[evere]ndo D[omino] Floriano D" (nazwisko nieczytelne), ponieważ jednak autor był znany adresatowi, więc dedykacja ta nie zawiera podpisu.
Tło historyczne utworu.
20 września 1589 roku odbył się w Łęczycy, zwołany przez Stanisława Karnkowskiego zjazd senatorów i posłów wielkopolskich. Na zjeździe tym, wobec zagrożenia państwa ze strony Tatarów zdecydowano się na podjęcie nowych środków, mających zwiększyć obronność kraju. Jednym z postanowień zjazdu było nałożenie na duchowieństwo obowiązku wystawienia na wojnę uzbrojonego pachołka. Postanowienia te spotkały się z różnorodną krytyką. "Wojna plebańska" należy do tego nurtu krytycznego, broniąc interesów biednego duchowieństwa.
Zarys treści.
Dialog rozgrywa się pomiędzy ubogim Plebanem a Albertusem, parafialnym sługą. Pleban, zmuszony przez prawo do wystawienia na wojnę wyposażonego pachołka, decyduje się przydzielić tę rolę Albertusowi, który, znudzony dotychczasowymi zajęciami, chętnie przyjmuje jego ofertę. Bohaterowie udają się na krakowski targ, aby zakupić wyposażenie dla przyszłego żołnierza. Pleban zaciekle targuje się ze sprzedającymi i ostatecznie kupuje ekwipunek tani i złego gatunku – połamane ostrogi, drewniane strzemiona, zniszczone uzbrojenie i starego, upartego konia. Resztę wyposażenia obiecuje Pleban skonstruować dla Albertusa z odpowiednio przystosowanych przedmiotów codziennego użytku. Udziela również słudze naiwnych porad dotyczących walki (oparte głównie na wiedzy zaczerpniętej z Biblii). Dialog kończy się pożegnaniem obu bohaterów i wyruszeniem Albertusa na wojnę. 
Recepcja utworu.
Aktualna tematyka i komizm sprawiły, że utwór stał się szybko bardzo popularny – powoływali się na niego publicyści, autorzy antyszlacheckich polemik (m.in. Hieronim Powodowski), była też kilkakrotnie wznawiana: dwa wydania przed 1594 rokiem (aby uniknąć płacenia autorowi honorarium za wznowienia, Januszowski wydał jedno z nich pod datą pierwodruku, a drugie bez adresu bibliograficznego), kolejne w latach: 1613, 1614, 1649, 1696 (dwa ostatnie wydania ukazały się pod rozszerzonym tytułem:"Wyprawa plebańska Albertusa na wojnę"). Pod wpływem "Wyprawy plebańskiej" powstały liczne jej naśladownictwa i kontynuacje, nazywane od połowy XVII wieku albertusami, połączonych głównie główną postacią – samym Albertusem lub bohaterem na nim wzorowanym. Bezpośrednią kontynuacją "Wyprawy plebańskiej" był wydany w 1594 roku "Albertus z wojny".

</doc>
<doc id="1695242" url="https://pl.wikipedia.org/wiki?curid=1695242" title="Marionetki (powieść)">
Marionetki (powieść)

Marionetki − powieść V.S. Naipaula, brytyjskiego prozaika z pochodzącego z rodziny hinduskich emigrantów w Trynidadzie i Tobago, noblisty z 2001 roku. Książka w oryginale (w angielskim) została wydana w 1967 rok, w Polsce w 1971 (tłumaczenie- Maria Zborowska). Pozycja została wydana przez wydawnictwo Książka i Wiedza, w formacie A5, zawiera 349 stron.
Narrator to człowiek, w którego pisarz przeradza się z nieudacznika. Bankrut w miłości i polityce odzyskuje swoją godność, opisując doświadczenie swoich klęsk. Tę powieść spina klamrą Londyn - bohater zaczyna w nim swoją historię jako zachwycony śniegiem cudzoziemski student, zakochany w białej Sandrze, nieprotestujący na jej propozycję małżeństwa. Kończy ją też Londyn - już po nieudanym małżeństwie, zakończonej przegraną karierze politycznej, bohater powieści jako uchodźca miesiącami spisuje swoje doświadczenia i uwalnia się od cienia klęski.
Opis książki.
Książkę napisano w formie monologu bohatera, 40-letniego Ralpha Singha, który nazywa siebie "malowniczym Azjatą". Podzielono ją na trzy części:
Część I.
Akcja dzieje się w Londynie. Bohater (z pochodzenia Indus) podczas studiów w Anglii zakochuje się w białej dziewczynie. Poślubiwszy ją wraca na rodzinną wyspę Izabela, na której żyje jego pochodząca z Indii rodzina. Już na wyspie w małżeństwie dochodzi do konfliktu, w wyniku którego Sandra opuszcza męża.
Część II.
Główny bohater na rodzinnej wyspie Santa Isabel, wykorzystawszy nazwisko ojca (przywódcy ludowego ruchu rewolucyjnego, potem znanego guru), robi karierę polityczną. Początkowo jego działalność polega na obronie praw pokrzywdzonych, ale po wygranych wyborach okazuje się, że nie jest w stanie zrealizować obietnic złożonych wyborcom. Zawodzi ich i zostaje uznany za zdrajcę.
Część III.
Główny bohater zmuszony do opuszczenia rodzinnej wyspy, jako uchodźca- emigrant w hotelowym pokoju w Londynie spisuje historię swego życia: niepokoje dzieciństwa, klęskę miłości i małżeństwa, a także przegraną próbę politycznego wpływu na życie rodzimej wyspy.

</doc>
<doc id="1695245" url="https://pl.wikipedia.org/wiki?curid=1695245" title="Allodaposuchus">
Allodaposuchus

Allodaposuchus – rodzaj krokodylomorfa z grupy Eusuchia żyjącego w późnej kredzie (kampan-mastrycht) na terenach Europy (Hiszpania, Rumunia, Francja). Fragmentaryczne szczątki odnalezione w Valioara, w basenie Haṭeg w Rumunii, początkowo zidentyfikowano jako należące do gatunku "Crocodilus affuvelensis" Matheron, 1869, którego szczątki znaleziono we Francji. Oba gatunki uznawano za synonimy, jednak "C. affuvelensis" w 2008 roku został przeniesiony do odrębnego rodzaju "Massaliasuchus".
W 2001 roku opisano kompletną czaszkę pochodzącą z mastrychtu Oarda de Jos w Rumunii. Analiza filogenetyczna przeprowadzona wówczas przez Angelę Buscalioni i współpracowników zasugerowała, że "Allodaposuchus" jest taksonem siostrzanym krokodyli. W 2008 roku Jeremy Martin opisał odnalezione we Francji skamieniałości, które przypisał do rodzaju "Allodaposuchus". Według Martina rodzaj ten ma w rzeczywistości bardziej zaawansowaną pozycję filogenetyczną niż w badaniach Buscalioni i in. i może należeć do grupy Alligatoroidea, jednak jego pokrewieństwo z innymi bazalnymi aligatoroidami, takimi jak "Leidyosuchus", Diplocynodontinae oraz bazalnymi przedstawicielami kladu Globidonta pozostaje niejasne. Z kolei według kolejnej analizy przeprowadzonej przez Buscalioni i współpracowników (2011), "Allodaposuchus" jest taksonem siostrzanym dla grupy Hylaeochampsidae, zaś klad "Allodaposuchus" + Hylaeochampsidae jest siostrzany dla Crocodylia. Analiza filogenetyczna przeprowadzona przez Puértolas-Pascuala, Canudo i Moreno-Azanzę (2013) potwierdziła bliskie pokrewieństwo "Allodaposuchus" i Hylaeochampsidae oraz bliskie pokrewieństwo obu tych taksonów z Crocodylia; ponadto autorzy ci na podstawie skamieniałej czaszki odkrytej w osadach późnokredowej (późny mastrycht) hiszpańskiej formacji Conqués opisali drugi gatunek należący do rodzaju "Allodaposuchus", "A. subjuniperus". Narváez i współpracownicy (2016) przenieśli jednak "A. subjuniperus" do odrębnego rodzaju "Agaresuchus". W latach 2014–2015 opisane zostały kolejne dwa gatunki z rodzaju "Allodaposuchus" żyjące w mastrychcie na obszarze dzisiejszej Hiszpanii: "A. palustris" i "A. hulki".

</doc>
<doc id="1695246" url="https://pl.wikipedia.org/wiki?curid=1695246" title="Bobrowo Pomorskie">
Bobrowo Pomorskie

Bobrowo Pomorskie – przystanek kolejowy w Bobrowie, w Polsce, w województwie zachodniopomorskim, w powiecie drawskim, w gminie Złocieniec.
W roku 2017 przystanek obsługiwał 0–9 pasażerów na dobę.

</doc>
<doc id="1695247" url="https://pl.wikipedia.org/wiki?curid=1695247" title="Sęk zrośnięty">
Sęk zrośnięty



</doc>
<doc id="1695251" url="https://pl.wikipedia.org/wiki?curid=1695251" title="Sęk częściowo zrośnięty">
Sęk częściowo zrośnięty



</doc>
<doc id="1695254" url="https://pl.wikipedia.org/wiki?curid=1695254" title="Sęk obrączkowy">
Sęk obrączkowy



</doc>
<doc id="1695255" url="https://pl.wikipedia.org/wiki?curid=1695255" title="Jean-Christophe Lagarde">
Jean-Christophe Lagarde

Jean-Christophe Lagarde (ur. 24 października 1967 w Châtellerault) – francuski polityk, parlamentarzysta, były sekretarz generalny Nowego Centrum oraz przewodniczący Unii Demokratów i Niezależnych.
Życiorys.
W drugiej połowie lat 80. wstąpił do centrowej Unii na rzecz Demokracji Francuskiej. Zaangażował się w kampanię prezydencką Raymonda Barre z 1988. Zajmował kierownicze stanowiska w młodzieżówce wchodzącego w skład Unii Centrum Demokratów Społecznych, a w latach 1998–2001 przewodniczył organizacji młodzieżowej UDF.
W okresie 1989–2001 był radnym miejskim w Drancy. Od 2001 do 2017 pełnił funkcję mera tej miejscowości. Zasiadał w radzie departamentu Seine-Saint-Denis (2001–2003) i regionu Ile-de-France (1998–2002).
W 2002 uzyskał mandat deputowanego do Zgromadzenia Narodowego, w 2006 został wiceprzewodniczącym izby niższej parlamentu. W 2007 był rzecznikiem François Bayrou w kampanii prezydenckiej. Po pierwszej turze poparł jego koncepcję powołania Ruchu Demokratycznego. W wyborach parlamentarnych w tym samym roku mimo członkostwa w MoDem ubiegał się o reelekcję jako niezależny kandydat prawicy, został też poparty przez Unię na rzecz Ruchu Ludowego. Po uzyskaniu reelekcji wstąpił do proprezydenckiej frakcji Nowego Centrum. W 2008 objął stanowisko sekretarza wykonawczego tej partii. W wyborach parlamentarnych w 2012 ponownie został wybrany na deputowanego.
Założył następnie nową formację pod nazwą "Force européenne démocrate", z którą przystąpił do Unii Demokratów i Niezależnych. W listopadzie 2014 został nowym liderem UDI, pokonując w drugiej turze głosowania Hervégo Morina. W 2017 uzyskał reelekcję na XV kadencję Zgromadzenia Narodowego. W niższej izbie parlamentu zasiadał do 2022, w tym samym roku przestał pełnić funkcję przewodniczącego UDI.

</doc>
<doc id="1695257" url="https://pl.wikipedia.org/wiki?curid=1695257" title="Aymoré Moreira">
Aymoré Moreira

Aymoré Moreira (ur. 26 kwietnia 1912 w Miracema, zm. 26 lipca 1998 w Salvador) – brazylijski piłkarz, a po zakończeniu kariery trener. Podczas kariery występował na pozycji bramkarza.
Kariera piłkarska.
Karierę piłkarską Aymoré Moreira rozpoczął w 1932 w Americe Rio de Janeiro. W klubie z Rio de Janeiro grał do 1933. W latach 1934–1935 występował w SE Palmeiras. Z SE Palmeiras zdobył mistrzostwo stanu São Paulo – Campeonato Paulista w 1934 roku. Ostatnie 10 lat kariery spędził w Botafogo, gdzie zakończył karierę piłkarską w 1946 roku.
W reprezentacji Brazylii Aymoré Moreira zadebiutował 27 listopada 1932 w meczu przeciwko drużynie okręgu Anadarachy, wygranym przez "canarinhos" 7:2. Następny mecz Aymoré Moreira w barwach Brazylii rozegrał 18 lutego 1940 roku. W lutym i marcu 1940 roku Brazylia rozegrała trzy towarzyskie mecze przeciwko reprezentacji Argentyny. Były to jedyne mecze międzypaństwowe Aymoré Moreiry w barwach "canarinhos".
Kariera trenerska.
Po zakończeniu kariery piłkarskiej Aymoré Moreira, tak jak jego starszy brat Zezé Moreira, został trenerem piłkarskim. Karierę trenerską zaczął w małym klubie z Rio de Janeiro – Olarii w 1948. Potem były Bangu AC, São Cristóvão, aż w 1951 został trenerem SE Palmeiras. W 1952 roku zaliczył epizody w Santosie FC i Portuguesie, po czym w 1953 roku został trenerem São Paulo FC, z którym wywalczył Mistrzostwo Stanu São Paulo – Campeonato Paulista w 1953 roku.
W tym samym roku zaczął trenować reprezentację Brazylii, którą poprowadził w Copa América 1953. Mimo zajęcia drugiego miejsca został zastąpiony na tym stanowisku przez swojego brata – Zezé. Bilans jego pierwszej kadencji to: 4 zwycięstwa i 3 porażki, przy bilansie bramkowym 17:9.
Po kolejnym pobycie w SE Palmeiras (1954-1957) i po czteroletniej przerwie w pracy w latach (1957-1961), w 1961 roku po raz drugi został selekcjonerem reprezentacji Brazylii. Był to najbardziej znany i zarazem najbardziej udany okres w jego karierze trenerskiej, czego dowodem było zdobycie po raz drugi Mistrzostwa Świata przez Brazylię na Mistrzostwach Światach w Chile. Obok Złotej Nike Aymoré Moreira zdobył z canarinhos Puchar O’Higgins w 1961, Puchar Osvaldo Cruz w 1961 i 1962 oraz Puchar Roca w 1963. Ostatnim meczem podczas tej kadencji selekcjonera był wygrany 3:0 mecz przeciwko reprezentacji NRD, rozegrany 22 maja 1963 w Berlinie Wschodnim. Na jego odejście zaważył słaby start Brazylii w Copa América 1963, gdzie zajęła dopiero czwarte miejsce. Bilans jego kadencji to: 25 zwycięstw, 4 remisy i 8 porażek, przy bilansie bramkowym 81:47.
Po rozstaniu z reprezentacją Brazylii Aymoré Moreira trenował drużyny klubowe: São Paulo FC, Portuguesę, São Paulo FC i CR Flamengo, bez wybitnych sukcesów. W latach 1967–1968 po raz trzeci i ostatni trenował drużynę "canarinhos". Największym sukcesem z tego okresu był wywalczenie Pucharu Rio Branco w 1967. Ostatnim meczem w roli selekcjonera reprezentacji Brazylii był zremisowany 3:3 mecz przeciwko reprezentacji Jugosławii, rozegrany 17 grudnia 1968 w Rio de Janeiro. Bilans trzeciej kadencji Aymoré Moreiry, to: 11 zwycięstw, 4 remisy i 4 porażki, przy bilansie bramkowym 44:25. Łączny bilans jego trzech kadencji to: 40 zwycięstw, 8 remisów i 15 porażek, przy bilansie bramkowym 142:81.
Kolejnymi etapami kariery trenerskiej Aymoré Moreiry, były dwukrotnie Corinthians Paulista oraz ponownie Portuguesa, po czym zdecydował się na wyjazd do Europy. W Portugalii pracował najpierw w Boaviscie Porto (1972-1974), z którą zajął 7 i 9. miejsce w lidze portugalskiej oraz FC Porto, z którym zdobył wicemistrzostwo Portugalii w 1975 roku. Ostatnim etapem jego kariery w Europie była praca w Grecji w Panathinaikosie, gdzie został zastąpiony przez Kazimerza Górskiego. Po powrocie do Brazylii pracował w Botafogo, Cruzeiro EC, Vitória, EC Bahia, z którą zdobył dwukrotnie mistrzostwo Stanu Bahia – Campeonato Baiano w 1981 i 1982 roku. Ostatnimi klubami w karierze trenerskiej Aymoré Moreiry były: Galícia, Catuense oraz Taubate, w którym zakończył karierę trenerską.

</doc>
<doc id="1695261" url="https://pl.wikipedia.org/wiki?curid=1695261" title="Sęk nadpsuty">
Sęk nadpsuty



</doc>
<doc id="1695262" url="https://pl.wikipedia.org/wiki?curid=1695262" title="Monte Stivo">
Monte Stivo

Monte Stivo – szczyt w paśmie Prealpi Gardesane, w Alpach Wschodnich. Leży w północnych Włoszech, w regionie Trydent-Górna Adyga, na granicy gmin Rovereto (od wsch.) i Arco (od zach.). 

</doc>
<doc id="1695263" url="https://pl.wikipedia.org/wiki?curid=1695263" title="Wiadomości Strzeleckie">
Wiadomości Strzeleckie

Wiadomości Strzeleckie – comiesięczny biuletyn Krakowskiego Okręgu Związku Strzeleckiego wydawany w Krakowie od stycznia do maja 1930 roku (łącznie 5 numerów) pod redakcją F. Ptasińskiego. Na łamach pisma ukazywały się artykuły poświęcone m.in. ideologii strzeleckiej i Józefowi Piłsudskiemu. Wydawanie pisma zostało zawieszone z powodu dużego wzrostu popularności konkurencyjnego pisma "Strzelec".

</doc>
<doc id="1695264" url="https://pl.wikipedia.org/wiki?curid=1695264" title="Stereognozja">
Stereognozja

Stereognozja – termin neurologiczny określający zdolność do rozpoznawania przedmiotów wyłącznie za pomocą dotyku.
Stwierdzono, że u ludzi chorych na chorobę Alzheimera stereognozja znacznie pogarsza się, w przeciwieństwie do innych typów demencji, gdzie to zjawisko nie jest obserwowane.
Upośledzenie stereognozji, jednakże bez uchwytnych zaburzeń czucia powierzchownego nazywane jest stereoagnozją. Świadczy o uszkodzeniu kory płata ciemieniowego.
Stereoanastezja to z kolei niemożność rozpoznania rozmiarów oraz kształtów przedmiotu za pomocą dotyku.
Technika badania.
Badanemu, któremu wcześniej zawiązano oczy, należy dać do rąk znany mu przedmiot. Prawidłowo przedmiot ten powinien zostać rozpoznany przy pomocy ruchów manipulacyjnych palców.

</doc>
<doc id="1695265" url="https://pl.wikipedia.org/wiki?curid=1695265" title="Antena (album)">
Antena (album)

Antena – koncertowy album Elektrycznych Gitar, podsumowujący 20-letnią historię zespołu, wydany 5 czerwca 2009 roku. Został nagrany podczas czterech występów dla rozgłośni należących do Polskiego Radia. 
Największa atrakcją płyty są zupełnie nowe, nie publikowane dotychczas piosenki - „Milion euro”, „Błahość muzyki”, „Nie ma to jak”, „Na wysokiej rampie”. Ponadto stare piosenki grupy zostały zagrane w innych aranżacjach i z udziałem gości, m.in. barda Jacka Kleyffa, śpiewaczki operowej Małgorzaty Walewskiej i legendarnego skfflowego Zaciera, czyli Mirosława Jędrasa. Z kolei do tekstu „Zdemolowanych sklepów” dopisano ciąg dalszy, a „Telewizja” pojawia się z zupełnie nowym, uwspółcześnionym tekstem.
Wykonawcy.
oraz gościnnie:

</doc>
<doc id="1695269" url="https://pl.wikipedia.org/wiki?curid=1695269" title="Jerzy Hawryluk">
Jerzy Hawryluk

Jerzy Hawryluk (ukr. Ю́рій Гаврилю́к, ur. 2 września 1964 w Bielsku Podlaskim) – ukraiński poeta, historyk i publicysta, działacz ukraińskiej mniejszości narodowej w Polsce, redaktor naczelny ukraińskiego pisma Podlasia „Nad Buhom i Narwoju”, członek Narodowego Związku Pisarzy Ukrainy (od 2002 r.) oraz Związku Ukraińców Podlasia.
Życiorys.
Absolwent II Liceum Ogólnokształcącego w Bielsku Podlaskim (egzamin maturalny w 1983 roku). To samo liceum rok później ukończyła również jego żona, poetka Eugenia Żabińska. Już podczas nauki w szkole średniej zaczął pisać wiersze w ojczystej gwarze, później w ukraińskim języku literackim. Swoje debiutanckie notatki „korespondenta”, zdjęcia oraz krótkie opowiadania zamieszczał w białoruskiej Niwie, a następnie w Naszym Słowie, pozostając od lat 80. propagatorem rozwijającego się na Podlasiu ruchu ukraińskiego. W 1990 roku ukończył studia historyczne na Uniwersytecie Jagiellońskim. Założyciel ukraińskiego wydawnictwa „Dumka” (1983). Redaktor i wydawca czasopisma „Osnowy” (1987–1989) oraz innych publikacji nieperiodycznych. Współzałożyciel wydawanego w języku polskim biuletynu „Krąg” (1989–1990). W latach 1991–1993 pracował w Centrum Ukraińskiej Nauki i Kultury w Krakowie. W latach 1993–1996 sprawował funkcję sekretarza Zarządu Głównego Związku Ukraińców Podlasia. Zasiada w składzie redakcji czasopisma „Nad Buhom i Narwoju” już od momentu jego powstania w 1991 roku. W latach 1993–1996 sekretarz redakcji faktycznie odpowiedzialny za redagowanie pisma, od 2001 roku pełni w nim funkcję redaktora naczelnego. W latach 1993–1998 oraz 2000–2001 był dyrektorem podlaskiego wydawnictwa „Osnowy”. Od 1990 roku jego artykuły ukazywały się w takich periodykach ukraińskich, jak: „Pamjatky Ukrainy”, „Krajeznawstwo”, „Borysten”, magazynie literackim „Kyjiwśka Ruś”, „Kurjer Krywbasu”, tygodnikach „Dzerkało Tyżnia”, „Ukrainśkyj tyżdeń”, gazetach „Deń”, „Lwiwśka hazeta”, „Subotnia poszta” i in.
23 listopada 2002 roku w Książnicy Podlaskiej w Białymstoku odbyły się obchody dwudziestolecia pracy twórczej Jerzego Hawryluka.
Twórczość.
Poezja.
Autor tomików poezji "W nepromynajuczomu pochodi" ("W nieprzemijającym pochodzie", 1986), "Neherbowiji geneałohiji" ("Nieherbowe genealogie", 1988), "Hołosy z Pidlaszsza" ("Głosy z Podlasia", 1999), literacko-publicystycznego wydania "Nechaj żywe Pudlasze. Z pereżytoho i peredumanoho" ("Niech żyje Podlasie. Z przeżytego i przemyślanego", 2001), tomu utworów wybranych "W pawutinni żyttia" ("W pajęczynie życia", 2004).
W poezji Hawryluka widoczny jest głęboki związek z jego ziemią ojczystą – Podlasiem. Podmiot liryczny utożsamia się całkowicie z przedmiotem wiersza, jakim jest ojczysta ziemia. Dla J. Hawryluka poezja jest sposobem na zwrócenie się ku przeszłości oraz przodkom. Wczesne utwory poeta tworzył w ukraińskiej gwarze używanej przez mieszkańców jego małej ojczyzny. Podmiot liryczny ukazuje się w nich czytelnikowi jako jednostka wręcz żyjąca Podlasiem ("***Żyw koliś ja w ruodnuj chati", "***Mowo nasza", "***Rozsypajsia jak pisok", "***Tut zemla je nasza ruodna", "***Ruodna nasza zemla", "***Otczyzna to szyrokie more", "***De ż liubow podi’ełaś nasza", "***Bez Otczyzny ja poet"). Ojczysta gwara stała się dla poety kluczem do szerszej kultury narodowej, a jednocześnie dzięki narzędziu, jakim pozostawała gwara, sam podmiot liryczny ukazywał się narodowej kulturze jako jej część składowa. Ziemia ojczysta stanowi dla podmiotu lirycznego potężne źródło natchnienia ("***Pysaty poemu"). Jedną z charakterystycznych cech twórczości Jerzego Hawryluka jest również liryzm. Autor opiewał wiele odcieni namiętnej miłości, która stanowiła potężną siłę, zdolną wpłynąć na twórczą energię i życie człowieka ("***Popływy misiacznoju tinniu", "***Moje serce", "***Kamjani stiny"). Poezja Hawryluka wyrasta z ducha modernizmu (m.in. brak znaków punktuacyjnych) i cechuje się wyraźnym intelektualizmem. W toku lektury czytelnik styka się z rozmaitymi paradoksami, pytaniami czy tajemnicami życia ("***Wsio fiłosofija", "Spohad", "***Kołodec w li’esi").
Prace naukowe.
Autor szeregu prac badawczych dotyczących historii Podlasia oraz jego związków z Ukrainą, począwszy od czasów Rusi Kijowskiej: "Propozyciji zapysu pidlaśkych dialektiw" (Bielsk Podlaski, 1998), "Istorija Pidlaszsza (Berestejśkoji zemli) u X-XIV stolittiach" (Hajnówka, 1990), "Z dziejów Cerkwi prawosławnej na Podlasiu w X-XVII wieku" (Bielsk Podlaski, 1993), "Chołmszczyna i Pidlaszszia: Istoryko-etnohraficzne doslidżennia" (Kijów, 1997 – współautor), "Kraje ruskie Bielsk, Mielnik, Drohiczyn. Rusini-Ukraińcy na Podlaszu – fakty i kontrowersje" (Kraków, 1999; Bielsk Podlaski, 2001), "Podlasze. Śladami ruskiej przeszłości" (Bielsk Podlaski, 2000). Redaktor antologii "Ruś podlaska. Podlasie w opisach romantyków" (Bielsk Podlaski, 1995), śpiewników "Zakoliadujmo wsi razom" (Boćki, 1999), "Kozak odjiżdżaje, diwczynońka płacze" (Bielsk Podlaski, 2001).
Prace Jerzego Hawryluka zbierają najczęściej bardzo przychylne recenzje w ukraińskim środowisku naukowym. Roman Kyrcziw stwierdził, iż "Podlasie ma dzisiaj w jego osobie nadzwyczaj pracowitego, dobrze przygotowanego i bardzo perspektywicznego badacza, zdolnego w należyty sposób przysłużyć się naukowemu opracowaniu wielu wątków i zagadnień, które do niedawna były zaniedbane bądź umyślnie zaciemnione". Recenzenci ze środowiska białoruskiego zarzucają natomiast Hawrylukowi, iż jego opracowania to w istocie ideologiczne teksty, mające utwierdzić czytelnika w przekonaniu, iż na Podlasiu nie ma Białorusinów, mimo iż taki typ autoidentyfikacji narodowościowej jest na tym terenie dużo bardziej powszechny, niż w przypadku autoidentyfikacji ukraińskiej. Sławomir Iwaniuk nazwał np. jego książkę "Z dziejów Cerkwi prawosławnej na Podlasiu w X-XVII wieku" „manipulacją służącą uwiarygodnieniu przyjętej z góry tezy o ukraińskości historycznych, a także współczesnych prawosławnych mieszkańców Podlasia”.
W pracach historycznych Jurij Hawryluk popularyzował dzieje Podlasia, widziane poprzez źródła archiwalne, badanie archeologiczne, przekazy kultury materialnej oraz duchowość Cerkwi prawosławnej. Szczególnie interesowała Hawryluka „ruska” przeszłość magnackiego rodu Sapiehów, założycieli Kodnia i Bociek oraz historia ziemi brzeskiej, w skład której wchodziły tereny nad Bugiem i Narwią. Swoje badania nad historią Podlasia (jako małej ojczyzny) konsultował z historykami Akademii Nauk we Lwowie (prof. Jarosław Isajewycz) oraz ze środowiskiem Uniwersytetu im. Iwana Franki (prof. Roman Kyrcziw), a także ukrainistami – prof. Włodzimierzem Mokrym (Uniwersytet Jagielloński) i prof. Michałem Łesiowem (UMCS w Lublinie).
Teren tak zwanego Północnego Podlasia uważa on za ukraińskie terytorium etniczne. W granicach Polski odnotowuje nawet 100 tysięcy „Ukraińców-Podlaszuków”, zamieszkujących tereny między rzekami Bug i Narew i posługujących się do dzisiaj archaiczną ukraińską gwarą. Z owej liczby jedynie 1400 osób zadeklarowało ukraińską narodowość w czasie Narodowego Spisu Powszechnego w 2002 roku. Stało się tak według niego z powodu całego kompleksu przyczyn o charakterze politycznym, socjalno-psychologicznym, jak i historycznym. Początki ukraińskiego osadnictwa na opisywanym terenie wiąże z napływem ludności z Wołynia, które zajść miało już w drugiej połowie I tysiąclecia n.e. Ukraińskie terytorium etniczne, któremu poświęcone jest kierowane przez Hawryluka pismo „Nad Buhom i Narwoju”, obejmować ma, w całości lub części, następujące gminy województwa podlaskiego: Zabłudów, Narew, Bielsk Podlaski, Czyże, Hajnówka, Wyszki, Brańsk, Boćki, Orla, Dubicze Cerkiewne, Grodzisk, Dziadkowice, Milejczyce, Kleszczele, Czeremcha, Drohiczyn, Siemiatycze, Nurzec-Stacja i Mielnik. Znikome poczucie ukraińskiej świadomości narodowej na tych terenach tłumaczone jest w pracach J. Hawryluka oddaleniem ich od ukraińskich ośrodków kulturalnych i oświatowych wraz z wynikającym z tego brakiem świadomej inteligencji ukraińskiej oraz administracyjnym uznaniem tutejszej ludności za Białorusinów, które zapoczątkowała władza radziecka w latach 1939–1941, gdy Północne Podlasie włączono w skład Białoruskiej SRR. Popieranie ruchu białoruskiego kosztem Ukraińców miało być według Hawryluka kontynuowane przez władze PRL (organizujące tu naukę języka białoruskiego w szkołach, a jednocześnie czyniące przeszkody próbom rozwijania ukraińskiej działalności kulturalnej) i wspomagane działalnością kół Białoruskiego Towarzystwa Społeczno-Kulturalnego.
Fotografia.
Od czasów szkolnych zajmuje się fotografią. Wystawy jego prac odbywały się w 2008 roku w Galerii Wasylia Pyłypiuka we Lwowie oraz w 2009 roku w Toronto (w Galerii Kanadyjsko-Ukraińskiej Fundacji Artystycznej – KUMF) i Zielonej Górze. W 2011 roku we lwowskim Muzeum Historii Religii zorganizowana została wystawa fotograficzna „Duchowe krajobrazy Podlasia, Chełmszczyzny, Łemkowszczyzny i Nadsania”. Na wystawie zaprezentowano 75 fotografii przedstawiających cerkwie, dzwonnice, krzyże przydrożne, cmentarze.
Poglądy.
Poglądy literackie Jurija Hawryluka sformułowały się na początku lat 80. i wyrażały również jego odniesienia do patriotyzmu jako świadomego wyboru. W debiutanckim wierszu ("***Mowo nasza") poeta utożsamiał się z ziemią rodzinną, a poprzez formę gwarową utworu nawiązywał do tradycji umiłowania na Podlasiu języka, religii i kultury. Szerzej wypowiedział się na temat swoich związków z Podlasiem w tomiku "Neherbowyji heneałohiji" (1988), które Bohdan Bojczuk określił jako "wyrażenie pamięci i przeszłości emocjami duszy i serca". Natomiast poglądy Jurija Hawryluka o historii i kulturze Podlasia widoczne są w jego późniejszych publikacjach. W roczniku drugiego obiegu „Nasz hołos” (1983–1988) poeta wyraził głębokie zamiłowanie do przeszłości. W niniejszym roczniku zawarł również swoje credo literackie mówiące, że element świadomościowy nie jest dany raz na zawsze, ale że trzeba go pielęgnować i rozwijać. Wówczas w latach 80. ten pogląd reprezentowali inni autorzy rocznika Iwan Ihnatiuk, Iwan Kiryziuk, Sofija Saczko, Iwan Chwaszczewski oraz Jewhenija Żabińska.
Nagrody.
W 2007 roku był w gronie laureatów kijowskiej Nagrody imienia Dmytra Nytczenki, wręczanej za osiągnięcia w popularyzacji ukraińskiego słowa drukowanego.
W 2009 r. odznaczony został przez Prezydenta Ukrainy orderem „Za zasłuhy” III stopnia.
Życie osobiste.
Żonaty z Eugenią Żabińską, ukraińską poetką z Podlasia. Troje dzieci – dwóch synów i córka.

</doc>
<doc id="1695270" url="https://pl.wikipedia.org/wiki?curid=1695270" title="Albertusy">
Albertusy

Albertusy – seria polskich utworów literackich, powstających w XVII wieku, stanowiących kontynuację, naśladownictwo lub przeróbkę anonimowego dialogu "Wyprawa plebańska" z 1590 roku. Utwory łączyła przede wszystkim osoba głównego bohatera – był nim albo sam Albertus z "Wyprawy plebańskiej" (ubogi, tchórzliwy sługa parafialny) albo postać na nim wzorowana oraz prototyp sytuacji fabularnej (przygodny, naiwny bohater, wysłany na wojnę). Należały przede wszystkim do nurtu literatury sowizdrzalskiej, ale pojawiały się także albertusy kontrreformacyjne i dworskie. Terminu "albertusy" używano co najmniej od połowy XVII wieku.
Pierwszy albertus, "Rozmowa plebanowa z Panem o wojnie na czasy teraźniejsze", został opublikowany w 1594 roku, natomiast w 1596 opublikowano "Albertusa z wojny" – bezpośrednią kontynuację "Wyprawy plebańskiej". Dalsze losy bohatera opisywała komedia "Albertus-rotmistrz" z 1640 roku, zamieszczona w zbiorze "Bacchanalia, czyli Dialogi z intermediami, reprezentowane na teatrach szkolnych" (tekst utworu nie zachował się, znany jest jedynie ze streszczenia zamieszczonego w "Dykcjonarzu poetów polskich" Hieronima Juszyńskiego). Postać Albertusa pojawiła się także w "Komedii rybałtowskiej nowej" (1615) oraz w dialogach "Synod klechów" i "Szkolna mizeria" (wzmianki o pracy i śmierci Albertusa).
Do albertusów zalicza się również te utwory, których bohater wzorowany jest jedynie na Albertusie. Są to m.in.: "Zwrócenie Matyjasza z Podola" (1619), "Wyprawa ministra do Inflant" (1605, wzór fabularny zostaje wykorzystany na potrzeby kontrreformacji, plebana i Albertusa zastępują duchowny protestancki i jego syn), "Walna wyprawa do Wołoch ministrów na wojnę" (1617, poszerzona i dostosowana do nowych realiów wersja "Wyprawy ministra...") i "Jantaszek z wojny moskiewskiej" (1661). 

</doc>
<doc id="1695274" url="https://pl.wikipedia.org/wiki?curid=1695274" title="Biblia Lincolna">
Biblia Lincolna

Biblia Lincolna – Biblia, na którą przysięgał Abraham Lincoln podczas swojego zaprzysiężenia na urząd Prezydenta Stanów Zjednoczonych w dniu 4 marca 1861 roku. Znajduje się w zbiorach Biblioteki Kongresu Stanów Zjednoczonych. Po raz drugi Biblia została użyta po 148 latach przez Baracka Obamę podczas jego zaprzysiężenia w dniu 20 stycznia 2009 roku.
Biblia została wydana przez Oxford University Press w 1853 roku. Ma 1280 stron, mierzy około 15 cm długości, 10 cm szerokości i ma około 4,5 cm grubości. Oprawiona jest w bordowy aksamit ze złoconymi brzegami.

</doc>
<doc id="1695276" url="https://pl.wikipedia.org/wiki?curid=1695276" title="Korczak II">
Korczak II

Korczak II – polski herb szlachecki, odmiana herbu Korczak.
Opis herbu.
Opis zgodnie z klasycznymi regułami blazonowania:
W polu czerwonym trzy wręby srebrne. 
W klejnocie trzy pióra strusie. 
Labry czerwone, podbite srebrem.
Odmiana różni się zatem od Korczaka jedynie klejnotem.
Najwcześniejsze wzmianki.
Nieznana geneza odmiany.
Herbowni.
Cuper, Czupa, Czuryło, 

</doc>
<doc id="1695280" url="https://pl.wikipedia.org/wiki?curid=1695280" title="Constantin Economo">
Constantin Economo



</doc>
<doc id="1695281" url="https://pl.wikipedia.org/wiki?curid=1695281" title="Dermoleksja">
Dermoleksja

Dermoleksja – zdolność do odtwarzania kształtów oraz odczytywania znaków zakreślonych tępym narzędziem lub palcem po skórze. Badanie dermoleksji obok badania stereognozji, dyskryminacji czuciowej oraz badania umiejscowienia bodźca należy do badania czucia na poziomie korowym.

</doc>
<doc id="1695282" url="https://pl.wikipedia.org/wiki?curid=1695282" title="Telewizja Biełsat">
Telewizja Biełsat



</doc>
<doc id="1695284" url="https://pl.wikipedia.org/wiki?curid=1695284" title="Morris Halle">
Morris Halle

Morris Halle (ur. 23 lipca 1923 w Lipawie, zm. 2 kwietnia 2018 w Cambridge) – łotewsko-amerykański językoznawca, profesor w Massachusetts Institute of Technology.
Urodzony w Lipawie na Łotwie jako Morris Pinkowitz; wraz z rodziną przeniósł się w 1929 roku do Rygi. Do USA przybyli w 1940 roku.
W latach 1941–1943 Halle studiował inżynierię w City College of New York. W 1943 roku wstąpił do wojska, zwolniony w 1946 roku wstąpił na Uniwersytet Chicago, gdzie w 1948 roku został magistrem językoznawstwa. Następnie studiował na Columbii u Romana Jakobsona, w 1951 roku został wykładowcą w MIT, a w 1955 roku uzyskał doktorat na Uniwersytecie Harvarda. Pracował w MIT do przejścia na emeryturę w 1996 roku, ale później nadal prowadził badania i publikował. Znał biegle niemiecki, jidysz, łotewski, rosyjski, hebrajski i angielski. Mieszkał w Cambridge (Massachusetts) z żoną Rosamond. Miał trzech żonatych synów, Davida, Johna i Timothy’ego.
Morris Halle był najbardziej znany ze swoich pionierskich prac z fonologii generatywnej, najpierw jako współautor (z Noamem Chomskim i ) "On Accent and Juncture in English" (1956), a następnie jako współautor (z Noamem Chomskim) fundamentalnej dla rozwoju klasycznej fonologii generatywnej pracy "The Sound Pattern of English" (w 1968 roku).
Morris Halle był jednym z trzech językoznawców w historii MIT, których uhonorowano najwyższym tytułem przyznawanym profesorom MIT, (w 1981 roku), dwaj pozostali to Roman Jakobson w 1948 roku i Noam Chomsky w 1976 roku.

</doc>
<doc id="1695287" url="https://pl.wikipedia.org/wiki?curid=1695287" title="Wilson Busienei">
Wilson Busienei

Wilson Busienei (ur. 18 sierpnia 1981 w Nakasongoli) – ugandyjski lekkoatleta, długodystansowiec.
Jego największym sukcesem jest rzadki wyczyn, jakiego dokonał w 2005 w Izmirze, podczas Uniwersjady, gdzie triumfował na trzech różnych dystansach (bieg na 5000 m, bieg na 10 000 m oraz półmaraton). Czwarty zawodnik Mistrzostw Świata w Biegach Ulicznych (bieg na 20 km Debreczyn 2006). W 2007 w Mombasie wywalczył brąz mistrzostw świata w przełajach w drużynie.
W 2004 Busienei reprezentował Ugandę na igrzyskach olimpijskich w Atenach, gdzie zajął 11. miejsce w biegu na 10 000 metrów.

</doc>
<doc id="1695300" url="https://pl.wikipedia.org/wiki?curid=1695300" title="Międzynarodowy Letni Festiwal Teatralny &quot;Na Pomostach&quot;">
Międzynarodowy Letni Festiwal Teatralny &quot;Na Pomostach&quot;



</doc>
<doc id="1695303" url="https://pl.wikipedia.org/wiki?curid=1695303" title="Dyskryminacja czuciowa">
Dyskryminacja czuciowa

Dyskryminacja czuciowa – zdolność do rozróżniania działających w tym samym czasie bodźców dotykowych w określonej odległości od siebie. 
Badanie dyskryminacji czuciowej przeprowadza się za pomocą tzw. cyrkla Webera – zakończonego dwoma szpikulcami, dzięki któremu można delikatnie ukłuć badanego w dwóch miejscach jednocześnie, znając przy tym odległość między tymi miejscami. Badanie należy zaczynać od odległości, w której badany informuje o dwóch jednoczasowych ukłuciach i zmniejszać ją do momentu, kiedy uzna, że nastąpiło jedno ukłucie. Miarą dyskryminacji jest najmniejsza odległość między punktami, w których dotyk badany czuje jako dwa różne bodźce. Odległość ta w zależności od okolicy ciała może wynosić od 3–8 mm na opuszkach palców rąk do kilku centymetrów na plecach.
Zjawisko dyskryminacji czuciowej można wykorzystać również do wykrywania anozognozji, czyli ignorowania niedominującej połowy ciała przy uszkodzeniu płata ciemieniowego niedominującej półkuli mózgu. Badanie przeprowadzamy poprzez ukłucie w dwóch symetrycznie położonych względem osi ciała punktach. W przypadku odczuwania ukłucia tylko po dominującej stronie ciała należy stwierdzić anozognozję.

</doc>
<doc id="1695304" url="https://pl.wikipedia.org/wiki?curid=1695304" title="Leo Roininen">
Leo Roininen

Leo Roininen (ur. 16 lipca 1928 w Toronto, zm. 21 kwietnia 2002) – kanadyjski lekkoatleta, który specjalizował się w rzucie oszczepem oraz pchnięciu kulą.
W 1948 startował w igrzyskach olimpijskich – z wynikiem 53,92 zajął 20. miejsce. Dwukrotny medalista igrzysk imperium brytyjskiego w 1950 – złoto zdobył w oszczepie oraz brąz w pchnięciu kulą. Trzy razy zdobywał złote medale mistrzostw Kanady w konkursie rzutu oszczepem. Rekord życiowy: rzut oszczepem – 60,29 (1948).

</doc>
<doc id="1695310" url="https://pl.wikipedia.org/wiki?curid=1695310" title="François Sauvadet">
François Sauvadet

François Sauvadet (wym. []; ur. 20 kwietnia 1953 w Dijon) – francuski polityk, parlamentarzysta, przewodniczący parlamentarnej frakcji Nowego Centrum, od 2011 do 2012 minister.
Życiorys.
Posiada wyższe wykształcenie rolnicze. Pracował w prywatnych przedsiębiorstwach. Podjął działalność polityczną, wstępując do centrowej Unii na rzecz Demokracji Francuskiej. W latach 1989–1995 pełnił funkcję radnego Chanceaux, w okresie 1995–2008 był merem miejscowości Vitteaux.
W 1993, 1997 i 2002 z ramienia UDF uzyskiwał mandat posła do Zgromadzenia Narodowego w jednym z okręgów Côte-d’Or. W 1998 został też radnym rady departamentu, w 2008 wybrano go na urząd przewodniczącego rady generalnej Côte-d’Or.
W 2007 brał udział w kampanii prezydenckiej lidera centrystów, François Bayrou. Po pierwszej turze, wbrew przewodniczącemu UDF, który nie poparł żadnego z kandydatów, François Sauvadet publicznie opowiedział się za Nicolasem Sarkozym. Przystąpił następnie do Nowego Centrum, partii skupiającej działaczy UDF, wspierających nowo wybranego prezydenta i koncepcję współpracy z Unią na rzecz Ruchu Ludowego. W wyborach parlamentarnych w tym samym roku kandydował z poparciem UMP. Po uzyskaniu reelekcji został przewodniczącym frakcji Nowego Centrum w Zgromadzeniu Narodowym XIII kadencji. W 2011 wszedł w skład rządu François Fillona jako minister służby cywilnej, funkcję tę pełnił do 2012. W wyborach parlamentarnych w tym samym roku uzyskał ponownie mandat deputowanego.
W 2015 ubiegał się bez powodzenia o prezydenturę regionu Burgundia-Franche-Comté (uzyskał mandat radnego rady regionalnej). W sierpniu 2016 zrezygnował z mandatu poselskiego.

</doc>
<doc id="1695311" url="https://pl.wikipedia.org/wiki?curid=1695311" title="Francois Sauvadet">
Francois Sauvadet



</doc>
<doc id="1695312" url="https://pl.wikipedia.org/wiki?curid=1695312" title="Lucilio Vanini">
Lucilio Vanini

Lucilio Vanini (), używał także nazwiska Pompeo Usciglio (prawdopodobnie tak powstało przypisane mu później imię: Lucilio) (ur. 1584 lub 1585 w Taurisano, zm. 9 lutego 1619 w Tuluzie) – włoski filozof i teolog. Krytyk religii objawionych, w tym chrześcijaństwa. Propagator ateizmu. Prekursor ewolucjonizmu (a ściślej przedstawiciel protodarwinizmu). 
Poglądy.
Lucilio Vanini wysunął tezę o mutacjach w gatunkach pewnych roślin i przechodzeniu jednych zwierząt w inne oraz o pochodzeniu człowieka od małpy. Jako jeden z pierwszych myślicieli od czasów starożytności postrzegał wszechświat jako byt rządzony w ogólności stałymi, określonymi, prostymi prawami natury (determinizm fizyczny). Kontynuując tradycje awerroizmu oraz Pomponacjusza, którego był uczniem, Vanini przeczył istnieniu cudów, stworzeniu świata przez Boga, nieśmiertelności duszy, boskości Jezusa Chrystusa. Uważał, że za wszystkimi „cudami” stoją naturalne wyjaśnienia, w szczególności, wszystkie aspekty religii tłumaczył – za Pomponazzim – racjonalnie.
Vanini pomimo iż był przedstawicielem stanu duchownego, negował boskość Jezusa, stworzenie świata z niczego, nieśmiertelność duszy oraz przepowiadał upadek wszystkich religii. Z obawy przed inkwizycją ukrywał się wędrując po Europie. Schwytany w 1618 i postawiony przed parlamentem tuluskim w Tuluzie został skazany i po straszliwych torturach zginął na stosie. Na pytanie związane z istnieniem Boga, odparł:
 Po tej odpowiedzi, kat wyrwał mu język, i podpalił stos. Vanini zginął żywcem w płomieniach bez poprzedniego duszenia, a jego prochy rozsypano.
Wpływ na Vininiego wywarli m.in.: Pietro Pomponazzi, którego nazywał drugim Averroesem; Girolamo Cardano, Julius Caesar Scaliger.

</doc>
<doc id="1695313" url="https://pl.wikipedia.org/wiki?curid=1695313" title="Wadi Watir">
Wadi Watir

Wadi Watir (arab. "وادى وتير") – dolina (wadi) na półwyspie Synaj w muhafazie Synaj Południowy w Egipcie. Położona na zachód od czerwonomorskiej Zatoki Akaba. Jej ujście znajduje się w nadmorskiej miejscowości Nuwajbi.

</doc>
<doc id="1695315" url="https://pl.wikipedia.org/wiki?curid=1695315" title="Prąd Łomonosowa">
Prąd Łomonosowa

Prąd Łomonosowa – głębinowy prąd oceaniczny, występujący na terenie Oceanu Atlantyckiego. Płynie z zachodu na wschód w strefie równikowej Atlantyku na głębokości 200-500 metrów poniżej linii wody.

</doc>
<doc id="1695318" url="https://pl.wikipedia.org/wiki?curid=1695318" title="ZANU-PF">
ZANU-PF



</doc>
<doc id="1695319" url="https://pl.wikipedia.org/wiki?curid=1695319" title="Kanał Lądkowski">
Kanał Lądkowski

Kanał Lądkowski ("Kanał Dreżewski") – kanał wodny na Wybrzeżu Trzebiatowskim, w powiecie gryfickim, w woj. zachodniopomorskim, który uchodzi do jeziora Liwia Łuża.
Kanał płynie w dnie pradoliny przymorskiej od działu wodnego zlewni Dziwny do jeziora Liwia Łuża. Kanał Lądkowski jest połączony z rozbudowanym systemem rowów zbierających wodę. Największymi dopływami kanału jest rów Liwka, który wpada na południowy zachód od wsi Lędzin oraz rów Janica na południe od Pobierowa.

</doc>
<doc id="1695321" url="https://pl.wikipedia.org/wiki?curid=1695321" title="Bernadette Bourzai">
Bernadette Bourzai

Bernadette Bourzai (ur. 28 maja 1945 w Tulle) – francuska polityk, była eurodeputowana, senator.
Życiorys.
Ukończyła studia z zakresu geografii na Uniwersytecie w Clermont-Ferrand. Przez 25 lat pracowała jako nauczyciel w szkołach średnich. Zaangażowała się w działalność Partii Socjalistycznej, od 1989 do 2004 była członkiem jej rady krajowej. Pełniła funkcję radnej miasta Égletons (1983–2001), następnie mera tej miejscowości (2001–2004). Była radną regionu Limousin (1986–2001, od 1992 jako wiceprzewodnicząca), od 1994 zasiada w radzie departamentu Corrèze.
Trzykrotnie bez powodzenia kandydowała do Zgromadzenia Narodowego, przegrywając z kandydatami centroprawicy (m.in. w 1993 pokonał ją późniejszy prezydent Jacques Chirac). W wyborach w 2004 uzyskała mandat posła do Parlamentu Europejskiego. Zasiadała w grupie Partii Europejskich Socjalistów. Do 2007 była członkiem Komisji Rozwoju Regionalnego, następnie przez rok wiceprzewodniczącą Komisji Rolnictwa i Rozwoju Wsi.
Zrezygnowała z mandatu europosła w związku z wybraniem jej w dniu 21 września 2008 do francuskiego Senatu, w którym zasiadała do 2014.

</doc>
<doc id="1695323" url="https://pl.wikipedia.org/wiki?curid=1695323" title="Dawid z głową Goliata (obraz Caravaggia)">
Dawid z głową Goliata (obraz Caravaggia)

Dawid z głową Goliata – obraz włoskiego malarza barokowego Caravaggia, jedno z ostatnich dzieł artysty, prawdopodobnie wysłane kardynałowi Scipione Borghese z prośbą o ułaskawienie.
W 1606, znany z gwałtownego charakteru Caravaggio dopuścił się zbrodni, zabił w pojedynku, prawdopodobnie nieumyślnie, młodego mężczyznę, Ranuccio Tomassoniego. Konsekwencją tego czynu był wyrok śmierci i trwająca cztery lata ucieczka przed wyimaginowanymi i realnymi wrogami. Artysta wyjechał początkowo do Neapolu, później na Maltę i na Sycylię, cały czas zabiegając o uniewinnienie. Płótno "Dawid z głową Goliata" przekazane kardynałowi Scipione Borghese mogło przekonać możnego wielbiciela sztuki do wydania aktu łaski.
Opis.
Obraz przedstawia Dawida trzymającego w lewej ręce odciętą głowę Goliata. Tytułowa postać wyłania się z głębokiego mroku i staje w ostrym świetle, w prawej ręce trzyma nagi miecz, na którym widoczna jest inskrypcja „H-AS OS”, stanowiącą skrót łacińskiego przysłowia "Humilitas occidit superbiam" ("Pokora zabija dumę"). Ciało Dawida oświetlone jest ukośnie silnym strumieniem światła, które eksponuje lewe ramię unoszące głowę pokonanego olbrzyma. Jego twarz jest smutna, zamyślona, nie wyraża radości ani dumy z odniesionego zwycięstwa.
Kompozycja obrazu powoduje, że uwaga widza skupia się na głowie Goliata, która wysunięta na pierwszy plan zdaje się opuszczać ramy obrazu. Ociekająca krwią twarz wyraża klęskę, w półotwartych oczach tli się jeszcze gasnący promyk życia. Na środku czoła Goliata widoczny jest krwawy ślad po kamieniu, który go powalił.
Interpretacje.
W ikonografii postać młodego Dawida zazwyczaj jest personifikacją Chrystusa, natomiast Goliat stanowi uosobienie zła, przemocy i pychy. Już w XVII wieku uważano, że twarz Goliata jest autoportretem artysty, który w ten sposób przedstawił stan własnej psychiki, świadomość klęski i upadku. W ostatnich latach swojego życia Caravaggio wręcz obsesyjne poruszał motyw ucinanych głów, m.in. w "Ścięciu św. Jana Chrzciciela", za jego głowę także wyznaczono nagrodę a wizja gwałtownej śmierci wydawała mu się bardzo prawdopodobna. Obraz pełni więc funkcję malarskiego rachunku sumienia i rozliczenia dotychczasowego życia, jest błaganiem malarza o łaskę i przyznaniem się do winy.
Współczesne interpretacje dzieła są bardziej ogólne, Gustaw Herling-Grudziński dostrzega w obrazie zapis tryumfu Dobra nad Złem i akcentuje znaczenie światła, które Dobro symbolizuje i podkreśla. Tym samym autor definiuje całą twórczość Caravaggio, w której "światło i cień wyrażają widzialny i niewidzialny świat".
W Kunsthistorisches Museum znajduje się inna, wcześniejsza wersja "Dawida z głową Goliata", która powstała ok. 1607. Obraz z Wiednia jest mniej ekspresyjny i bardziej tradycyjny w ujęciu tematu w porównaniu do płótna z Rzymu. W muzeum Prado w Madrycie znajduje się nieco inne dzieło, ale dotyczące tego samego motywu – "Dawid i Goliat".

</doc>
<doc id="1695324" url="https://pl.wikipedia.org/wiki?curid=1695324" title="Władimir Tatarczuk">
Władimir Tatarczuk

Władimir Iosifowicz Tatarczuk (ros. Владимир Иосифович Татарчук, ukr. Володимир Йосипович Татарчук, "Wołodymyr Josypowicz Tatarczuk"; ur. 25 kwietnia 1966 w miejscowości Matrosowo, w obwodzie magadańskim, Rosyjska FSRR) – rosyjski piłkarz pochodzenia ukraińskiego, grający na pozycji pomocnika, a wcześniej napastnika, reprezentant Związku Radzieckiego, trener piłkarski.
Kariera piłkarska.
Kariera klubowa.
Urodził w obwodzie magadańskim, gdzie jego ojciec pracował jako górnik. Kiedy miał 4-lata rodzina wróciła na Ukrainę, do Włodzimierza Wołyńskiego, gdzie Tatarczuk rozpoczął treningi w miejscowej szkole piłkarskiej. Stamtąd przeniósł się do Internatu Sportowego we Lwowie. W 1983 zadebiutował w składzie SKA Karpat Lwów. W sezonie 1984 występował w drużynie rezerwowej Dynamo Kijów, skąd powrócił do Lwowa. W ramach odbywania służby wojskowej został oddelegowany do CSKA Moskwa. Na początku bronił barw FSzM Moskwa, a potem został podstawowym piłkarzem CSKA. Po rozpadzie ZSRR wyjechał za granicę i bronił barw czeskiej Slavii Praga. Po wygaśnięciu kontraktu wrócił do CSKA, by następnie wyjechać do Arabii Saudyjskiej, gdzie bronił barw Ittihad FC. Po sezonie wrócił do Rosji. Wstępował kolejno w: Dinamie-Gazowiku Tiumeń, FK Tiumeń, Lokomotiwie Niżny Nowogród, Sokole Saratów oraz Metałłurgu Krasnojarsk. Również zaliczył występy w łotyskim zespole Liepājas Metalurgs. W 2002 zakończył karierę w podmoskiewskim klubie FK Szatura.
Kariera reprezentacyjna.
W 1983 pierwszy raz został powołany do juniorskiej reprezentacji ZSRR przez selekcjonera Borisa Ignatjewa. Jako zawodnik olimpijskiej reprezentacji zdobył złoty medal Igrzysk w Seulu w 1988. 18 kwietnia 1987 w meczu towarzyskim ze Szwecją zadebiutował w radzieckiej kadrze seniorów. Jako reprezentant ZSRR brał udział w eliminacjach do Mistrzostw Europy w 1992 oraz jako reprezentant Rosji w meczach kwalifikacyjnych do Mistrzostw Świata w 1994. Na turnieje finałowe jednak nie pojechał.
Kariera trenerska.
W latach 2002-2003 pracował jako trener dzieci w CSKA Moskwa, a w 2003 prowadził zespół Krasny Oktiabr Moskwa, który występował w Mistrzostwach Rosji drużyn amatorskich.

</doc>
<doc id="1695325" url="https://pl.wikipedia.org/wiki?curid=1695325" title="Dynamo-d Kijów">
Dynamo-d Kijów



</doc>
<doc id="1695326" url="https://pl.wikipedia.org/wiki?curid=1695326" title="Mehmet Öz">
Mehmet Öz

Mehmet Cengiz Öz (ur. 11 czerwca 1960 w Cleveland (Ohio) – amerykański kardio- i torakochirurg pochodzenia tureckiego. Bywał częstym gościem jednego z najpopularniejszych programów telewizyjnych w USA – „The Oprah Winfrey Show”. Pojawiał się również w programie Larry King, w CNN i innych.
Firma Winfrey, Harpo Productions, wraz z Sony Pictures produkuje talk-show z Mehmetem Özem w roli głównej. Nosi on nazwę "The Dr. Oz Show", a jego emisja rozpoczęła się pod koniec roku 2009.
Życiorys.
Öz urodził się w Cleveland, Ohio, w tureckiej rodzinie. Jego ojcem jest prof. dr Mustafa Öz, matką jest Suna, a żoną pisarka i mistrzyni Reiki Liza Öz. Mehmez Öz ma dwie młodsze siostry - Seval Öz Ozveren i Nazlim Öz.
Öz uczył się w Tower High School w Wilmington, Delaware. W roku 1982 ukończył Harvard. W 1986 uzyskał tytuł doktora medycyny oraz MBA na University of Pennsylvania School of Medicine oraz The Wharton School.
Öz jest profesorem chirurgii serca na Uniwersytecie Columbia. Kieruje „Heart Assist Device Program” oraz jest założycielem „Complementary Medicine Program” w szpitalu prezbiteriańskim w Nowym Jorku. Jego badania dotyczą m.in.: operacji serca i polityki prozdrowotnej. Jest autorem ponad 350 publikacji, rozdziałów książek, streszczeń i książek. Jest również autorem kilku patentów.
Öz jest założycielem i przewodniczącym HealthCorps, organizacji non-profit, która opłaca niskie stypendia osobom, które niedawno ukończyły studia, aby spędzili dwa lata w szkołach średnich ucząc o zdrowiu, odżywianiu oraz kondycji fizycznej.
Öz był również dyrektorem Siga Technologies od kwietnia 2001 roku.
Autor.
Öz jest autorem wielu książek, wśród których należy wyróżnić "Healing from the Heart" i jego trzecią książkę, napisaną wraz z dr. M. Roizenem - "YOU: The Owner’s Manual: An Insider’s Guide to the Body That Will Make You Healthier and Younger" wydanej w maju 2005 roku, która znalazła się na liście bestsellerów The New York Times. Jego ostatnia książka to "YOU: Being Beautiful", również napisana wspólnie z dr. Roizenem.
Radio.
25 września 2006 roku Öz dołączył do Oprah Winfrey jako regularny współpracownik w programie Oprah &amp; Friends.

</doc>
<doc id="1695328" url="https://pl.wikipedia.org/wiki?curid=1695328" title="Kanał Dreżewski">
Kanał Dreżewski



</doc>
<doc id="1695329" url="https://pl.wikipedia.org/wiki?curid=1695329" title="Roksolanki">
Roksolanki



</doc>
<doc id="1695330" url="https://pl.wikipedia.org/wiki?curid=1695330" title="Druccy-Pryhabscy">
Druccy-Pryhabscy

Druccy-Pryhabscy (także tylko Pryhabscy a według Józefa Wolffa - Druccy-Prichabscy) – ród kniaziowski (książęcy) pochodzenia litewskiego, będący gałęzią kniaziów Druckich, biorący swe nazwisko od miejscowości Pryhaby ("vel" Prichaby), leżącej w Powiecie Orszańskim (na północ od Smolan) i położonej niedaleko Drucka, w którym Pryhabscy, podobnie jak inni kniaziowie idący od Druckich, posiadali swoje udziały..
Za protoplastę rodu można uznać kniazia Konstantego Iwanowicza, syna kniazia Iwana "Baby" Druckiego, który dzierżył Pryhaby i sprawował urząd czasznika u księżnej Witoldowej (żony wielkiego księcia litewskiego Witolda). Ród wygasł już w trzecim pokoleniu na wnukach wspomnianego Konstantego. Ostatnią jego przedstawicielką była księżniczka Maryna, żona kniazia Włodzimierza Druckiego-Horskiego, która w 1559 r. zapisała Pryhaby swojemu siostrzeńcowi, Stanisławowi Hamszejewiczowi.

</doc>
<doc id="1695332" url="https://pl.wikipedia.org/wiki?curid=1695332" title="Élisabeth Guigou">
Élisabeth Guigou

Élisabeth Guigou z domu Vallier (ur. 6 sierpnia 1946 w Marrakeszu) – francuska polityk, parlamentarzystka, była eurodeputowana, była minister w rządzie Lionela Jospina.
Życiorys.
Studiowała literaturoznawstwo (ze specjalnością w zakresie literatury amerykańskiej). Ukończyła Instytut Nauk Politycznych w Aix-en-Provence, uzyskała też promocję w "École nationale d’administration". Pracowała na różnych stanowiskach w administracji rządowej, m.in. w gabinecie politycznych Jacques'a Delorsa, gdy ten był ministrem finansów i gospodarki. Przystąpiła do Partii Socjalistycznej.
W latach 1990–1993 zajmowała stanowisko ministra delegowanego ds. stosunków europejskich w kolejnych rządach kierowanych przez Michela Rocarda, Édith Cresson i Pierre'a Bérégovoy.
W okresie 1992–2001 wchodziła w skład rady regionu Prowansja-Alpy-Lazurowe Wybrzeże. W latach 1994–1997 była posłem do Parlamentu Europejskiego. Pełniła funkcję wiceprzewodniczącej Grupy Socjalistycznej oraz Komisji ds. Instytucjinalnych.
W 1997 uzyskała mandat posłanki do Zgromadzenia Narodowego w departamencie Sekwana-Saint-Denis. Wkrótce powołano ją w skład rządu Lionela Jospina na urząd strażnika pieczęci i ministra sprawiedliwości, który zajmowała od 4 czerwca 1997 do 18 października 2000. Następnie w tym samym gabinecie do 5 maja 2002 była ministrem zatrudnienia i solidarności społecznej. W wyborach parlamentarnych w 2002, 2007 i 2012 ponownie była wybierana do izby niższej francuskiego parlamentu. W 2008 została także zastępcą mera miejscowości Noisy-le-Sec.

</doc>
<doc id="1695333" url="https://pl.wikipedia.org/wiki?curid=1695333" title="Elisabeth Guigou">
Elisabeth Guigou



</doc>
<doc id="1695335" url="https://pl.wikipedia.org/wiki?curid=1695335" title="Albertus z wojny">
Albertus z wojny

Albertus z wojny – anonimowa komedia rybałtowska, opublikowana w 1596 roku w Krakowie. Utwór opowiada o wojennych losach Albertusa, sługi parafialnego, wyprawionego przez plebana na wojnę na Podolu, bohatera "Wyprawy plebańskiej" (1590). Po powrocie na plebanię zdaje on chlebodawcy relację ze swoich przygód i kłopotów, jakie miał z zakupionym ekwipunkiem i opowiada o pobycie w obozie wojskowym. Mimo pragnienia dalszych przygód decyduje się w końcu pozostać z Plebanem, który obiecuje mu z czasem przekazać parafię. W przeciwieństwie do pierwowzoru, "Albertus z wojny" nie służy doraźnym celom publicystycznym, a zaspokojeniu ciekawości czytelnika co do dalszych losów postaci. Utwór cieszył się dużą popularnością, był czterokrotnie wznawiany w XVII wieku – w 1613, 1614, 1649 i 1697 roku. Należy do serii tzw. "albertusów". 

</doc>
<doc id="1695336" url="https://pl.wikipedia.org/wiki?curid=1695336" title="Inspekcja Farmaceutyczna">
Inspekcja Farmaceutyczna



</doc>
<doc id="1695338" url="https://pl.wikipedia.org/wiki?curid=1695338" title="Ndrek Prela">
Ndrek Prela

Ndrek Prela (ur. 20 marca 1920 w Barze, zm. 14 października 2011 w Szkodrze) – albański aktor, ojciec aktora Kolë Preli.
Życiorys.
Pochodził z rodziny albańskiej, mieszkającej w Czarnogórze. Dzieciństwo spędził w Argentynie, gdzie pracował jego ojciec. Z Argentyny przyjechał do Szkodry, gdzie spędził większość swojego życia. W Szkodrze zadebiutował na scenie amatorskiej. Należał do grona założycieli Teatru Migjeni w Szkodrze w 1949 i wkrótce stał się jednym z najpopularniejszych aktorów komediowych w tym mieście. Na scenie szkoderskiej zagrał 110 ról .
Na dużym ekranie zadebiutował w 1963 niewielką rolą sanitariusza w filmie "Detyre e posaçme". Potem zagrał jeszcze w 13 filmach fabularnych, w większości były to role drugoplanowe.
W 2000 za swoją działalność artystyczną został uhonorowany tytułem "Zasłużonego Artysty" (alb. Artist i Merituar), a także tytułem Honorowego Obywatela Szkodry. Zmarł we własnym domu w Szkodrze.

</doc>
<doc id="1695346" url="https://pl.wikipedia.org/wiki?curid=1695346" title="Druccy Horscy">
Druccy Horscy

Drucc Horscy (także tylko Horscy) – ród kniaziowski (książęcy) pochodzenia litewskiego, będący gałęzią kniaziów Druckich, biorący swe nazwisko od miejscowości Hory, leżącej w Powiecie Orszańskim i położonej niedaleko Drucka, w którym Horscy, podobnie jak inni kniaziowie idący od Druckich, posiadali swoje udziały.
Za protoplastę rodu można uznać kniazia Wasyla Iwanowicza, syna kniazia Iwana "Putiaty" Druckiego, który pozostawił liczne potomstwo. Dwaj synowie (z pięciu) zapoczątkowali dwie gałęzie rodu: starszą wymarłą jeszcze w XVI w. i młodszą, która dotrwała do pierwszej połowy XVIII w. Ostatnim jej przedstawicielem był książę Michał Antoni Drucki-Horski, który umarł po 1730 r., pozostawiając niemały majątek, który odziedziczył Król Polski.
Kniaziowie Druccy-Horscy dziedziczyli także na Dudakowiczach oraz Burnewie w Powiecie Orszańskim, od których pisali się także Dudakowskimi i Burnewskimi. Po ich wygaśnięciu miały miejsce próby przypisywania się do tego rodu przez niejakich Gorskich.

</doc>
<doc id="1695349" url="https://pl.wikipedia.org/wiki?curid=1695349" title="Matt Battaglia">
Matt Battaglia

Matt Battaglia, właśc. Matteo Martin Battaglia (ur. 25 września 1965 w Tallahassee) – amerykański aktor filmowy i telewizyjny, były futbolista o włosko-niemiecko-holenderskich korzeniach.
Życiorys.
Wczesne lata.
Urodził się w Tallahassee na Florydzie. Studiował na University of Louisville. W roku 1989 grał w zespole Philadelphia Eagles na pozycji linebackera, w lidze National Football League. Grał także dla drużyny Cleveland Browns. Karierę futbolisty zakończył z powodu uszkodzenia karku.
Kariera.
Na przełomie lat osiemdziesiątych i dziewięćdziesiątych zaczął gościnnie udzielać się w telewizji. Pojawił się w serialach "Miasteczko Twin Peaks", "Knots Landing", "Miasteczko Evening Shade". Następnie u boku Dolpha Lundgrena zagrał w filmie sensacyjnym "Drzewo Jozuego" ("Joshua Tree", 1993). W latach 2004-2005 wystąpił w dziewięciu odcinkach serialu stacji Showtime "Queer as Folk" jako Drew Boyd. Kojarzony jest z roli Luca Devereauksa w filmach ' ("Universal Soldier II: Brothers in Arms", 1998) i ' ("Universal Soldier III: Unfinished Business", 1998), powstałych jako telewizyjne sequele fantastycznonaukowego filmu akcji pt. "Uniwersalny żołnierz" ("Universal Soldier", 1992).
Życie prywatne.
3 czerwca 2006 r. poślubił Tinę Frazier. Mają syna Blaize'a Christiana (ur. 11 maja 2008 w Los Angeles) i córkę Paxton Rose (ur. 17 października 2009 w Los Angeles).

</doc>
<doc id="1695352" url="https://pl.wikipedia.org/wiki?curid=1695352" title="Grupa Deputowanych „Sojuz”">
Grupa Deputowanych „Sojuz”

Grupa Deputowanych „Sojuz” („Związek”) – grupa polityczna utworzona przez delegatów na Zjazd Deputowanych Ludowych ZSRR popierających politykę Michaiła Gorbaczowa przeciwko ruchom demokratycznym i radykalnym reformatorom. Powstanie grupy było odpowiedzią na założenie opozycyjnej Międzyregionalnej Grupy Deputowanych. Tworzyli ją zwolennicy utrzymania twardej linii (tzw. „twardogłowi”, „konserwatyści”). Z czasem „Sojuz” coraz bardziej dystansował się od Gorbaczowowa, by ostatecznie "de facto" poprzeć puczu Janajewa. Jego klęska i następujący po nim rozpad Związku Radzieckiego doprowadził do likwidacji stronnictwa. Liderami „Sojuzu” byli Nikołaj Pietruszenko i Viktor Alksnis.
Geneza.
Pietruszenko i Alksnis wybrani zostali odpowiednio z Kazachstanu i Łotwy, republik z dużym odsetkiem ludności narodowości rosyjskiej. „Konserwatyści” próbowali zmobilizować tę właśnie część elektoratu do przeciwdziałania ruchom niepodległościowym (vide łotewski Interfront), które pojawiły się w niektórych republikach związkowych w okresie pieriestrojki. W ten nurt wpisywała się też działalność polityczna wspomnianych liderów „Sojuzu”. U źródeł powstania „Sojuzu” leżą też wyniki wyborów do rad związkowych i republikańskich z wiosny 1989 r., które zdeterminowały ostrą walkę polityczną z radykalnymi reformatorami w kolejnych miesiącach. Z jednej strony komuniści i nacjonaliści zdominowali Zjazd Deputowanych Ludowych ZSRR, z drugiej siły demokratyczne zdobyły największą liczbę głosów w Zjeździe Deputowanych Ludowych największej z republik - Rosji. Szefem rosyjskiej Rady Najwyższej został wkrótce wybrany przechodzący na pozycje antykomunistyczne Borys Jelcyn.
Historia grupy.
Pomysł utworzenia frakcji „Sojuz” wysunął Viktor Alksnis w październiku 1989 r. Koncepcję tę ogłoszono publicznie 14 lutego 1990 r., jednak faktyczne działania w tym kierunku stały się widoczne dopiero pod koniec tego roku, gdy „konserwatyści” zmobilizowali się do odwodzenia prezydenta ZSRR Michaiła Gorbaczowa Planu 500-dniowego - uzgodnionego z Jelcynem programu reform ekonomicznych.
11 listopada 1990 r. Gorbaczow z namowy Alksnisa wygłosił przemówienie na konferencji tysiąca wywodzących się z kręgów militarnych deputowanych do rad wszystkich szczebli, gdzie przyjęto go bardzo nieprzyjaźnie. W kolejnym tygodniu, 17 listopada Alksnis, przemawiając na posiedzeniu Rady Najwyższej ZSRR, wezwał do obalenia Gorbaczowa. Nie było w tej sytuacji pewne jak zachowa Gorbaczow - czy utrzyma kurs demokratyzacyjny, czy zdecyduje się na autorytarną rozprawę z reformatorami, bądź też ze zwolennikami twardej linii.
Na oficjalnym kongresie założycielskim 1 grudnia 1990 r. „Sojuz” otrzymał poparcie ponad 1/4 delegatów sowieckiego Zjazdu Deputowanych Ludowych. Siostrzaną frakcją w rosyjskim (republikańskim) odpowiedniku tej instytucji stała się frakcja „Rassija” („Rosja”) Siergieja Baburina. Nowo powstały „klub parlamentarny” wywierał coraz większy nacisk na Gorbaczowa na zakończenie demokratyzacji przez zaprowadzenie rządów prezydenckich, zdławienie „nieprawomyślnych” partii politycznych i wygaszenie ruchów narodowych w nierosyjskich republikach związkowych. To właśnie tym naciskom przypisuje się zdjęcie przez Gorbaczowa ze stanowiska ministra spraw wewnętrznych Wadima Bakatina, który uprzednio zgodził się na utworzenie samodzielnych ministerstw spraw wewnętrznych w każdej z radzieckich republik. 
W styczniu 1991 r. oddziały KGB podjęły próbę obalenia uznających się za niepodległe rządów na Łotwie i Litwie. Wywołało to gwałtowną krytykę zagranicy, a Gorbaczow odżegnywał się od tych działań. Odtąd pozornie zarzucił pomysł użycia siły dla utrzymania Związku Radzieckiego w całości i podjął starania o zawarcie nowego układu związkowego z przywódcami tworzących ZSRR republik. W odpowiedzi w kwietniu 1991 r. konferencja „Sojuzu” domagała się przekazania uprawnień Gorbaczowa na rzecz premiera Walentina Pawłowa lub przewodniczącego Rady Najwyższej ZSRR Anatolija Łukjanowa. Tym samym „Sojuz” zaczął odtąd tworzyć podłoże polityczne i organizacyjne do przeprowadzenia zamachu stanu, mającego na celu utrzymanie w jedności państwa i zaniechanie polityki reform ustrojowych. Klęska podjętego w sierpniu 1991 r. w Moskwie puczu przesądziła jednak o upadku ZSRR i tym samym o odejściu w niebyt najbardziej zaangażowanego w jego obronę stronnictwa.
Po upadku ZSRR.
Mimo zniknięcia ZSRR z mapy świata, działacze „Sojuzu” nie zmienili poglądów i nie zaprzestali całkowicie działalności politycznej. Lider stronnictwa Viktor Alsknis był później jednym z obrońców występującego przeciwko Jelcynowi parlamentu podczas przesilenia politycznego z października 1993 r. W wywiadzie z 2002 r. Alksnis wyraził przekonanie, że ZSRR mógłby być utrzymany gdyby tylko Gorbaczow działał bardziej zdecydowanie i „nie bał się własnego cienia”. 

</doc>
<doc id="1695353" url="https://pl.wikipedia.org/wiki?curid=1695353" title="Glenn Plummer">
Glenn Plummer

Glenn Earl Plummer (ur. 18 sierpnia 1961 w Richmond) – amerykański aktor filmowy i telewizyjny.
Życiorys.
Urodził się w Richmond w stanie Kalifornia. Studiował aktorstwo w East Bay Center for Performing Arts i Contra Costa Performing Arts Center.
Karierę rozpoczął od udziału w telewizyjnym melodramacie kryminalnym NBC "Dłonie obcego" ("Hands of a Stranger", 1987) z Armandem Assante i Beverly D’Angelo jako Willy Johnson, a także od gościnnego występu w serialach telewizyjnych, m.in.: CBS "Piękna i bestia" ("Beauty and the Beast", 1987), ABC "China Beach" (1988) jako Omar czy ABC "Cop Rock" (1990) jako Byron B. Stał się rozpoznawalny dzięki drugoplanowej roli czarnego członka gangu High Top w dramacie kryminalnym Dennisa Hoppera "Barwy" ("Colors", 1988) z Robertem Duvallem i Seanem Pennem. W latach 1994-2007 występował jako Timmy Rawlins w serialu NBC "Ostry dyżur" ("ER"). 
Wystąpił także w filmach: "Dzielnica" ("South Central", 1992), "Menace II Society" (1993), "" ("Speed", 1994), "Dziwne dni" ("Strange Days", 1995), "Showgirls" (1995), "Jezioro Salton" ("The Salton Sea", 2002), "Pojutrze" ("The Day After Tomorrow", 2004) czy "Piła II" ("Saw II", 2005). 
Za występ w filmie "The Corner" (2000) zdobył w 2001 nagrodę Black Reel dla najlepszego aktora drugoplanowego. W 1992 był nominowany do Independent Spirit Award za drugoplanową rolę męską w filmie "Pastime" (1991).
Życie prywatne.
5 kwietnia 2000 ożenił się z DeMoniką Santiago-Plummer, eks-członkinią zespołu R&amp;B The Good Girls. Mają dwójkę dzieci. W 2014 doszło do rozwodu.

</doc>
<doc id="1695359" url="https://pl.wikipedia.org/wiki?curid=1695359" title="Iwan Połozkow">
Iwan Połozkow

Iwan Kuźmicz Połozkow (ros. Ива́н Кузьми́ч Полозко́в, ur. 16 lutego 1935 we wsi Lesz-Płota w obwodzie kurskim) – radziecki działacz partyjny.
Od był funkcjonariuszem Komsomołu, od 1958 należał do KPZR, 1965 ukończył Wszechzwiązkowy Zaoczny Instytut Finansowo-Ekonomiczny, a 1977 Wyższą Szkołę Partyjną przy KC KPZR. W aparacie partyjnym pracował 1975-1983 jako instruktor w wydziale organizacyjnym KC KPZR, później został sekretarzem, a 3 czerwca 1985 I sekretarzem Komitetu Krajowego KPZR w Krasnodarze (do 25 lipca 1990). Od 14 lipca 1990 do 23 sierpnia 1991 członek Biura Politycznego KC KPZR (członek KC KPZR w latach 1986-1991). Był inicjatorem założenia odrębnej partii komunistycznej dla Rosji w ramach KPZR, na wzór pozostałych republik radzieckich - 1990-1991 był I sekretarzem KC Komunistycznej Partii Rosyjskiej Federacyjnej Socjalistycznej Republiki Radzieckiej. Powstanie Komunistycznej Partii RFSRR uznawane jest dziś za jeden z kroków, który doprowadził do dezintegracji systemu komunistycznego i upadku ZSRR. W latach 1989-1991 I. Połozkow był deputowanym ludowym ZSRR.

</doc>
<doc id="1695362" url="https://pl.wikipedia.org/wiki?curid=1695362" title="Everybody (singel Leonida Rudenki)">
Everybody (singel Leonida Rudenki)

„Everybody” – singel rosyjskiego DJ-a Leonida Rudenki. W utworze wykorzystano wokal Charleene Reny Mann – modelki, tancerki i piosenkarki, a także sampel z singla „Cop That Shit” Timbalanda &amp; Magoo oraz Missy Elliott.
Teledysk.
W wideoklipie do utworu – nagranym w Oslo w Norwegii – młody żołnierz zostaje schwytany przez grupę żeńskich wojskowych. Uczestniczy w przesłuchaniu polegającym na przyglądaniu się tańczącym radzieckim żołnierkom. W ostatniej scenie trafia do sali tortur, gdzie pojawia się także kobieta z pejczem. W rolach Rosjanek wystąpiły m.in. wokalistka Charleene Rena Mann i Francesca Hoffman, w roli torturowanego wystąpił model, imieniem Tori. Reżyserią teledysku zajął się Alex Herron, choreografię stworzył Paul Roberts.

</doc>
<doc id="1695364" url="https://pl.wikipedia.org/wiki?curid=1695364" title="Del Marquis">
Del Marquis

Derek Gruen, znany pod pseudonimem Del Marquis (ur. 31 sierpnia 1977 w Nowym Jorku) – amerykański muzyk, główny gitarzysta grupy Scissor Sisters.
Do zespołu dołączył w roku 2001. Siedem lat później rozpoczął także karierę solową; jego debiutancki album EP pt. "Hothouse" wydano 2 grudnia 2008.
W 2008 roku Del Marquis wyprodukował film "Kuvaputki", wyreżyserowany przez Edwarda Quista, wydany niezależnie na rynku DVD.
Jest zadeklarowanym gejem.

</doc>
<doc id="1695365" url="https://pl.wikipedia.org/wiki?curid=1695365" title="Wild Man Fischer">
Wild Man Fischer

Larry "Wild Man" Fischer, właściwe Lawrence Wayne Fischer (ur. 6 listopada 1944 w Los Angeles, zm. 16 czerwca 2011) – muzyk samouk, autor piosenek, współpracował z Frankiem Zappą.
Życiorys.
Fischer przez całe życie żył na peryferiach społeczeństwa borykając się z chorobą psychiczną. W wieku 16 lat był hospitalizowany w szpitalu psychiatrycznym po tym, jak zaatakował matkę nożem. Muzyka Wild Man Fischer jest prawie całkowicie autobiograficzna i pełni rolę ekwiwalentu dla terapii medycznej, której Fischer starał się unikać. Zdarzenie z matką stało się tematem okładki pierwszego albumu "An Evening With Wild Man Fischer" wyprodukowanego i wydanego przez Fraka Zappę w 1968 roku.
W 1980 roku Fischer pracował z Artem i Artim Barnes z którymi wyprodukował dwa albumy "Pronounced Normal (1981)" oraz "Nothing Scary (1984)".
Stał się bohaterem komiksu "The Legend Of Wild Man Fischer" Dennisa Eichorna i J.R. Williamsa opublikowanego w 2004.–

</doc>
<doc id="1695367" url="https://pl.wikipedia.org/wiki?curid=1695367" title="Literatura anglojęzyczna">
Literatura anglojęzyczna

Literatura anglojęzyczna - beletrystyka, eseistyka i poezja pisana w języku angielskim.
Geneza literatury spoza Wielkiej Brytanii.
W czasach współczesnych język angielski stał się poniekąd "nową łaciną" lub współczesną lingua franca, używaną bardzo powszechnie w wielu krajach świata. Efektem kolonizacji dużej części kontynentów afrykańskiego, azjatyckiego, Ameryki Północnej oraz Australii z Oceanią, przez Anglię od wieku XVII poczynając do początków wieku XX, język ten stał się w wielu wypadkach językiem urzędowym lub wręcz narodowym szeregu państw i grup etnicznych, tych zwłaszcza, które nie posiadały własnego języka pisanego (północnoamerykańskie plemiona indiańskie, Maorysi i inne ludy polinezyjskie, plemiona i grupy etniczne wielu obszarów Afryki). Drugim elementem rozpowszechniającym ten język była duża emigracja osadnicza ludności pochodzenia anglosaskiego (Australia, Nowa Zelandia, Ameryka Północna) na bazie której w późniejszych latach założono nowe, suwerenne państwa zrzeszone w tzw. Brytyjskiej Wspólnocie Narodów (British Commonwealth), związanych ze "Starym Krajem" unią personalną monarchy (poza St. Zjednoczonymi i Irlandią).
Nawet tam, gdzie istniała bardzo bogata tradycja własna i rozwinięty język narodowy (Indie i literatura hinduska) wpływ angielskiej elity rządzącej przyczynił się do "kolonizacji językowej" wielu pisarzy. Podobny, jeśli nie silniejszy, efekt miała polityczno-ekonomiczna dominacja Imperium brytyjskiego w świecie XIX i początków XX wieku, kontynuowana później przez dominację amerykańską, również anglojęzyczną.
Zasięg geograficzny.
Do zasadniczych obszarów tej literatury obecnie zalicza się: Wielką Brytanię, Irlandię, Stany Zjednoczone, Kanadę (poza literaturą Quebecu, która zaliczana jest do literatury francuskojęzycznej), Australię, Nową Zelandię oraz część współczesnej literatury indyjskiej", i południowoafrykańskiej.
Zjawiskiem ciekawym jest istnienie twórców, którzy często pisząc we własnym, narodowym języku, tworzą też i publikują w języku angielskim. Wymienić tu można poetów i eseistów polskich zamieszkałych w Kanadzie: Andrzeja Buszę, a z mniej znanych, też z Kanady, Ryszarda Tylmana, Floriana Śmieję i Bogumiła Pacak-Gamalskiego oraz pisarza polskiego w Anglii, Jerzego Pietrkiewicza. Skrajnym przykładem takiej twórczości był Józef Konrad Korzeniowski, który początki swej literackiej drogi miał w piśmiennictwie polskim, by w konsekwencji przejść całkowicie na język angielski i stać się jednym z najbardziej znanych pisarzy angielskich, jako Joseph Conrad.
Szereg specyficznych odmian języka mówionego i pisanego powoduje wyraźne różnice szeregu literatur narodowo-regionalnych w obszarze literatury anglojęzycznej. Oparta jest też ona na wielu odmiennych kulturowo i cywilizacyjnie mitologiach i tradycjach kulturalno-historycznych. Szczególnym tego obrazem jest anglojęzyczna literatura afrykańska, a w Kanadzie literatura pisarzy pochodzenia autochtonicznego (indiańskiego). Zawiera ona wiele elementów 'opowieści mówionej', ludowo-plemiennej tradycji przekazywania wierzeń i mitów w formie słownej tzw. "oral history".
Do mniej znanych literatur anglojęzycznych zaliczyć należy piśmiennictwo państw polinezyjskich (poza Francuską Polinezją) oraz byłych kolonii brytyjskich na Karaibach.
Uwagi końcowe.
Wybitny amerykański literaturoznawca, Harold Bloom, twierdzi że w czasach nowożytnych angielski dramaturg i pisarz William Szekspir jest największym pisarzem cywilizacji zachodniej. Na pewno wielu znawców literatur narodowych i światowej z tą opinia może się nie zgodzić. Nie ulega jednak wątpliwości, że czołuje się on na samym szczycie europejskiego Parnasu literackiego, obok Homera, Owidiusza, Petrarki i Dantego.
Stanisław Barańczak, Józef Czechowicz, Czesław Jastrzębiec-Kozłowski, Jan Kasprowicz, Zygmunt Kubiak, Antoni Lange, Czesław Miłosz, Stefan Napierski, Jerzy Pietrkiewicz, Zenon Przesmycki, Ludmiła Marjańska, Julia Hartwig, Magdalena Heydel, Robert Stiller, Maciej Słomczyński, Jerzy S. Sito, Juliusz Kydryński, Stanisław Kryński, Janusz Artur Ihnatowicz i Juliusz Żuławski.

</doc>
<doc id="1695378" url="https://pl.wikipedia.org/wiki?curid=1695378" title="Cieszyno Drawskie">
Cieszyno Drawskie

Cieszyno Drawskie – nieczynny przystanek osobowy w Cieszynie w województwie zachodniopomorskim, w powiecie drawskim, w gminie Złocieniec, na dawnej linii kolejowej nr 410, obecnie nieprzejezdnej, na wielu odcinkach rozebranej i zamkniętej.

</doc>
<doc id="1695379" url="https://pl.wikipedia.org/wiki?curid=1695379" title="Arangeł">
Arangeł

Arangeł (maced. "Арангел", alb. "Arangjeli") – wieś w Macedonii Północnej, administracyjnie należy do gminy Osłomej.

</doc>
<doc id="1695381" url="https://pl.wikipedia.org/wiki?curid=1695381" title="Berikowo">
Berikowo

Berikowo (maced. "Бериково", alb. "Berikova") – wieś w Macedonii Północnej, administracyjnie należy do Gminy Osłomej. Według danych z 2002 r. wieś zamieszkana wyłącznie przez Albańczyków.

</doc>
<doc id="1695383" url="https://pl.wikipedia.org/wiki?curid=1695383" title="Garani">
Garani

Garani (maced. "Гарани", alb. "Garani") – wieś w Macedonii Północnej, administracyjnie należy do Gminy Osłomej.
Skład etniczny (2002):

</doc>
<doc id="1695384" url="https://pl.wikipedia.org/wiki?curid=1695384" title="Noitekk">
Noitekk

NoiTekk – niemiecka wytwórnia mocnej i agresywnej muzyki elektronicznej, czasem nazywanej EBM Terrorem, Hellektro lub Aggrotechem. Została założona w roku 2000 przez Geralda z wytwórni Black Rain Records i Marco Gruhn'a jako podgałąź wytwórni Black Rain Records. Pierwszym albumem NoiTekku była płyta "Inhuman Amusement" zespołu Grendel, wydana w lutym 2001 roku.

</doc>
<doc id="1695385" url="https://pl.wikipedia.org/wiki?curid=1695385" title="Żubrino">
Żubrino

Żubrino (maced. "Жубрино", alb. "Zhubrina") – wieś w Macedonii Północnej, administracyjnie należy do gminy Osłomej.
Skład etniczny (2002):

</doc>
<doc id="1695386" url="https://pl.wikipedia.org/wiki?curid=1695386" title="Ćafa (gmina Osłomej)">
Ćafa (gmina Osłomej)

Ćafa (maced. Ќафа, bułg. Кяфа, "Kjafa", alb. "Kafa") – wieś w Macedonii Północnej, administracyjnie należy do gminy Osłomej. Według danych z 2002 wieś zamieszkują wyłącznie Albańczycy.

</doc>
<doc id="1695387" url="https://pl.wikipedia.org/wiki?curid=1695387" title="Mikołaj Wolski">
Mikołaj Wolski



</doc>
<doc id="1695389" url="https://pl.wikipedia.org/wiki?curid=1695389" title="Ne'ot Semadar">
Ne'ot Semadar



</doc>
<doc id="1695390" url="https://pl.wikipedia.org/wiki?curid=1695390" title="Nowo Seło (gmina Osłomej)">
Nowo Seło (gmina Osłomej)

Nowo Seło (maced. "Ново Село", alb. "Novo Sella") – wieś w Macedonii Północnej, administracyjnie należy do gminy Osłomej.
Skład etniczny (2002):

</doc>
<doc id="1695396" url="https://pl.wikipedia.org/wiki?curid=1695396" title="20WE">
20WE



</doc>
<doc id="1695397" url="https://pl.wikipedia.org/wiki?curid=1695397" title="UT-1 (kanał tv)">
UT-1 (kanał tv)



</doc>
<doc id="1695398" url="https://pl.wikipedia.org/wiki?curid=1695398" title="UT-2 (stacja telewizyjna)">
UT-2 (stacja telewizyjna)

UT-2 – jedna z nieistniejących już stacji telewizyjnych na terenie Ukrainy. Działała od 1992 do 2004, potem została zastąpiona przez 1+1.
Kupno stacji.
W 2002 roku UT-2 zostało zakupione przez stację 1+1, która zastąpiła ten kanał. Do dziś działa pod nazwą 1+1.

</doc>
<doc id="1695399" url="https://pl.wikipedia.org/wiki?curid=1695399" title="Samuel van Hoogstraten">
Samuel van Hoogstraten

Samuel van Hoogstraten lub Hoogstraeten (ur. 2 sierpnia 1627 w Dordrechcie, zm. 19 października 1678 tamże) – holenderski malarz i grafik okresu baroku, uczeń Rembrandta.
Uczył się u swojego ojca Dircka van Hoogstratena, a następnie w l. 1642-48 u Rembrandta w Amsterdamie. W 1651 przeniósł się do Wiednia, w 1653 wyjechał do Rzymu. Po pobycie w Londynie w l. 1662-66 osiadł w Holandii. Był członkiem związku malarzy Pictura.
Malował sceny rodzajowe (wizerunki postaci wyglądających przez okno, widoki korytarzy), portrety, martwe natury typu trompe l’oeil. Tworzył grafiki, eksperymentował z narzędziami optycznymi, konstruował zabawki optyczne (perspektywiczne pudełka), pisał traktaty o sztuce (jego wierszowany traktat o malarstwie ukazał się w 1678).
Był nauczycielem Aerta de Geldera.

</doc>
<doc id="1695401" url="https://pl.wikipedia.org/wiki?curid=1695401" title="William David Ross">
William David Ross

William David Ross (ur. 15 kwietnia 1877 w Thurso, Caithness na północy Szkocji, zm. 5 maja 1971 w Oksfordzie) – szkocki filozof, znany z prac z dziedziny etyki. W odpowiedzi na intuicjonizm George'a Edwarda Moore'a rozwinął własny, pluralistyczny, deontologiczny i intuicjonistyczny system etyczny. Oprócz zagadnień etycznych zajmował się również filozofią grecką, m.in. tłumacząc liczne prace Arystotelesa. Jest twórcą etyki obowiązków "prima facie" (inspirując się w dużej mierze ideami Harolda Arthura Pricharda).
Życiorys.
William David Ross urodził się w Thurso, na północy Szkocji. Wczesne dzieciństwo spędził w południowych Indiach i do Szkocji powrócił w wieku 6 lat. Wykształcenie zdobył w Royal High School w Edynburgu oraz na Uniwersytecie Edynburskim. W 1895 uzyskał tytuł magistra z filologii klasycznej. Kontynuował studia w Balliol College w Oksfordzie, a w 1900 został wykładowcą na Oriel College.
W 1906 poślubił Edith Ogden (zmarła w 1953), z którą miał cztery córki: Małgorzatę, Rosalind, Eleanor i Katharine.
Po wybuchu I wojny światowej, w 1915, Ross wstąpił do armii i pracował w Ministerstwie Uzbrojenia. Za swoją pracę otrzymał Order Imperium Brytyjskiego.
Po wojnie Ross został profesorem prestiżowej katedry filozofii moralnej na Uniwersytecie Oksfordzkim (1923-1928). Następnie zajmował stanowiska prowosta Oriel College w Oksfordzie (1929-1947), wicekanclerza i prowicekanclerza Uniwersytetu Oksfordzkiego (1941-1947). W latach 1939-1940 był też przewodniczącym Aristotelian Society. W 1938 roku otrzymał za swoje zasługi tytuł szlachecki.
Zmarł w Oksfordzie w 1971 roku.
Teorie etyczne Rossa.
Etykę Williama Davida Rossa można scharakteryzować jako nienaturalistyczny i intuicjonistyczny realizm etyczny. Według Rossa prawdy moralne istnieją obiektywnie i są poznawalne.
Ross odrzuca konsekwencjalizm G.E. Moore'a, przyjmujący za podstawę powinności ilość dobra, którą dany czyn przynosi. Zwiększanie ilości dobra jest według Rossa jedynie jedną z wielu zasad określających, co powinien zrobić podmiot w danej sytuacji. Takie współistniejące, konkurencyjne obowiązki moralne, których hierarchia nie jest uprzednio określona, Ross nazywa obowiązkami "prima facie").
Ross wyróżnia siedem typów takich obowiązków, przy czym zaznacza, że nie jest to lista pełna. Są to: wierność ("fidelity"), zadośćuczynienie ("reparation"), wynagrodzenie ("gratitiude"), nieszkodzenie ("non-maleficence"), sprawiedliwość, dobroczynność ("beneficence") i samodoskonalenie ("self-improvement"). Mogą one być stosowane jednocześnie, ale czasem mogą wchodzić ze sobą w konflikt. W konflikt mogą np. popaść zobowiązanie wobec znajomych, którzy wcześniej nam wielokrotnie pomagali, a teraz sami potrzebują pomocy przy przeprowadzce (zasada zadośćuczynienia), oraz wobec dzieci, którym obiecało się w tym czasie wyjazd do parku (zasada wierności). Takie konflikty moralne są jednak według Rossa pozorne, gdyż jedna z zasad zawsze przeważa i tym samym stanowi w danej sytuacji bezwzględną podstawę obowiązku.

</doc>
<doc id="1695402" url="https://pl.wikipedia.org/wiki?curid=1695402" title="Araripesuchus">
Araripesuchus

Araripesuchus – rodzaj krokodylomorfa żyjącego w kredzie, 125 do 65 milionów lat temu. Zazwyczaj zalicza się go do grupy Notosuchia należącej z kolei do kladu Mesoeucrocodylia i charakteryzującej się różnymi rodzajami zębów i budową czaszki. Niektóre analizy kladystyczne potwierdzają przynależność "Araripesuchus" do Notosuchia, jednak z innych wynika jego przynależność do Neosuchia, kladu siostrzanego do Notosuchia. "Araripesuchus" wyróżniał się bocznie wypuklonymi oczami, przy czym wybrzuszenie było największe w rejonie powiększonych zębów szczęki. W obrębie rodzaju wyróżnia się sześć pewnych gatunków.
Historia odkryć.
Rodzaj został stworzony w 1959 dzięki opisowi typowego gatunku "Araripesuchus gomesii" z brazylijskiej formacji Santana. Holotyp użyty do opisu rodzaju, 423-R, znajduje się obecnie pod opieką Divisao de Mineralogia e Geologia do Departamento Nacional da Producao Mineral w Rio de Janeiro. Składa się on z pojedynczej czaszki połączonej stawowo z żuchwą. Bardziej kompletny okaz AMNH 24450 znajduje się w Amerykańskim Muzeum Historii Naturalnej. Kolejny gatunek, "Araripesuchus wegeneri", opisano w 1981. Znaleziono go w dolnokredowych osadach w Nigrze. Jego afrykańskie pochodzenie odróżnia go od innych gatunków, zamieszkujących Amerykę Południową. Okaz typowy tego gatunku, GDF-700, obejmuje fragmentaryczne szczątki szczęk przetrzymywane w Museum National d'Histoire Naturelle w Paryżu. W 2009 roku w datowanych na około 110 mln lat osadach formacji Erlhaz w Maroku odnaleziono szczątki co najmniej pięciu osobników, spośród których trzy są w dużej mierze kompletne. "Araripesuchus patagonicus" został opisany w 2000 roku w oparciu o okaz pochodzący z Patagonii (MUC-PV 269). Kolejny gatunek przypisany do rodzaju "Araripesuchus" to "A. buitreraensis", opisany w 2005 na podstawie pochodzącej z późnej kredy argentyńskiej czaszki MPCA-PV 235. Mierzy ona 130 mm długości i jak dotąd jest największa spośród należących do "Araripesuchus". Piąty gatunek, "Araripesuchus tsangatsangana", opisano w 2006. Jego skamieniałości znajdowały się w pokładach Madagaskaru. Analiza tego znaleziska umocniła pozycję " A. wegneri" w obrębie rodzaju. "A. tsangatsangana" jest geologicznie najmłodszy spośród gatunków tego rodzaju. "Araripesuchus rattoides" został opisany w 2009 roku w oparciu o niekompletna lewą kość zębową. Odnaleziono także fragment prawej kości zębowej. Skamieniałości te pochodzą z datowanych na około 95 mln lat osadów złóż Kem Kem w Maroku.
Taksonomia.
Rodzaj grupuje sześć gatunków: typowy "A. gomesii" oraz "A. patagonicus", "A. buitreraensis", "A. tsangatsangana", "A. wegeneri" i "A. rattoides". Umieszczenie tu pierwszego afrykańskiego gatunku "A. wegeneri" było przez pewien czas kwestionowane przez różnych autorów. Ortega i współpracownicy sugerowali umieszczenie tego niepewnego gatunku w osobnym rodzaju, co wsparli wynikami przeprowadzonej analizy filogenetycznej. Jednakże dalsze badania w połączeniu z odkryciem kolejnego gatunku "A. tsangatsangana" rzuciły więcej światła na kwestię przynależności "A. wegeneri" do "Araripesuchus". Łączna analiza wsparła włączenie wszystkich pięciu znanych wówczas gatunków do jednego rodzaju.
Paleobiologia.
"Araripesuchus" był lądowym krokodylomorfem. Przedstawiciele wszystkich gatunków należących do tego rodzaju poruszali się na wyprostowanych kończynach. "A. tsangatsangana" miał prawdopodobnie bardziej smukłe i wydłużone kończyny. "A. wegeneri" rósł prawdopodobnie tak jak współczesne krokodyle – w młodości miał długie nogi, które w miarę dorastania stawały się stosunkowo coraz krótsze. Uzębienie "A. wegeneri" i "A. rattoides" sugeruje, iż były one roślinożercami lub owadożercami. Gatunki z rodzaju "Araripesuchus" są bardzo zróżnicowane, co może wiązać się z ich specjalizacją dietetyczną. Całkowita objętość wewnątrzczaszkową "A. wegeneri" szacuje się na około 2218 mm3, a półkuli mózgu na około 630 mm3, co mieści się wśród wartości spotykanych również u współczesnych krokodyli.

</doc>
<doc id="1695403" url="https://pl.wikipedia.org/wiki?curid=1695403" title="Nowy Łupków (przystanek kolejowy)">
Nowy Łupków (przystanek kolejowy)

Nowy Łupków – przystanek kolejowy w Nowym Łupkowie, w województwie podkarpackim, w Polsce, na linii Zagórz – Łupków. Znajduje się tu jeden peron. 
11 listopada 2015 na teren stacji przetransportowano trzy wagony (salonka i dwa wagony sypialne) z 1974 z dawnego składu rządowego Edwarda Gierka, zakupione w 2015 roku przez Fundację Promocji i Rozwoju Bieszczad w celu stworzenia Bieszczadzkiego Muzeum Kolejnictwa, którego ostatecznie nie powołano.
Zachowany w oryginalnym stanie pociąg używany był do początku XXI wieku. Korzystali z nich m.in. Edward Gierek, Lech Wałęsa i Aleksander Kwaśniewski.
Ze stacją skomunikowana jest końcowa stacja Bieszczadzkiej Kolejki Leśnej, prowadzącej przez Smolnik, Majdan, Cisną do Wetliny (od lat 90. XX wieku stacja nieczynna).
W roku 2017 przystanek obsługiwał 0–9 pasażerów na dobę.

</doc>
<doc id="1695412" url="https://pl.wikipedia.org/wiki?curid=1695412" title="Port lotniczy Rio de Janeiro-Santos Dumont">
Port lotniczy Rio de Janeiro-Santos Dumont

Port lotniczy Rio de Janeiro-Santos Dumont (IATA: SDU, ICAO: SBRJ) – port lotniczy w Rio de Janeiro, w stanie Rio de Janeiro, w Brazylii. Jest drugim co do wielkości portem lotniczym obsługującym aglomerację Rio po lotnisku Rio de Janeiro-Galeão. Lotnisko jest przeznaczone głównie dla ruchu biznesowego i krajowego. Znajduje się tylko dwa kilometry od centrum miasta. Nazwa lotniska została nadana na cześć pioniera lotnictwa Alberto Santos-Dumonta. Obecnie jest on zarządzany przez Infraero.

</doc>
<doc id="1695415" url="https://pl.wikipedia.org/wiki?curid=1695415" title="Johann Leopold Ludwig von Brese-Winiary">
Johann Leopold Ludwig von Brese-Winiary

Johann Leopold Ludwig Brese (od 1854 von Brese-Winiary) (ur. 9 września 1787 w Berlinie, zm. 5 maja 1878 tamże) – pruski generał piechoty oraz inżynier.
Życiorys.
Studiował w Akademii Inżynieryjnej w Poczdamie. Był projektantem Twierdzy Poznań wraz z gen. Grolmanem i gen. Rauchem. W 1828 zaprojektował Fort Winiary w Poznaniu. Jego imionami zostały nazwane 3 bastiony w tym forcie. Od 1842 kierował I Inspektoratem Inżynieryjnym. W tym okresie zaprojektował kolejne dzieła, którymi były: , Twierdza Boyen w Giżycku, Twierdza Świnoujście. W latach 50. XIX w. pod jego kierunkiem budowano też przyczółki i obronne mosty kolejowe w Malborku, Tczewie i Minden. W latach 1849–1860 był generalnym inspektorem twierdz oraz szefem Korpusu Inżynierów i Pionierów. W 1854 został nobilitowany i otrzymał nazwisko Brese-Winiary. W 1860 udał się na emeryturę.

</doc>
<doc id="1695416" url="https://pl.wikipedia.org/wiki?curid=1695416" title="The Singles - The First Ten Years">
The Singles - The First Ten Years



</doc>
<doc id="1695420" url="https://pl.wikipedia.org/wiki?curid=1695420" title="Skarżyce (Zawiercie)">
Skarżyce (Zawiercie)

Skarżyce – sołectwo miasta Zawiercie, do 1977 roku oddzielna wieś.
Pierwsze wzmianki o wsi pochodzą z 1327 roku. W XVI wieku jej właścicielami byli Brzescy, a w następnych wiekach Giebułtowscy, Kalinowscy i Hopperowie. W 1782 roku Skarżyce należały do klucza Lgota Murowana. Do parafii od 1782 roku należały Dupice, Morsko i Żerkowice. Na terenie parafii w 1787 roku żyło 141 osób, notowano 65 domów, dwór, dwie karczmy, dwie chałupy o dwóch gospodarzach i 38 chałup o jednym gospodarzu, 17 z ogrodami i 4 bez ogrodów, jednego rzemieślnika.
Najważniejszym zabytkiem w Skarżycach jest kościół św. Trójcy ufundowany w 1583 roku.
Położenie.
Skarżyce znajdują się na Wyżynie Częstochowskiej z licznymi wzgórzami i wapiennymi ostańcami. W obrębie Skarżyc znajdują się takie wzniesienia i skały jak: Wzgórze pod Skałką, Kaliska, Grań Basztek, Skały Piekielne, Grodziska, Kurkowa Skała, Chełmy, Góra Sabuca, Czubata, Wowodnik.
Opodal Skarżyc znajduje się masyw skalny z ostańcem wapiennym i jaskinią – Okiennik Wielki. Charakterystyczne okno, będące pozostałością systemu jaskiniowego istniejącego tu dawniej, ma 5 m średnicy i 7 m długości. Poniżej okna znajduje się jedno z dwóch wejść do jaskini, zamieszkiwanej ponad 50 tys. lat temu przez neandertalczyków.

</doc>
<doc id="1695422" url="https://pl.wikipedia.org/wiki?curid=1695422" title="Moldavian Airlines">
Moldavian Airlines

Moldavian Airlines – mołdawska linia lotnicza z siedzibą w Kiszyniowie. Obsługuje regularne połączenia z Kiszyniowa do krajów europejskich. Głównym węzłem jest port lotniczy Kiszyniów.
Flota.
Flota składa się z:

</doc>
<doc id="1695424" url="https://pl.wikipedia.org/wiki?curid=1695424" title="Mimi Sodré">
Mimi Sodré

Mimi Sodré, właśc. Benjamin de Almeida Sodré (ur. 10 kwietnia 1892 w Belém, zm. 22 lutego 1982 w Rio de Janeiro) – brazylijski piłkarz grający na pozycji napastnika.
Kariera klubowa.
Mimi Sodré karierę piłkarską rozpoczął w 1908 roku w klubie Botafogo FR, w którym grał w latach 1908-1916. W latach 1917–1921 Mimi występował w Américe Rio de Janeiro. W 1922 roku na krótko powrócił do Botafogo, po czym zakończył karierę. Największymi jego sukcesami w karierze było dwukrotne zdobycie mistrzostwa Stanu Rio de Janeiro - Campeonato Carioca w 1910 i 1912 roku oraz zdobycie tytułu króla strzelców tych rozgrywek w 1912 (12 goli) i 1913 (13 goli).
Kariera reprezentacyjna.
Mimi Sodré zadebiutował w reprezentacji Brazylii jeszcze w okresie przedoficjalnym 24 sierpnia 1913 roku przegranym 1-2 meczu z angielskim zespołem Corinthians F.C. w Rio de Janeiro. Mimi Sodre strzelił jedyną bramkę dla Brazylii w tym meczu.
Mimi Sodré wziął udział w turnieju Copa América 1916, czyli pierwszych w dziejach oficjalnych mistrzostwach kontynentalnych. Brazylia zajęła trzecie miejsce, a Mimi Sodré zagrał w ostatnim meczu - z Urugwajem, który był zarazem jego debiutem w barwach "canarinhos". Drugim i ostatnim meczem w reprezentacji był zremisowany 1-1 mecz z Urugwajem 18 lipca 1916 w Montevideo, w którym Mimi Sodré zdobył jedyną swoją bramkę w barwach narodowych.

</doc>
<doc id="1695425" url="https://pl.wikipedia.org/wiki?curid=1695425" title="Plaza Miserere (stacja metra)">
Plaza Miserere (stacja metra)

Plaza de Miserere – stacja metra w Buenos Aires, na linii A. Znajduje się pomiędzy stacjami Alberti a Loria. Stacja została otwarta 1 grudnia 1913.

</doc>
<doc id="1695428" url="https://pl.wikipedia.org/wiki?curid=1695428" title="Mestia">
Mestia

Mestia (gruz. მესტია) – osiedle typu miejskiego w północno-zachodniej Gruzji, w regionie Megrelia-Górna Swanetia, położone w górach Kaukazu. W 2014 roku liczyło 1973 mieszkańców.
Mestia razem z obszarem Górnej Swanetii wpisana została na listę światowego dziedzictwa UNESCO.
Położenie.
Mestia leży u południowych podnóży głównego grzbietu wododziałowego Kaukazu, w dolinie rzeki Mulchra, prawobrzeżnego dopływu Inguri.
Dawna Mestia składała się z szeregu odrębnych przysiółków, będących pozostałością po dawnej rodowej strukturze osadnictwa Swanów. Cztery najważniejsze z nich to Lachtagi, Lagami, Lanczwali i Seti. Obecnie nowa zabudowa wypełnia wolne przestrzenie między dawnymi osiedlami, przez co Mestia nabiera charakteru miejskiego.

</doc>
<doc id="1695429" url="https://pl.wikipedia.org/wiki?curid=1695429" title="Loria (stacja metra)">
Loria (stacja metra)

Loria – stacja metra w Buenos Aires, na linii A. Znajduje się pomiędzy stacjami Plaza Miserere a Castro Barros. Stacja została otwarta 1 kwietnia 1914.

</doc>
<doc id="1695430" url="https://pl.wikipedia.org/wiki?curid=1695430" title="Cù Mông (przełęcz)">
Cù Mông (przełęcz)

Przełęcz Cù Mông (wiet. Đèo Cù Mông) – górska przełęcz w Wietnamie na granicy prowincji Bình Định i Phú Yên w Regionie Wybrzeża Południowo-Środkowego (wiet.:Nam Trung Bộ). Przełęcz Cù Mông jest położona na drodze 1A, głównej drodze biegnącej wzdłuż wybrzeża Wietnamu, przecinającej w tym miejscu boczne pasmo gór Annamskich. Siedmiokilometrowy odcinek przez przełęcz Cù Mông należy do najtrudniejszych z 1250 km drogi 1A.
Na przełęcz Cù Mông warto zwrócić uwagę ze względów historycznych. Do tego miejsca wycofał swoje wojska cesarz Wietnamu Lê Thánh Tông po zdobyciu Czampy w 1471 r. Granica ustalona na przełęczy Cù Mông przetrwała do 1611 r.

</doc>
<doc id="1695434" url="https://pl.wikipedia.org/wiki?curid=1695434" title="Waterloo (album)">
Waterloo (album)

Waterloo – drugi album studyjny szwedzkiego zespołu ABBA. Krążek został wydany miesiąc po zwycięstwie w Konkursie Eurowzji i nosi tytuł taki sam jak piosenka laureatka. W 1988 roku, Waterloo zostało wydane na płycie CD.
Strona A:
Strona B:

</doc>
<doc id="1695444" url="https://pl.wikipedia.org/wiki?curid=1695444" title="Rugby (stacja kolejowa)">
Rugby (stacja kolejowa)

Rugby – stacja kolejowa w Rugby, w hrabstwie Warwickshire, w Anglii (Wielka Brytania). Została otwarta w epoce wiktoriańskiej w 1885 roku, zastępując wcześniejszą stację położoną nieco dalej na zachód. Ponieważ zamknięto stację Rugby Central na obecnie nieczynnej linii Great Central Railway, jest jedyną czynną stacją w Rugby.
Usytuowana jest na West Coast Main Line (WCML) łączącej Londyn z Birmingham i region North West England. Obecnie stacja jest zarządzana przez Virgin Trains, i znajduje się około pół mili na północ od centrum miasta. Znajduje się 82 mile na północ od London Euston i 319 mil (513 km) na południe od Glasgow Central Station.

</doc>
<doc id="1695446" url="https://pl.wikipedia.org/wiki?curid=1695446" title="Uro">
Uro



</doc>
<doc id="1695456" url="https://pl.wikipedia.org/wiki?curid=1695456" title="URO">
URO

URO (UROVESA, "URO Vehículos Especiales S.A.") – hiszpański producent wielozadaniowych samochodów ciężarowych i wojskowych. Przedsiębiorstwo założone zostało w 1981 roku, a jego siedziba mieści się w Santiago de Compostela.
Historia.
Firma została założona w 1981 roku. W 1982 roku rozpoczęto produkować samochody ciężarowe, a od 1998 roku samochód terenowy VAMTAC (Vehículo de Alta Movilidad Táctico), przeznaczony głównie dla wojska. Pojazd ten wyposażony jest w silniki firmy Steyr o pojemności 3,2 l i mocy 122 KM, 163 KM oraz 197 KM. W 2004 roku zadebiutował samochód terenowy VAM TL wyposażony w silniki Iveco lub Steyr. W 1991 roku oddział UROVESA, UROMAC, rozpoczął w Castropolu produkcję wózków widłowych używanych także przez hiszpańskie siły zbrojne.

</doc>
<doc id="1695457" url="https://pl.wikipedia.org/wiki?curid=1695457" title="UROVESA">
UROVESA



</doc>
<doc id="1695460" url="https://pl.wikipedia.org/wiki?curid=1695460" title="Temuri Kecbaja">
Temuri Kecbaja



</doc>
<doc id="1695462" url="https://pl.wikipedia.org/wiki?curid=1695462" title="Miejsce na ziemi">
Miejsce na ziemi

Miejsce na ziemi – polski film psychologiczny z 1959 roku.
Opis fabuły.
17-letni Andrzej buntuje się przeciw domowej atmosferze. Kradnie motocykl, zostaje skazany, kilkakrotnie trafia do poprawczaka. Po śmierci matki wyjeżdża do wuja rybaka. Pomaga remontować kuter, ale wskutek jego lekkomyślności łódź zostaje zniszczona, a sieci skradzione.
Nagrody i nominacje.
MFF w San Sebastian 1960

</doc>
<doc id="1695464" url="https://pl.wikipedia.org/wiki?curid=1695464" title="Sęk zepsuty">
Sęk zepsuty



</doc>
<doc id="1695465" url="https://pl.wikipedia.org/wiki?curid=1695465" title="Amos i Andrew">
Amos i Andrew

Amos i Andrew – amerykańska komedia kryminalna z 1993 roku.
Opis fabuły.
Andrew Starling, czarnoskóry naukowiec, wprowadza się do domu na wyspie Watauga. Robi to nocą, co powoduje, że sąsiedzi biorą go za włamywacza. Państwo Gillmanowie zawiadamiają policję. Ci otaczają budynek. Uwięziony Starling wzywa pomocy. Kiedy szef policji orientuje się, że zaszła pomyłka postanawia do domu Starlinga wprowadzić prawdziwego włamywacza Amosa.

</doc>
<doc id="1695468" url="https://pl.wikipedia.org/wiki?curid=1695468" title="Orwell przewraca się w grobie">
Orwell przewraca się w grobie

Orwell przewraca się w grobie – film dokumentalny z 2004 roku, którego reżyserem jest Robert Kane Pappas.
Opis fabuły.
Film poświęcony jest badaniu teraźniejszych i przeszłych relacji pomiędzy mediami, rządem i korporacjami, a także analizie możliwych konsekwencji konsolidacji rynku mediów. W filmie, odwołując się do powieści Rok 1984, wykazywano, że rzeczywistość przegoniła Orwellowską fikcję, w której nad społeczeństwem sprawowano kontrolę myśli, a która teraz jest możliwa za pośrednictwem mediów.
Według Joan Didion mass media nie relacjonują już wydarzeń (newsów), lecz zarządzają nimi, kształtując ich zawartość, decydując, co znajdzie się na czołówkach, a co zostanie dogodnie zignorowane, ostatecznie definiując strukturę, na bazie której większość innych zagadnień jest dyskutowana przez społeczeństwo. Jako przykład podawane jest twierdzenie, że od początku późnych lat 80. istnieje agenda napędzana przez główne korporacje mediowe dotycząca deregulacji rynku mediowego.

</doc>
<doc id="1695469" url="https://pl.wikipedia.org/wiki?curid=1695469" title="Otto Marseus van Schrieck">
Otto Marseus van Schrieck

Otto Marseus van Schrieck (ur. w 1619 w Nijmegen, zm. w 1678 w Amsterdamie) – holenderski malarz i kolekcjoner okresu baroku.
Przebywał we Włoszech w Rzymie i Florencji. Cieszył się patronatem wielkiego księcia Toskanii Ferdynanda II Medyceusza. Należał do stowarzyszenia malarzy Bent. Ok. 1657 powrócił do Amsterdamu i osiadł w pobliskiej posiadłości Watterwyck.
Malował martwe natury przedstawiające okrutne fantastyczne wizje poszycia leśnego, zapełnionego wyszukanymi formami roślin, owadów i gadów.
Jego uczennicą była Rachel Ruysch. Naśladowali go Willem van Aelst, Melchior de Hondecoeter, Elias van den Broeck i Włoch Paolo Porpora.

</doc>
<doc id="1695472" url="https://pl.wikipedia.org/wiki?curid=1695472" title="Zgnilizna odziomkowa">
Zgnilizna odziomkowa

Zgnilizna odziomkowa – rozkład drewna występujący w korzeniach i w odziomkowej części strzały. Powstaje tylko na drzewach żywych przede wszystkim na iglastych. Wpływ tego rodzaju zgnilizny jest poważny przede wszystkim dlatego, że poraża ona najcenniejszą część strzały.
Grzybami powodującymi zgniliznę odziomkową u gatunków iglastych są:
Oba te gatunki wywołują zgniliznę wewnętrzną. Drewno porażone przez hubę początkowo ciemnieje, przybierając odcień fioletowy, a następnie przyjmuje barwę czerwonobrunatną, na tle której powstają białe podłużne plamki zjawiają się wolne przestrzenie (zgnilizna gąbczasta). Żagiew wklęsła powoduje pociemnienie, a następnie rozkład drewna na oddzielne kostki (zgnilizna kostkowa).
U gatunków iglastych i liściastych (głównie u świerka) zewnętrzną zgniliznę odziomkową wywołuje:

</doc>
<doc id="1695473" url="https://pl.wikipedia.org/wiki?curid=1695473" title="Urzeczona">
Urzeczona

Urzeczona (tytuł oryg. "Spellbound") – amerykański psychologiczny dreszczowiec noir z 1945 w reżyserii Alfreda Hitchcocka i według scenariusza Bena Hechta, będącego adaptacją powieści "The House of Dr. Edwardes" autorstwa Johna Palmera i Hilary’ego St. George’a Sandersa z 1927. W rolach głównych wystąpili Ingrid Bergman i Gregory Peck. Akcja filmu rozgrywa się w fikcyjnej klinice psychiatrycznej Green Manors w stanie Vermont. Po przejściu na emeryturę przez doktora Murchisona (Leo G. Carroll) nowym dyrektorem placówki zostaje szanowany i uznany w środowisku medycznym Anthony Edwardes (Peck). Jego młody wiek oraz niecodzienne zachowanie zwraca uwagę chłodnej doktor Constance Petersen (Bergman).
Film, będący jednym z pierwszych w Hollywood, który w tak otwarty sposób podejmował temat psychoanalizy, cieszącej się w owym czasie wśród amerykańskiej społeczności rosnącym zainteresowaniem, okazał się komercyjnym sukcesem mimo mieszanych recenzji. Z jednej strony krytycy zarzucali Hitchcockowi wybiórcze potraktowanie freudowskiej metody leczenia, z drugiej zwracali uwagę na plastyczną i wizualną oprawę filmu oraz sprawną reżyserię, zapewniającą suspensowy charakter. "Urzeczona" otrzymała sześć nominacji do nagrody Akademii Filmowej, zdobywając statuetkę za najlepszą muzykę. Według szacunków film przyniósł dochód w wysokości od 7 do 8 milionów dolarów, co było najlepszym wynikiem w dotychczasowej karierze Hitchcocka.
Fabuła.
Akcja filmu rozgrywa się w klinice psychiatrycznej Green Manors w stanie Vermont w Stanach Zjednoczonych. Do gabinetu doktor Constance Petersen (Ingrid Bergman) zostaje wezwana pacjentka Mary Carmichael (Rhonda Fleming). Leżąc na kozetce kobieta wyznaje swoją nienawiść w stosunku do mężczyzn. Uznając, że Petersen nie traktuje jej poważnie, w napadzie furii rzuca książką w stronę lekarki. Personel kliniki wyprowadza pobudzoną Carmichael z gabinetu. Rozmowę Petersen z doktorem Fleurotem (John Emery) – bezskutecznie usiłującym zwrócić na siebie uwagę niedostępnej lekarki (część pracowników zarzuca jej, iż jest „pozbawiona emocji”) – przerywa doktor Murchison (Leo G. Carroll), chcący się pożegnać przed opuszczeniem stanowiska dyrektora placówki. Jeden z pracowników Green Manors, Harry (Donald Curtis), przyprowadza pacjenta Garmesa (Norman Lloyd). Obserwując jak Petersen otwiera nożem koperty z pocztą, oferuje jej swoją pomoc, lecz lekarka ją odrzuca. Dostrzega przez okno przyjazd nowego dyrektora placówki Anthony’ego Edwardesa (Gregory Peck), który ma przejąć obowiązki po Murchisonie. Pracownicy kliniki nie kryją swojego zaskoczenia młodym wiekiem Edwardesa.
Wieczorem nowo przybyły dyrektor zjawia się na uroczystej kolacji wydanej dla personelu placówki. Jego młody wygląd zwraca uwagę Petersen. Podczas rozmowy kobieta opowiada mu m.in. o pomyśle budowy drewnianego basenu, „rysując” widelcem po obrusie swoją wizję. Ślady zakrzywionych linii wywołują atak agresji u Edwardesa, czym wzbudza zdziwienie pozostałych pracowników obecnych przy stole. Zakłopotany przeprasza za niestosowne zachowanie, a następnie nożem zaciera nerwowo pozostawione na obrusie ślady.
Nazajutrz, w trakcie rozmowy z Fleurotem, Harry wręcza Petersen imiennie podpisaną przez Edwardesa notatkę, wzywającą ją do jego gabinetu. Na miejscu tłumaczy Garmesowi, cierpiącemu na poczucie winy spowodowane śmiercią ojca, że jest to wynik błędnego wyobrażenia, powstałego prawdopodobnie w dzieciństwie. W międzyczasie do gabinetu telefonuje kobieta imieniem Norma Cramer (Janet Scott), której Edwardes nie rozpoznaje. Traktując to jako żart, odkłada słuchawkę. Jego rozmowa z Petersen przeradza się w mini-wykład na temat kompleksu winy, po czym zaprasza on kobietę na spacer po okolicy, podczas którego rozmawiają o uczuciach, przyczynach miłości i romantycznych uniesieniach. Następnie udają się na wspólny posiłek. Gdy spóźniona Petersen wraca do kliniki, wysłuchuje pod swym adresem ironicznych uwag ze strony pozostałych pracowników, w tym od Fleurota.
Wieczorem, nie mogąc zasnąć, kobieta udaje się do szpitalnej biblioteki, gdzie odnajduje książkę "Labirynt kompleksu winy" autorstwa Edwardesa, opatrzoną własnoręcznym podpisem doktora. Pod pretekstem porozmawiania o niej, składa wizytę w gabinecie lekarza. Po wzajemnym wyznaniu uczuć, dochodzi do pierwszego pocałunku Edwardesa i Petersen. W trakcie gdy mężczyzna ją przytula, dostrzega na białym szlafroku lekarki cienkie, ciemne prążki, które wywołują w nim stan przestraszenia oraz oszołomienia. Napiętą atmosferę rozładowuje telefon z wiadomością, że Garmes w stanie amoku usiłował zabić Fleurota, a następnie poderżnął sobie gardło i znajduje się w ciężkim stanie. Edwardes i Petersen udają się na salę operacyjną, gdzie lekarz ponownie zdradza objawy zdenerwowania, po czym traci przytomność.
Gdy Edwardes śpi, czuwająca przy jego łóżku Petersen porównuje podpis znajdujący się w notatce z tym, który widnieje jako dedykacja w książce; po chwili lekarka nie ma wątpliwości, że oba różnią się od siebie. Przebudziwszy się, mężczyzna przeprasza za swe zachowanie, a kiedy Petersen pyta go o jego prawdziwą tożsamość, przyznaje się do morderstwa Edwardesa, tłumacząc, że cierpi na psychozę powiązaną z amnezją i nie pamięta, kim jest naprawdę. Zakochana w nim lekarka odrzuca jego wyznanie, podejrzewając, że wystąpił u niego kompleks winy. Mężczyzna przypomina sobie, że przed przyjazdem do kliniki, w trakcie pakowania znalazł w kieszeni płaszcza papierośnicę z inicjałami „J.B.” Petersen jest przekonana, że to jego inicjały. Informuje go, że rano zgłosi jego niemożność w pełnieniu obowiązków spowodowaną chorobą. W nocy „J.B.” pisze list, wyjaśniając, że wyjeżdża do Nowego Jorku i zatrzyma się w hotelu w Empire State. Wsuwa notatkę pod drzwi pokoju Petersen, po czym opuszcza teren Green Manors. Następnego dnia w klinice pojawia się Norma Cramer, prawdziwa asystentka doktora Edwardesa. Razem z policją i pracownikami placówki udaje się do pokoju lekarki. Dopiero wtedy Petersen zauważa leżący na podłodze list. Gdy zostaje sama, otwiera go. W obawie, że mężczyzna może podjąć próbę samobójczą, postanawia wymknąć się z kliniki i udać do Nowego Jorku, by odnaleźć, a następnie pomóc „J.B.”
Dzięki pomocy detektywa hotelowego (Bill Goodwin) Petersen ustala, że zameldował się on w pokoju 3033 jako John Brown. „J.B.” nie jest zadowolony z jej wizyty, obawiając się o bezpieczeństwo lekarki. Gdy kobiecie udaje się dojść do wniosku, że mężczyzna posiada wiedzę medyczną, przypuszcza, że jest on lekarzem. „J.B.” czyta artykuł prasowy o zaginięciu Edwardesa, sugerujący, że lekarz opuścił kurort w Cumberland Mountains w Appalachach w obecności swojego pacjenta, którym może być właśnie on. Petersen w dalszym ciągu nie wierzy w jego winę i twierdzi, że „J.B.” bezpodstawnie robi z siebie mordercę. Odkrywa na lewej ręce mężczyzny ślady po przeszczepie skóry po leczeniu poparzenia trzeciego stopnia. Na jej prośbę boy hotelowy przynosi do pokoju popołudniowe gazety. W jednej z nich zauważa zdjęcie lekarki zamieszczone przez organy ścigania. Orientując się w sytuacji, Petersen i „J.B.” opuszczają hotel i udają się na dworzec kolejowy. Stojąc w kolejce do kasy, lekarka prosi go, by ten spróbował przypomnieć sobie, do jakiej miejscowości Edwardes kupował bilety. „J.B.” przypomina sobie nazwę Rome, jednak martwi się, że jego zachowanie mogło wzbudzić podejrzenia innych osób. Petersen kupuje dwa bilety do Rome w stanie Georgia, by nie wywoływać domysłów. Decyduje, że pojadą do Rochester w stanie Nowy Jork, gdzie mieszka jej mentor i przyjaciel, doktor Alexander „Alex” Brulov (Michaił Czechow). W trakcie podróży pociągiem „J.B.” przypomina sobie, że jego poparzenie lewej dłoni jest wynikiem zestrzelenia nad Rzymem przez niemieckie myśliwce podczas transportu służby medycznej.
Po przybyciu na miejsce okazuje się, że Brulov chwilowo wyszedł. W jego domu czeka dwóch detektywów policyjnych – porucznik Cooley (Art Baker) i sierżant Gillespie (Regis Toomey) – nie mających świadomości prawdziwej tożsamości „J.B.” i Petersen. Gdy Brulov wraca, lekarka przedstawia mu „J.B.” jako swojego męża Johna Browna i tłumaczy, że są w podróży poślubnej. Na jego prośbę para zatrzymuje się u niego. Obydwoje udają się do pokoju gościnnego na piętrze, gdzie cienkie linie odbijające się na narzucie łóżka powodują kolejny moment zdenerwowania mężczyzny. Podczas wieczornej toalety „J.B.” ponownie cierpi na zaburzenia pamięci, a otaczająca go w łazience biel powoduje w nim atak paniki. Chwyta za brzytwę i oszołomiony schodzi po schodach na dół, gdzie czeka na niego Brulov, proponując mu szklankę mleka i herbatniki. Nad ranem, kiedy „J.B.” śpi, Brulov przyznaje Petersen, że od początku wiedział o niebezpiecznej naturze mężczyzny, Dlatego podając mu szklankę mleka, dosypał niewielką dawkę bromku. Profesor podejrzewa, że „J.B.” stanowi zagrożenie oraz, że cierpi na schizofrenię, jednak lekarka usiłuje przekonać go, że cały plan jest częścią terapii, mającej pomóc mu w odzyskaniu pamięci. Wyznaje, że kocha „J.B.” i wierzy w jego niewinność. Po przebudzeniu mężczyzna opowiada o swoim śnie, po czym słucha objaśnienia ukrytych znaczeń w nim zawartych. Obserwując jego reakcję zaskoczenia na padający za oknem śnieg, Brulov przypuszcza, że może on cierpieć na światłowstręt, lecz Petersen wyraża przekonanie, że mężczyzna pojechał na narty z Edwardesem. Pomaga mu w przypomnieniu sobie nazwy ośrodka wypoczynkowego, Gabriel Valley. Udają się na miejsce najbliższym pociągiem. Zjeżdżając na nartach po długim zboczu, „J.B.” przypomina sobie traumatyczny moment z dzieciństwa, w wyniku którego śmierć poniósł jego młodszy brat (Teddy Infuhr). W ostatniej chwili ratuje lekarkę przed zbliżającym się końcem krawędzi stromego zbocza. W tym miejscu zginął Edwardes.
Konfrontacja „J.B.” z poczuciem winy, spowodowanym bolesnym epizodem z dzieciństwa, sprawia, że stopniowo odzyskuje on pamięć. Przypomina sobie także swoje prawdziwe imię i nazwisko – John Ballantyne – oraz kilka innych szczegółów dotyczących jego spotkania z doktorem Edwardesem, który pomagał mu uporać się z przeżyciami wojennymi. Policja pod dowództwem porucznika Cooleya aresztuje Ballantyne’a, ponieważ w ciele Edwardesa znaleziono pocisk, co wskazuje na morderstwo. Petersen powraca do pracy w Green Manors. Podczas rozmowy z lekarką Murchison, pełniący obowiązki dyrektora, omyłkowo wspomina, że słabo znał Edwardesa (mimo że wcześniej temu zaprzeczał). Petersen, zdając sobie sprawę z oszustwa, jakiego dopuścił się lekarz, ponownie przegląda notatki będące zapisem snu Ballantyne’a. Następnie udaje się do gabinetu Murchisona, gdzie po krótkiej rozmowie lekarz przyznaje się do morderstwa Edwardesa – motywem zbrodni było przejęcie posady dyrektora kliniki. Zdesperowany wyciąga z biurka rewolwer i mierzy w stronę Petersen, lecz gdy lekarka z dużym spokojem opuszcza gabinet, zamykając za sobą drzwi, sprawca popełnia samobójstwo. W ostatniej scenie Brulov życzy nowożeńcom (Petersen i Ballantyne’owi) udanego miesiąca miodowego.
Obsada.
Opracowano na podstawie materiału źródłowego:
Produkcja.
Scenariusz i przygotowania.
Przed wyjazdem do Londynu Alfred Hitchcock namówił producenta Davida O. Selznicka by ten – za 40 tys. dolarów – nabył prawa do ekranizacji powieści psychologicznej "The House of Dr. Edwardes" z 1927, autorstwa Johna Palmera i Hilary’ego St. George’a Sandersa, której akcja toczyła się w szwajcarskim ośrodku dla pacjentów psychiatrycznych. Angus MacPhail, znajomy reżysera z czasów udzielania się w towarzystwie London Film Society w latach 20. XX wieku, pełnił funkcję kierownika literackiego w studiu Michaela Balcona przy Lime Grove, gdy Hitchcock realizował tam dreszczowiec "Człowiek, który wiedział za dużo" (1934) i dreszczowiec szpiegowski "39 kroków" (1935). Okazało się, że MacPhail nie potrafi pisać w sposób ciągły i zorganizowany; jego znajomy, Sidney Gilliat, uważał, że „nieustannie przepracowywał to, co już napisał” – dodatkowo zmagał się też z alkoholizmem. Mimo to w styczniu 1944 opracował siedemnastostronicowy projekt, który poddawano wielokrotnym przeróbkom. W wystosowanym do MacPhaila liście Selznick wyrażał entuzjazm, pisząc, że „nie mogę się już doczekać, kiedy zaczniemy realizować z Hitchem tę psychiatryczną opowieść”. Reżyser podchodził do sprawy z większym dystansem, uważając, że „nasza praca była jednak zbyt nieuporządkowana”. Alma Reville brała udział we wstępnych pracach nad szkicem scenariusza (jej stopień wkładu w ukończony film nie został określony).
Powróciwszy z Londynu na początku marca Hitchcock do napisania scenariusza zaangażował Bena Hechta, pracującego w przeszłości dla „Chicago Daily News” jako reporter kryminalny i wojenny (był on zainteresowany metodą psychoanalizy, której się poddał). W 1939 współpracował z Charlesem MacArthurem nad scenariuszem do filmu "Wichrowe Wzgórza" (reż. William Wyler). Pełnił również rolę konsultanta przy produkcji filmu "Zagraniczny korespondent" (1940) (według części źródeł doradzał przy "Łodzi ratunkowej"; 1944).
Na czas opracowywania pierwszego szkicu scenariusza reżyser zamieszkał w nowojorskim St. Regis (Hecht mieszkał w owym czasie w pobliskim Nyack). Zanim przystąpili do poprawek i rozbudowywania opracowania napisanego przez MacPhaila, aby staranniej przygotować się do pracy i zachować odpowiednią atmosferę, wspólnie odwiedzili kilka szpitali i oddziałów psychiatrycznych w Nowym Jorku oraz w stanie Connecticut – w tym Bellevue Hospital. Rozmawiali też z lekarzami i pielęgniarkami, uzyskując od nich niezbędne informacje. Hecht w trakcie tworzenia scenariusza konsultował się z wieloma psychoanalitykami. Jak przyznawał w późniejszym czasie: „Hitchcock wręcz promieniał w tej upiornej scenerii”. Obydwaj zgodnie pracowali, pisząc do dwudziestu stron scenariusza dziennie. Wprowadzili także liczne zmiany w stosunku do książkowego pierwowzoru, który w momencie premiery nie był bestsellerem. Poza wymową powieści i zmianą miejsca akcji wyeliminowali wszelkie wątki poboczne i rozbudowaną część wstępną, opisującą terapię pacjentów cierpiących na różne odmiany zaburzeń psychicznych. Reżyser wspominał, że Hecht miał mu powiedzieć: „Słuchaj, Hitch, ty piszesz dialog, jaki chcesz, a ja go potem poprawiam”. Zdaniem Alana Osbistona – wydawcy filmów Ministerstwa Informacji Wojennej – scenarzysta przychodził z kilkoma stronami scenopisu i czytał je Hitchcockowi, który robił to samo, po czym razem odgrywali dane role. W maju (lub z końcem kwietnia) ukończyli prace nad scenariuszem i powrócili do Hollywood w Kalifornii.
Finałowe korekty i uwagi w scenariuszu nanosiła May E. Romm, osobista psychoanalityczka Selznicka. Dostarczyła ona fachowych terminów stosowanych w psychoanalizie oraz wskazała, w jakich warunkach prawdopodobne jest pojawienie się określanych nimi problemów psychicznych. Producent – w przeciwieństwie do Hitchcocka – uchodził za entuzjastę kwestii psychiatrycznych. Wobec objawów depresyjnych po śmierci starszego brata Myrona, został poddany intensywnej psychoterapii. Po kilku modyfikacjach (Selznick wykreślił ze scenariusza m.in. otwierającą sekwencję o zabarwieniu humorystycznym), 13 lipca MPAA/PCA zatwierdziły scenariusz.
W ocenie Patricka McGilligana Hitchcock nie był zadowolony z licznych ingerencji producenta. Z kolei Paula Marantz Cohen pisała, że "Urzeczoną" „można odczytywać jako alegorię wpływu Selznicka na Hitchcocka, wpływu tyleż bolesnego, co owocnego”.
Casting.
David O. Selznick początkowo do głównej roli żeńskiej chciał zaangażować Dorothy McGuire. Pod uwagę brał również Jennifer Jones, jednak jej kandydaturze sprzeciwiał się Hitchcock. Rola lekarki w klinice Green Manors trafiła do Szwedki Ingrid Bergman, która do Stanów Zjednoczonych przybyła w 1939. Współpracujący z nią wcześniej Selznick uważał Bergman za „najbardziej sumienną aktorkę, z jaką kiedykolwiek zdarzyło mi się pracować”. Na swoim koncie miała występy w takich produkcjach, jak "Casablanca" (1942, reż. Michael Curtiz), "Komu bije dzwon" (1943, reż. Sam Wood) i "Gasnący płomień" (1944, reż. George Cukor). Za kreację Pauli Alquist Anton w ostatnim z filmów została nagrodzona Oscarem dla najlepszej aktorki pierwszoplanowej. Angaż Bergman spowodował, że producent zaniechał prób ściągnięcia z filmowej emerytury Grety Garbo do roli doktor Petersen. Aktorka wyrażała podekscytowanie z możliwości współpracy z Hitchcockiem, choć początkowo sceptycznie podchodziła do otrzymanej roli, uznając zachowanie swojej bohaterki za nieracjonalne, a historię za niewiarygodną. Reżyser i Selznick przekonali ją po dwóch godzinach dyskusji. 20 czerwca zgłosiła się do studia na próbę charakteryzacji i kostiumów (Kim Hunter zastępowała ją podczas przesłuchań aktorów do roli doktora Fleurota – angaż otrzymał John Emery, były mąż Tallulah Bankhead).
W odtwórcy głównej roli męskiej Hitchcock pierwotnie widział Cary’ego Granta (mającego na swym koncie występ u angielskiego reżysera w "Podejrzeniu"; 1941), lecz odrzucił on możliwość udziału w filmie. Innym kandydatem był Joseph Cotten, który wcześniej wystąpił u Hitchcocka w kryminale noir "Cień wątpliwości" (1943). Angaż otrzymał Gregory Peck, mający za sobą debiut w dramacie wojennym "Dni chwały" (1944, reż. Jacques Tourneur) i dramacie "Klucze królestwa" (1944, reż. John Stahl), za występ w którym otrzymał nominację do Oscara w kategorii dla najlepszego aktora pierwszoplanowego (Selznick przed kilkoma laty negatywnie ocenił Pecka na castingu do jednej z produkcji, twierdząc, że ten „nie jest kandydatem na amanta, bo boi się własnego cienia”). Bergman początkowo nie była zadowolona z tej decyzji. Wyrażała przekonanie, że ekranowy partner nie powinien być młodszy od niej. Mimo to aktorzy dobrze współpracowali ze sobą, a Peck wspominał, że Bergman była bardzo pomocna.
Do roli doktora Brulova był brany pod uwagę Paul Lukas, jednak reżyser zdecydował się zaangażować Michaiła Czechowa, bratanka dramaturga Antona Czechowa, mającego dotychczas na swoim koncie występ w dwóch amerykańskich filmach fabularnych – "Pieśń o Rosji" (1944, reż. Gregory Ratoff) i "W naszych czasach" (1944, reż. Vincent Sherman). Fredric March „z oburzeniem” odrzucił propozycję zagrania doktora Murchisona. Hitchcock obsadził we wspomnianej roli Leo G. Carrolla, z którym współpracował wcześniej przy "Rebece" (1940) i "Podejrzeniu". Kandydatury Alana Napiera i Ralpha Bellamy’ego odrzucono na etapie zdjęć próbnych.
Realizacja.
Okres zdjęciowy rozpoczął się 10 lipca 1944 (niektóre źródła informowały o początku czerwca). Ekipę uzupełnili asystent reżysera Lowell J. Farrell, autor zdjęć George Barnes, dyrektor artystyczny i scenograf James Basevi oraz jego współpracownik John Ewing, a za wnętrza odpowiadał Emile Kuri. Jack Cosgrove nadzorował efekty specjalne, z kolei Barbara Keon pełniła rolę asystentki produkcji. Za udźwiękowienie był odpowiedzialny Richard DeWeese (Barnes oraz Basevi współpracowali z Selznickiem m.in. przy melodramacie "Przeminęło z wiatrem" z 1939, reż. Victor Fleming).
Film nagrywano we wnętrzach Selznick International Studios w Los Angeles w Kalifornii i na Cooper Ranch w dzielnicy Northridge. Hitchcock przyjeżdżał do studia punktualnie o godzinie dziewiątej, po czym przystępowano do realizacji. Na nagrywanie przeznaczono budżet w wysokości 1,5 miliona dolarów.
Peck, nauczony korzystania z systemu Stanisławskiego, uskarżał się na brak jakichkolwiek wskazówek gry od Hitchcocka. Podczas jednej z rozmów z reżyserem zapytał go o motywacje i myśli kreowanego przezeń bohatera. Hitchcock miał odpowiedzieć: „Niech twoja twarz wyraża jak najmniej, a jeszcze lepiej: niech nie wyraża niczego”. Brak jakiegokolwiek zainteresowania na jego grę Peck odbierał jako w ogóle brak zainteresowania. W wyniku frustracji i niezrozumienia metodologii pracy reżysera często popełniał błędy, przez co konieczne było nagrywanie dubli. Jego pomyłki były odpowiedzialne przynajmniej za część z szesnastu powtórek wykonanych podczas realizacji sceny, w której główni bohaterowie idą do pociągu. Mimo tego podkreślał, że Hitchcock wykazywał się łaskawością i życzliwością.
W stosunku do Bergman, z którą reżyser nawiązał głęboką przyjaźń, Hitchcock przejawiał daleko idącą cierpliwość. Niektórzy z członków ekipy dostrzegali, że odnosił się do Szwedki z nerwowością i wstydem. „Cierpliwie wysłuchiwał moich skarg na jakąś scenę, kwestię lub gest, a potem bardzo łagodnie mówił: «Nie przejmuj się!»” – wspominała. Pomimo znikomych wskazówek dla aktorów Hitchcockowi zależało na tym, by postacie i ich ruchy były tak samo przezeń kontrolowane, jak działania kamery, zachowanie statystów czy elementy scenografii.
W trakcie realizacji reżyserowi wielokrotnie zdarzało się przysypiać na planie. Według Pecka, ilekroć go zbudzono, zawsze „dokładnie wiedział, co się dzieje”. „Miał cały film w głowie, oglądał go oczyma duszy. Każde ujęcie, każda sekwencja przesuwały mu się w mózgu jak taśma filmowa” – wspominał.
W jednej z ostatnich scen filmu dwójka głównych bohaterów zjeżdża na nartach ze stromego stoku. W zastępstwie za Bergman i Pecka wystąpili kaskaderzy. Z uwagi na zbliżenia twarzy w niektórych ujęciach część zdjęć realizowano w studiu, gdzie aktorzy udawali zjazd na nartach, a śnieg imitowały płatki kukurydziane. Ujęcia plenerowe nagrywano na jednym ze stoków w ośrodku narciarskim Alta Ski Area w Alta w Utah. W scenie, w której Murchison mierzy z rewolweru do Petersen, a następnie popełnia samobójstwo, Hitchcock zastosował czterokrotne powiększenie sztucznej dłoni i broni, chcąc zachować odpowiednią perspektywę pierwszego planu. Sekwencję nagrano po trzydziestu dublach. Motyw z kamerą ustawioną na rewolwer obracający się powoli w lewą stronę i strzelający w kierunku ekranu reżyser zaczerpnął z niemego westernu "Napad na ekspres" (1903, reż. Edwin Porter).
Stosunki między Barnesem a Hitchcockiem w trakcie realizacji były konfliktowe; reżyser określał go mianem „damskiego operatora, którego reputacja i zarobki opierają się na zapotrzebowaniu na usługi ze strony niektórych gwiazd”. Barnes często przeciwstawiał się reżyserowi i obstawał przy rozpraszaniu obrazu, będącego jego znakiem firmowym – McGilligan twierdził, że „Hitchcock walczył z nim w każdej scenie”. Mimo różnic eksponowanie kontrastu światłocienia nadało filmowi przejmujący, mroczny charakter, szczególnie zauważalny w scenach rozgrywających się w klinice. Pod względem stylistycznym – motyw drzwi, schodów, różnych przedmiotów, w tym brzytwy, noża do otwierania listów czy też białych powierzchni oraz linii równoległych – kompozycję obrazu filmowego podporządkowano psychoanalitycznej symbolice, a główne wydarzenia przedstawiono za pomocą ujęć subiektywnych. By w pełni oddać uczucie zaburzeń percepcji, Barnes i Hitchcock stosowali zdjęcia nakładane, odchylone od pionu i rozmazane.
Mając konfliktowe doświadczenia we współpracy z Selznickiem w trakcie "Rebeki", Hitchcock – nauczony, jak dawać sobie z tym radę – stosował opracowaną sztuczkę. Za każdym razem, gdy producent zjawiał się na planie, znienacka występował problem techniczny z kamerą, która zaczynała działać dopiero wtedy, gdy opuszczał on miejsce realizacji. Selznick wyrażał pochlebne opinie pod adresem reżysera, przyznając, że „niewiele razy widziałem, żeby ktoś tak gładko prowadził całą ekipę i żeby tworzyła tak skuteczną grupę jak przy okazji "Doktora Edwardesa"”.
W trakcie realizacji Peck i Bergman, będący w związkach małżeńskich, mieli krótki romans. W rozmowie z Bradem Darrachem dla magazynu „People” z 1987 aktor przyznał: „Ja byłem młody, ona była młoda. Przez wiele tygodni pracy nad filmem byliśmy niemal nierozłączni. Naprawdę ją kochałem i myślę, że na tym powinienem zakończyć”.
Sekwencja snu Dalí.
Do opracowania sekwencji snu portretowanego przez Pecka głównego bohatera, odwołującej się do surrealistycznego filmu krótkometrażowego "Pies andaluzyjski" (1929) i pełnometrażowego "Złotego wieku" (1930, oba w reżyserii Luisa Buñuela) – na prośbę Hitchcocka – producent zaangażował katalońskiego malarza Salvadora Dalí (odpowiadał on za projekt dekoracji do wymienionych produkcji). Jego honorarium wyniosło 4 tys. dolarów. Jak wspominał reżyser: „Kiedy dotarliśmy do sekwencji marzeń sennych, koniecznie chciałem zerwać z tradycyjnym przedstawieniem snów w kinie – przy użyciu mgły, nieostrości, trzęsącego się ekranu”. Dodawał, że mógł wybrać Giorgio de Chirico lub Maxa Ernsta, lecz, jak argumentował, „żaden nie ma takiej dzikiej wyobraźni jak Dalí”. Na początku sierpnia Hitchcock odbył spotkanie z malarzem, jego agentem oraz ze specjalistą od efektów specjalnych. „[Hitchcock] to jeden z niewielu ludzi, jakich ostatnio spotkałem, obdarzony pewnym wyczuciem tajemnicy” – twierdził Dalí.
Artysta przyjechał do Hollywood na jesieni, namalował obraz olejny i sporządził kilka szkiców, mających ilustrować sedno jego sennej wizji. W kontrakcie z Dalí wymieniono cztery różne sny: „1. Sekwencja gry hazardowej; 2. Dwaj mężczyźni na dachu, 3. Sekwencja na sali balowej; 4. Sekwencja w dół i górę”. W trzecim ze snów – który zamierzano zrealizować jako pierwszy – Bergman miała być kamiennym posągiem, z którego szczelin miały wydobywać się mrówki („życie kryjące się w statui” – pisał Dalí), jednak reżyser odrzucił opcję z owadami, uważając, że obraz ten zbyt mocno kojarzy się z Dalí (według innej wersji kontrakt na mrówki cofnięto, ponieważ wytwórnia nie dysponowała wystarczającą ilością wytrenowanych owadów). Koszt realizacji sekwencji został wyceniony na 150 tys. dolarów. Z uwagi na ograniczenia budżetowe, za sprawą pełniącego funkcję dyrektora artystycznego Jamesa Basevi, zredukowano go do 20 tys. dolarów (w opinii McGilligana to Selznick obciął budżet). Obawy dotyczące dużych kosztów spowodowały zaniechanie filmowania scen sekwencji snu w plenerze i zmusiły Hitchcocka do nagrywania w studiu dźwiękowym.
Zaakceptowawszy wizję zamiany Bergman w statuę, przystąpiono do realizacji. Do ust aktorki wkładano rurkę do oddychania, a wokół niej skonstruowano formę z "papier mâché". Ubrano ją w grecką tunikę, na głowę włożono koronę, a szyję przebito strzałą. Dla uzyskania efektu metamorfozy w posąg, Bergman wydostawała się z formy, po czym następowało cofanie taśmy. Ze względu na ograniczenia budżetowe i czasowe zaprojektowane przez Dalí piętnaście zwisających z sufitu bogato zdobionych oraz ciężkich fortepianów – dla wzmocnienia wrażenia koszmaru „ciężkiego i niepokojącego”, wiszącego nad głowami gości w sali balowej – zastąpiono miniaturami, a bujających się nad głowami wyciętych z papieru tancerzy zastąpiły żywe karły. W wyniku niezadowolenia Dalí i Hitchcocka scenę usunięto. „Wyobraźnia hollywoodzkich specjalistów to chyba jedyna rzecz, jaka kiedykolwiek mnie przerosła” – wspominał malarz.
Po ukończeniu pracy nad trzecim snem, po tygodniu przerwy przystąpiono do realizacji pierwszego marzenia sennego z dużych rozmiarów nożycami i namalowanymi oczami. Dalí osobiście naznaczył nieregularną drogę, którą miały podążać nożyczki, tnąc ozdobioną oczami zasłonę (wyszczególnił w swoich notatkach i szkicach, że metronomy z doczepionymi wyciętymi w kartonie oczyma zostaną puszczone w precyzyjnie zsynchronizowany ruch, w przeciwnych kierunkach na stołach o ludzkich nogach. Odrzucono pomysł Dalí, w którym to karaluch z przyklejonym na grzbiecie okiem przechadza się po niezapisanych kartkach papieru.
W śnie numer dwa skąpo odziana dziewczyna chochlik (Rhonda Fleming) biega po nocnym klubie i całuje wszystkich graczy (mają oni na twarzach maski ze skarpet oraz grają zniekształconymi kartami). Dalí samodzielnie stworzył kostium dla owada – przez dwie godziny dużymi nożyczkami ciął na strzępy negliż od Diora, zakupiony za kwotę 400 dolarów (kiedy kostium pokazano w biurze Haysa, cenzorzy zażądali zakrycia brzucha, bioder i piersi aktorki). Hitchcock nalegał, by po obrazie przesuwały się przekrwione oczy (marzenie senne numer jeden). W tym celu odpowiedzialna za efekty specjalne Clarence Slifer (niewym. w czołówce) udała się w grudniu do dzielnicy Skid Row w Los Angeles, „aby uchwycić wzrok tych wszystkich kolesi, którzy przez całe swoje życie piją od rana do wieczora”. Marzenia senne numer dwa i cztery zlały się w jedno – morderstwo popełnione na zaśnieżonym szczycie dachu. Prace zakończono pod koniec sierpnia, choć podawano też początek października. Udział w realizacji sekwencji snu miał również operator i specjalista od efektów Rex Wimpy.
Selznick uznał wizję Dalí za „rozedrganą” i w trakcie montażu większą jej część wycięto. Polecił nakręcenie dubli, nagranie nowych dialogów i nowy montaż, zwiększając tym samym koszta. Zatrudnił scenografa Williama Camerona Menziesa, który wyreżyserował wizję przyszłości w wojennym filmie science-fiction "Rzeczy, które nadejdą" (1936). Usunął on m.in. tło Dalí z sekwencji z posągiem, nagrał nowe zbliżenia człowieka tnącego ogromne oko, sfilmował miniatury szczytów dachów, sen w jaskini hazardu i zmontował podpórki dla odpowiedniego ułożenia draperii. Wskutek wielu wprowadzonych zmian producent zastanawiał się nad zmianą treści podanej w filmie informacji o autorstwie sekwencji snu, lecz zapis w umowie określał Dalí jako autora.
Według Bergman z trwającej blisko 20 minut sekwencji snu katalońskiego malarza Selznick wyciął niemalże całość, pozostawiając w filmie zaledwie jej 2-minutowy fragment. Wywołało to oburzenie u artysty.
Postprodukcja.
Ostatni klaps na planie padł 13 października. Zdjęcia realizowano w szybkim tempie, dzięki czemu film ukończono w przewidzianym w harmonogramie terminie czterdziestu ośmiu dni. Selznick – który do montażu desygnował Hala C. Kerna – wprowadził szereg zmian na etapie postprodukcji, m.in. zmieniając początek (dodał przedmowę napisaną przez Hechta, w opracowaniu której, według źródeł, pomagali amerykański psychiatra Karl Menninger i jego osobista psychoanalityczka May E. Romm), przerobił niektóre dialogi, przez co pewne sceny uległy znacznej korekcie. „Uczynił film krótszym i dosadniejszym” – pisał Peter Ackroyd. Producent proces ten określał mianem "mogo on the gogo".
Zmieniono też tytuł z "The House of Dr. Edwardes" na "Spellbound" autorstwa sekretarki studia Ruth Rickman, mimo że reżyser opowiadał się za oryginałem. Ponowne duble marzeń sennych przeciągnęły się do grudnia. Finalne prace nad "Urzeczoną" zakończono w lutym 1945. Według Ackroyda Hitchcock nie protestował przeciwko zmianom wprowadzanym przez producenta. Jak argumentował autor: „niejednokrotnie wydawało się, że przestaje go interesować los filmu, kiedy kończył prace nad nim. Odtąd bowiem interesował go przede wszystkim sukces finansowy”. Z kolei McGilligan pisał, że reżyser winił Selznicka za zmiany dokonane w sekwencji snu, a także samego Dalí, uznając go za „prawdziwego świra”.
Po ukończeniu montażu próbnego Hitchcock spędził w wytwórni tylko jeden dzień więcej, po czym wyjechał do Anglii. Całkowity koszt produkcji filmu wyniósł 1 mln 696 tys. 377 dolarów.
Muzyka.
11 września Hitchcock wystosował do Selznicka szczegółowe dane dotyczące ulokowania muzyki według scenariusza. Pierwszym wyborem producenta do skomponowania ścieżki dźwiękowej był Bernard Herrmann, autor muzyki m.in. do "Obywatela Kane’a" (1941) i "Wspaniałości Ambersonów" (1942; oba w reżyserii Orsona Wellesa), lecz gdy kompozytor odmówił ze względu na inne zobowiązania, zaangażowano Miklósa Rózsę, mającego wyrobioną opinię twórcy standardów muzycznych w filmach tematycznie związanych z problemami psychiatrycznymi. Odpowiadał on m.in. za muzykę do kryminału noir "Podwójne ubezpieczenie" (1944, reż. Billy Wilder). Pierwszy zwrócił się do niego Hitchcock, który uważał, że styl Węgra ma „odpowiedni rodzaj napięcia” do "Urzeczonej" – wśród innych kandydatur rozważano Leopolda Stokowskiego, jednak Selznick uznał, iż „to, co ostatnio skomponował, naraziło wszystkich na stratę czasu i koszty”. Mimo odbytych jedynie dwóch spotkań z reżyserem kompozytor rozumiał jego koncepcję – zakładającą cienką linię między namiętnością a lękiem i miłością a przerażeniem.
Zdaniem Jacka Sullivana, autora książki "Hitchcock’s Music" (2006), film jest skrajnym przykładem obsesyjnego motywu reżysera – bohater z problemami tożsamościowymi, próbujący wyrwać się z dręczącej go przeszłości (dodatkowo główna bohaterka musiała przełamać własny opór) – przez co potrzebował on muzyki klaustrofobicznej, ożywiającej, transcendentnej i złowieszczej, dlatego razem z Selznickiem zgodził się na wykorzystanie theremina (elektrycznego instrumentu produkującego wysokie [przeraźliwe] drżące dźwięki, imitujące gwizd, jęk czy wycie), o którym – jak twierdził Rózsa – nigdy wcześniej nie słyszeli. Mimo zgody Hitchcock z Selznickiem byli początkowo sceptycznie nastawieni do użycia go. Przekonali się, gdy Rózsa wykorzystał instrument w scenie nawrotu lęku u bohatera portretowanego przez Pecka, który chwyta za brzytwę i pogrąża się w szaleństwie. „Kontrast między cienistym mrokiem a kliniczną bielą Barnesa, będący istotnym elementem dla rozwiązania zagadki filmu, stanowił dokładny kontrapunkt w ponurych, barwnych dźwiękach muzyki Rózsy” – uważał Sullivan.
Selznick, podobnie jak w przypadku procesu postprodukcji filmu, udzielał się w pracach nad muzyką; gdy okazało się, że partytura głównego tytułu zawiera mniejszą ilość partii skrzypiec w stosunku do tej z "Rebeki", której autorem był Franz Waxman, wymusił na kompozytorze ponowne nagranie tytułu z odpowiednim uzupełnieniem. Rózsa przyznawał, że na etapie wczesnych prac kompozytorskich producent nieustannie „bombardował” go swoimi notatkami, które „praktycznie mówiły mi, jak komponować i aranżować muzykę scenę po scenie”. Siedmiostronicowy dokument o nazwie "Spellbound Music Notes" (datowany na 6–19 października) zawierał szereg instrukcji i uwag, m.in. wykorzystanie talerzy perkusyjnych w scenie, gdy Petersen dostrzega światło pod szparą w progu drzwi do gabinetu Edwardesa; zdaniem Selznicka miało to zdradzać emocje bohaterki. „Rózsa «sprzedaje emocje Constance» nie talerzami, ale ogromnym "crescendo" […] Orkiestra jest tak ciężka, że nie wymaga talerzy” – oceniał Sullivan, dodając, że „[Rózsa] podążał za duchem, jeśli nie literą jego [Selznicka] pomysłów, tworząc niezapomnianą scenę”. 
Kompozytor w szybkim tempie opracował motyw "Urzeczonej", której wczesną zapowiedź widział w jednym z kin w Pasadenie w Kalifornii. Składała się ona jedynie ze zdjęć, a towarzyszyła im muzyka z innych produkcji. „Motyw miłosny przyszedł do mnie jakby prosto z obrazu” – argumentował.
Połączanie motywu błyskotliwej miłości i przerażającego dźwięku theremina jest, według Sullivana, wariantem wzajemnie się uzupełniającym; czterodźwiękowy rdzeń melodii szybuje w górę i w dół z pluszowymi harmoniami, rozpalając romans między parą głównych bohaterów, z kolei w motywach lękowych cztery nuty przesuwają się chromatycznie w górę i w dół, zacienione przez theremin. W ocenie autora dwie wersje tego samego pomysłu – jedna liryczna, druga złowieszcza – odzwierciedlają zainteresowanie Hitchcocka podwójną grą. Sullivan definiuje to jako „seksualną ambiwalencję”, przywołując scenę pierwszego pocałunku pary z otwierającymi się po sobie drzwiami, co ma symbolizować „przebudzenie”, po której następuje – przy wykorzystaniu theremina – lękowa wariacja, gdy bohater dostrzega na szlafroku Petersen cienkie równoległe prążki (podobny motyw „przyciągania–odpychania” następuje w domu Brulova, kiedy to mężczyzna zauważa proste linie na pościeli). Sullivan zwracał uwagę, że „biały motyw” (w przypadku "Urzeczonej" połączenie bieli z przerażającym dźwiękiem theremina) sięga w amerykańskiej kulturze dzieł Edgara Allana Poego i Hermana Melville’a ("Moby Dick").
Według autora "Urzeczona" nie była pierwszym filmem Hitchcocka, gdzie muzyka reprezentuje alternatywny świat psychiki, lecz jest pierwszym, który uczynił ten świat tematem filmu. Dodawał również, że reżyser kolejny raz wykorzystał muzykę do tego, by przedstawić uczucia sprzeczne z tym, co mówią postaci na ekranie (gdy bohaterowie kłamią, zwłaszcza przed sobą, muzyka podpowiada, co naprawdę mają na myśli).
Muzykę do sekwencji snu Dalí Rózsa skomponował pod koniec procesu postprodukcji (wiązało się to z pracami Selznicka, który znaczną jej część przerobił oraz skrócił). We wrześniu nagrał „Gambling Dream” i „Rooftop Dream”. Według Sullivana kompozytor zbudował całą atmosferę we wspomnianej sekwencji poprzez „lodowate klastery, obniżoną skalę, ostre akordy i pikujące "glissando"”. 30 października Selznick wystosował do Rózsy notatkę, żądając, by w scenach zjazdu na nartach przez głównych bohaterów stworzył zniekształcony zabieg dowolnego motywu, „którego używasz w całym obrazie dla każdego psychoanalitycznego odniesienia do przyczyn z dzieciństwa, co powinno być tutaj bardzo mocno wykorzystane jako kontrapunkt do napięcia sceny”. Podjął też decyzję o rezygnacji z narracji na rzecz samej partytury w retrospekcyjnej scenie z dzieciństwa bohatera. Urażony treścią notatki Rózsa odmówił, wskutek czego Selznick do skomponowania muzyki w sekwencji na stoku górskim – będącej punktem kulminacyjnym – zatrudnił Waxmana. W ocenie Sullivana stworzył on na tle białego "mise en scène" „napędzane nieubłaganym "ostinato"”, które cichnie (znika też „straszliwy dysonans tłumionej winy”).
Do jednej z ostatnich scen filmu, konfrontacji Petersen z Murchisonem, muzykę stworzył wyznaczony przez Selznicka Roy Webb (w 1946 współpracował z Hitchcockiem przy "Osławionej"). Kiedy antagonista celuje z rewolweru w stronę głównej bohaterki, następuje, jak pisał Sullivan, „drżące uderzenie Webba, pełne ponurych tremoli”.
Gdy przed wejściem na ekrany kin "Urzeczonej" Hitchcock i Selznick dowiedzieli się, że Rózsa korzystał wcześniej z theremina, pracując nad soundtrackiem do filmu "Stracony weekend" Wildera (premierę miał w listopadzie 1945, lecz ścieżka dźwiękowa ukazała się wcześniej), wystosowali skargę do szefowej działu muzycznego, podkreślając, że zawiera ona powielenie motywu z "Urzeczonej". Producent zatelefonował do Rózsy sugerując mu, że nie miał monopolu na wykorzystanie instrumentu. Spór zakończył ich współpracę. W obawie Selznicka, że film będzie miał niezadowalającą partyturę, polecił Audrey Granville, szefowej działu muzycznego i redaktorce, dokonanie korekt na trzy tygodnie przed premierą "Urzeczonej" (Rózsa nigdy nie zakwestionował zmian Granville).
Rózsa przyznawał, że jego pionierskie użycie theremina w "Urzeczonej" spowodowało, że instrument stał się „oficjalnym hollywoodzkim wyrazicielem zaburzeń psychicznych”. Sullivan w swoim podsumowaniu stwierdził, że muzykę do "Urzeczonej", obok "Rebeki", "Osławionej", "Okna na podwórze" (1954), "Zawrotu głowy" (1958), "Północy, północnego zachodu" (1959) i "Psychozy" (1960), można uznać za przełomowy moment w historii muzyki filmowej, niedoścignioną w swojej mocy hipnotyzowania i wcielania w życie pomysłów oraz emocji, których nie można uchwycić za pomocą dialogów i obrazów. Uważał muzykę z filmu za najbardziej romantyczną ze wszystkich w produkcjach Hitchcocka i dzięki thereminowi, za najbardziej upiorną, a wspomniany instrument i falliczne freski Dalí, jego zdaniem, „znacznie wzbogaciły egzotyczny urok filmu”.
Ścieżka dźwiękowa.
Pracując nad ścieżką dźwiękową Rózsa pierwotnie do gry na thereminie chciał zaangażować Clarę Rockmore, lecz skrzypaczka odmówiła z uwagi na wcześniejsze zobowiązania koncertowe oraz dlatego, że nie chciała wykorzystywać swojego talentu do gry na wspomnianym instrumencie do wydawania „strasznych dźwięków”. Wobec odmowy Rockmore zaangażowano pediatrę Samuela Hoffmana, który pomimo praktyki lekarskiej udzielał się też jako muzyk w zespole tanecznym (w połowie lat 30., mieszkając w Nowym Jorku, otrzymał on theremin jako zapłatę za należny mu dług i wkrótce włączył go do swojego repertuaru). Jak wspominał: „Kiedy Miklós Rózsa pomyślał o użyciu theremina w swojej ścieżce dźwiękowej do "Urzeczonej", zadzwonił do związku, aby sprawdzić, czy jacyś ludzie grający na nim są dostępni. Byłem wtedy jedynym na liście, który potrafił czytać nuty. Wyszedł do mnie ze szkicem części, którą chciał napisać, i był zachwycony, gdy odkrył, że potrafię ją czytać z nut. Tak więc część theremina trafiła do partytury "Urzeczonej"”.
Na prośbę Jerome’a Kerna, kompozytora i współwłaściciela Chappell Publishing Company, Rózsa wykonał koncertową aranżację partytury do "Urzeczonej". Jej powodzenie przekonało kierownictwo do organizacji występu "Spellbound Concerto" (Rózsa, dokonawszy aranżacji na fortepian, a następnie na orkiestrę, sprzeciwiał się nazwie koncert, woląc stosować termin suita). Odbył się on 28 lipca 1945 w Hollywood Bowl w Los Angeles i odniósł znaczący sukces – jak pisał Sullivan „wykonawczy” i „nagraniowy”. Transkrypcja, rozesłana do tysiąca rozgłośni radiowych w Stanach Zjednoczonych, została wyemitowana w całym kraju, by w momencie premiery filmu publiczność była zaznajomiona z muzyką. Sullivan podkreślał, że o ile muzyka pomogła "Rebece" po premierze, o tyle muzyka Rózsy rozpoczęła wczesny proces marketingowy.
W 1958 Warner Bros. Studio Orchestra nagrała pod dyrygenturą Raya Heindorfa ścieżkę dźwiękową do "Urzeczonej". Ukazała się ona w formacie LP i winylowym nakładem wytwórni Warner Bros. (nr kat. WB 1213). W 1974 została opublikowana przez Stanyan Records reedycja albumu (nr kat. SRQ 4021) w formacie kwadrofonicznym, LP oraz winylowym. Ta sama wytwórnia opublikowała soundtrack w 1988 na CD (nr kat. STZ116-2). 13 kwietnia 2019 zremasterowana wersja albumu została wydana na 180 gramowym winylu przez Vinyl Passion (nr. kat VP 90105) z okazji Record Store Day, będącego częścią czarnego piątku.
W pierwotnym założeniu motyw z "Urzeczonej" miał mieć tekst. Nagrała go Rhonda Fleming, występująca w filmie jako pacjentka Mary Carmichael. Hitchcock i Selznick uznali go za przeciętny i zdecydowali o jego usunięciu.
W 2007 Intrada wydała CD z kompletną partyturą z filmu, zarejestrowaną przez Slovak Radio Symphony Orchestra pod batutą Allana Wilsona. Nagrania dokonano na podstawie oryginalnych rękopisów i rekonstrukcji, wykonanych pod nadzorem Daniela Robbinsa. Album zawiera muzykę, której nie zamieszczono w finalnej wersji filmu.
Promocja.
Krótkie zapowiedzi filmu, składające się jedynie ze zdjęć, puszczano w kinach, gdy ścieżka dźwiękowa nie była ukończona. W sierpniu 1944 Selznick zlecił Audience Research Institute przeprowadzenie ankiety na tytuł dreszczowca opartego na tematyce psychoanalizy oraz różnej parze gwiazd. Wśród propozycji były m.in.: "Hidden Impulse", "Edwardes" i "Spellbound".
Prapremiera "Urzeczonej" odbyła się 27 września 1944 w Kalifornii. Film, znajdujący się w owym czasie w fazie realizacji, posiadał według biografa Leonarda J. Leffa „liczne plamy na obrazie, muzyka nie została jeszcze wtedy skomponowana, w mniejszym stopniu jedynie ułożona; sekwencja snu w nieładzie, do tego rozwlekła i zbyt dosłowna; a sam film za długi o jakieś dziesięć, a nawet piętnaście minut”. Wstępne reakcje były entuzjastyczne – respondenci chwalili w szczególności kreacje Bergman i Czechowa oraz podkreślali „aktualny temat, warty zainteresowania ze względu na wagę psychologiczną, jaką będzie ona odgrywać po wojnie”. Pojawiały się też krytyczne opinie, dotyczące realistycznego ukazania gorących i zimnych zabiegów wodnych oraz leczenia insuliną. W trakcie prac nad montażem Selznick, dokonując przez kilka miesięcy licznych korekt, zdecydował się na usunięcie kontrowersyjnej sekwencji. W przeciwieństwie do sceptycznego Hitchcocka szanował on głos opinii publicznej.
Według źródeł producent przerobił i skrócił sekwencję snu autorstwa Dalí po próbnych pokazach filmu, na których publiczność miała uznać ją za „niewłaściwą”. Przeciągające się przeróbki, a także premiery w okresie letnim kilku głośnych tytułów spowodowały, że oficjalne wejście na ekrany kin "Urzeczonej" przesunięto na jesień.
Odbiór.
Premiera kinowa i recenzje.
Nowojorska premiera "Urzeczonej" miała miejsce 31 października 1945 w Astor Theatre na Times Square. Z uwagi na zakończenie II wojny światowej, podczas uroczystego i wyprzedanego seansu promowano Victory Bonds – certyfikaty oszczędnościowe wydawane przez amerykański rząd, mające na celu pomoc w opłaceniu kosztów wojennych. Do szerokiej dystrybucji film trafił 28 grudnia. W Londynie "Urzeczona" zadebiutowała 19 maja 1946 w Tivoli Theatre of Varieties. W premierze uczestniczyło 6 tys. ludzi, a po miesiącu wyświetlań w dwóch kinach w angielskiej stolicy pobiła rekordy kasowe – jednego dnia, tygodnia, miesiąca, wakacji oraz niedziel. Hitchcock wziął udział w paryskiej premierze, która odbyła się w maju, po czym wrócił do Londynu, gdzie, jak pisał Leff, „był fetowany jako reżyser jednego z niekwestionowanych przebojów sezonu”. Selznick brał czynny udział w kampanii promocyjnej – organizowano m.in. pokazy mody oraz wynajmowano samoloty piszące teksty na niebie – podkreślając romantyczne elementy filmu. Umieścił także nazwisko Hitchcocka w czołówce – co traktowano jako znaczące wyróżnienie.
"Urzeczona", która jako jedna z pierwszych hollywoodzkich produkcji tak otwarcie poruszała temat psychoanalizy, zebrała różnorodne recenzje; od mieszanych i negatywnych po pozytywne. Część krytyków uważało ją za kolejny dreszczowiec hitchcockowski, lecz pozbawiony dawnej intensywności, inni zaś podkreślali, że freudowska psychologia przedstawiona w filmie była na poziomie artykułu z niedzielnego dodatku do gazety. Mimo że recenzenci zwracali uwagę, iż masowa publiczność nie znała zawisłości psychoanalizy, "Urzeczona" okazała się sukcesem komercyjnym w momencie wydania, a istotnym czynnikiem była muzyka Rózsy.
Recenzent z „Harrison’s Reports” pisał: „Łącząc psychoanalizę, psychiatrię, tajemnicę morderstwa i atrakcyjny romans, David O. Selznick stworzył potężny dramat dla dorosłych, obdarzając go doskonałymi wartościami produkcyjnymi, oraz Alfred Hitchcock, zgodnie z jego reputacją w budowaniu emocjonujących sytuacji, które trzymają w napięciu, zastosował umiejętności reżyserskie w mistrzowski sposób”. James Agee z „The Nation” uznał film za „zaskakująco rozczarowujący dreszczowiec o psychoanalizie”. „Newsweek” opisywał film Hitchcocka jako „nieprzeciętny i trzymający w napięciu melodramat”. Arthur Beach wyrażał przychylną ocenę na łamach branżowego „New Movies”, uzasadniając: „Wściekły pościg przez szpitale, hotele, dworce, pociągi i gabinety lekarskie, uwieńczony ucieczką na nartach, jest trasą, którą przebywa Alfred Hitchcock, uzbrojony we freudowski scenariusz pióra Bena Hechta. To jest bardzo uproszczony Freud, możecie być pewni – uproszczony do tego stopnia, że staje się raczej niewiarygodny […] Ale Hitchcock nie daje dużo czasu na krytyczne rozważania, olśniewająco posługując się tempem, nastrojem, kamerą i detalem”.
Manny Farber z „The New Republic” zarzucał filmowi rozwijanie się w wolnym tempie oraz zbyt skomplikowaną i niewiarygodną fabułę. Howard Barnes pisał w recenzji dla „New York Herald Tribune”, że „jest to fascynujący pościg przez labirynt męskiego umęczonego umysłu”. Bosley Crowther oceniał "Urzeczoną" za pośrednictwem „The New York Timesa” jako „najdojrzalszy z wielu melodramatów, które zrobił pan Hitchcock”. Wyróżniał przy tym „mocną teksturę narracji, przepływ ciągłości oraz dialogu”. Odnosząc się do gry aktorskiej, pisał: „Występ Pecka jest powściągliwy i wyrafinowany, właściwy w stosunku do znakomitej roli panny Bergman”. „The Times” w przychylnym tonie oceniał film, podkreślając zręczną koordynację Hitchcocka, ostrość i pomysłową pracę kamery, która wznosi "Urzeczoną" powyżej rutyny hollywoodzkich dreszczowców.
John McCarten z „The New Yorkera” w swojej obszernej recenzji napisał: „Kiedy film przestaje być ezoteryczny i porzuca tajemnicze mamrotanie na dobre, porywający melodramat porusza się w sposób, do którego przyzwyczaił nas Hitchcock… Na szczęście angielski ekspert nie zapomniał o żadnej ze swych sztuczek. Wciąż ma dobry szacunek dla postaci uzupełniających i używa wszystkiego, od gwizdawki pociągu po wielkie orkiestrowe "crescendo", by utrzymać podekscytowanie na wysokim poziomie”. Krytyk z branżowego tygodnika „Variety” pisał, że Bergman „pięknie scharakteryzowała graną postać”, a Peck „radzi sobie ze scenami suspensowymi z wielką umiejętnością i ma jedną z najlepszych ról na ekranie”.
Nadmierna ingerencja Selznicka na każdym etapie produkcji spowodowała, że Hitchcock nie był zadowolony z finalnego efektu, określając "Urzeczoną" jako „kolejną opowieść o pościgu, opakowaną w pseudopsychoanalizę”. „Po prostu kolejny kryminał” – mówił w 1946. Podobne odczucia miała Bergman. Z kolei Peck wyrażał pochlebną opinię o samym filmie, lecz zachowywał krytyczną ocenę własnego występu.
Amerykańskie Towarzystwo Psychoanalityczne (APsaA) wyrażało krytyczną ocenę, podkreślając, że „psychoanalityk w tym filmie przedstawiany jest jako osoba nieprzystosowana, faktyczną sytuację terapeutyczną zaprezentowano nieprawidłowo, a ponadto istnieją inne efekty, które stawiają psychoanalizę w niekorzystnym świetle”.
Wynik finansowy.
Film okazał się sukcesem komercyjnym, dobrze radząc sobie w amerykańskim box offisie od momentu wejścia na ekrany kin. W pierwszym tygodniu wyświetlań zarobił w nowojorskim Astor Theatre 60 tys. dolarów, bijąc dotychczasowy rekord wspomnianego kina należący do "Przeminęło z wiatrem" z 1939. Z wynikiem 4 milionów 900 tys. dolarów "Urzeczona" uplasowała się na 3. miejscu w podsumowaniu amerykańskiego box office’u za rok 1945. W zestawieniu uwzględniającym głównie filmy z 1946, z przychodem rzędu 5 milionów dolarów, zajęła 5. lokatę, a w następnym roku kwotę tę szacowano na 6 milionów 387 tys. dolarów. Całkowity przychód brutto ocenia się na 7 do 8 milionów dolarów – co stanowiło najlepszy wynik w dotychczasowej karierze reżyserskiej Hitchcocka.
Nagrody i nominacje.
W 1946 Bergman, za rolę doktor Petersen w "Urzeczonej" i siostry Mary Benedict w dramacie "Dzwony Najświętszej Marii Panny" (1945, reż. Leo McCarey), została laureatką nagrody Stowarzyszenia Nowojorskich Krytyków Filmowych (NYFCC). Amerykańska Akademia Sztuki i Wiedzy Filmowej (AMPAS) nominowała "Urzeczoną" w sześciu kategoriach do Oscara – najlepszy film, najlepsza reżyseria, najlepszy aktor drugoplanowy, najlepsze zdjęcia czarno-białe, najlepsza muzyka filmowa w dramacie lub komedii i najlepsze efekty specjalne. 7 marca 1946, podczas 18. ceremonii rozdania statuetek w Grauman’s Chinese Theatre, Miklós Rózsa odebrał nagrodę za najlepszą muzykę filmową. Hitchcock nie pogratulował kompozytorowi zdobycia statuetki, mając uwagi co do muzyki (jednym z zastrzeżeń reżysera było błędne użycie skrzypiec w scenie pocałunku głównych bohaterów). W 1947 film brał udział w konkursie głównym podczas 8. MFF w Wenecji, ubiegając się o Grand International Prize of Venice. Doceniono też kreację Berman, która otrzymała nagrodę Weneckiego Festiwalu Filmowego za najlepszą rolę.
Wyróżnienia.
Bosley Crowther z „The New York Timesa” zamieścił "Urzeczoną" w gronie „10 najlepszych filmów 1945”. W 1947 film uplasował się na 5. pozycji w dorocznej ankiecie przeprowadzanej przez „The Film Daily”, w której 559 krytyków ze Stanów Zjednoczonych wyłaniało najlepsze produkcje roku. W 2018 Jake Wilson z „The Age” sklasyfikował obraz Hitchcocka na liście „pięciu najlepszych filmów na dużym ekranie”, argumentując: „Dzisiaj wydaje się to przede wszystkim perspektywicznym portretem kobiety walczącej o władzę w męskim świecie”.
Analizy i interpretacje.
Donald Spoto, autor kilku książek poświęconych Hitchcockowi i jego twórczości, zwracał uwagę, że podstawową myślą przewodnią filmu jest postać Constance Petersen, która będąc zakochaną podejmuje się próby udowodnienia niewinności prześladowanego mężczyzny, oskarżonego o zbrodnię. W jego ocenie reżyser ciągle udoskonalał wspomnianą myśl, by „jeszcze wyraźniej uwypuklić, jak Constance Petersen zmienia się z oderwanej od świata profesjonalistki w ognistą kochankę”. Spoto podkreślał też fakt, że dopiero postać udręczonego mężczyzny pozwoliła wyzwolić w bohaterce skrywane uczucia i odnaleźć namiętność – do tej pory najgłębsze przywiązanie odczuwała do swego mentora, ojcowskiego doktora Brulova. Autor uważał, że zarówno postać grana przez Bergman, jak i przez Pecka, musiała uwolnić się od blokady emocjonalnej, by móc zaangażować się uczuciowo.
Odnosząc się do symboliki zawartej w sekwencji trzeciego snu, w którym w umyśle bohatera portretowanego przez Pecka Petersen była grecką boginią zamieniającą się w posąg (na etapie montażu sekwencję wycięto, zachowało się tylko kilka fotosów), Spoto uważał, że posąg miał przedstawiać protagonistkę jako namiastkę matki-bogini (stąd kostium Wenus/Kybele) lub też jako kobietę daleką, niedotykalną, klasycznie zimną i sztuczną, z kolei przebijająca szyję strzała – nasuwająca skojarzenie z kolczastym ogrodzeniem, na którym zginął brat Ballantyne’a – sugerowała, jak daleko w umyśle pacjenta może posunąć się jego gniew oraz poczucie winy (powiązanie przekonania o zdolności do popełnienia morderstwa i dwuznacznego uczucia do Petersen jako uzdrowicielki i kochanki). W podsumowaniu pisarz wyrażał przekonanie, że naturalna i pełna niedomówień gra Bergman i Pecka była „źródłem niezniszczalnego i poruszającego uroku”. „Oboje reagują szczerym zaskoczeniem odkrywając potrzeby, których istnienia sobie wcześniej nie uświadamiali. Każde z nich wyrusza w przerażającą podróż samorealizacji, a fakt, że ta podwójna podróż jest tak mało prawdopodobna – to był właśnie cel Hitchcocka. Stworzył on atmosferę, w której te role mogły powstać i po filmie typu "Urzeczona" stało się jasne, do jakiego stopnia jest on reżyserem aktora”.
François Truffaut, jeden z prekursorów francuskiej Nowej Fali, krytycznie oceniał "Urzeczoną", zarzucając filmowi brak fantazji w porównaniu z innymi produkcjami reżysera. Hitchcock uważał, że przyczyną tego stanu rzeczy był temat psychoanalizy. „Baliśmy się odejścia od realności i usiłowaliśmy potraktować przygodę tego człowieka w sposób logiczny”. Pedagog i ksiądz Gene D. Phillips podkreślał sposób przedstawienia przez reżysera koncepcji otwarcia „zamkniętych drzwi umysłu” w scenie pierwszego pocałunku głównych bohaterów. Według niego użycie kadru pokazującego kilka par drzwi, oddalających się w pozornie niekończącym się korytarzu oraz otwierających jedne po drugich, symbolizują zachętę ze strony Petersen do tego, by mężczyzna otworzył „sekretne drzwi”, za którymi znajdują się jego traumatyczne przeżycia. Jim McDevitt i Eric San Juan, autorzy wydanej w 2009 książki "A Year of Hitchcock: 52 Weeks with the Master of Suspense", wyrażali mieszaną opinię, argumentując: „"Urzeczona" to film pełen pięknie nakręconych scen, doskonałej gry aktorskiej i niezapomnianych zawijasów Hitchcocka, ale ostatecznie rozczarowuje. Pełen jest niezrealizowanego potencjału, wyhamowanego przez wady fabularne i wścibską rękę producenta Davida O. Selznicka. Zręczne sekwencje Dalí są słusznie cytowane jako wysokie punkty, ale sam film nie osiąga swojego celu”.
Według Krzysztofa Loski, autora monografii "Hitchcock – Autor wśród gatunków" (2002), ze względu na powielany motyw niesłusznie oskarżonego i ściganego bohatera (m.in. temat poczucia winy, poszukiwania tożsamości czy potrzeby uczuć) "Urzeczona" zawiera schemat charakterystyczny dla dreszczowca romantycznego oraz jest "summą" tematów znanych z wcześniejszych dokonań Hitchcocka. Autor podkreśla, że reżyser skorzystał również z motywów, które stosował w późniejszych produkcjach (wątek terapeutyczny związany z motywem wyznania i spowiedzi ["Pod znakiem Koziorożca"; 1949, "Wyznaję"; 1953], zaburzeń psychicznych ["Zawrót głowy"; 1958, "Psychoza"; 1960, "Marnie"; 1964] i sposób budowania kobiecej postaci, ukazującej złożoną motywację psychologiczną). Według Loski Hitchcock uczynił z psychoanalizy oś struktury narracyjnej, będącej nowym wariantem MacGuffina, a także sprowadził ją do stereotypowego wyobrażenia, by „stworzyć pewne ramy fabularne, estetyczny punkt odniesienia”.
Patrick McGilligan w swej analizie filmu podkreślał m.in., że reżyser „starannie zaplanował miłosną historię między Ingrid Bergman i Gregorym Peckiem, w głównej mierze jako wyczyn operatorski. Ich wzajemny hipnotyczny pociąg oddano za pomocą najbardziej zmysłowych, płynnych ruchów kamery i przepysznych długich zbliżeń, które uzewnętrzniały jej pragnienie i jego pełne cierpienia niedowierzanie”. Z kolei Peter Ackroyd dostrzegał, że postać kobiety – w tym przypadku Bergman – „decyduje o pewnej zasadniczej łagodności obrazu”. Autor podkreślał, że po raz pierwszy w filmie Hitchcocka to kobieta jest czynnikiem uzdrawiającym. W podsumowaniu dodał, że poprzez wykorzystanie motywu zamkniętych drzwi, krat i czujnie śledzących oczu Hitchcock stworzył film klaustrofobiczny, ale pełen czułości.
Robert Samuels – autor książki "Hitchcock’s Bi-textuality" (1998) – zwracał uwagę na psychoanalityczny wymiar "Urzeczonej", co tyczy się popędu śmierci, objawiającego się w agresywnym zachowaniu bohatera, poprzez które zamierza on zapanować nad tym, co stanowi przyczynę jego lęku. Przyjęcie na siebie odpowiedzialności za śmierć innego człowieka Samuels interpretuje jako próbę uporania się przez bohatera ze śmiercią brata i utratą własnej tożsamości, a amnezja odgrywa rolę mechanizmu obronnego, umożliwiającego mężczyźnie w miarę sprawne poruszanie się w świecie zewnętrznym. Jego wzmożona reakcja na ciemne linie na białym tle – ujawniająca się głównie w obecności Petersen – zdaniem autora jest nie tylko wyrazem lęku przed kobiecością; znaki te oznaczają bowiem pismo, wskazując na nieobecność przedmiotu odniesienia, podkreślając brak, kastrację, której obawia się męski podmiot (Jacques Derrida uważał pismo za system śladów, odnoszących się do siebie wzajemnie, podobnie jak pamięć w koncepcji Freuda, zaś fabuła "Urzeczonej", według Loski, „stanowi znakomity sposób przedstawienia psychoanalitycznej historii, gdyż polega na tropieniu i łączeniu ze sobą rozmaitych śladów”). W koszmarze sennym Ballantyne’a Samuels dostrzega symbol lęku przed brakiem dostępu do strefy symbolicznego przedstawienia (nożyce przecinające zasłonę) i oznakę utraty tożsamości (zamaskowana postać, puste karty do gry).
Royal S. Brown w artykule "Hitchcock’s ‘Spellbound’: Jung versus Freud" z 1980 odczytuje obraz nie przez pryzmat freudowskiej psychoanalizy, lecz w kontekście psychologii głębi Junga, uważając, że "Urzeczona" jest przede wszystkim filmem o kobiecie, poznawaniu samej siebie; według niego Petersen przechodzi proces indywiduacji, a siłę napędową stanowi jej pragnienie poznania prawdy, odkrycia tajemnicy. Thomas Hyde w rozdziale "The Moral Universe of Hitchcock’s Spellbound" w książce "A Hitchcock Reader" (1986) zwracał uwagę, że „wina” Ballantyne’a ma wyraźny podtekst seksualny, ponieważ traumatyczne wspomnienia powracają tylko w obecności kobiety, będącej katalizatorem neurotycznego doświadczenia i obiektem jego agresji.
Volney P. Gay w „Journal of Applied Psychoanlysis” krytycznie oceniał podejście Hitchcocka do psychoanalizy (który nie przykładał znaczącej wagi do „nudnej”, jak pisał McGilligan, autentyczności) w "Urzeczonej" i "Zawrocie głowy".
Dziedzictwo.
Gene D. Phillips określał "Urzeczoną" mianem „pierwszorzędnego filmu noir, ponieważ, według niego, koncentruje się na ciemnych zakamarkach ludzkiego umysłu w sposób, który bezpiecznie pozwala go umieścić w parametrach tego gatunku”. Autor dodał, że dzięki tematyce poruszonej w filmie choroba psychiczna stała się ważnym punktem odniesienia dla wielu późniejszych produkcji noir. Leonard J. Leff był zdania, że sukces "Urzeczonej" bez wątpienia przyczynił się do rozwoju kariery Hitchcocka. Jack Sullivan zwracał uwagę na aspekt muzyczny, podkreślając, że to dzięki niej film do dziś cieszy się większym uznaniem wśród przeciętnego widza niż wśród krytyków – szczególnie ceniony jest przez miłośników twórczości Rózsy i zwolenników theremina. Jak uważał, muzyka była istotnym czynnikiem sukcesu "Urzeczonej" zarówno przed, jak i po premierze, do tego stopnia, że stanowi kamień milowy w historii muzyki kinowej. Jerry Goldsmith przyznawał, że muzyka Rózsy z "Urzeczonej" zainspirowała go do zostania kompozytorem filmowym. Michael Dirda, laureat nagrody Pulitzera i kierownik literacki w „The Washington Post”, jako pierwsze skojarzenie z Hitchcockiem i muzyką przywoływał "Urzeczoną". „Partytura Rózsy robi głębsze wrażenie niż muzyka w jakimkolwiek innym jego filmie” – argumentował.
Pionierskie zastosowanie theremina przez Węgra miało znaczący wpływ na wykorzystywanie instrumentu w późniejszych latach, główne w produkcjach z gatunku horror i science fiction – m.in. Dimitri Tiomkin w "Istocie z innego świata" (1951, reż. Christian Nyby), Bernard Herrmann w "Dniu, w którym zatrzymała się Ziemia" (1951, reż. Robert Wise), Leith Stevens w "When Worlds Collide" (1951, reż. Rudolph Maté) i serialach "Strefa mroku", "One Step Beyond" i "Po tamtej stronie".
Wpływ filmu Hitchcocka jest zauważalny w serii hollywoodzkich dreszczowców psychologicznych wyprodukowanych pod koniec lat 40. XX wieku, w tym: "Shock" (1946, reż. Alfred L. Werker), "Wir" (1949, reż. Otto Preminger) i "Osaczona" (1949, reż. Max Ophüls). Sekwencja snu Dalí z "Urzeczonej" stanowiła inspirację dla późniejszych filmowców, w szczególności dla Romana Polańskiego ("Wstręt"; 1965 i "Dziecko Rosemary"; 1968). Fragment filmu wykorzystano w komedii romantycznej "Zakochani i inni" (1970, reż. Cy Howard). W 1977 "Urzeczona" (wraz z "Zawrotem głowy"; 1958 i "Ptakami"; 1963) została sparodiowana przez Mela Brooksa w satyrze komediowej "Lęk wysokości".
"Urzeczona" doczekała się dwóch adaptacji radiowych: pierwsza z nich miała miejsce 8 marca 1948 w "Lux Radio Theatre", druga 25 stycznia 1951 w "Screen Directors Playhouse". Joseph Cotten w obydwu adaptacjach wcielał się w rolę doktora Edwardesa, któremu partnerowały Alida Valli (1948) i Mercedes McCambridge (1951). 11 lutego 1962 film Hitchcocka zaadaptowano na potrzeby godzinnego epizodu emitowanego w antologii telewizyjnej "Theatre ‘62" stacji NBC. W rolach głównych wystąpili Maureen O’Hara (doktor Petersen) i Hugh O’Brian („J.B.”).
Jeden z pokoi hotelu Arthouse w Liverpoolu (o numerze 208), czerpiąc inspirację z filmu, został nazwany „Spellbound”.

</doc>
<doc id="1695476" url="https://pl.wikipedia.org/wiki?curid=1695476" title="Gradacac">
Gradacac



</doc>
<doc id="1695479" url="https://pl.wikipedia.org/wiki?curid=1695479" title="Uczelnia zawodowa">
Uczelnia zawodowa

Uczelnia zawodowa – uczelnia prowadząca studia pierwszego stopnia lub drugiego stopnia albo jednolite studia magisterskie niebędąca uczelnią akademicką.
W Polsce istnieje 349 (w tym 35 państwowych wyższych szkół zawodowych) tego typu uczelni, co stanowi około 75% wszystkich uczelni.
Reprezentacją uczelni zawodowych na szczeblu krajowym jest Konferencja Rektorów Zawodowych Szkół Polskich.

</doc>
<doc id="1695482" url="https://pl.wikipedia.org/wiki?curid=1695482" title="Zimowy zmierzch">
Zimowy zmierzch

Zimowy zmierzch – polski film psychologiczny z 1956 w reżyserii Stanisława Lenartowicza, samodzielny pełnometrażowy debiut reżysera. Film zrealizowany według scenariusza Tadeusza Konwickiego wyróżniał się w momencie premiery odejściem od założeń filmowego socrealizmu; ledwie zarysowana akcja – stary kolejarz Rumsza nie akceptuje małżeństwa swego jedynego ocalałego po II wojnie światowej syna, który wrócił z wojska z ciężarną żoną – stanowiła pretekst do ukazania życia zapadłej prowincji na tzw. Kresach Wschodnich, niedotkniętej zbytnio przemianami okresu stalinizmu. Sporo uwagi Lenartowicz i Konwicki poświęcili przedstawieniu ceremonii katolickich, będących w filmach socrealistycznych tabu.
Gwałtowne zerwanie z estetyką socrealizmu było powodem, dla którego "Zimowy zmierzch" stał się obiektem zajadłej krytyki. Z tego powodu Lenartowicz zmuszony był zmienić poetykę dalszych swoich filmów, nigdy później nie kręcąc równie odważnego dzieła. Dopiero po latach "Zimowy zmierzch" został zrehabilitowany jako ważne osiągnięcie artystyczne.

</doc>
<doc id="1695487" url="https://pl.wikipedia.org/wiki?curid=1695487" title="Lulu na moście">
Lulu na moście

Lulu na moście – amerykański melodramat z 1998 roku.
Fabuła.
Izzy Maurer to nowojorski saksofonista. Pewnej nocy podczas koncertu w klubie zostaje postrzelony. To wydarzenie ma na niego duży wpływ. Po leczeniu muzyk spaceruje po Manhattanie i znajduje ciało mężczyzny. W jego teczce znajduje serwetkę z numerem telefonu i pudełko z kamieniem. Bierze obydwa przedmioty – dzwoni pod wskazany numer, który należy do Celii Burns, aktorki. Spotyka się z nią i oboje przeżywają romans. Ale kiedy ona ma grać w filmie, Izzy wręcza jej kamień. Pod jej nieobecność zostaje pojmany...

</doc>
<doc id="1695490" url="https://pl.wikipedia.org/wiki?curid=1695490" title="It’s Showtime">
It’s Showtime

It’s Showtime – holenderska organizacja, która promuje walki w kick-boxingu oraz MMA. Została założona w 1998 roku w Amsterdamie przez Simona Rutza. Jej pierwsza gala odbyła się rok później. Przy produkcji imprez sportowych współpracowała z mniejszymi promotorami, m.in. z Belgii, Włoch i Wielkiej Brytanii, a także z japońską organizacją K-1. Organizowała zawody na terenie całej Europy, choć głównym obszarem jej działalności była Holandia i Belgia. W czerwcu 2012 roku została kupiona przez swojego głównego konkurenta, powiązaną z Golden Glory organizację Glory Sports International i z końcem roku zakończyła działalność.
Mistrzowie.
Od 2008 roku It’s Showtime organizowała walki o mistrzostwo organizacji. Pojedynki odbywały się na zmodyfikowanych zasadach K-1 (5 rund po 3 minuty, zakaz backfistów) w ośmiu kategoriach wagowych.

</doc>
<doc id="1695494" url="https://pl.wikipedia.org/wiki?curid=1695494" title="Poleskie">
Poleskie



</doc>
<doc id="1695495" url="https://pl.wikipedia.org/wiki?curid=1695495" title="Biuro Studiów MSW">
Biuro Studiów MSW



</doc>
<doc id="1695496" url="https://pl.wikipedia.org/wiki?curid=1695496" title="Biuro &quot;W&quot; MSW">
Biuro &quot;W&quot; MSW



</doc>
<doc id="1695498" url="https://pl.wikipedia.org/wiki?curid=1695498" title="Shootboxing">
Shootboxing



</doc>
<doc id="1695499" url="https://pl.wikipedia.org/wiki?curid=1695499" title="Różowy cadillac">
Różowy cadillac

Różowy cadillac – amerykańska komedia sensacyjna z 1989 roku.
Fabuła.
Łowca nagród Tommy Nowak dostaje zlecenie znalezienia Roya McGuinna. Gdy dociera do jego domu zastaje jego żonę Lou Ann. Kobieta jest zrozpaczona, bo mąż uciekł i zabrał z sobą dziecko. Nowak razem z Lou Ann zaczyna go szukać.

</doc>
<doc id="1695500" url="https://pl.wikipedia.org/wiki?curid=1695500" title="Biuro Ochrony Rządu MSW">
Biuro Ochrony Rządu MSW



</doc>
<doc id="1695501" url="https://pl.wikipedia.org/wiki?curid=1695501" title="Polsko-Czeska Wyższa Szkoła Biznesu i Sportu „Collegium Glacense” z siedzibą w Stalowej Woli">
Polsko-Czeska Wyższa Szkoła Biznesu i Sportu „Collegium Glacense” z siedzibą w Stalowej Woli

Polsko-Czeska Wyższa Szkoła Biznesu i Sportu „Collegium Glacense” – niepubliczna uczelnia wyższa powstała w 2004 r. w Nowej Rudzie na podstawie zezwolenia Ministerstwa Edukacji Narodowej z dnia 29 kwietnia tego samego roku (nr DSW-3-4001- 318/WB/04). Od 14 lutego 2012 roku uczelnia nawiązała ścisłą współpracę z Międzynarodową Wyższą Szkołą Logistyki i Transportu z Wrocławia. W czerwcu 2014 Uczelnia została sprzedana – nowym właścicielem Szkoły została Wyższa Szkoła Współpracy Międzynarodowej i Regionalnej im. Zygmunta Glogera z siedzibą w Wołominie – i weszła w skład Federacji Uczelni Aglomeracji Warszawskiej. W sierpniu 2015 Polsko-Czeska Wyższa Szkoła Biznesu i Sportu „Collegium Glacense” została przeniesiona do Stalowej Woli.

</doc>
<doc id="1695502" url="https://pl.wikipedia.org/wiki?curid=1695502" title="César Augusto da Silva Lemos">
César Augusto da Silva Lemos

César Maluco, właśc. César Augusto da Silva Lemos (ur. 17 maja 1945 w Niterói) – brazylijski piłkarz. Podczas kariery występował na pozycji napastnika.
Kariera klubowa.
Karierę piłkarską César Maluco rozpoczął w 1968 roku w klubie CR Flamengo i grał w nim do 1966 roku. Rok 1967 spędził w SE Palmeiras, z którym sięgnął po Puchar Brazylii. Następny sezon spędził ponownie w CR Flamengo. Z Flamengo wrócił do SE Palmeiras w którym grał do 1974 roku. Z Palmeiras zdobył dwukrotnie mistrzostwo Brazylii - Campeonato Brasileiro w 1972 i 1973 oraz mistrzostwo Stanu São Paulo - Campeonato Paulista w 1972 i 1974. Indywidualnym sukcesem było wywalczenie tytułu króla strzelców Ligi Stanu São Paulo w 1971 roku. Rok 1975 spędził w lokalnym rywalu Corinthians Paulista, po czym przeszedł do Santos FC w 1976 roku. Ostatnie dwa lata kariery (1977-1978 spędził w klubach z Rio de Janeiro:Fluminense FC i Botafogo, gdzie zakończył karierę w 1978 roku.
Kariera reprezentacyjna.
W reprezentacji Brazylii César Maluco zadebiutował 9 czerwca 1968 w wygranym 4-0 meczu przeciwko reprezentacją Urugwaju rozegranym w Rio de Janeiro. Po rozegraniu trzech meczów w 1968 roku na następne mecze w barwach "canarinhos" musiał czekac do 1974 roku. W 1974 pojechał z reprezentacją na Mistrzostwa Świata rozgrywanych na stadionach RFN. Na mistrzostwach był rezerwowym i nie wystąpił w żadnym meczu. Ostatnim jego występem w reprezentacji był rozegrany 12 maja 1974 mecz przeciwko reprezentacji Paragwaju. Łącznie w reprezentacji César Maluco rozegrał 8 spotkań.

</doc>
<doc id="1695504" url="https://pl.wikipedia.org/wiki?curid=1695504" title="Presidio">
Presidio

Presidio – amerykański kryminał z 1988 roku.
Opis fabuły.
Jay Austin, policjant z San Francisco prowadzi dochodzenie w sprawie morderstwa kobiety-żandarma w bazie wojskowej Presidio. Zamordowana była partnerką Austina w czasie jego służby wojskowej. Jego partnerem w śledztwie jest dowódca bazy, ppłk Caldwell, z którym się dawniej poróżnił. Obaj muszą przezwyciężyć dawne animozje, ale to nie będzie łatwe.

</doc>
<doc id="1695505" url="https://pl.wikipedia.org/wiki?curid=1695505" title="Renata Czekalska">
Renata Czekalska

Renata Czekalska (ur. 15 lutego 1966) – orientalistka, literaturoznawczyni, dr hab. nauk humanistycznych w dyscyplinie kulturoznawstwo (specjalność: studia azjatyckie), zajmująca się dziedzictwem kulturowym Indii i Azji Południowej; profesor nadzwyczajny w Instytucie Bliskiego i Dalekiego Wschodu Uniwersytetu Jagiellońskiego.
Działalność naukowa.
Jest jednym z nielicznych w Polsce tłumaczy z języka hindi. Specjalizuje się we współczesnej poezji hindi, a także w teorii i historii literatury w tym języku.
W 1996 obroniła na Wydziale Filologicznym Uniwersytetu Jagiellońskiego pracę doktorską pt. "Elementy struktur analogii i podobieństw w eksperymentalnej poezji hindi i polskiej poezji awangardowej. Na przykładzie antologii „Tar Saptak” i wierszy polskich poetów awangardowych".
Stopień doktora habilitowanego uzyskała w 2015 roku na Wydziale Filologicznym Uniwersytetu Łódzkiego, na podstawie pracy "Wartości autoteliczne w kulturze symbolicznej. Na przykładzie indyjsko-polskich spotkań literackich".
Wyróżniona odznaką „Zasłużony dla Kultury Polskiej”. W 2021 odznaczona Brązowym Krzyżem Zasługi.

</doc>
<doc id="1695507" url="https://pl.wikipedia.org/wiki?curid=1695507" title="Cả (przełęcz)">
Cả (przełęcz)

Przełęcz Cả (wiet. Đèo Cả) – górska przełęcz w Wietnamie na granicy prowincji Phú Yên i Khánh Hòa w Regionie Wybrzeża Południowo-Środkowego (wiet.:Nam Trung Bộ). Przełęcz Cả jest położona na drodze 1A, głównej drodze biegnącej wzdłuż wybrzeża Wietnamu, przecinającej w tym miejscu kolejne boczne pasmo gór Annamskich. Droga przez przełęcz ma długość 12 km i wznosi się na wysokość 333 m.
Do przełęczy Cả dotarły w 1471 r. podbijające Czampę wojska cesarza Wietnamu Lê Thánh Tônga. Po ustanowieniu granicy na przełęczy Cù Mông obszar między przełęczami był kontrolowany przez Wietnamczyków i pełnił rolę strefy buforowej.

</doc>
<doc id="1695512" url="https://pl.wikipedia.org/wiki?curid=1695512" title="Jerzy Mączyński">
Jerzy Mączyński

Jerzy Mączyński (ur. 1938) – polski psycholog specjalizujący się w psychologii organizacji i zarządzania.
Życiorys.
Ukończył psychologię na Uniwersytecie Wrocławskim, gdzie pracował w Instytucie Psychologii. Uzyskał tam kolejno stopnie naukowe: doktora i doktora habilitowanego oraz tytuł profesora nadzwyczajnego.
Od 2004-2008 związany był z Wyższą Szkołą Menadżerską w Legnicy, gdzie pełnił funkcję prorektora, a od 2008 r. rektora oraz Polsko-Czeską Wyższą Szkołą Biznesu i Sportu „Collegium Glacense” w Nowej Rudzie (rektor w latach 2004-2008). Aktualnie jest pracownikiem naukowym Społecznej Akademii Nauk w Łodzi.

</doc>
<doc id="1695516" url="https://pl.wikipedia.org/wiki?curid=1695516" title="Nowokaina (film)">
Nowokaina (film)

Nowokaina - amerykańska komedia z 2001 roku.
Fabuła.
Frank Sangster prowadzi dochodowy gabinet stomatologiczny i ma atrakcyjną narzeczoną. Czyli niczego mu do szczęścia nie brakuje. Ale pojawia się jego brat Harlan - czarna owca rodziny - i pewna atrakcyjna pacjentka Susan. Frank ulega jej urokowi, a ją interesują leki z narkotykami. Wkrótce Frank staje się podejrzanym o morderstwo...

</doc>
<doc id="1695518" url="https://pl.wikipedia.org/wiki?curid=1695518" title="Stefan Babović">
Stefan Babović

Stefan Babović (ur. 7 stycznia 1987 w Ivangradzie) – serbski piłkarz występujący na pozycji pomocnika.
Kariera klubowa.
Babović zawodową karierę rozpoczynał w Partizanie Belgrad. Do jego pierwszej drużyny trafił w sezonie 2003/2004. W debiutanckim sezonie Babović rozegrał tam cztery spotkania. Z klubem wywalczył także wicemistrzostwo Serbii i Czarnogóry. W następnym sezonie w lidze zagrał 13 razy i strzelił jednego gola, a jego klub zdobył mistrzostwo Serbii i Czarnogóry. W sezonie 2005/2006 Babović stał się podstawowym graczem Partizana. W 2006 roku drugi raz w karierze wywalczył z klubem wicemistrzostwo Serbii i Czarnogóry. W pierwszej drużynie Partizana Babović spędził trzy lata. W tym czasie rozegrał tam 36 spotkań i zdobył 4 bramki.
Latem 2006 roku odszedł do OFK Beograd. W tym samym roku nastąpiło odłączenie Czarnogóry od Serbii, w efekcie czego sezon 2006/2007 OFK rozpoczął w nowo powstałej serbskiej ekstraklasie. W debiutanckim sezonie w barwach OFK, Babović występował z nim w rozgrywkach Pucharu UEFA, który jego klub zakończył na drugiej rundzie kwalifikacyjnej. W OFK Babović grał przez półtora roku. Łącznie wystąpił tam w 42 meczach i strzelił 9 goli.
W styczniu 2008 za trzy miliony euro trafił do francuskiego drugoligowca – FC Nantes. W Ligue 2 zadebiutował 11 stycznia 2008 w wygranym 2:1 meczu z LB Châteauroux. W pierwszym sezonie Babović był podstawowym zawodnikiem Nantes. Na koniec rozgrywek ligowych zajął z klubem drugie miejsce w lidze i awansował z nim do ekstraklasy. Pierwszy występ Babović zanotował tam 9 sierpnia 2008 w przegranym 1:2 spotkaniu z AJ Auxerre. W sezonie 2008/2009 pełnił rolę rezerwowego w Nantes, a w rozgrywkach Ligue 1 uplasował się z tym klubem na dziewiętnastej pozycji i został z nim zdegradowany do drugiej ligi.
1 września 2009 r. Babović przeszedł do Feyenoordem, a niespełna rok później powrócił do Partizana. W 2012 roku został piłkarzem Realu Saragossa.
Kariera reprezentacyjna.
Babović był reprezentantem Serbii. W drużynie narodowej zadebiutował 24 listopada 2007 w wygranym 1:0 meczu eliminacji Mistrzostw Europy 2008 z Kazachstanem.

</doc>
<doc id="1695521" url="https://pl.wikipedia.org/wiki?curid=1695521" title="Character (album)">
Character (album)

Character – siódmy album studyjny szwedzkiego Dark Tranquillity. Został wydany w kwietniu 2005 roku.
Lista utworów.
Digipak edition.
Do albumu w wersji "digipak edition" jest dołączone drugie CD, które zawiera następujące utwory:
Wersja japońska.
Japońska wersja albumu zawiera dwa bonusowe utwory poprzednio wydane na EP "Lost To Apathy":

</doc>
<doc id="1695523" url="https://pl.wikipedia.org/wiki?curid=1695523" title="Barceloneta (dzielnica Barcelony)">
Barceloneta (dzielnica Barcelony)



</doc>
<doc id="1695526" url="https://pl.wikipedia.org/wiki?curid=1695526" title="Igor Khoroshev">
Igor Khoroshev



</doc>
<doc id="1695527" url="https://pl.wikipedia.org/wiki?curid=1695527" title="Sydney Super Dome">
Sydney Super Dome

Acer Arena (znana także jako Sydney SuperDome) – hala sportowa w Sydney, położona na terenie tzw. parku olimpijskiego ("Sydney Olimpic Park"), tuż obok ANZ Stadium. Budowa rozpoczęła się w maju 1998, a ukończona została w listopadzie 1999. Hala została wzniesiona z myślą o igrzyskach olimpijskich w 2000 roku, w czasie których rozgrywano w niej zawody w gimnastyce artystycznej i skokach na trampolinie, a także mecze fazy play-off turnieju koszykarskiego. 
Pierwotna nazwa hali brzmiała Sydney SuperDome. W 2006 jej sponsorem tytularnym został tajwański koncern Acer, co wiązało się ze zmianą nazwy na obecną. Na trybunach może zasiąść 21 000 widzów, co daje obiektowi pozycję największej hali sportowo-widowiskowej w Australii.

</doc>
<doc id="1695528" url="https://pl.wikipedia.org/wiki?curid=1695528" title="Pamiętnik znaleziony w garbie">
Pamiętnik znaleziony w garbie

Pamiętnik znaleziony w garbie – polsko-kanadyjska tragikomedia z 1992. Saga śląskiej rodziny, obejmująca okres od 1939 do lat 90. z perspektywy Janka Garbusa.
Fabuła.
Rok 1939. Antoni, brat Ewalda wstępuje do Wehrmachtu i dostaje się na front wschodni. Tam zostaje schwytany i wstępuje do Armii Czerwonej. W 1945 odwiedza Marię w mundurze NKWD i gwałci ją. Wskutek tego na świat przychodzi Janek, który ma garb. Kilka lat po wojnie Ewalda, Marię i Janka odwiedza Antoni – teraz jako działacz partyjny. Proponuje Ewaldowi wsparcie finansowe w zamian za ukorzenie się przed władzą ludową, ale Ewald odmawia. Po jego śmierci Maria wiąże się z Antonim, który stara się ukształtować życie młodego Janka według własnych zamysłów. Chłopakiem wciąż targają wewnętrzne rozterki, co wobec nacisku rodziców i ich mieszaniu się do jego prywatnego życia przysparza mu cierpień.
Nagrody i nominacje.
MFF w Cancun

</doc>
<doc id="1695529" url="https://pl.wikipedia.org/wiki?curid=1695529" title="Ludność Görlitz">
Ludność Görlitz

Liczba mieszkańców miasta Görlitz. 
Od 1415 do 1944.
¹ Spis ludności
Od 1945 do 1989.
¹ Spis ludności
Źródło: Staatliche Zentralverwaltung für Statistik
Od 1990.
Liczba mieszkańców w poszczególnych latach po zjednoczeniu Niemiec 20 września 1990.
Źródło: Urząd statystyczny Saksonii.

</doc>
<doc id="1695530" url="https://pl.wikipedia.org/wiki?curid=1695530" title="Estació de França">
Estació de França



</doc>
<doc id="1695532" url="https://pl.wikipedia.org/wiki?curid=1695532" title="French Open 2009 (gra mieszana)">
French Open 2009 (gra mieszana)



</doc>
<doc id="1695533" url="https://pl.wikipedia.org/wiki?curid=1695533" title="Hokej na lodzie na Zimowych Igrzyskach Olimpijskich 1992">
Hokej na lodzie na Zimowych Igrzyskach Olimpijskich 1992

Wyniki turnieju hokeja na lodzie na Zimowych IO w Albertville.
Turniej olimpijski 1992 jest ostatnim jak do tej pory, w który wystąpiła reprezentacja Polski.

</doc>
<doc id="1695534" url="https://pl.wikipedia.org/wiki?curid=1695534" title="Dziadowo (powiat piski)">
Dziadowo (powiat piski)

Dziadowo (niem. "Dziadowen", 1905–1945 "Königstal") – dawna wieś na terenie obecnego województwa warmińsko-mazurskiego, położona nad rzeką Pisą, 12 km od Pisza (w kierunku Łomży).
Wieś powstała w komturstwie piskim (późniejsze starostwo piskie) w ramach kolonizacji Wielkiej Puszczy. Wcześniej był to obszar Galindii. Wieś ziemiańska, dobra służebne w posiadaniu drobnego rycerstwa (tak zwani wolni, ziemianie w języku staropolskim), z obowiązkiem służby rycerskiej (zbrojnej).
Wieś służebna lokowana w 1495 r., przez komtura "Hieronima von Gebesattela", na 10 łanach na prawie magdeburskim, przy miejscu lub wsi zwanej "Schadawa", nad rzeką Pisą, pomiędzy wsiami: Brzeziny, Bogumiły, Pożegi, Turowo, Piecuchy, w pobliżu granicy z Mazowszem. Pierwotna nazwa "Schadawa" albo jest zniekształconym zapisem Dziadowa albo ma źródłosłów pruski (zobacz; Skandawa, Labiawa, Knipawa itd.). Dobra nadano "Krzysztofowi Niedźwiedziowi" i "Stanisławowi Cwalinie", którzy zakupili ziemie od Marcina Rybitwy z Pisza. Wnioskować można, że wieś została założona już wcześniej. W nadaniu zezwolono na założenie karczmy. W 1506 r. Jan i Mikołaj Cwalinowie uzyskali zezwolenie na budowę młyna. Młyn wymieniany jest także w dokumentach z 1539 r. W XVI wieku duży majątek w Dziadowie posiadali Cwalinowie.

</doc>
<doc id="1695538" url="https://pl.wikipedia.org/wiki?curid=1695538" title="Antoni Janusz (1929–2019)">
Antoni Janusz (1929–2019)

Antoni Janusz (ur. 16 kwietnia 1929 w Ptaszkowej, zm. 3 października 2019) – polski biolog, specjalizujący się w antropologii dynamicznej; nauczyciel akademicki, związany z uczelniami wyższymi na Dolnym Śląsku; rektor Akademii Wychowania Fizycznego we Wrocławiu w latach 1981–1982.
Życiorys.
Urodził się w 1929 roku w Ptaszkowej, na terenie obecnego powiatu nowosądeckiego w Małopolsce. Po ukończeniu kolejno szkoły podstawowej i średniej podjął w 1949 roku studia biologiczne na Uniwersytecie Jagiellońskim w Krakowie, po czym w 1952 roku przeniósł się do Wrocławia, gdzie uzyskał w 1954 roku dyplom magistra antropologii.
Bezpośrednio po zakończeniu studiów podjął pracę w Katedrze i Zakładzie Antropologii i Biometrii Wyższej Szkoły Wychowania Fizycznego we Wrocławiu, z którą związał całe swoje życie zawodowe i naukowe. Uzyskał tam kolejno stopnie naukowe doktora w 1962 roku (na podstawie pracy "Zróżnicowanie czołowych lekkoatletów polskich" napisanej pod kierunkiem Adama Wanke) oraz doktora habilitowanego nauk przyrodniczych w zakresie antropologii w 1973 roku, na podstawie pracy "Zastosowanie analizy wielocechowej do zagadnień wzrastania osobniczego na materiale z badań ciągłych dziewcząt wrocławskich w wieku 8–11 lat". Zajmował tam początkowo stanowisko asystenta, od 1962 adiunkta, a od 1973 roku docenta. W 1987 roku został profesorem nadzwyczajnym, a w 1990 roku profesorem zwyczajnym. W tym samym roku prezydent Polski Wojciech Jaruzelski nadał mu tytuł profesora nauk przyrodniczych.
Od samego początku zaangażowany był w rozwój Akademii Wychowania Fizycznego, pełniąc w niej najważniejsze funkcje. Do 2002 roku był kierownikiem Katedry Antropologii i Biometrii, dziekanem Wydziału Wychowania Fizycznego w latach 1973–1976, a w 1981 roku powołano go na rektora tej uczelni. Został zmuszony do ustąpienia ze stanowiska w czasie stanu wojennego, kiedy stanął po stronie relegowanych studentów. W latach 1998–2000 pełnił funkcję prorektora do spraw nauki i współpracy z zagranicą.
Był członkiem kilku towarzystw naukowych, w tym Wrocławskiego Towarzystwa Naukowego i Europejskiego Towarzystwa Antropologicznego. W swoich badań naukowych koncentrował się na antropologii sportu, w tym głównie na poszukiwaniu związków między antropomorfologią układu mięśniowego a budową ciała, rozwojem ontogenetycznym młodzieży oraz morfologicznymi, fizjologicznymi i motorycznymi kierunkami doboru dzieci i młodzieży do sportu.
Od 2004 roku związany był z Polsko-Czeską Wyższą Szkołą Biznesu i Sportu „Collegium Glacense” w Nowej Rudzie, gdzie w latach 2008–2010 pełnił funkcję rektora. Poza tym wykładał w Zakładzie Anatomii Wyższej Szkoły Fizjoterapii we Wrocławiu. Wcześniej pracował w Wydziale Zamiejscowym w Wałbrzychu Wyższej Szkoły Pedagogicznej Towarzystwa Wiedzy Powszechnej. Za swoją działalność naukową, dydaktyczną i społeczną został odznaczony m.in. Złotym Krzyżem Zasługi.

</doc>
<doc id="1695539" url="https://pl.wikipedia.org/wiki?curid=1695539" title="Hokej na lodzie na Zimowych Igrzyskach Olimpijskich 1994">
Hokej na lodzie na Zimowych Igrzyskach Olimpijskich 1994

Wyniki turnieju hokeja na lodzie rozegranego podczas Zimowych IO w Lillehammer:

</doc>
<doc id="1695542" url="https://pl.wikipedia.org/wiki?curid=1695542" title="Bedlewicz">
Bedlewicz

Bedlewicz - polski herb szlachecki - odmiana herbu Korczak.
Opis herbu.
Opis zgodnie z klasycznymi regułami blazonowania:
W polu czerwonym trzy wręby na opak w skos, srebrne. W klejnocie trzy pióra strusie. 
Labry - czerwone podbite srebrem.
Najwcześniejsze wzmianki.
Odmiana powstała w XVI wieku.
Herbowni.
Bedlewicz - Będlewicz - Będlewski.

</doc>
<doc id="1695544" url="https://pl.wikipedia.org/wiki?curid=1695544" title="Vir (zespół muzyczny)">
Vir (zespół muzyczny)

Vir – polska grupa wykonująca muzykę z pogranicza rocka i popu. Zespół powstał w 2003 roku w Rzeszowie z inicjatywy Mariusza Długosza, Tomasza Tebina oraz Andrzeja Ruzzala, początkowo pod nazwą Veer. Pod koniec 2004 roku grupa podpisała kontrakt płytowy z wytwórnią muzyczną Universal Music Polska. 14 lutego 2005 roku ukazał się debiutancki album grupy pt. "Nie wiem...". 27 listopada 2009 zespół otrzymał dziką kartę do Krajowych Eliminacji 2010 do Eurowizji 2010
Linki zewnętrzne.
 

</doc>
<doc id="1695547" url="https://pl.wikipedia.org/wiki?curid=1695547" title="Becker (herb szlachecki)">
Becker (herb szlachecki)

Becker (Beker, Bekier, Becker-Gockowski, Becker-Gotkowski, Leliwa odmienny) – polski herb szlachecki, odmiana herbu Leliwa.
Opis herbu.
Herb znany jest w przynajmniej dwóch wariantach. Opisy zgodnie z klasycznymi regułami blazonowania:
Becker I (Leliwa odmienny): "W polu barwy niewiadomej półksiężyc na opak nad gwiazdą."
Becker II: "W polu błękitnym gwiazda srebrna. Klejnot: nad hełmem w koronie ramię zbrojne z mieczem w lewo, między dwoma skrzydłami orlimi czarnymi."
Najwcześniejsze wzmianki.
Herb Becker I znany jest z pieczęci przyłożonej na dokumencie z 1570 roku, użytej przez Malchera Beckera, opłacającego pobór ze wsi Racławki.
Herb Becker II zilustrowany został w herbarzu Ledebura ("Wappenbuch der Preussischen Monarchie", 1828), Kneschkego ("Neues allgemeines deutsches Adels-Lexicon", 1861), "Nowym Siebmacherze" ("Der Adel des Königreichs Preußen", 1906) oraz u Żernickiego ("Der Polnische Adel", 1900).
Herbowni.
Becker (Bicker, Beker, Becker-Gockowski, Gockowski-Beckier, Beker-Gotzkowski, Becker-Gotkowski).
Większość herbarzy daje Beckerom-Gockowskim herb Prawdzic, z którym wylegitymowali się w XIX wieku.
Rodzina Becker-Gockowski.
W roku 1526 przywilej potwierdzający prawo do połowy Gockowa otrzymał Tomasz Becker. Następni Beckerowie wzmiankowani są w 1570 roku. Począwszy od początku XVII wieku, Beckerowie pisali się Becker-Gockowskimi. Przedstawiciele rodziny nie piastowali żadnych urzędów.

</doc>
<doc id="1695552" url="https://pl.wikipedia.org/wiki?curid=1695552" title="Hokej na lodzie na Zimowych Igrzyskach Olimpijskich 1998">
Hokej na lodzie na Zimowych Igrzyskach Olimpijskich 1998

Turniej hokeja na lodzie odbył się po raz dziewiętnasty na igrzyskach olimpijskich w 1998 roku podczas igrzysk w Nagano. Turniej odbył się w dniach 7 - 22 lutego 1998 roku. Mecze rozgrywano w dwóch halach: Big Hat oraz Aqua Wing Arena obie w Nagano. W turnieju mężczyzn zwyciężyła reprezentacja Czech, druga była Rosja, a trzecie miejsce zajęli Finowie. Wśród kobiet najlepsze był Amerykanki, przed Kanadyjkami i Finkami. Turniej olimpijski mężczyzn był przełomowy, bowiem pierwszy raz w historii do startu w igrzyskach olimpijskich dopuszczono profesjonalnych zawodników z ligi National Hockey League, przez co liga na czas igrzysk olimpijskich została przerwana. Natomiast pierwszy raz w historii został rozegrany turniej kobiet.

</doc>
<doc id="1695554" url="https://pl.wikipedia.org/wiki?curid=1695554" title="Bazarowicz">
Bazarowicz

Bazarowicz – polski herb szlachecki używany przez rodzinę pochodzenia tatarskiego.
Opis herbu.
W polu barwy niewiadomej dwa półksiężyce w słup rogami do siebie.
Najwcześniejsze wzmianki.
Z roku 1571 pochodzi wzmianka o Sobolu Bazarowiczu - tłumaczu do Ordy tatarskiej.
Herbowni.
Bazarowicz.

</doc>
<doc id="1695555" url="https://pl.wikipedia.org/wiki?curid=1695555" title="Taizhou (Jiangsu)">
Taizhou (Jiangsu)

Taizhou (chiń.: 泰州; pinyin: "Tàizhōu") – miasto o statusie prefektury miejskiej we wschodnich Chinach, w prowincji Jiangsu. W 2010 roku liczba mieszkańców miasta wynosiła 614 932. Prefektura miejska w 1999 roku liczyła 5 012 600 mieszkańców.
Taizhou jest rodzinnym miastem Hu Jintao, byłego przewodniczącego Chińskiej Republiki Ludowej.
Podział administracyjny.
Prefektura miejska Taizhou podzielona jest na:

</doc>
<doc id="1695560" url="https://pl.wikipedia.org/wiki?curid=1695560" title="Jan Hrynkowski">
Jan Hrynkowski

Jan Piotr Hrynkowski (ur. 15 czerwca 1891 w Żelechowie Wielkim, zm. 21 marca 1971 w Krakowie) – polski malarz, grafik i scenograf.
Życiorys.
Studiował w krakowskiej Akademii Sztuk Pięknych malarstwo pod kierunkiem Stanisława Dębickiego, Józefa Pankiewicza i Wojciecha Weissa oraz rzeźbę u Konstantego Laszczki, dyplom otrzymał w 1918. W 1914 zaciągnął się do 1 Brygady Legionów Polskich, został zaszeregowany do 4 kompanii 1 baonu 1 Pułku Piechoty, a następnie w 1 Pułku Artylerii. Po przejściu do rezerwy związał się z grupą krakowskich formistów, której był współzałożycielem. Do 1921 brał udział w większości ich wystaw.
Od 1921 przez pięć lat przebywał w Paryżu, studiując u André Lhote’a. Po powrocie do Krakowa w 1926 wraz z Felicjanem Szczęsnym Kowarskim, Janem Wacławem Zawadowskim i Janem Rubczakiem był współtwórcą ugrupowania Jednoróg i jego prezesem przez cały czas istnienia ugrupowania (1925–1935). W czerwcu 1926, na wystawie w Miejskiej Galerii Sztuki w Łodzi prac członków tej Grupy pokazał dwie swoje prace: "Auto(?)portret" oraz "Studium portretowe [kobiety czytającej gazetę]".
Od 1926 pracował też jako scenograf w Teatrze im. Juliusza Słowackiego w Krakowie.
W okresie okupacji niemieckiej podczas II wojny światowej pełnił funkcję nieoficjalnego prezesa Związku Artystów Plastyków w Krakowie i był organizatorem Kawiarni Plastyków w Domu Plastyków. Zorganizował tam wraz ze Stefanem Zbigniewiczem jawny Teatr Lalkowy „Brzdąc”. W 1923 wybrany wydziałowym Związku Polskich Artystów Plastyków w Krakowie.
Po 1945 był scenografem w Teatrze Śląskim im. Stanisława Wyspiańskiego w Katowicach, a od 1955 do 1963 w Teatrze Zagłębia w Sosnowcu. Projektował też scenografie dla Starego Teatru w Krakowie.
Hrynkowski prezentował swoją twórczość m.in. na indywidualnych wystawach w 1946, 1948, 1960 oraz w 1966, kiedy to odbyła się jego wystawa monograficzna w warszawskiej Zachęcie. W listopadzie 2019 w Muzeum Narodowym w Krakowie otwarto dużą wystawę poświęconą Hrynkowskiemu: „Jan Hrynkowski. Opowieść artysty”, której kuratorem był Światosław Lenartowicz.
Twórczość.
Malarstwo Hrynkiewicza jest typowym przykładem stylistyki formistycznej; łączy w sobie kubizującą deformację, młodopolski dekoratywizm, ludowość i groteskę (np. "Kuglarz uliczny", 1919). Z czasem zainteresowania formalne i realistyczny temat połączył z koloryzmem, co zaowocowało wypracowaniem własnego, indywidualnego stylu.
Malował głównie pejzaże, a także martwe natury, akty, studia figuralne i portretowe. Stosował takie techniki, jak olej, gwasz, akwarela, tempera. Mniej znaną część dorobku artysty stanowią jego grafiki, plakaty, rzeźby i utwory literackie.

</doc>
<doc id="1695561" url="https://pl.wikipedia.org/wiki?curid=1695561" title="San Fernando (miasto w Hiszpanii)">
San Fernando (miasto w Hiszpanii)



</doc>
<doc id="1695562" url="https://pl.wikipedia.org/wiki?curid=1695562" title="Bazarewicz">
Bazarewicz

Bazarewicz – polski herb szlachecki używany przez rodzinę pochodzenia tatarskiego.
Opis herbu.
Opis zgodnie z klasycznymi regułami blazonowania:
W polu srebrnym otok czarny. W nim, środkowa kwatera o dwóch ramach. Wewnętrzna złota, zewnętrzna czarna, otwarta u góry. 
Klejnot: Półksiężyc złoty. 
Labry: Czarne, podbite srebrem.
Najwcześniejsze wzmianki.
Z roku 1580 pochodzi wzmianka o Bazarze Mortusiewiczu - protoplaście rodu.
Herbowni.
Bazarewicz.

</doc>
<doc id="1695563" url="https://pl.wikipedia.org/wiki?curid=1695563" title="Wilner Piquant">
Wilner Piquant

Wilner Piquant lub Ewilner Piquant (ur. 14 grudnia 1951) – były haitański piłkarz grający na pozycji bramkarza.
Kariera klubowa.
Podczas kariery piłkarskiej Wilner Piquant grał Aigle Noir AC.
Kariera reprezentacyjna.
W reprezentacji Haiti Wilner Piquant grał w latach siedemdziesiątych i na początku osiemdziesiątych. Podczas Mistrzostw Świata w 1974 w RFN Wilner Piquant był rezerwowym.
Wilner Piquant grał w eliminacjach do Mundialu w Argentynie i w eliminacjach do Mundialu 1982 w Hiszpanii, jednakże reprezentacja Haiti przegrała rywalizacje o awans z Meksykiem w 1978 oraz z Hondurasem i Salwadorem w 1982.

</doc>
<doc id="1695564" url="https://pl.wikipedia.org/wiki?curid=1695564" title="Montblanc (Katalonia)">
Montblanc (Katalonia)



</doc>
<doc id="1695566" url="https://pl.wikipedia.org/wiki?curid=1695566" title="Zuzanna (poemat Kochanowskiego)">
Zuzanna (poemat Kochanowskiego)

Zuzanna – poemat Jana Kochanowskiego, opublikowany na początku 1562 lub pod koniec 1561 r. nakładem drukarni Macieja Wirzbięty. Utwór zadedykowany został Elżbiecie z Szydłowieckich, żonie Mikołaja Radziwiłła Czarnego, zmarłej 20 czerwca 1562 roku. Treść utworu nawiązuje do biblijnej postaci Zuzanny z Księgi Daniela.
Do pierwszego wydania poematu Kochanowski dołączył swoją Pieśń XXV ("Czego chcesz od nas, Panie, za Twe hojne dary").
Fabuła utworu.
Kochanowski w "Zuzannie" podjął bardzo popularny w okresie renesansu temat zaczerpnięty ze starotestamentowej Księgi Daniela, pojawiający się zarówno w malarstwie, jak i w literaturze. Zuzanna, żona Joakima, jest podglądana w kąpieli przez dwóch lubieżnych starszych mężczyzn, a następnie szantażowana: albo im się odda, albo ogłoszą, że dopuściła się cudzołóstwa z jakimś młodzieńcem. Zuzanna nie zgadza się na popełnienie grzechu, więc staje przed sądem. Bóg zsyła proroka Daniela, który ujawnia, że starcy kłamią, zadając im zręczne pytania. W malarstwie renesansowym prezentowano zazwyczaj sam moment podglądania Zuzanny w kąpieli przez mężczyzn, Kochanowski jednak w swoim utworze skupił się na przeżyciach wewnętrznych bohaterki w momencie podejmowania przez nią decyzji. Poeta podkreślił w ten sposób wizerunek Zuzanny jako cnotliwej kobiety i żony.
Konstrukcja.
Jest to jeden z wczesnych utworów Jana Kochanowskiego. Poemat składa się z 202 wersów pisanych czternastozgłoskowcem ze średniówką po ósmej sylabie. Do właściwego tekstu "Zuzanny" autor dołączył dwanaście wersów pełniących funkcję dedykacji, o odmiennej od właściwego tekstu budowie: jest to trzynastozgłoskowiec ze średniówką po siódmej sylabie. W całym tekście występują rymy dokładne, półtorazgłoskowe i akcentowe.

</doc>
<doc id="1695572" url="https://pl.wikipedia.org/wiki?curid=1695572" title="Wilfried Louis">
Wilfried Louis

Wilfried Louis (ur. 25 października 1949) – były haitański piłkarz grający na pozycji obrońcy.
Podczas kariery piłkarskiej Wilfried Louis grał Don Bosco Pétionville.
W reprezentacji Haiti Wilfried Louis grał w latach siedemdziesiątych. Podczas Mistrzostw Świata w 1974 w RFN Wilfried Louis wystąpił w przegranym 1-4 meczu z reprezentacją Argentyny.

</doc>
<doc id="1695574" url="https://pl.wikipedia.org/wiki?curid=1695574" title="Mashū (jezioro)">
Mashū (jezioro)

 – jezioro wulkaniczne w Japonii, położone w Parku Narodowym Akan, na wyspie Hokkaido.

</doc>
<doc id="1695575" url="https://pl.wikipedia.org/wiki?curid=1695575" title="Mashu (jezioro)">
Mashu (jezioro)



</doc>
<doc id="1695579" url="https://pl.wikipedia.org/wiki?curid=1695579" title="Helena Getterowa">
Helena Getterowa

Helena Getterowa (ur. 15 października 1904 w Wilnie, zm. 20 stycznia 1982 we Wrocławiu) – działaczka kulturalna i oświatowa, współzałożycielka Towarzystwa Miłośników Ziemi Kłodzkiej i inicjatorka wydawania "Roczników Ziemi Kłodzkiej".
Życiorys.
Dzieciństwo i młodość spędziła na Wileńszczyźnie. Ukończyła studia na Uniwersytecie Stefana Batorego w Wilnie. Po II wojnie światowej w wyniku zmiany granic Polski Wileńszczyzna znalazła się w granicach ZSRR, w związku z tym Getterowa przeniosła się na ziemię kłodzką. Była jednym z pierwszych repatriantów.
Do Kłodzka przyjechała w maju 1945 r. i zaczęła organizować w mieście szkolnictwo i Nauczycielską Księgarnię Spółdzielczą z filiami w Bystrzycy Kłodzkiej i Nowej Rudzie, jednocześnie pracując jako nauczycielka w Szkole Podstawowej nr 3 w Kłodzku. Była jednym ze współzałożycieli oraz wieloletnim sekretarzem Towarzystwa Miłośników Ziemi Kłodzkiej, z którego inicjatywy zaczęto wydawać "Roczniki Ziemi Kłodzkiej". W 1948 r. była komisarzem Wystawy Regionalnej w Kłodzku. Wielce zasłużyła się dla powołania w mieście Muzeum Ziemi Kłodzkiej. Była prezesem Spółdzielni Przemysłu Ludowego CPLiA. Przez wiele lat była radną powiatu kłodzkiego (1946–1952 i 1958–1962) i zasiadała w prezydium Powiatowej Rady Narodowej.
Z jej inicjatywy utworzono w pobliskiej Bystrzycy Kłodzkiej Muzeum Filumenistyczne, którego była dyrektorem w latach 1964–1972.
W 1972 r. przeniosła się na stałe do Wrocławia, gdzie zmarła 20 stycznia 1982 r.

</doc>
<doc id="1695581" url="https://pl.wikipedia.org/wiki?curid=1695581" title="Niyaz">
Niyaz

Niyāz – irańsko-amerykański zespół muzyczny, założony w 2005 roku, w Los Angeles, przez producenta muzycznego i DJa – Carmena Rizzo, śpiewaczkę i santurzystkę, byłą członkinię zespołu Vas, Azam Ali oraz Logę Ramina Torkiana, grającego uprzednio w irańskim crossoverowym Axiom of Choice. Nazwa grupy w języku perskim znaczy „pragnienie“, „tęsknota” lub „potrzeba“.
Twórczość Niyaz jest przede wszystkim połączeniem sufickiego mistycyzmu oraz transowej elektroniki. Tworzy nowoczesne aranżacje perskich, tureckich oraz indyjskich pieśni ludowych oraz poezji, w tym wierszy sufickiego mistyka – Rumiego.

</doc>
<doc id="1695584" url="https://pl.wikipedia.org/wiki?curid=1695584" title="Układ w Krajowej">
Układ w Krajowej

Układ w Krajowej – układ pomiędzy Rumunią a Bułgarią podpisany 7 września 1940 r. w Krajowej o przekazaniu przez Rumunię na rzecz Bułgarii Dobrudży południowej (bułg. "Южна Добруджа-Jużna Dobrudża"; rum. "Dobrogea de sud" lub "Cadrilater") oraz zgody na wymianę ludności.
Układ był konsekwencją drugiego arbitrażu wiedeńskiego z 30 sierpnia 1940. 
W wyniku układu około 80 000 osadników rumuńskich i arumuńskich (osiedlonych tam po pokoju bukareszteńskim z 1913 r.) zostało zmuszonych do opuszczenia południowej Dobrudży i przesiedlenia się do Dobrudży północnej, natomiast około 65 000 Bułgarów opuściło część północną.
Granice te zostały potwierdzone 10 lutego 1947 roku przez pokój paryski z 1947.

</doc>
<doc id="1695586" url="https://pl.wikipedia.org/wiki?curid=1695586" title="Patzún">
Patzún

Patzún – miasto w Gwatemali, w departamencie Chimaltenango, leżące w odległości 30 km na zachód od stolicy departamentu. Miasto jest siedzibą władz gminy o tej samej nazwie, która w 2012 liczyła 52 365 mieszkańców.

</doc>
<doc id="1695587" url="https://pl.wikipedia.org/wiki?curid=1695587" title="Hokej na lodzie na Zimowych Igrzyskach Olimpijskich 2002">
Hokej na lodzie na Zimowych Igrzyskach Olimpijskich 2002

Turniej hokeja na lodzie odbył się po raz dziewiętnasty na igrzyskach olimpijskich w 2002 roku podczas igrzysk w Salt Lake City. Turniej odbył się w dniach 9–24 lutego 2002 roku. Mecze rozgrywana w dwóch halach: E Center w West Valley City oraz Peaks Ice Arena w Provo. W turnieju mężczyzn, jak i kobiet, zwyciężyły reprezentacje Kanady, drugie były drużyny gospodarzy, a trzecie miejsca zajęły reprezentacje: Rosji wśród mężczyzn oraz Szwecji wśród kobiet. Żadna polska reprezentacja nie uczestniczyła w turnieju.
Turniej składał się z 47 meczów (35 mężczyzn i 12 kobiet). Uczestniczyło w nim 22 drużyny z 16 krajów.

</doc>
<doc id="1695591" url="https://pl.wikipedia.org/wiki?curid=1695591" title="San Martín Jilotepeque">
San Martín Jilotepeque

San Martín Jilotepeque – miasto w Gwatemali, w departamencie Chimaltenango. W 2012 liczyło 13 063 mieszkańców.

</doc>
<doc id="1695593" url="https://pl.wikipedia.org/wiki?curid=1695593" title="Ptasi azyl">
Ptasi azyl

Ptasi Azyl potoczna nazwa specjalistycznej lecznicy dla ptaków chorych i rannych w wypadkach. Miejsca takie znajdują się w większości dużych polskich miast. Najczęściej są sytuowane przy ogrodach zoologicznych lub fundacjach czy stowarzyszeniach zajmujących się ornitologią lub ochroną ptaków.
W przypadku znalezienia rannego lub chorego ptaka należy skontaktować się z najbliższą placówką tego typu aby upewnić się czy rzeczywiście wymaga on pomocy. Dotyczy to głównie piskląt i młodych osobników, które z pozoru osamotnione mogą mimo wszystko znajdować się nadal pod opieką rodziców. W przypadku konieczności udzielenia pomocy rannemu zwierzęciu należy je samodzielnie odłowić i zawieźć do najbliższego ptasiego azylu. Polskie placówki nie dysponują sprzętem i możliwościami przyjazdu i zabrania ptaka na leczenie we własnym zakresie.
Według danych warszawskiego ptasiego azylu prowadzonego przy stołecznym ogrodzie zoologicznym co roku pod opiekę trafia tam około 2 tys. ptaków z czego około 50% po wyleczeniu wraca do naturalnych środowisk. Jest to o tyle istotne, że spora część przywożonych do leczenia ptaków znajduje się pod ochroną gatunkową lub wręcz znajduje się na liście zagrożonych gatunków.

</doc>
<doc id="1695594" url="https://pl.wikipedia.org/wiki?curid=1695594" title="Kościół Świętych Marcina i Bartłomieja w Borkach Wielkich">
Kościół Świętych Marcina i Bartłomieja w Borkach Wielkich

Kościół Świętych Marcina i Bartłomieja – rzymskokatolicka, zabytkowa, drewniana świątynia znajdująca się w Borkach Wielkich (gmina Olesno). Jest kościołem filialnym parafii św. Franciszka z Asyżu w Borkach Wielkich. Dnia 22 grudnia 1954 roku pod numerem 75/54, kościół został wpisany do rejestru zabytków województwa opolskiego. Znajduje się na Szlaku Drewnianego Budownictwa Sakralnego.
Historia kościoła.
Wybudowano go w 1697 jako kościół parafialny. Budynek jest konstrukcji zrębowej, orientowany. W 1789 cieśla Szymon Stadko dobudował drewnianą wieżę, nakrytą dachem namiotowym, zwieńczonym tzw. latarnią oraz niewielkim cebulastym hełmem. Pionowe ściany są szalowane nad sobotami. Dachy nad nawą są siodłowe i kryte gontem (gontem pobite są również ściany nawy i prezbiterium powyżej sobót, otaczających ściany).
Architektura i wnętrze.
Prezbiterium zamknięto trójbocznie, obok niego znajduje się zakrystia. W środku kościoła stropy są płaskie. W tęczy znajduje się barokowa Grupa Ukrzyżowania. Chór muzyczny, o prostym parapecie przedłużonym wzdłuż części ścian nawy, wsparty jest na prostych słupach.
Wnętrze cechuje się prostotą. Skromny ołtarz główny pochodzi z XVIII wieku i wykonano go w stylu barokowym – na zwieńczeniu znajduje się rzeźba Boga Ojca oraz postacie dwóch aniołków. Ołtarz boczny poświęcony jest św. Franciszkowi. Inne zabytkowe elementy wyposażenia to ambona, kropielnica i niewielkie organy z XVIII wieku, barokowe rzeźby Matki Bożej i św. Jana Nepomucena z początku tego samego stulecia, obraz św. Mikołaja (prawdopodobnie z XIX wieku).
Kościół przestał być siedzibą parafii na początku XX wieku, kiedy to franciszkanie wybudowali w latach 1910–1911 nową neogotycką świątynię. Obecnie pełni funkcję kościoła cmentarnego, a nabożeństwa odbywają się tutaj zaledwie kilka razy w ciągu roku.

</doc>
<doc id="1695595" url="https://pl.wikipedia.org/wiki?curid=1695595" title="Zhuzhou">
Zhuzhou

Zhuzhou (chiń. 株洲; pinyin: "Zhūzhōu") – miasto o statusie prefektury miejskiej w południowych Chinach, w prowincji Hunan, na północny wschód od Changsha, port nad rzeką Xiang Jiang. W 2010 roku liczba mieszkańców miasta wynosiła 703 888. Prefektura miejska w 1999 roku liczyła 3 771 410 mieszkańców. Ośrodek przemysłu maszynowego, włókienniczego, nawozów sztucznych, spożywczego, szklarskiego, fabryka lokomotyw elektrycznych.

</doc>
<doc id="1695606" url="https://pl.wikipedia.org/wiki?curid=1695606" title="Amargasuchus">
Amargasuchus

Amargasuchus – wymarły rodzaj gada z grupy krokodylomorfów, członek enigmatycznej rodziny Trematochampsidae. Skamieniałości znaleziono w argentyńskiej La Amarga Formation. Datuje się je na barrem i apt wczesnej kredy.
Zamieszkiwał środowisko lądowe w basenie Neuquén odpowiadającym dzisiejszej prowincji Neuquén. Teren ten obfitował w rzeki roztokowe, jeziora i równiny aluwialne. Zamieszkiwały go także zauropody, abelizauroidy i stegozaury.
Epitet gatunkowy oznacza po łacinie "mniejszy".

</doc>
<doc id="1695612" url="https://pl.wikipedia.org/wiki?curid=1695612" title="Dieter Augustin">
Dieter Augustin

Dieter Augustin (ur. 20 lutego 1934 r. w Kłodzku, zm. 15 lipca 1989 r. w Monachium) – niemiecki aktor, komik, znany głównie z serialu komediowego "Klimbim" produkcji ARD.
Życiorys.
Urodził się w Kłodzku. Po przejęciu miasta przez Polskę Dieter wraz z rodzicami przeniósł się do Monachium, gdzie ukończył szkołę średnią o profilu handlowym. Następnie studiował aktorstwo na "Film-und Fernseh-Hochschule". Początkowo grał w teatrze, głównie na scenach w Monachium i Detmold.
W 1966 r. zadebiutował jako aktor telewizyjny w filmie krótkometrażowym Marrana Gosova. Trzy lata później dostał pierwszą poważną rolę w filmie "Der Kerl liebt mich – und das soll ich glauben?". Szerszej publiczności dał się poznać dopiero w 1973 r. w serialu komediowym "Klimbim", gdzie grał ojca rodziny Klimbimów.

</doc>
<doc id="1695613" url="https://pl.wikipedia.org/wiki?curid=1695613" title="Stanisław Kirkor (1905–1963)">
Stanisław Kirkor (1905–1963)

Stanisław Kirkor (ur. 13 lipca 1905 r. w Zasławiu na Wołyniu, zm. 11 lutego 1963 w Swarzędzu) – oficer Wojska Polskiego II Rzeczypospolitej i Polskich Sił Zbrojnych, profesor weterynarii.
Życiorys.
Studia na Wydziale Weterynaryjnym Uniwersytetu Warszawskiego ukończył w 1930 r. W 1937 r. uzyskał stopień doktora weterynarii w Akademii Medycyny Weterynaryjnej we Lwowie.
16 marca 1934 powołany został z rezerwy do służby czynnej, w stopniu podporucznika ze starszeństwem z 1 stycznia 1934 i 9 lokatą w korpusie oficerów weterynaryjnych, w grupie lekarzy, i przydzielony do 3 Pułku Szwoleżerów Mazowieckich w garnizonie Suwałki, na stanowisko lekarza weterynarii. W połowie 1934 przeniesiony został do 2 Pułk Ułanów Grochowskich stacjonującego w tym samym garnizonie i wyznaczony na stanowisko lekarza weterynarii. Od maja 1939 r. służył w stopniu kapitana w Ministerstwie Spraw Wojskowych. 
W 1939 r. brał udział w kampanii wrześniowej, a następnie przedostał się do Rumunii. Z tego kraju trafił do Francji i brał udział w wojnie 1940 r. Za swoją służbę otrzymał francuskie odznaczenie "Croix de Guerre". Następnie przedostał do Szwajcarii, gdzie był internowany. Po zwolnieniu z obozu rozpoczął pracę w Zakładzie Badania Chorób Pszczół ("Versuchsanstalt für Bienenkrankheiten") w Liebefeld (Szwajcaria), którym kierował prof. Otto Morgenthaler. W 1941 r. zmuszony był wrócić do Francji. Tam otrzymał stypendium i w Stacji Zoologicznej - jej dziale chorób pszczół – współpracował z prof. Paillot. Z Francji przedostał się do Anglii i tam jako spadochroniarz uległ wypadkowi. Po leczeniu współpracował z dr. Butlerem w "Rothamsted Experimental Station". Z Wielkiej Brytanii powrócił do Polski w 1946 r., w stopniu majora.
Kirkor był organizatorem oraz kierownikiem Zakładu Chorób Pszczół Państwowego Instytutu Weterynaryjnego w Gorzowie Wielkopolskim. Placówka ta powstała w tym mieście 15 sierpnia 1946 r. Zakład Chorób Pszczół PIWet. w 1956 r. przeniesiono do Nowej Wsi (dzisiejszy Skansen Pszczelarski w Swarzędzu).
Kirkor habilitował się w 1947 r. w Lublinie, a w 1954 r. został profesorem nadzwyczajnym. Będąc kierownikiem zakładu w Swarzędzu prowadził jednocześnie wykłady na Wydziale Weterynaryjnym SGGW w Warszawie, podobne zajęcia miał również ze studentami Wydziału Weterynaryjnego w Lublinie.
Syntezą dorobku naukowego oraz doświadczenia profesora Kirkora jest obszerny podręcznik zatytułowany "Choroby pszczół" opublikowany w 1953 r. w Warszawie. Wcześniej był on współautorem napisanej w języku francuskim książki pt.: "L’Abeille; anatomie, maladies, ennemies" (1943). 
W Swarzędzu Kirkor zorganizował park pszczelarski; wiele drzew rosnących na terenie zabytkowego skansenu pochodzi z okresu jego działalności. W Polsce odznaczony został Złotym Krzyżem Zasługi. 
Stanisław Kirkor, zmarły 11 lutego 1963 r. w Swarzędzu, jest patronem ulic w Gorzowie Wielkopolskim i Swarzędzu. Jego grób znajduje się na cmentarzu w Poznaniu przy ul. Lutyckiej (kwatera św. Łazarza-2-7).

</doc>
<doc id="1695617" url="https://pl.wikipedia.org/wiki?curid=1695617" title="Motorowodne Mistrzostwa Świata w klasie T-550 2009">
Motorowodne Mistrzostwa Świata w klasie T-550 2009

Motorowodne Mistrzostwa Świata w klasie T-550 2009 – zawody motorowodnych mistrzostw świata w klasie T-550, które zostały rozegrane w dniach 23 - 24 maja w węgierskim Dunaujvaros. Mistrzem świata w klasie T-550 został Estończyk Art Raudva a wicemistrzem świata Michał Gembiak. Startowało 17 zawodników. 

</doc>
<doc id="1695619" url="https://pl.wikipedia.org/wiki?curid=1695619" title="Janina Kurkowska-Spychajowa">
Janina Kurkowska-Spychajowa

Janina Kurkowska-Spychajowa (ur. 8 lutego 1901 w Starosielcach, zm. 6 czerwca 1979) – polska łuczniczka, 38-krotna mistrzyni świata.
Kariera.
W okresie międzywojennym pracowała dla firmy Citroën w Warszawie. Była zawodniczką Rodziny Wojskowej oraz Ogniwa Warszawa, 64-krotną medalistką mistrzostw świata, 7-krotną mistrzynią Polski w wieloboju indywidualnym i wielokrotną rekordzistką Polski. Zdobywczyni największej liczby medali w mistrzostwach świata w historii łucznictwa światowego.
W czasie II wojny światowej, w 1944, została wywieziona na roboty przymusowe w III Rzeszy, gdzie pracowała w kamieniołomach.
Po wojnie wróciła do Warszawy, a następnie do uprawiania łucznictwa. Trenowała w Szwecji, łącząc to z pracą w polskim poselstwie w Sztokholmie. W latach 1946–1950 była działaczką OZŁucz. w Warszawie i Polskim Związku Łuczniczym. Czynne uprawianie sportu zakończyła w 1957. Zasłużona Mistrzyni Sportu.
Zmarła 6 czerwca 1979 w Szwecji, spoczywa na Norra begravningsplatsen w Solnie.

</doc>
<doc id="1695622" url="https://pl.wikipedia.org/wiki?curid=1695622" title="Georg Emmerich">
Georg Emmerich

Georg Emmerich (ur. 1422 w Kłodzku, zm. 24 grudnia 1507 r. w Görlitz) – kupiec, burmistrz Görlitz (1483, 1488, 1494, 1498, 1502), fundator Świętego Grobu w Görlitz.
Życiorys.
Georg Emmerich był synem bogatego kupca Urbana Emericha z Kłodzka. Gdy miał kilka lat jego rodzice przenieśli się na stałe do Görlitz, gdzie stali się jedną z najbogatszych rodzin w mieście. Mając 42 lat stał się bohaterem głośnego skandalu. Nawiązał romans z Benigną Horschel, córką Mikołaja, kupca, radnego, dowódcy miejskich wojsk i przeciwnika politycznego swojego ojca. Benigna Horschel zaszła w ciążę, a Georg Emerich odmówił zawarcia z nią małżeństwa. W związku z tym ojciec wysłał go na pielgrzymkę do Jerozolimy, licząc na załagodzenie napięć podczas jego nieobecności. Georg wyruszył w drogę w kwietniu 1465 r. W Jerozolimie Georg otrzymał godność rycerza Świętego Grobu. Powrócił jesienią tego samego roku. Ożenił się z Barbarą Knebel z Wrocławia, z którą miał dziewięcioro dzieci. Po śmierci pierwszej żony, ożenił się z Klarą Eschlauer. Z małżeństwa tego miał troje dzieci, z czego jeden z synów piastował funkcję rektora Uniwersytetu Bolońskiego.
W 1470 r. został po raz pierwszy radnym miejskim, a następnie kilkakrotnie pełnił funkcję burmistrza.

</doc>
<doc id="1695623" url="https://pl.wikipedia.org/wiki?curid=1695623" title="Chłopiec w pasiastej piżamie">
Chłopiec w pasiastej piżamie

Chłopiec w pasiastej piżamie (ang. "Boy in the Striped Pyjamas") – amerykańsko-brytyjski film z 2008 roku. Reżyserem i scenarzystą filmu jest Mark Herman. Film jest adaptacją książki Johna Boyne pod tym samym tytułem, wydanej w 2006 roku.
Serwis Rotten Tomatoes przyznał mu wynik 63%.
Film kręcono na Węgrzech (w Budapeszcie) od 29 kwietnia do lipca 2007 roku.
Opis fabuły.
Akcja filmu umieszczona jest w czasach II wojny światowej. Ośmioletni Bruno wraz z rodzicami i starszą siostrą mieszka w Berlinie. Pewnego dnia jego ojciec zostaje mianowany komendantem obozu zagłady i cała rodzina przeprowadza się na wieś. W nowym miejscu zamieszkania Bruno nie ma żadnych kolegów i całymi dniami się nudzi. Jedyne jego zajęcia to czytanie książek przygodowych i huśtanie na własnoręcznie zrobionej huśtawce. Podczas odkrywania okolicy Bruno poznaje ośmioletniego Żyda – Szmula, który jest więźniem obozu zagłady. Między chłopcami zawiązuje się szczególna nić porozumienia. Nie przeszkadzają im różnice społeczne, ideologiczne ani drut kolczasty, który ich dzieli. Film pokazuje życie obozowe z perspektywy małego dziecka, które nie wszystko rozumie.
Obsada.
Rupert Friend początkowo nie chciał grać porucznika Kotlera, gdyż był zszokowany brutalnością tej postaci.
Nagrody.
Vera Farmiga (odtwórczyni roli matki Brunona) dostała za swoją rolę nagrodę British Independent Film Awards. Poza tym była ona jedyną Amerykanką na planie filmu.

</doc>
<doc id="1695635" url="https://pl.wikipedia.org/wiki?curid=1695635" title="Arseniusz Pustelnik">
Arseniusz Pustelnik



</doc>
<doc id="1695642" url="https://pl.wikipedia.org/wiki?curid=1695642" title="Raúl Páez">
Raúl Páez

Raúl Alberto Páez (ur. 26 maja 1937) – piłkarz argentyński, obrońca (stoper).
Páez karierę piłkarską rozpoczął w 1958 roku w klubie San Lorenzo de Almagro. Razem z San Lorenzo w 1959 roku zdobył tytuł mistrza Argentyny, dzięki czemu wziął udział w pierwszej edycji Pucharu Wyzwolicieli - Copa Libertadores 1960. San Lorenzo dotarł do półfinału, gdzie po trzech zaciętych meczach przegrał w ostatecznym triumfatorem turnieju - urugwajskim klubem CA Peñarol. W 1961 roku razem z San Lorenzo Páez zdobył wicemistrzostwo Argentyny.
Jako gracz klubu San Lorenzo wziął udział w finałach mistrzostw świata w 1962 roku, gdzie Argentyna odpadła w fazie grupowej. Páez zagrał w dwóch meczach - z Anglią i Bułgarią.
W San Lorenzo Páez grał do 1967 roku, po czym w 1968 roku zakończył karierę w klubie CA Argentino de Quilmes. Łącznie w lidze argentyńskiej rozegrał 222 mecze i zdobył 3 bramki.
Nigdy w swojej karierze nie wziął udziału w turnieju Copa América.

</doc>
<doc id="1695643" url="https://pl.wikipedia.org/wiki?curid=1695643" title="Religie teocentryczne">
Religie teocentryczne

Religie teocentryczne, zwane też religiami profetycznymi lub religiami Zachodu. Należą do nich islam, judaizm i chrześcijaństwo. Punktem wyjścia w tych religiach jest wiara w Boga osobowego. Uważa się, iż Bóg pierwszy wychodzi do człowieka. Bóg pojęty jest jako osoba, ktoś odległy, lecz równocześnie bliski. W religiach Zachodu dogmaty wiary są sformułowane w sposób jasny. Człowiek jest pojęty jako związek duszy i ciała. Spojrzenie na świat jest bardzo optymistyczne - nastąpi odnowa świata (zbawienie). W tych religiach występuje także ktoś taki jak pośrednik, prorok, który zgodnie z aksjomatem wiary objawia orędzie Boga.

</doc>
<doc id="1695644" url="https://pl.wikipedia.org/wiki?curid=1695644" title="Raul Paez">
Raul Paez



</doc>
<doc id="1695647" url="https://pl.wikipedia.org/wiki?curid=1695647" title="Raúl Alberto Páez">
Raúl Alberto Páez



</doc>
<doc id="1695648" url="https://pl.wikipedia.org/wiki?curid=1695648" title="Religie kosmocentryczne">
Religie kosmocentryczne

Religie kosmocentryczne – zwane też religiami mistycznymi, lub religiami Wschodu. Należą do nich hinduizm, buddyzm, taoizm, konfucjanizm i religie plemienne. Punktem wyjścia w tych religiach jest człowiek. To człowiek stara się, podejmuje wysiłek, aby zjednoczyć się z Bogiem, Absolutem lub osiągnąć duchowe przebudzenie. Nie ma w tych religiach sprecyzowanej nauki o Bogu osobowym (lub też neguje się taką koncepcję), jest za to idea indywidualnej wolności. Człowiek to dusza uwięziona w ciele, z którego kiedyś się wyzwoli.

</doc>
<doc id="1695651" url="https://pl.wikipedia.org/wiki?curid=1695651" title="Malimba Masheke">
Malimba Masheke

Malimba Masheke (ur. 1941) - zambijski polityk, dowódca armii i minister obrony w latach 1985-88, premier Zambii od 15 marca 1989 do 31 sierpnia 1991. Jeden z czołowych przedstawicieli Zjednoczonej Narodowej Partii Niepodległości (UNIP).

</doc>
<doc id="1695655" url="https://pl.wikipedia.org/wiki?curid=1695655" title="Mariana Duque Mariño">
Mariana Duque Mariño

Mariana Duque Mariño (ur. 12 sierpnia 1989 w Bogocie) – kolumbijska tenisistka, reprezentantka kraju w Fed Cup, olimpijka z Londynu (2012) i Rio de Janeiro (2016).
Kariera tenisowa.
Zadebiutowała w 2005 roku – w eliminacjach do turnieju w Bogocie, przegrywając w drugiej rundzie z Ágnes Szávay. Rok później, również odpadła w kwalifikacjach. Również w 2006 wygrała pierwszy turniej ITF w karierze – w Mazatlánie. W 2007 roku otrzymała od organizatorów dziką kartę do turnieju głównego. Po wygranej z Viky Núñez-Fuentes, została pokonana przez Flavię Pennettę, późniejszą półfinalistkę.
Sezon 2008 rozpoczęła turniejem Copa Colsanitas. Przegrała w 1/4 finału z Maríą Emilią Salerni. Kilkakrotnie grała w turniejach WTA Tour i Wielkiego Szlema, dochodząc do turnieju głównego w Estoril i US Open (w obydwu odpadła w 2. rundzie). W rankingu z 29 września zadebiutowała w pierwszej setce rankingu WTA − na 99. miejscu. Rok 2009 rozpoczęła od passy 6 porażek z rzędu, przełamując ją w Miami. Grając jako szczęśliwa przegrana, w pierwszej rundzie French Open wygrała z rozstawioną z 26., Anną Czakwetadze.
W marcu 2010 odniosła pierwsze zwycięstwo turniejowe. Podczas zawodów w Bogocie pokonała m.in. Klárę Zakopalovą, Arantxę Parrę Santonję i Angelique Kerber w finale.
W lipcu 2012 roku zwyciężyła w turnieju deblowym w Båstad. Razem z Cataliną Castaño pokonały w finale Evę Hrdinovą i Mervanę Jugić-Salkić 4:6, 7:5, 10−5.
W lutym 2013 roku triumfowała w zawodach deblowych rangi WTA Challenger Tour w Cali. Razem z Castaño pokonały parę Florencia Molinero–Teliana Pereira wynikiem 3:6, 6:1, 10–5. W marcu tego roku Kolumbijki osiągnęły finał rywalizacji w Acapulco, w którym uległy Lourdes Domínguez Lino i Arantxie Parrze Santonji 4:6, 6:7(1).
Od 2005 reprezentuje Kolumbię w Fed Cup notując bilans 42 zwycięstw i 22 porażek. Dwukrotnie startowała również na igrzyskach olimpijskich, w Londynie (2012) i Rio de Janeiro (2016), za każdym razem odpadając w pierwszej rundzie.

</doc>
<doc id="1695656" url="https://pl.wikipedia.org/wiki?curid=1695656" title="Algeria">
Algeria



</doc>
<doc id="1695657" url="https://pl.wikipedia.org/wiki?curid=1695657" title="Gustavo Nery de Sá da Silva">
Gustavo Nery de Sá da Silva

Gustavo Nery de Sá da Silva (ur. 26 lipca 1981 w Nova Friburgo) – brazylijski piłkarz występujący na pozycji lewego obrońcy. Obecnie występuje w Santo André.
Kariera klubowa.
Gustavo Nery rozpoczął piłkarską karierę w Santosie FC, gdzie grał w latach 1995-1997. Następnym etapem jego kariery była Coritiba, po czym powrócił do Santosu. W 2000 roku zaliczył krótki epizod w Guarani FC. Potem przeszedł do São Paulo, gdzie spędził 4 lata. Z São Paulo zdobył mistrzostwo Stanu São Paulo - Campeonato Paulista w 2002 roku oraz wygrał Turniej Rio-São Paulo w 2001. Z São Paulo przeszedł do Werderu Brema. W Werderze nie zdołał przebić się do składu, czego dowodem są tylko 3 rozegrane mecze Bundeslidze.
Po powrocie do Brazylii został zawodnikiem Corinthians Paulista, z którym świętował mistrzostwo Brazylii 2005. W 2007 spróbował po raz drugi sił w Europie i został wypożyczany do Realu Saragossa, jednak po rozegraniu czterech meczów w La Liga powrócił do Brazylii, gdzie znowu grał w Corinthians. W 2008 roku grał we Fluminense FC, a potem SC Internacional.
Ostatni klubem karierze Gustavo Nery'ego było EC Santo André, w którym występował w latach 2009-2010.
Kariera reprezentacyjna.
Gustavo Nery za sobą występy w reprezentacji Brazylii, w której zadebiutował 8 lipca 2004 w meczu z reprezentacją Chile podczas Copa America 2004. Brazylia wygrała cały turniej, Gustavo Nery ma dzięki temu na koncie tytuł mistrza Ameryki Południowej. Wcześniej, w 2001 roku był członkiem kadry na Puchar Konfederacji. W późniejszych latach sporadycznie grał w barwach "canarinhos". Ostatni, dziewiąty raz przeciwko reprezentacji Rosji 1 marca 2006.

</doc>
<doc id="1695658" url="https://pl.wikipedia.org/wiki?curid=1695658" title="Johann Georg Heinsch">
Johann Georg Heinsch

Johann Georg Heinsch ("Johann Georg Heintsch"; czeski: "Jan Jiří Heinsch") (ur. ok. 1647 w Kłodzku, zm. 9 września 1712 w Pradze) – niemiecko-czeski malarz barokowy.
Życiorys.
Johann Georg Heinsch był synem królewskiego kanclerza i ławnika Joachima Franciszka Heinscha. Początkowo kształcił się w kłodzkim Kolegium Jezuitów. Od 1678 r. kształcił się w Pradze, gdzie zamieszkał na stałe i otworzył swój warsztat. Po śmierci pierwszej żony w 1702 r. wstąpił do klasztoru augustianów w Bělá pod Bezdězem, który opuścił dwa lat później. W 1704 r. zawarł drugie małżeństwo z córka miejscowego burmistrza.
Jego styl malarski nawiązywał do znanego XVII-wiecznego malarza Karla Skreta. Heinisch zajmował się malowaniem fresków i obrazów ołtarzowych w konwencjonalnym stylu na zamówienie praskich kościołów. Wykonywał swoje prace również dla zakonów: jezuitów, krzyżaków i augustianów. Wiele z jego prac znajdujących się w kościołach klasztornych zostało zniszczonych podczas reform Józefa II w XVIII w.

</doc>
<doc id="1695659" url="https://pl.wikipedia.org/wiki?curid=1695659" title="Święty Kamień (przystanek kolejowy)">
Święty Kamień (przystanek kolejowy)

Święty Kamień – przystanek kolejowy w Świętym Kamieniu, w województwie warmińsko-mazurskim, w Polsce.

</doc>
<doc id="1695660" url="https://pl.wikipedia.org/wiki?curid=1695660" title="Gustavo Nery de Sa da Silva">
Gustavo Nery de Sa da Silva



</doc>
<doc id="1695662" url="https://pl.wikipedia.org/wiki?curid=1695662" title="Mariana Duque Marino">
Mariana Duque Marino



</doc>
<doc id="1695664" url="https://pl.wikipedia.org/wiki?curid=1695664" title="Religia plemienna">
Religia plemienna

Religia plemienna (religia pierwotna, religia tradycyjna, religia prymitywna, religia archaiczna) – zbiorcze określenie systemów wierzeniowo-rytualnych tubylczych ludów Afryki, Azji, obu Ameryk, Australii i Oceanii.
Religie plemienne są często błędnie sprowadzane do animizmu, jednak w pierwotnej swej formie są one henoteistyczne. Wyznawcy religii plemiennych mają głęboko zakorzenione pojęcie Istoty Najwyższej, która jest stwórcą świata i innych bóstw, zależnych od niej. Charakterystycznym elementem tych religii jest kult przodków. Wyznawcy wierzą, że ich przodkowie są zawsze z nimi, czuwają nad nimi i wstawiają się przed bóstwami. Innym ważnym elementem jest wiara w duchy, które są przyczyną różnych wydarzeń, dobrych i złych. Mogą nawet sprowadzić chorobę lub śmierć, dlatego składa się im ofiary. Nie ma podziału między sferą sakralną a świecką, są one jednością. Całe życie człowieka jest naśladowaniem bóstw, dlatego w tych religiach tak żywo krążą różne mity. Religie plemienne charakteryzują się też rozbudowaną obrzędowością. Obrzędy dzieli się na inicjacyjne (wtajemniczenia, wprowadzające w nowy sposób życia) i puryfikacyjne (oczyszczające, umożliwiające powrót do wspólnoty z innymi ludźmi).
Według badań na rok 2010 – 400 milionów ludzi (6%) praktykuje różne religie tradycyjne lub ludowe, w tym tradycyjne religie afrykańskie, chińskie religie ludowe, amerykańskie i australijskie religie tubylcze.

</doc>
<doc id="1695665" url="https://pl.wikipedia.org/wiki?curid=1695665" title="Jądro podkorowe">
Jądro podkorowe



</doc>
<doc id="1695666" url="https://pl.wikipedia.org/wiki?curid=1695666" title="Kurt Schupke">
Kurt Schupke

Kurt Walter Schupke (ur. 15 maja 1898, zm. 27 listopada 1948 w Krakowie) – zbrodniarz nazistowski, ostatni komendant niemieckiego nazistowskiego obozu koncentracyjnego Plaszow i SS-Oberscharführer.
Służbę w obozach koncentracyjnych rozpoczął w Buchenwaldzie. Następnie, w czasie II wojny światowej, kierował również gettem żydowskim w Rzeszowie oraz był komendantem getta w Sanoku, obozu pracy Zwangsarbeitslager Zaslaw, getta w Rzeszowie. Od 13 września 1944 do 15 stycznia 1945 był ostatnim komendantem obozu w Płaszowie (według innej wersji był strażnikiem tamże).
25 lutego 1947 został wydany do Polski przez władze amerykańskie. 18 czerwca 1948 został za zbrodnie wojenne i zbrodnie przeciw ludzkości skazany na karę śmierci przez Sąd Okręgowy w Krakowie. Wyrok wykonano przez powieszenie 27 listopada 1948.

</doc>
<doc id="1695670" url="https://pl.wikipedia.org/wiki?curid=1695670" title="The Gazette">
The Gazette

The Gazette (zapis stylizowany: the GazettE) – japoński zespół rockowy, który powstał w 2002 roku. Początkowo nazwa grupy zapisywana była katakaną jako ガゼット. W styczniu 2006 roku nazwę tę zastąpiono angielską The GazettE. Zespół gra szeroko pojętą muzykę rockową, metal alternatywny, heavy metal, industrial metal, death metal, punk, muzykę elektroniczną, metalcore i nu metal. Zaliczany jest do nurtu visual kei.
Historia.
2002: Początki zespołu.
W 2002 roku Kouyou Takashima i Akira Suzuki założyli zespół "Kar+te=zyAnos", który rozpadł się, gdy Takanori Matsumoto zrezygnował z roli perkusisty na rzecz wokalu. W celu reaktywacji grupy, przyjęto na stanowisko perkusisty Yune, który wprowadził do grupy znajomego gitarzystę z poprzedniego zespołu, Yuu Shiroyamę. Powstałą formację, nazwano . Zespół w kwietniu wydał swój pierwszy singel „Wakaremichi”, a w październiku miał swój pierwszy koncert w Takadanobaba Area.
2003–2009: Zmiana perkusisty, wzrost popularności.
W styczniu 2003 roku z zespołu odszedł Yune. Reita wspomniał, że Yune nie był wtedy nastawiony na taką ścieżkę kariery. Ruki zaproponował pozostałym członkom, by jako nowego perkusistę wziąć Yutakę Tanabe, który został przyjęty oficjalnie do zespołu w lipcu tego samego roku. Jednak, pięć miesięcy potem, gdy Kai dołączył do zespołu, niespodziewanie stracił słuch. Z tego powodu, były perkusista, Yune wrócił na krótko do zespołu. W owym czasie, grupa przyłączyła się do wytwórni płytowej PS Company. W maju wspólnie z Hanamuke wyruszyła w swoją pierwszą ważną trasę koncertową. Następna była z zespołem Vidoll. Później razem nagrali cover dla japońskiego magazynu "Cure". Zespół miał także wspólne trasy koncertowe z Kra, bis, deadman, Kagrra, MUCC, Miyavi, D’espairsRay i MERRY. Pojawili się na głównych okładkach magazynów "Hevn", "SHOXX" i "Cure". W miarę upływu lat ich popularność wzrastała także poza granicami Japonii, a zespół rozpowszechnił dotychczas wydane płyty "Disorder", "Nil", "Stacked Rubbish" oraz "Dim" na kontynencie europejskim i w Stanach Zjednoczonych.
2010–2015: Zmiana wytwórni, jubileuszowy koncert.
W połowie 2010 roku u Rukiego zdiagnozowano odmę strun głosowych oraz infekcję wirusową, przez co musiano odwołać parę koncertów. Zespół ogłosił trasę koncertową, nazwaną "Tour 10 Nameless Liberty Six Bullets", która rozpoczęła się w lipcu z dwoma koncertami w Nippon Budōkan Wśród wszystkich tych wydarzeń zespół ogłosił również, że przeniesie się z King Records do Sony Music Records. „Shiver” był pierwszym singlem wydanym przez zespół pod nową wytwórnią. Zaraz po wydaniu „Shiver”, zespół ogłosił, że ostatni przystanek trasy "TOUR 10 Nameless Liberty Six Bullets" odbędzie się w Tokyo Dome. Od 2010 roku albumy grupy zaczęły być wydawane także w Korei, w tym między innymi "Toxic".
23 marca 2011 roku wydali kompilację zatytułowaną "Traces Best of 2005-2009" oraz koncertowe DVD zatytułowane "The Nameless Liberty at 10.12.26 Tokyo Dome". 13 i 14 sierpnia wystąpili na festiwalu Summer Sonic w Tokio i Osace następnie na Inazuma Rock Fes, który odbył się 18 września.
10 marca 2012 roku zorganizowali jubileuszowy koncert pod nazwą "10th Anniversary The Decade Live At 03.10 Makuhari Messe". Ogłosili również wydanie nowego albumu zatytułowanego "Division". 11 października zagrali na festiwalu muzycznym Rising Sun Rock Festival.
6 września 2013 roku wyruszyli w krótką światową trasę koncertową zatytułowaną "the GazettE World Tour13", która objęła jedynie kraje znajdujące się w oficjalnym internetowym Fanklubie grupy HERESY: Meksyk, Chile, Argentynę, Brazylię, Francję, Niemcy i Finlandię. Ostatni koncert zagrali 29 września. 23 października ukazał się album "Beautiful Deformity". Zespół ogłosił również trasę koncertową promującą nową płytę zatytułowaną "the GazettE Live Tour13 Beautiful Deformity Magnificent Malformed Box", która rozpoczęła się 2 listopada, a zakończyła 28 grudnia.
W 2014 roku wydali kilka DVD koncertowych z trasy, która odbyła się rok wcześniej oraz oficjalny europejski dokument "WORLD TOUR13 DOCUMENTARY" następnie skupili się na trasie po Japonii i występie na festiwalu LOUD PARK w październiku.
26 sierpnia 2015 roku został wydany ósmy album "Dogma", a zespół wyruszył w kolejną trasę koncertową. Album zajął drugie miejsce na liście Oricon w pierwszym dniu premiery, a trzecie na tygodniowej liście przebojów.
2016–2020: Światowa trasa, album Ninth na szczycie rockowej listy przebojów iTunes.
7 stycznia 2016 zespół potwierdził plany dotyczące światowej trasy "WORLD TOUR16 DOGMATIC -TROIS-", która rozpocznie się 15 kwietnia i potrwa do 12 czerwca, w tym czasie zagrają 16 koncertów, odwiedzając 11 różnych krajów. Jeszcze w tym samym roku 6 listopada GazettE wystąpili na Knotfest Japan, a 9 listopada wydali nowe koncertowe DVD/Blu-ray "LIVE TOUR 15-16 DOGMATIC FINAL – Shikkoku -", na którym znajduje się koncert zespołu, który odbył się 28 lutego 2016 roku w Yoyogi National Gymnasium.
8 marca 2017 roku zespół wydał trzeci album kompilacyjny z niektórymi na nowo nagranymi balladami zatytułowany "Traces Vol.2", który znalazł się na 5. miejscu listy Oricon, natomiast 10 marca album osiągnął drugie miejsce na liście. 11 sierpnia the GazettE wystąpili na festiwalu Rock in Japan.
10 marca 2018 roku opublikowali teledysk do nowej piosenki „Falling” na swojej oficjalnej stronie internetowej z okazji 16. urodzin zespołu oraz 16 marca na swoim oficjalnym kanale YouTube. Ich dziewiąty album, zatytułowany "Ninth", ukazał się 13 czerwca 2018 roku. Kiedy album został udostępniony do pobrania, znalazł się na szczycie rockowej listy przebojów iTunes na Białorusi, w Finlandii, Francji, na Węgrzech, w Polsce, Turcji i Szwecji oraz w pierwszej dziesiątce w Bułgarii, Niemczech, Włoszech, Holandii, Portugalii, Rosji, Słowacji i Hiszpanii. Jeszcze w tym samym miesiącu 29 czerwca zespół ogłosił założenie własnej niezależnej wytwórni „HERESY Inc.” i poinformował o opuszczeniu przez nich dotychczasowej PS COMPANY Co. Ltd. W grudniu the GazettE ogłosiło swoją światową trasę "WORLD TOUR 19, IX FAZA #04 -99.999-", która rozpocznie się w kwietniu 2019 roku.
Po trzech latach od ostatniej światowej trasy, 30 kwietnia 2019 roku rozpoczęła się kolejna pod nazwą "WORLD TOUR 19 THE NINTH PHASE #04 -99,999-" pierwszy koncert miał miejsce w Los Angeles. Zespół grał w 13 miastach w 10 krajach, którymi były Stany Zjednoczone, Meksyk, Kanada, Chile, Argentyna, Brazylia, Wielka Brytania, Francja, Niemcy, Rosja i Chiny. Trasa zakończyła się 30 czerwca 2019 roku w Tajpej. 10 sierpnia trzeci raz z rzędu wystąpili na festiwalu Rock In Japan.
W 2020 roku na polecenie rządu Japonii koncert z okazji 18-lecia zespołu, który miał się odbyć 10 marca w Yokohama Arena, został odwołany z powodu epidemii COVID-19 w Japonii. Kilka innych zespołów również odwołało swoje występy. Po tym wydarzeniu zespół był nieaktywny przez resztę roku.
Od 2021: 20-lecie kariery.
10 marca 2021 roku, w dziewiętnastą rocznicę powstania, GazettE wydali niepublikowany wcześniej utwór „Blinding Hope” i zapowiedzieli swój nowy album zatytułowany "Mass". Album został wydany 23 maja, a fani mogli uczestniczyć w sesji autografowej i rozmowie on-line, w których uczestnicy byli wybierani w drodze loterii, poprzez wpisanie numeru z biletu znajdującego się na każdym egzemplarzu albumu.
Pod koniec lutego 2022 roku z okazji 20-lecie kariery na koncercie w Yoyogi National Gymnasium został zaprezentowany nowy wizerunek zespołu. Zapowiedzieli również kompilacyjny album zatytułowany "HETERODOXY-DIVIDED 3 CONCEPTS-", zawierający 47 utworów zespołu, który ukaże się 21 grudnia. 28 grudnia zmarł nagle Yune były perkusista zespołu.

</doc>
<doc id="1695673" url="https://pl.wikipedia.org/wiki?curid=1695673" title="Division One (1912/1913)">
Division One (1912/1913)

Division One (1912/1913) – był to 23. w historii sezon szkockiej pierwszej klasy rozgrywkowej w piłce nożnej. Sezon rozpoczął się 17 sierpnia 1912, a zakończył się 30 kwietnia 1913. Brało w niej udział 18 zespołów, które grały ze sobą systemem „każdy z każdym”. Tytułu mistrzowski obronił Rangers, dla którego był to 8. tytuł w historii klubu. Koronę króla strzelców zdobył James Reid, który strzelił 30 bramek.
Zasady rozgrywek.
W rozgrywkach brało udział 18 drużyn, walczących o tytuł mistrza Szkocji w piłce nożnej. Każda z drużyn rozegrała po 2 mecze ze wszystkimi przeciwnikami (razem 34 spotkania).
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1695674" url="https://pl.wikipedia.org/wiki?curid=1695674" title="Division One (1913/1914)">
Division One (1913/1914)

Division One (1913/1914) – był to 24. w historii sezon szkockiej pierwszej klasy rozgrywkowej w piłce nożnej. Sezon rozpoczął się 16 sierpnia 1913, a zakończył się 29 kwietnia 1914. Brało w niej udział 20 zespołów, które grały ze sobą systemem „każdy z każdym”. Tytułu mistrzowskiego nie obronił Rangers. Nowym mistrzem Szkocji został Celtic, dla którego był to 11. tytuł w historii klubu. Koronę króla strzelców zdobył James Reid, który strzelił 27 bramek.
Zasady rozgrywek.
W rozgrywkach brało udział 20 drużyn, walczących o tytuł mistrza Szkocji w piłce nożnej. Każda z drużyn rozegrała po 2 mecze ze wszystkimi przeciwnikami (razem 38 spotkań).
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1695675" url="https://pl.wikipedia.org/wiki?curid=1695675" title="Division One (1914/1915)">
Division One (1914/1915)

Division One (1914/1915) – był to 25. w historii sezon szkockiej pierwszej klasy rozgrywkowej w piłce nożnej. Sezon rozpoczął się 15 sierpnia 1914, a zakończył się 27 kwietnia 1915. Brało w niej udział 20 zespołów, które grały ze sobą systemem „każdy z każdym”. Tytułu mistrzowski obronił Celtic, dla którego był to 12. tytuł w historii klubu. Koronę króla strzelców zdobyli Tom Gracie i James Richardson, którzy strzelili po 29 bramek.
Zasady rozgrywek.
W rozgrywkach brało udział 20 drużyn, walczących o tytuł mistrza Szkocji w piłce nożnej. Każda z drużyn rozegrała po 2 mecze ze wszystkimi przeciwnikami (razem 38 spotkań).
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1695676" url="https://pl.wikipedia.org/wiki?curid=1695676" title="Scottish League (1915/1916)">
Scottish League (1915/1916)

Scottish Football League (1915/1916) – był to 26. w historii sezon szkockiej pierwszej klasy rozgrywkowej w piłce nożnej. Sezon rozpoczął się 21 sierpnia 1915, a zakończył się 29 kwietnia 1916. Brało w niej udział 20 zespołów, które grały ze sobą systemem „każdy z każdym”. Tytułu mistrzowski obronił Celtic, dla którego był to 13. tytuł w historii klubu. Koronę króla strzelców zdobył Jimmy McColl, który strzelił 34 bramki.
Zasady rozgrywek.
W rozgrywkach brało udział 20 drużyn, walczących o tytuł mistrza Szkocji w piłce nożnej. Każda z drużyn rozegrała po 2 mecze ze wszystkimi przeciwnikami (razem 38 spotkań).
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1695681" url="https://pl.wikipedia.org/wiki?curid=1695681" title="Przegrupowanie Nebera">
Przegrupowanie Nebera

Przegrupowanie Nebera – reakcja chemiczna, w której oksymy przekształcają się w α-aminoketony pod wpływem działania chlorku tosylu.
Mechanizm jest następujący:
Oksym jest najpierw konwertowany do tosylanu. Po dodaniu do układy zasady tworzy się karboanion, który wypiera grupę tosylową w reakcji podstawienia nukleofilowego z utworzeniem przejściowej iminy, która w kontakcie z wodą ulega hydrolizie do aminoketonu.

</doc>
<doc id="1695682" url="https://pl.wikipedia.org/wiki?curid=1695682" title="Ci z Dziesiątego Tysiąca">
Ci z Dziesiątego Tysiąca

Ci z Dziesiątego Tysiąca – młodzieżowa powieść fantastyczno-naukowa autorstwa Jerzego Broszkiewicza, wydana w 1962 przez wydawnictwo Nasza Księgarnia. 
W 1989 ukazało się jej wznowienie nakładem Wydawnictwa Literackiego. 
Fabuła.
Bohaterami jest trójka nastolatków: Ion Soggo oraz bliźniacy Alka i Alek Roj. Spotykają się podczas wakacji na stacji badawczej „Pierwszy Zwiadowca”, sztucznej planetoidzie, gdzie pracują ich rodzice. Rojowie są Ziemianami, zaś Ion Saturnianinem. Opiekuje się nimi android Robik. Stacja ma przetestować możliwość lotu wielkiego statku kosmicznego poza granice Układu Słonecznego. Ze standardową misją badawczą ze stacji startują dwa kosmoloty, w skład których wchodzą wszyscy naukowcy pracujący na Zwiadowcy. Nastolatki zostają same pod opieką maszyn. Niespodziewanie na skutek kolizji z rzeką meteorów awarii ulega jeden z kosmolotów. Na ratunek rusza mu drugi kosmolot, niestety, także zostaje wciągnięty w strumień. Jedynej pomocy może udzielić trójka nastolatków. Przyjdzie im zmierzyć się nie tylko z obsługą kosmolotu i artylerii, ale także ze zbuntowanym robotem.
Pierwsza część cyklu "Ci z Dziesiątego Tysiąca". Bohaterowie występują także w drugiej części cyklu – książce "Oko Centaura".

</doc>
<doc id="1695683" url="https://pl.wikipedia.org/wiki?curid=1695683" title="Niginho">
Niginho

Niginho, właśc. Leonídio Fantoni (ur. 12 lutego 1912 w Belo Horizonte, zm. 5 września 1975 tamże) – piłkarz brazylijski grający na pozycji napastnika.
Kariera klubowa.
Niginho karierę piłkarską rozpoczął w 1926 roku w klubie z Palestra Itália, w którym grał do 1933. Z klubem z Belo Horizonte trzykrotnie zdobył mistrzostwo stanu Minas Geiras - Campeonato Mineiro w 1926, 1929 i 1930 roku. W 1933 wyemigrował do Europy, gdzie przez 3 lata występował S.S. Lazio. Po powrocie do Brazylii krótko grał w Atletico Mineiro Belo Horizonte i SE Palmeiras, z którym zdobył mistrzostwo stanu São Paulo - Campeonato Paulista w 1935. Lata 1937–1939 spędził w CR Vasco da Gama. W 1937 zdobył tytuł króla strzelców i mistrzostwo stanu Rio de Janeiro - Campeonato Carioca. W 1939 powrócił do rodzinnego Belo Horizonte i grał do końca swojej kariery w klubie Cruzeiro EC. Z Cruzeiro czterokrotnie zdobył mistrzostwo stanu Minas Geiras - Campeonato Mineiro w 1940, 1943, 1944 i 1945.
Kariera reprezentacyjna.
W 27 grudnia 1936 roku zadebiutował w reprezentacji Brazylii w meczu z reprezentacją Peru podczas Copa América 1937. W 1938 Niginho pojechał z reprezentacją Brazylii do Francji na mistrzostwa świata, jednakże nie zagrał w żadnym meczu. Ostatnim jego meczem w barwach "canarinhos" był mecz przeciwko Argentynie 30 stycznia 1937. W reprezentacji zagrał w 5 meczach i strzelił dwie bramki.

</doc>
<doc id="1695686" url="https://pl.wikipedia.org/wiki?curid=1695686" title="Kazimierz Czapiński">
Kazimierz Czapiński

Kazimierz Czapiński (ur. 18 listopada 1882 w Mińsku, zm. w lipcu 1941 w KL Auschwitz) – jeden z czołowych działaczy PPS z okresu przedwojennego, uważany za największego erudytę na lewicy, publicysta, poseł na Sejm II RP (Ustawodawczy oraz II i III kadencji).
Życiorys.
Młodość.
Syn Juliana i Kazimiery z Januszkiewiczów. Działalność socjalistyczną rozpoczął w kółkach socjalistycznych gimnazjum w Mińsku. Zagrożony aresztowaniem zdawał maturę eksternistycznie. Następnie rozpoczął studia na wydziale prawa Uniwersytetu Petersburskiego.
Od pierwszego roku studiów czynny w Socjaldemokratycznej Partii Robotniczej Rosji. Za działalność wśród robotników został wydalony z uczelni i w marcu 1902 aresztowany na pół roku. Zwolniony z braku dowodów, został odesłany do Mińska pod trzyletni dozór policyjny. W Mińsku nadal działał w SDPRR. Z tego powodu był dwukrotnie aresztowany. Wytoczono mu również sprawę sądową zakończoną uniewinnieniem.
W 1904 przedostał się nielegalnie do Niemiec, a następnie do Szwajcarii. Prawdopodobnie w tym czasie wstąpił do SDKPiL. Po wybuchu rewolucji 1905 powrócił do Mińska. W 1906 został aresztowany i skazany na cztery lata zesłania. Wyrok zamieniono mu na wyjazd za granicę. Udał się do Lwowa, gdzie podjął studia oraz prowadził działalność w miejscowej sekcji Socjaldemokracji Królestwa Polskiego i Litwy.
Działalność w Galicji.
Od marca 1907 był członkiem Biura Sekcji Zagranicznych SDKPiL i jego ramienia uczestniczył w VII Kongresie Socjalistycznym II Międzynarodówki w Stuttgarcie. Podjął współpracę z legalnym pismem PPS-Lewica „Wiedza”. Za zgodą władz SDKPiL podjął współpracę z prasą PPSD „Naprzód”. Włączył się również do pracy Uniwersytetu Ludowego im. Adama Mickiewicza.
Z uwagi na legalność działania w Galicji opowiadał się za możliwością włączenia w działania PPSD bez rezygnacji ideowej linii SDKPiL. Jednak jego działania spotkały się z krytyką. W 1910 usunięto go ze składu Biura Sekcji Zagranicznych SDKPiL.
Od 1910 rozpoczął działalność w ruchu oświatowym Polskiej Partii Socjalno-Demokratyczna Galicji i Śląska Cieszyńskiego. Reaktywował działalność szkoły partyjnej PPSD założonej przez Józefa Kwiatka. Po wybuchu I wojny światowej objął redakcję „Naprzodu”.
Działacz PPS.
W 1919 z ramienia PPSD został radnym w Krakowie. W wyborach parlamentarnych w 1919 wybrany został na posła z listy nr 5 (PPSD), w okręgu wyborczym nr 38 (Wadowice). W Sejmie Ustawodawczym pracował w komisji konstytucyjnej oraz komisji oświatowej. Był również sekretarzem Związku Polskich Posłów Socjalistycznych. W wyborach parlamentarnych w 1922, został wybrany na posła z listy nr 2 (Polska Partia Socjalistyczna), w okręgu wyborczym nr 43 (Wadowice). W Sejmie I kadencji pracował w komisji konstytucyjnej.
Był wybierany z listy PPS w okręgu Wadowice, również w wyborach parlamentarnych w 1928 i wyborach w 1930. W Sejmie II kadencji pracował w komisji budżetowej, zagranicznej, oraz był zastępcą przewodniczącego komisji konstytucyjnej. Ponadto był sekretarzem Związku Parlamentarnego Polskich Socjalistów. W Sejmie III kadencji pracował w komisji budżetowej oraz komisji konstytucyjnej. W tej kadencji również pełnił funkcję sekretarza ZPPS.
Znany był z wystąpień antyklerykalnych i antybolszewickich, a także z pracy w komisji konstytucyjnej i konkordatowej. Należał do najważniejszych autorów „Robotnika”, był też zastępcą redaktora naczelnego czasopisma „Naprzód”.
Kierował pracą oświatową w Polskiej Partii Socjalistycznej. W latach 1924–1936 był wiceprezesem, a następnie od 1936 do 1939 prezesem Zarządu Głównego Towarzystwa Uniwersytetu Robotniczego. Od 1919 do 1939 nieprzerwanie był członkiem Rady Naczelnej PPS, a od października 1921 członkiem Centralnego Komitetu Wykonawczego PPS.
Uchodził za jednego z najlepiej wykształconych działaczy PPS, a jego biblioteka słynęła z bogactwa zbiorów. Kazimierz Czapiński był ateistą, racjonalistą i scjentystą. Opisywany w książce "Nauczyciele" jako jeden z 7 mistrzów-nauczycieli Andrzeja Nowickiego, późniejszego prezesa Stowarzyszenia Ateistów i Wolnomyślicieli oraz Polskiego Towarzystwa Religioznawczego.
Wojna i okupacja.
We wrześniu 1939 opuścił Warszawę i powrócił po kapitulacji. Był przeciwny organizowaniu konspiracji uważając, że wojna skończy się niebawem wskutek zwycięstwa armii francuskiej.
Od 1940 współpracował z grupą Adama Próchnika i z konspiracyjną organizacją socjalistów – „Barykadą Wolności”, uczestnicząc w kółkach samokształceniowych. Aresztowany w przez Gestapo, trafił do obozu koncentracyjnego w Auschwitz, gdzie zmarł w lipcu 1941.
Pośmiertnie został odznaczony w 1947 na wniosek Centralnego Komitetu Wykonawczego PPS Krzyżem Grunwaldu II klasy.
Ważniejsze publikacje.
W 1972 pod kierunkiem prof. Andrzeja Nowickiego na Uniwersytecie Wrocławskim powstała praca doktorska "Poglądy filozoficzne Kazimierza Czapińskiego (1882–1941)" autorstwa płk Wacława Krawczyka, zawierająca bibliografię wszystkich prac Czapińskiego, liczącą ok. sześć tysięcy pozycji (książki i artykuły).

</doc>
<doc id="1695687" url="https://pl.wikipedia.org/wiki?curid=1695687" title="Francisco J. Ayala">
Francisco J. Ayala

Francisco José Ayala (ur. 12 marca 1934 w Madrycie, zm. 5 marca 2023) – amerykański genetyk, ewolucjonista i filozof pochodzenia hiszpańskiego.
Życiorys.
Studiował biologię i teologię na Uniwersytecie Complutense w Madrycie, ukończył go w 1955 roku. W 1960 roku wstąpił do zakonu dominikanów. W tym samym roku spotkał Theodosiusa Dobzhansky’ego, pod którego opieką uzyskał w 1964 roku stopień doktora na Columbia University. W 1971 roku przyjął obywatelstwo amerykańskie i zatrudnił się na Wydziale Genetyki na University of California, Davis. W 1987 roku przeniósł się na University of California, Irvine, gdzie wykładał zarówno biologię ewolucyjną, jak i filozofię.
Początkowo prowadził badania dotyczące genetyki populacyjnej i ekologii muszek owocowych. W późniejszym czasie zajmował się genetyką i ewolucją pierwotniaków wywołujących choroby tropikalne (m.in. świdrowcem amerykańskim powodującym chorobę Chagasa).

</doc>
<doc id="1695688" url="https://pl.wikipedia.org/wiki?curid=1695688" title="Bruno Le Maire">
Bruno Le Maire

Bruno Le Maire (ur. 15 kwietnia 1969 w Neuilly-sur-Seine) – francuski polityk i samorządowiec, parlamentarzysta, w latach 2009–2012 minister rolnictwa, od 2017 minister gospodarki i finansów.
Życiorys.
Pochodzenie i wykształcenie.
Syn Viviane Fradin de Belâbre, arystokratki z południowo-zachodniej Francji, dyrektor prestiżowej prywatnej szkoły Lycée Saint-Louis-de-Gonzague w 16. dzielnicy Paryża, oraz Maurice'a Le Maire, menedżera w koncernie Total.
Absolwent francuskich uczelni: École normale supérieure (gdzie obronił pracę nt. twórczości Marcela Prousta), Instytutu Nauk Politycznych w Paryżu i École nationale d'administration.
Działalność zawodowa i polityczna.
Pracę zawodową rozpoczął w administracji rządowej, początkowo w Ministerstwie Spraw Zagranicznych. Później blisko współpracował z Dominique'em de Villepinem, gdy ten pełnił funkcję sekretarza generalnego prezydenta Jacques'a Chiraca, ministra i premiera. W 2005 Bruno Le Maire został dyrektorem gabinetu francuskiego premiera.
W wyborach parlamentarnych w 2007 uzyskał mandat deputowanego do Zgromadzenia Narodowego XIII kadencji z ramienia Unii na rzecz Ruchu Ludowego z departamentu Eure. Kandydował z okręgu, z którego dotąd przez kilka kadencji posłował Jean-Louis Debré.
W 2008 został radnym miejskim w Évreux. W grudniu tego samego roku powołano go w skład drugiego rządu François Fillona na stanowisko sekretarza stanu ds. stosunków europejskich w Ministerstwie Spraw Zagranicznych (zastąpił Jean-Pierre'a Jouyeta). 23 czerwca 2009 został ministrem gospodarki żywnościowej, rolnictwa i rybołówstwa, zastępując Michela Barniera. 14 listopada 2010 został ministrem rolnictwa, żywności, rybołówstwa, wsi i planowania regionalnego w kolejnym gabinecie tego samego premiera. Urząd ten sprawował do 15 maja 2012. W wyborach parlamentarnych w tym samym roku uzyskał poselską reelekcję. W 2014 Bruno Le Maire ubiegał się o przywództwo w UMP, przegrywając jednak z Nicolasem Sarkozym.
W 2016 wystartował w prawyborach prezydenckich prawicy i centrum przed wyborami prezydenckimi zaplanowanymi na 2017. W głosowaniu z 20 listopada 2016 uzyskał 2,4% głosów. W drugiej turze prawyborów poparł kandydaturę François Fillona.
17 maja 2017 objął urząd ministra gospodarki w nowo powołanym gabinecie Édouarda Philippe’a. W tym samym dniu został wykluczony z partii Republikanie.
Dołączył następnie do En Marche! prezydenta Emmanuela Macrona. Z ramienia tego ugrupowania w wyborach parlamentarnych w 2017 ponownie został wybrany do niższej izby francuskiego parlamentu. W czerwcu 2017 powołany na ministra gospodarki i finansów w drugim rządzie dotychczasowego premiera. W lipcu 2020 został ministrem gospodarki, finansów i odnowy gospodarczej w gabinecie Jeana Castex, a w maju 2022 objął urząd ministra gospodarki, finansów, suwerenności przemysłowej i cyfrowej w rządzie Élisabeth Borne. Utrzymał tę funkcję także przy rekonstrukcji gabinetu z lipca 2022.

</doc>
<doc id="1695689" url="https://pl.wikipedia.org/wiki?curid=1695689" title="Jurgowska Góra">
Jurgowska Góra

Jurgowska Góra (728 m, 733 m) – wzniesienie w Pieninach Spiskich w miejscowości Dursztyn w województwie małopolskim, w powiecie nowotarskim, w gminie Nowy Targ. Znajduje się w grzbiecie głównym tych Pienin, po zachodniej stronie Gajnej Skały (776 m). Oddzielone jest od niej płytką przełęczą, spod której na północną stronę spływa dopływ Przecznego Potoku. Południowe stoki obydwu tych wzniesień opadają do doliny Przecznego Potoku. Górne partie Jurgowskiej Skały są porośnięte lasem i z wszystkich stron (z wyjątkiem grzbietu łączącego ją z Gajną Skałą) otoczone są łąkami.
Nazwa pochodzi od tego, że południowe stoki tego wzniesienia i cała górna część doliny Przecznego Potoku należała do mieszkańców spiskiego Jurgowa. Zakupili oni te tereny (tzw. Jurgowskie Hale lub Dworskie Hale), by wypasać tutaj swoje stada. Poniżej południowych stoków Gajnej Skały i Żaru, w widłach Przecznego i jego dopływu wybudowali tzw. Jurgowskie Stajnie służące bydłu i pasterzom przez sezon wypasowy.
Na Jurgowską Górę i sąsiednią Gajną Skałę nie prowadzi żaden szlak turystyczny, wejść można na nie jednak w dowolny sposób, najprościej od czerwonego szlaku turystycznego prowadzącego z Dursztyna przez Jurgowskie Hale na Żar.

</doc>
<doc id="1695692" url="https://pl.wikipedia.org/wiki?curid=1695692" title="Jurgowska Skała">
Jurgowska Skała



</doc>
<doc id="1695693" url="https://pl.wikipedia.org/wiki?curid=1695693" title="Berliner klinische Wochenschrift">
Berliner klinische Wochenschrift

Berliner klinische Wochenschrift – czasopismo medyczne, wydawane w Berlinie w latach 1864-1921. Jego tradycję kontynuowało wydawane od 1922 czasopismo „Klinische Wochenschrift”.

</doc>
<doc id="1695697" url="https://pl.wikipedia.org/wiki?curid=1695697" title="Assisted GPS">
Assisted GPS



</doc>
<doc id="1695701" url="https://pl.wikipedia.org/wiki?curid=1695701" title="Lewon Orbeli">
Lewon Orbeli



</doc>
<doc id="1695702" url="https://pl.wikipedia.org/wiki?curid=1695702" title="Irakli Ałasania">
Irakli Ałasania



</doc>
<doc id="1695708" url="https://pl.wikipedia.org/wiki?curid=1695708" title="Odwilż posewastopolska w Rosji">
Odwilż posewastopolska w Rosji

Odwilż posewastopolska – zmiana kursu polityki wewnętrznej samodzierżawia rosyjskiego po klęsce, jakiej doznała carska Rosja w wojnie krymskiej (1853-1856). Zmiana ta polegała na złagodzeniu obrony feudalnych praw rosyjskich warstw panujących (arystokracji dworskiej i przede wszystkim ziemskiej) i rozpoczęciu przez cara Rosji Aleksandra II ostrożnych reform liberalnych, z uwłaszczeniem chłopów na czele.
Klęska pod Sewastopolem i ostateczna porażka Rosji w wojnie krymskiej nadwerężyły prestiż samowładnej monarchii w Rosji. Stanowcze żądania zmian zmusiły Aleksandra II do przeprowadzenia reform wewnętrznych. Wprowadzał on zmiany stopniowo. W 1861 przeprowadził reformę uwłaszczeniową, zniósł poddaństwo osobiste chłopów. Mogli oni wykupić ziemię, przy czym część funduszy przekazywanych ziemianom pochodziła od państwa i musiała być przez chłopów spłacana w ratach. Ziemia była wykupowana przez wspólnoty wiejskie (miry). Miry obciążono odpowiedzialnością wobec policji, np. za majątek skradziony przez członka wspólnoty, a także wobec poborców podatkowych. Na zachodnich Ziemiach Rosji reformy uwłaszczeniowej nie przeprowadzono.
W Rosji obok państwowej administracji terytorialnej, którą reprezentowali gubernatorzy, utworzono również ziemstwa (samorządy terytorialne), których uprawnienia ograniczono m.in. do spraw oświaty, szpitalnictwa, gospodarki regionu, systemu dróg. Zreformowano sądownictwo, znosząc m.in. kary cielesne, wprowadzając do sądu ławników, oskarżonym przyznano prawo do obrony. Wzrosła liczba szkół, a uniwersytetom przyznano pewną autonomię i umożliwiono odbywanie studiów synom chłopów i mieszczan. Zmodernizowano armię, skracając trwanie służby wojskowej. Żołnierze po 6 latach przechodzili do rezerwy. Umożliwiło to przeszkolenie większej liczby mężczyzn i tym samym zwiększało możliwości mobilizacyjne państwa. Ze służby zwalniano jedynych żywicieli rodzin, skracano ją także osobom wykształconym.
Niektóre grupy społeczeństwa Rosji uznały te reformy za niedostateczne i planowały ataki terrorystyczne na urzędników cara i osoby z jego otoczenia. W jednym z nich, w 1881 został zamordowany car Aleksander II.

</doc>
<doc id="1695711" url="https://pl.wikipedia.org/wiki?curid=1695711" title="Léon Bertrand">
Léon Bertrand

Léon Bertrand (ur. 11 maja 1951 w Saint-Laurent-du-Maroni) – francuski polityk z Gujany Francuskiej, były minister delegowany ds. turystyki.
Życiorys.
Ukończył studia medyczne, zawodowo pracował jako nauczycieli fizyki i biologii w college'u w Saint-Laurent-du-Maroni. W 1983 po raz pierwszy został merem swojej rodzinnej miejscowości, sprawował ten urząd nieprzerwanie do 2018.
Zaangażował się też w działalność gaullistowskiego Zgromadzenia na rzecz Republiki. W 1988, 1993, 1997 i 2002 uzyskiwał mandat deputowanego do Zgromadzenia Narodowego w drugim okręgu wyborczym w Gujanie Francuskiej.
W 2002 objął stanowisko sekretarza stanu ds. turystyki w rządzie Jean-Pierre'a Raffarina (przy ministrze transportu). W 2004 podniesiono go do rangi ministra delegowanego ("ministre délégué"). Funkcję tę pełnił także w gabinecie Dominique'a de Villepin do 2007. W wyborach parlamentarnych w tym samym roku jako kandydat Unii na rzecz Ruchu Ludowego bez powodzenia ubiegał się o reelekcję, przegrywając z przedstawicielem lokalnych socjalistów.
W 2008 po raz kolejny został burmistrzem Saint-Laurent-du-Maroni. W tym samym roku powołano go też na stanowisko głównego inspektora ds. edukacji narodowej przy prezydencie Francji Nicolasie Sarkozym. W 2018 został skazany na karę pozbawienia wolności za nadużycia.

</doc>
<doc id="1695712" url="https://pl.wikipedia.org/wiki?curid=1695712" title="Leon Bertrand">
Leon Bertrand



</doc>
<doc id="1695713" url="https://pl.wikipedia.org/wiki?curid=1695713" title="Orbeli">
Orbeli



</doc>
<doc id="1695714" url="https://pl.wikipedia.org/wiki?curid=1695714" title="Most nad Kanałem Sueskim">
Most nad Kanałem Sueskim

Most nad Kanałem Sueskim – most drogowy, znany również jako Most Pokoju Mubaraka lub Most przyjaźni egipsko-japońskiej nad Kanałem Sueskim w Al-Kantarze, w Egipcie. Po arabsku "al-kantara" oznacza "most".
Most został zbudowany z pomocą rządu japońskiego. Zleceniobiorcą został Budownictwo PentaOcean.
Japońską dotacją w wysokości 60% kosztów budowy (lub 13,5 miliardów jenów), uzgodniono podczas wizyty prezydenta Mubaraka w Japonii w marcu 1995, jako część większego projektu Półwysep Synaj. Strona egipska wniosła pozostałe 40% (9 mld jenów). Most otwarto w październiku 2001.
Most wznosi się 70 m nad kanałem i jego długość wynosi 3,9 km. Składa się z 400-metrowego przęsła zakończonego pylonami i dwoma 1,8 kilometrowymi podejściami. Wysokość dwóch głównych pylonów wspierających wynosi 154 metrów każda. Wieże zostały zaprojektowane w kształcie obelisku faraonów.
Most oraz tunel Ahmada Hamdiego są wyłącznymi stałymi drogami umożliwiającymi pokonanie kanału dla ruchu drogowego.

</doc>
<doc id="1695715" url="https://pl.wikipedia.org/wiki?curid=1695715" title="Gueydon">
Gueydon

Gueydon – francuski krążownik pancerny z przełomu XIX i XX wieku. Jednostka typu "Gueydon". 
Krążownik wyposażony był w 20 opalanych węglem kotłów parowych Niclausse i trzy maszyny parowe potrójnego rozprężania (z tłokami pionowymi). Zapas paliwa był równy 1575 ton. Okręt uzbrojony był w dwie armaty okrętowe 194 mm L40 Mod1893-96, osiem armat 140 mm L45 M1893-96, cztery armaty 100 mm, szesnaście armat trzyfuntowych, cztery armaty jednofuntowe i dwie wyrzutnie torped kal. 450 mm.
„Gueydon” brał udział w I wojnie światowej. Po wojnie pełnił rolę okrętu szkolnego. Z listy floty skreślony w 1942 roku.
Po zdobyciu Francji przez Niemcy, kadłub „Gueydona” wraz z okrętami „Aisne” i „Oise” służył w porcie w Breście jako atrapa pozorująca tam dla lotnictwa niemiecki pancernik „Scharnhorst”.

</doc>
<doc id="1695717" url="https://pl.wikipedia.org/wiki?curid=1695717" title="Współczynnik rozszerzalności">
Współczynnik rozszerzalności

Współczynnik rozszerzalności – wielkość charakterystyczna dla danej substancji ilościowo charakteryzująca jej rozszerzalność cieplną. Jest to stała materiałowa, której wartość jest względną zmianą rozmiarów ciała przy zmianie temperatury o 1 K. Współczynnik rozszerzalności jest nieliniową funkcją temperatury. Dla większości materiałów zależność ta jest słaba, dlatego w niezbyt dużym zakresie temperatur wartość tego współczynnika można uznać za stałą.
W zależności od stanu skupienia i geometrii ciała złożonego z danej substancji, wyróżnia się współczynnik rozszerzalności liniowej i objętościowej.
Współczynnik rozszerzalności liniowej.
Dla ciał stałych określa się zazwyczaj współczynnik charakteryzujący względną zmianę rozmiarów liniowych, czyli współczynnik rozszerzalności liniowej. Zdefiniowany jest on wzorem
gdzie:
Anizotropia współczynnika rozszerzalności liniowej.
Substancje o anizotropowej strukturze mogą wykazywać również anizotropię rozszerzalności liniowej. Substancjami takimi są kryształy i niektóre substancje organiczne. Przykłady takich substancji i stopień anizotropii w nich występujący pokazuje tabela:
W kryształach wartość współczynnika zależy od tego, czy badany wymiar jest równoległy, czy prostopadły do osi kryształu. W przypadku drewna, współczynnik rozszerzalności osiąga wartość maksymalną w kierunku prostopadłym do słojów.
Współczynnik rozszerzalności objętościowej.
W przypadku płynów częściej stosuje się współczynnik charakteryzujący względną zmianę objętości, czyli współczynnik rozszerzalności objętościowej. Współczynnik ten określa wzór
gdzie:
Wartości współczynników rozszerzalności objętościowej dla wybranych cieczy.
W tabeli podane są wartości współczynników rozszerzalności objętościowej
Zależność między współczynnikami.
Współczynnik rozszerzalności objętościowej substancji można wyznaczyć znając współczynnik rozszerzalności liniowej tej substancji. Na przykład dla substancji izotropowej objętość sześciennego ciała można zapisać
gdzie formula_2 jest długością krawędzi sześcianu. Wykorzystując wzór na przyrost długości, wzór ten można wyrazić w postaci
gdzie formula_11 jest objętością sześcianu po podniesieniu jego temperatury o formula_12 a formula_13 jest początkową objętością tego sześcianu. Ponieważ współczynnik α jest bardzo małą liczbą, jego wyższe potęgi są jeszcze dużo mniejsze i można je pominąć. Wówczas zależność objętości od temperatury przybiera postać
skąd wynika, że
Dla substancji anizotropowych związek ten jest trochę bardziej złożony, ponieważ zależy od stopnia anizotropii.
Współczynnik rozszerzalności objętościowej gazów.
Współczynniki rozszerzalności objętościowej gazów mają stosunkowo duże wartości a równocześnie gazy są ściśliwe. Zatem współczynnik rozszerzalności jest w tym przypadku definiowany tak, jak dla cieczy, przy dodatkowym warunku, że ciśnienie gazu pozostaje stałe. Dla gazu doskonałego można wyznaczyć wartość tego współczynnika z równania Clapeyrona
gdzie:
Różniczkując to równanie (przy formula_20), otrzymuje się
Dzieląc oba równania stronami, otrzymuje się współczynnik rozszerzalności objętościowej
Wynika stąd, że dla temperatury 0 °C dla wszystkich gazów
Dla gazów rzeczywistych wartość współczynnika odbiega trochę od tej wartości. Rozbieżność ta zależy od temperatury krytycznej danego gazu i wartości ciśnienia. Na przykład dla azotu wartość współczynnika rozszerzalności wyraża wzór
gdzie formula_17 jest ciśnieniem azotu.
Współczynnik rozszerzalności powierzchniowej.
Współczynnik ten definiuje się dla ciał o dużych powierzchniach i stosunkowo małych grubościach, np. blach, arkuszy, płyt itp. Określa się go analogicznym wzorem
gdzie:
W przypadku substancji izotropowej współczynnik formula_32 jest powiązany ze współczynnikiem formula_33 następującym przybliżonym wzorem
Zależność tę można wyprowadzić w sposób analogiczny jak zależność pomiędzy formula_33 i formula_36

</doc>
<doc id="1695718" url="https://pl.wikipedia.org/wiki?curid=1695718" title="Ablacja laserowa">
Ablacja laserowa

Ablacja laserowa – proces odparowywania (usuwania) materiału z powierzchni ciała stałego do stanu gazowego lub plazmy z pominięciem stanu ciekłego. Do wywołania ablacji laserowej stosuje się najczęściej lasery krótko impulsowe, proces może zachodzić jednak także przy zastosowaniu laserów do pracy ciągłej, jeśli tylko wiązka promieniowania laserowego ma odpowiednią moc.

</doc>
<doc id="1695720" url="https://pl.wikipedia.org/wiki?curid=1695720" title="Premier-liha (2008/2009)">
Premier-liha (2008/2009)

Premier Liha w piłce nożnej 2008/09 – XVIII edycja najwyższych w hierarchii rozgrywek ligowych ukraińskiej klubowej piłki nożnej. Oficjalna nazwa rozgrywek EpiCentr Mistrzostwo Ukrainy w piłce nożnej (ukr. ЕпіЦентр Чемпіонат України з футболу). Sezon rozpoczął się 16 lipca 2008, a zakończył się 26 maja 2009.
Drużyny.
Zespoły występujące w Premier Lidze 2008/2009
Uwagi
Końcowa tabela.
Uwagi
1 Czornomoreć Odessa pozbawiono 6 punktów za nieuregulowanie warunków kontraktu z bośniackim piłkarzem George Indjicem.
2 6 maja 2009 FK Charków pozbawiono 3 punktów przez Komitet Dyscyplinarny Premier Lihi.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Medaliści.
"(liczba meczów i goli w nawiasach)"
Uwaga: Piłkarze oznaczone "kursywą" występowali również na innych pozycjach.

</doc>
<doc id="1695725" url="https://pl.wikipedia.org/wiki?curid=1695725" title="Zdanije Prawitielstwa Moskwy">
Zdanije Prawitielstwa Moskwy

Zdanije Prawitielstwa Moskwy (ros. "Здание Правительства Москвы", Budynek Rządu Moskwy) – odrzucony projekt budowy wieżowca Moskwie, w Rosji, o wysokości 308,4 m. W budynku miał znajdować się ratusz oraz rada miejska (duma) Moskwy. Budynek miał posiadać 70 kondygnacji, a jego planowane otwarcie miało nastąpić w 2012 roku. Według nowych planów w tym miejscu planuje się budowę innego wieżowca, jednak mniejszej liczbie kondygnacji.

</doc>
<doc id="1695727" url="https://pl.wikipedia.org/wiki?curid=1695727" title="CKU">
CKU

CKU, Cku, cku – trzyliterowy skrótowiec mogący oznaczać:

</doc>
<doc id="1695731" url="https://pl.wikipedia.org/wiki?curid=1695731" title="Linowo (powiat drawski)">
Linowo (powiat drawski)



</doc>
<doc id="1695733" url="https://pl.wikipedia.org/wiki?curid=1695733" title="Centrum kształcenia ustawicznego">
Centrum kształcenia ustawicznego

Centrum kształcenia ustawicznego (skrót CKU) − bezpłatna publiczna placówka (najczęściej zespół szkół) w polskim szkolnictwie, zwykle z wieloletnią tradycją, której zadaniem jest ustawiczne kształcenie osób dorosłych oraz umożliwienie im zdobycia zawodu. Obecnie coraz bardziej widoczne są centra kształcenia zawodowego i ustawicznego (CKZiU), które powstają w wyniku przeobrażania się CKU, jak też centrów kształcenia praktycznego (CKP). Z racji szerszego zakresu działalności CKZiU lepiej wpasowują się w zmieniający się rynek edukacyjny oraz potrzeby rynku pracy.

</doc>
<doc id="1695737" url="https://pl.wikipedia.org/wiki?curid=1695737" title="Droga wojewódzka nr 378">
Droga wojewódzka nr 378

Droga wojewódzka nr 378 (DW378) – droga wojewódzka o długości 23. km łącząca DW39 z Biedrzychowa, do DW385 w m. Grodków. 
Miejscowości leżące przy trasie DW378.
 Województwo dolnośląskie
 Powiat strzeliński
 Województwo opolskie
 Powiat brzeski

</doc>
<doc id="1695738" url="https://pl.wikipedia.org/wiki?curid=1695738" title="Sarntaler Alpen">
Sarntaler Alpen

Sarntaler Alpen, Alpi Sarentine — pasmo górskie, część Alp Retyckich w Alpach Wschodnich. Jest najbardziej wysuniętą na wschód częścią Alp Retyckich. Leży na terenie północnych Włoch, w regionach Trydent-Górna Adyga oraz Południowy Tyrol. Najważniejsze miasta regionu to Bozen (Bolzano) na południu Meran (Merano) na zachodzie, Sterzing (Vipiteno) na północy oraz Brixen (Bressanone) na wschodzie.
Według "AVE" pasmo graniczy z: Alpami Ötztalskimi i Gruppo Ortles-Cevedale (Ortler-Alpen) na zachodzie, Stubaier Alpen na północy, Alpami Zillertalskimi na północnym wschodzie (granicą jest rzeka Eisack między Sterzing a ujściem Rienz), i Dolomitami na wschodzie, Dolomiti di Fiemme na południu, oraz z Nonsberggruppe na południowym zachodzie. Pasmo to nie posiada żadnego lodowca, a szczyty nie osiągają nawet 2800 m, najwyższy – Hirzer Spitze – mierzy 2781 m.
Najwyższe szczyty:
Schroniska:

</doc>
<doc id="1695742" url="https://pl.wikipedia.org/wiki?curid=1695742" title="Kąt obrotu">
Kąt obrotu



</doc>
<doc id="1695745" url="https://pl.wikipedia.org/wiki?curid=1695745" title="Afrykanka żółtobrzucha">
Afrykanka żółtobrzucha

Afrykanka żółtobrzucha, afrykanka ognistobrzucha, afrykanka senegalska, senegalka ("Poicephalus senegalus") – gatunek średniego ptaka z rodziny papugowatych (Psittacidae). Występuje w południowej części zachodniej Afryki. Nie jest zagrożona. Jest często spotykana w hodowli i w domach.
Zasięg występowania i podgatunki.
Występuje w południowej części zachodniej Afryki. Zasięg występowania jest szacowany na ok. 3,59 miliona km².
Zwykle wyróżnia się dwa podgatunki:
Morfologia.
Wygląd.
Brak dymorfizmu płciowego. Ma szarą głowę, wokół oczu czarną. Dziób przechodzi z szarego w czarny. Ma jasne oczy. Wierzch ciała łącznie ze skrzydłami i ogonem zielony, pierś jest trochę jaśniejsza. Końce skrzydeł i ogona są czarne. Brzuch ma żółtą barwę, można zauważyć, że przy piersi jest czerwony. Nogawki są zielone, a nogi szare. Młode mają całe ciemne oczy.
Ekologia i zachowanie.
Biotopy, jakie zasiedla to głównie lasy sawannowe, spotykana też na otwartych polach uprawnych z porozrzucanymi drzewami.
W naturalnym środowisku afrykanki żółtobrzuche żyją parami, ale zdarzają się stada 10–20 osobników. Gdy w pobliżu jest człowiek, są dzikie i płochliwe. Często lecą na dużych wysokościach. Gdy się zaniepokoją, wydają krótkie serie skrzeczących i gwiżdżących dźwięków, zwykle głośnych.
Zjadają owoce, pąki, nasiona, w tym także roślin uprawnych (np. proso i orzeszki ziemne).
Lęgi.
Wyprowadzają lęgi od września do listopada (w czasie polskim). Budują gniazda w dziuplach, które wydrążają w drzewach. Samice mogą mieć pisklęta w wieku dwóch lat, a samce w wieku trzech lat. Chcą się rozmnażać tylko kilka lat, maks. do siedmiu. Samica składa 2–4 jaj, w dwudniowych odstępach, sama je ogrzewa. Inkubacja trwa 25–28 dni, zależy to od temperatury otoczenia. Pisklęta po wykluciu ważą około sześciu gramów. Pisklęta są w gnieździe przez 8 tygodni, po dwóch następnych usamodzielniają się. Mają ubarwienie rodziców po roku.
Status.
Międzynarodowa Unia Ochrony Przyrody (IUCN) uznaje afrykankę żółtobrzuchą za gatunek najmniejszej troski (LC – "Least Concern") nieprzerwanie od 1988 roku. Liczebność populacji nie została oszacowana, ale ptak ten opisywany jest jako bardzo liczny. Globalny trend liczebności populacji uznawany jest za spadkowy. Gatunek ten znajduje się w załączniku II CITES.

</doc>
<doc id="1695746" url="https://pl.wikipedia.org/wiki?curid=1695746" title="Poicephalus senegalus">
Poicephalus senegalus



</doc>
<doc id="1695749" url="https://pl.wikipedia.org/wiki?curid=1695749" title="Kobaltowce">
Kobaltowce

Kobaltowce - pierwiastki chemiczne znajdujące się w 9 grupie układu okresowego (dawniej zaliczane do VIII grupy pobocznej) - są to kobalt (Co), rod (Rh), iryd (Ir) i meitner (Mt).

</doc>
<doc id="1695753" url="https://pl.wikipedia.org/wiki?curid=1695753" title="Luca di Montezemolo">
Luca di Montezemolo



</doc>
<doc id="1695755" url="https://pl.wikipedia.org/wiki?curid=1695755" title="Kaszag">
Kaszag

Kaszag, także Kaszak (tyb.: བཀའ་ཤག་, Wylie: "bkaʼ-shag", ZWPY: "Gaxag"), tradycyjna nazwa tybetańskiego rządu.
Według Karty Tybetańczyków na Wychodźstwie, w skład kaszagu wchodzi obecnie maksymalnie ośmiu "kalonów" (tyb. བཀའ་བློན་, wylie: "bkaʼ-blon"). Na jego czele stoi "kalon tripa" (tyb. བཀའ་བློན་ཁྲི་པ་, wylie: "bkaʼ-blon-khri-pa").
Podlega bezpośrednio Dalajlamie i działa w porozumieniu z nim. Jego członkowie mają status ministrów Centralnego Rządu Tybetańskiego.

</doc>
<doc id="1695756" url="https://pl.wikipedia.org/wiki?curid=1695756" title="Język szerpa">
Język szerpa

Język szerpa ( transliteracja Wyliego: "shar-pa'i skad"; wymowa: "szarpä kä") – język tybeto-birmański z grupy języków bodyjskich używany przez około 130 tysięcy osób (Szerpów) w Nepalu oraz 20 tysięcy w Indiach (Sikkim, Arunaćal Pradeś). Niekiedy klasyfikowany bywa jako dialekt języka tybetańskiego. Większość użytkowników zna również język nepalski, język szerpa powoli wychodzi z użycia. 

</doc>
<doc id="1695757" url="https://pl.wikipedia.org/wiki?curid=1695757" title="Montcalm (1900)">
Montcalm (1900)

Montcalm – francuski krążownik pancerny z początku XX wieku, typu "Gueydon". Brał udział w I wojnie światowej. Okręt nazwano na cześć Louisa-Josepha de Montcalm.
Krążownik wyposażony był w 20 opalanych węglem kotłów parowych Normand Sigaudy (w odróżnieniu od innych okrętów typu) i trzy maszyny parowe potrójnego rozprężania z tłokami pionowymi. Zapas paliwa był równy 1575 ton. Okręt uzbrojony był w dwie armaty okrętowe 194 mm L40 Mle 1893-96, osiem armat 164,7 mm L45 Mle 1893-96, cztery armaty 100 mm, szesnaście armat 47 mm (trzyfuntowych), cztery armaty 37 mm (jednofuntowe) i dwie podwodne wyrzutnie torped kal. 450 mm.
Służba w skrócie.
W 1902 roku „Montcalm” wziął udział w wizycie prezydenta Francji Émile′a Loubeta w Rosji (razem z krążownikiem „Guichen” i mniejszymi okrętami).
"Montcalm" brał udział w I wojnie światowej. Działał początkowo w pobliżu Australii i uczestniczył w zajęciu Samoa. W 1915 przebazował do Suezu. Od stycznia do września 1916 był w remoncie. Następnie eskortował konwoje atlantyckie, bazując w Indiach Zachodnich. W 1918 brał udział w interwencji w ZSRR, przebywając na północy - w Murmańsku i Archangielsku. Wycofany ze służby został w 1926. W 1933 roku przekształcony w hulk.

</doc>
<doc id="1695759" url="https://pl.wikipedia.org/wiki?curid=1695759" title="Waking Up in Vegas">
Waking Up in Vegas

Waking Up in Vegas – piąty singel amerykańskiej wokalistki popowej Katy Perry z jej drugiego studyjnego albumu "One of the Boys". Stał się przebojem list przebojów w Australii, Kanadzie, Wielkiej Brytanii oraz Stanach Zjednoczonych.
Teledysk.
Teledysk do utworu nakręcił Joseph Kahn, który wcześniej zobrazował między innymi „Womanizer”, „Toxic” i „Stronger” dla Britney Spears, a także „When I Grow Up” i „I Hate This Part” dla Pussycat Dolls. Wideoklip obrazuje wydarzenia dziejące się w Las Vegas.

</doc>
<doc id="1695761" url="https://pl.wikipedia.org/wiki?curid=1695761" title="Hirzer Spitze">
Hirzer Spitze

Hirzer Spitze (wł. "Punta Cervina") — szczyt w Sarntaler Alpen, paśmie Alp Wschodnich. Leży w północnych Włoszech w regionie Trydent-Górna Adyga, w Południowym Tyrolu. Jest to najwyższy szczyt Sarntaler Alpen. Leży na zachód od miasta Meran. 

</doc>
<doc id="1695764" url="https://pl.wikipedia.org/wiki?curid=1695764" title="Neurografia">
Neurografia

Neurografia, MRN (ang. Magnetic resonance neurography) – sposób obrazowania przebiegu włókien nerwowych przy pomocy specjalnie zmodyfikowanego rezonansu magnetycznego. 
Technika ta pozwala na wierne odwzorowanie szczegółów rysunku nerwowego dzięki wzmocnieniu sygnału przez nerwy, w odróżnieniu do braku takiego wzmocnienia z otaczających je tkanek. Wewnątrznerwowe źródło sygnału dostarcza bardzo użytecznych informacji np. o pobudzeniu, ucisku lub obrzęku nerwu. Informacji tych nie otrzymamy wykonując zwykły MR, który pokazuje jedynie zarys przebiegu nerwów.

</doc>
<doc id="1695767" url="https://pl.wikipedia.org/wiki?curid=1695767" title="José Marcelo Ferreira">
José Marcelo Ferreira

Zé Maria, właśc. José Marcelo Ferreira (ur. 25 lipca 1973 w Oeiras) – brazylijski piłkarz i trener, występujący podczas kariery na pozycji prawego obrońcy.
Kariera klubowa.
Zé Maria rozpoczął piłkarską karierę w Portuguesie, gdzie grał w latach 1991-1995. Dwukrotnie w 1993 i 1994 był wypożyczany do CS Sergipe i Ponte Preta. Z Sergipe zdobył mistrzostwo Stanu Sergipe – Campeonato Sergipano w 1993. W 1995 przeszedł do CR Flamengo i grał w nim do 1996 roku, kiedy to przeszedł do SE Palmeiras. Z Flamengo w 1996 roku zdobył mistrzostwo Stanu Rio de Janeiro – Campeonato Carioca.
W 1997 zdecydował się na transfer do Parmy. W Parmie grał do 2000, jednakże mając problem z wywalczeniem miejsca w podstawowym składzie dwukrotnie był wypożyczany do CR Vasco da Gama i Cruzeiro Esporte Clube (zdobył z nim Puchar Brazylii 1999). Mały był jego wkład w wywalczenie Puchar UEFA oraz Puchar Włoch w 1999 roku. Po bezowocnej walce o miejsce w podstawowym składzie Parmy, w 2000 przeszedł do Perugia. Mimo dobrej gry nie zapobiegł w spadku Perugii do Serie B w 2004, jednakże dobra gra zaowocowała transferem do Interu Mediolan. W Interze grał do 2006 roku i zakończył ją zdobyciem dubletu przez mediolański klub. Lata 2006-2007 spędził w hiszpańskim Levante UD. W 2008 grał w swoim macierzystym klubie Portuguesa.
Karierę zakończył w małym włoskim klubie Città di Castello.
Kariera reprezentacyjna.
Zé Maria za sobą występy w reprezentacji Brazylii, w której zadebiutował 12 stycznia 1996 w meczu z reprezentacją Kanady podczas Złotego Pucharu CONCACAF 1996, gdzie zajęła drugie miejsce, po porażce w finale z reprezentacją Meksyku. W tym samym roku grał na Igrzyskach Olimpijskich w Atlancie, gdzie Brazylia zdobyła brązowy medal. W 1997 roku wygrał z "canarinhos" Copa America oraz Puchar Konfederacji. W 1998 zajął trzecie miejsce w Złotym Pucharze CONCACAF 1998. W 2001 roku zagrał w reprezentacji na Pucharze Konfederacji. Mecz z reprezentacją Australii rozegrany 9 czerwca 2001 był jego 43 i zarazem ostatnim w barwach "canarinhos".

</doc>
<doc id="1695770" url="https://pl.wikipedia.org/wiki?curid=1695770" title="Gigant Mamut">
Gigant Mamut

Gigant Mamut – seria komiksowa Disneya opowiadająca o przygodach Kaczora Donalda i Myszki Miki. Wydawana jest od marca 2009 roku. Seria rozprowadzana jest po kioskach, salonikach prasowych i innych punktach sprzedaży.
Wydarzenia opisywane w „Mamucie” rozgrywają się najczęściej w dwóch miastach: Kaczogrodzie i Myszogrodzie w stanie Kalisota. Kiedyś był półrocznikiem. Pojawiał się w lutym i we wrześniu.obecnie jest wydawany 3 razy w roku
Bohaterowie.
Główni bohaterowie opowiadań to:
Linki zewnętrzne.
Spis komiksów wydanych w Gigancie Mamucie

</doc>
<doc id="1695777" url="https://pl.wikipedia.org/wiki?curid=1695777" title="Proste prostopadłe">
Proste prostopadłe



</doc>
<doc id="1695778" url="https://pl.wikipedia.org/wiki?curid=1695778" title="Kamień z Hsianfu">
Kamień z Hsianfu



</doc>
<doc id="1695779" url="https://pl.wikipedia.org/wiki?curid=1695779" title="LG webOS">
LG webOS

LG webOS – system operacyjny przeznaczony dla niektórych smartfonów firmy LG.
Oprogramowanie zostało zaprezentowane na targach Consumer Electronics Show w Las Vegas 8 stycznia 2009 i trafiło do sprzedaży wraz ze smartfonem Palm Pre 6 czerwca 2009. System był rozwijany przez firmę HP, która przejęła upadającego Palma w 2010 roku. Pod koniec 2011 roku HP sprzedało dział związany z Palmem i udostępniło kod źródłowy systemu WebOS na zasadach licencji Open Source.
W lutym 2013 roku firma LG ogłosiła przejęcie od HP kodu źródłowego systemu oraz patentów z nim związanych. Koreański koncern wykorzystuje oprogramowanie w rozwiązaniach typu „Smart TV”.
Cechy.
webOS jest zaprojektowany do użytku przy pomocy ekranu dotykowego i graficznego interfejsu użytkownika. Zawiera pakiet aplikacji do zarządzania osobistymi informacjami i korzysta z technologii internetowych, takich jak HTML 5, JavaScript i CSS. Palm wyjaśniał, że dzięki temu deweloperzy oprogramowania nie będą musieli uczyć się nowego języka programowania. Palm Pre, który został wprowadzony na rynek 6 czerwca 2009, był pierwszym urządzeniem pracującym pod kontrolą tego systemu.
webOS 2.
19 listopada 2010 firma HP wydała webOS 2 przeznaczony dla urządzeń Palm Pre 2 oraz Palm Pixi 2.
Platforma.
webOS jest całkowicie nowym systemem opartym na jądrze Linux i właśnie z tym systemem ma najwięcej wspólnego. Pomimo tego system zawiera pewne aplikacje oparte na oryginalnych aplikacjach PIM dla systemu Palm OS.
Listę używanych komponentów open-source dla różnych wersji można znaleźć na stronie internetowej HP webOS open source compliance.

</doc>
<doc id="1695780" url="https://pl.wikipedia.org/wiki?curid=1695780" title="Brzeźno (jezioro na Równinie Charzykowskiej)">
Brzeźno (jezioro na Równinie Charzykowskiej)



</doc>
<doc id="1695792" url="https://pl.wikipedia.org/wiki?curid=1695792" title="A Profesionałna futbołna grupa (2008/2009)">
A Profesionałna futbołna grupa (2008/2009)

A Profesionałna futbołna grupa (2008/2009) była 85. edycją najwyższej piłkarskiej klasy rozgrywkowej w Bułgarii. W rozgrywkach brało udział 16 zespołów. Sezon rozpoczął się 9 sierpnia 2008, a zakończył w maju 2009. Tytułu nie obroniła drużyna CSKA Sofia. Nowym mistrzem Bułgarii został zespół Lewski Sofia.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Najlepsi strzelcy.
Uwagi:
1Salihodża zdobył sześć bramek dla drużyny zanim został sprzedany do drużyny podczas zimowego okienka transferowego sezonu 2008/2009

</doc>
<doc id="1695793" url="https://pl.wikipedia.org/wiki?curid=1695793" title="Aleksandra Leliwa-Kopystyńska">
Aleksandra Leliwa-Kopystyńska

Aleksandra Halina Leliwa-Kopystyńska, z domu Śmietanowska (ur. 20 sierpnia 1937 w Warszawie, zm. 18 marca 2023 w Warszawie) – polska fizyczka, profesor Uniwersytetu Warszawskiego. W latach 2018-2022 przewodnicząca Stowarzyszenia Dzieci Holocaustu (SDH).
Życiorys.
Urodziła się w rodzinie polsko-żydowskiej, jako córka Józefa Śmietanowskiego, starszego sierżanta Wojska Polskiego, odznaczonego Medalem Niepodległości zamordowanego w 1942 i Ireny z domu Waksenbaum. Okres II wojny światowej wraz z matką i starszym bratem Stefanem (ur. 1930) przetrwała w dużej mierze dzięki pomocy rodziny Paców.
Specjalizowała się w fizyce atomowej, fizyce doświadczalnej oraz spektroskopii atomowej i cząsteczkowej. Przez wiele lat była pracownikiem naukowym Instytutu Fizyki Doświadczalnej im. Stefana Pieńkowskiego Uniwersytetu Warszawskiego. Była członkiem Polskiego Towarzystwa Fizycznego, w latach 2002-2003 pełniła w nim funkcję sekretarza generalnego. Była inicjatorką powstania Sekcji Kobiet w PTF, pełniła w niej funkcję przewodniczącej komisji rewizyjnej. Była także członkinią Stowarzyszenia Dzieci Holocaustu, którego od 2009 była wiceprzewodniczącą, a w latach 2018-2022 przewodniczącą. Wchodziła w skład Kolegium Społecznego Muzeum Historii Żydów Polskich Polin w Warszawie.

</doc>
<doc id="1695799" url="https://pl.wikipedia.org/wiki?curid=1695799" title="Jakobsspitze">
Jakobsspitze

Jakobsspitze (wł. "Cima San Giacomo") – szczyt w Sarntaler Alpen, paśmie Alp Wschodnich. Leży w północnych Włoszech w regionie Trydent-Górna Adyga, w Południowym Tyrolu.

</doc>
<doc id="1695801" url="https://pl.wikipedia.org/wiki?curid=1695801" title="AySel">
AySel



</doc>
<doc id="1695802" url="https://pl.wikipedia.org/wiki?curid=1695802" title="Marat Bikmojew">
Marat Bikmojew



</doc>
<doc id="1695803" url="https://pl.wikipedia.org/wiki?curid=1695803" title="Pawieł Bugało">
Pawieł Bugało



</doc>
<doc id="1695804" url="https://pl.wikipedia.org/wiki?curid=1695804" title="I Liceum Ogólnokształcące im. Króla Władysława Jagiełły w Dębicy">
I Liceum Ogólnokształcące im. Króla Władysława Jagiełły w Dębicy

I Liceum Ogólnokształcące im. Króla Władysława Jagiełły w Dębicy – liceum ogólnokształcące w Dębicy.
Historia.
Początki dębickiej szkoły średniej sięgają czasów austriackich i wiążą się z osobą burmistrza Henryka Zauderera, w którego umyśle pod koniec XIX wieku narodził się pomysł założenia w Dębicy gimnazjum. Pomysł ten wziął się z faktu wzrostu liczby mieszkańców miasta oraz wzrostu liczby rodzin mających aspiracje do kształcenia swoich dzieci. Starania Zauderera zakończyły się sukcesem. Gimnazjum powołane zostało ostatecznie na mocy reskryptu Ministra Wyznań Religijnych i Oświaty i 31 sierpnia 1900 szkoła rozpoczęła działalność pod nazwą C. K. Państwowe Gimnazjum Cesarza Franciszka Józefa w Dębicy. W początkowych latach lekcje odbywały się wynajmowanych pomieszczeniach prywatnych; w czterech wynajmowanych pokojach, później zakupiono kamienicę, która była siedzibą Gimnazjum do 1907. W 1907 ukończono budowę budynku przy ulicy Juliusza Słowackiego, który dzięki środkom gminy został wzniesiony kosztem 250 000 koron według projektu Teodora Talowskiego. Gmach został poświęcony przy udziale najwyższych oficjeli 31 października 1907.
W pierwszym roku działalności w Gimnazjum kształciło się 83 uczniów, pod kierunkiem dwóch stałych nauczycieli. W latach 1901–1919 liczba uczniów wahała się od około 200. Zarządzeniem Ministra Wyznań Religijnych i Oświecenia Publicznego z 1937 zostało utworzone „Państwowe Liceum i Gimnazjum im. Króla Władysława Jagiełły w Dębicy” (państwowa szkoła średnią ogólnokształcąca, złożoną z czteroletniego gimnazjum i dwuletniego liceum), po wejściu w życie tzw. reformy jędrzejewiczowskiej szkoła miała charakter koedukacyjny, a wydział liceum ogólnokształcącego był prowadzony w typie humanistycznym. Pod koniec lat 30. szkoła funkcjonowała pod adresem ulicy Wolskiego 1.
W czasie I wojny światowej liczba uczniów przekraczała ponad 400. W wyniku działań wojennych gmach budynku został poważnie zniszczony, a wielu uczniów i nauczycieli poniosło śmierć w czasie późniejszych walk o granice odrodzonej Polski. 9 czerwca 1925 Ministerstwo Wyznań Religijnych i Oświecenia Publicznego nadało Dębickiemu Gimnazjum imię króla Władysława Jagiełły. W roku szkolnym 1925/1926 dokonano zmian programowych i organizacyjnych szkoły. W okresie międzywojennym kształciło się rocznie przeciętnie 500 uczniów (od około 200 do 700) pochodzących z Dębicy i okolicznych wiosek. W szkole działały chór, orkiestra, teatr, koła zainteresowań, organizacje harcerskie.
W czasie okupacji hitlerowskiej, Niemcy nie zgodzili się na działalność szkoły ogólnokształcącej średniej, jednak wyrazili zgodę na otwarcie w jej budynku szkoły kupieckiej. Pod jej szyldem w konspiracji odbywały się tajne komplety. Wielu uczniów poległo w walkach z okupantem. 1 października 1944 dębickie Gimnazjum i Liceum wznowiło działalność w Ropczycach, gdyż wskutek toczących się w okolicach Dębicy walk frontowych ludność została ewakuowana do tego miasta. 1 lutego 1945 szkoła wróciła do swego dębickiego budynku, bardzo zresztą zniszczonego.
W latach 1950., decyzją władz odebrano szkole jej dotychczasowego patrona. W roku szkolnym 1972/1973 kuratorium oświaty nadało szkole nowego patrona Jana Wiktora. Decyzja ta nie spotkała się z powszechną aprobatą. W 1989, na mocy jednogłośnej decyzji Rady Pedagogicznej, przywrócono liceum patrona – Władysława Jagiełłę.
Jest to najstarsza szkoła średnia w powiecie dębickim. 
Dyrektorzy.
Dyrektorzy szkoły
Absolwenci.
W nawiasie podano rok, w którym absolwent zdał egzamin maturalny.

</doc>
<doc id="1695805" url="https://pl.wikipedia.org/wiki?curid=1695805" title="Roman Romanienko">
Roman Romanienko

Roman Jurjewicz Romanienko, ros. Роман Юрьевич Романенко (ur. 9 sierpnia 1971 w Szczołkowie, obwód moskiewski) – podpułkownik rosyjskich sił powietrznych, kosmonauta rosyjski, Lotnik Kosmonauta Federacji Rosyjskiej.
Syn kosmonauty Jurija Romanienki.
Wykształcenie i służba wojskowa.
Latał na Tu-134 i L-39. Za sterami samolotów spędził ogółem ponad 800 godzin. Jest pilotem wojskowym 3 klasy.

</doc>
<doc id="1695808" url="https://pl.wikipedia.org/wiki?curid=1695808" title="Stagobius troglodytes">
Stagobius troglodytes



</doc>
<doc id="1695809" url="https://pl.wikipedia.org/wiki?curid=1695809" title="Kumo (wyszukiwarka)">
Kumo (wyszukiwarka)



</doc>
<doc id="1695810" url="https://pl.wikipedia.org/wiki?curid=1695810" title="Thomas Augustinussen">
Thomas Augustinussen

Thomas Augustinussen (ur. 20 marca 1981 w Svendborg) – piłkarz duńskiego pochodzenia występujący na pozycji pomocnika.
Kariera klubowa.
Już jako pięciolatek zaczynał trenować w juniorskiej drużynie z Danii – Aabybro IF. Po ośmiu latach spędzonych w drużynie Aabybro, w 1994 młody obrońca przeniósł się do innej duńskiej drużyny, Aalborgu BK. Przez sześć lat zawodnik występował w juniorskich drużynach. W pierwszym zespole zadebiutował w 2000 roku. W sezonie 2007/2008 wywalczył wraz z drużyną mistrzostwo Danii, a w kolejnym sezonie został mianowany kapitanem drużyny. W następnym sezonie drużyna z Danii wzięła udział w rozgrywkach Ligi Mistrzów, ale odpadła w fazie grupowej. Dzięki temu, że duńska ekipa zajęła w grupie 3. miejsce, udało jej się awansować do kolejnej rundy Pucharu UEFA, jednak odpadła w 1/8 po dwumeczu z Manchesterem City. W drużynie z Aalborga Augustinussen grał przez 9 lat, aż do 2009 roku. 27 kwietnia 2009 roku Duńczyk podpisał kontrakt z austriacką drużyną Red Bull Salzburg. Kontrakt z Red Bullem obowiązywał zawodnika do końca sezonu 2011/2012. W 2011 roku wrócił do Aalborga i w 2016 zakończył w nim karierę.
Kariera reprezentacyjna.
W 1998 piłkarz rozpoczął swoją karierę reprezentacyjną. Początkowo występował tylko w młodzieżowych drużynach reprezentacji Danii (U-19, U-20, U-21). Łącznie gracz rozegrał 33 spotkania, w których zdobył 8 bramek dla kadry. W 2008 roku gracz zadebiutował w pierwszej reprezentacji.

</doc>
<doc id="1695819" url="https://pl.wikipedia.org/wiki?curid=1695819" title="Ogopogo">
Ogopogo

Ogopogo lub Naitaka (salisz "n'ha-a-itk") – nazwa jaką nadano nieznanemu zwierzęciu, rzekomo żyjącemu w jeziorze Okanagan w Kolumbii Brytyjskiej (Kanada).
Zwolennicy istnienia Ogopogo twierdzą, że pierwsze udokumentowane obserwacje zwierzęcia sięgają roku 1872. Twierdzi się, że w roku 1926 obserwacja miała miejsce z plaży w okolicach miasta Kelowna. Świadkami zdarzenia mieli być ludzie znajdujący się w około 30 samochodach.
Pierwszym domniemanym filmowym dowodem na istnienie Ogopogo jest film zarejestrowany przez Arta Foldena w 1968 roku. Film przedstawia ciemny obiekt przemieszczający się w płytkiej wodzie blisko brzegu.
Kolejny domniemany filmowy dowód został zarejestrowany w 1989 roku przez Kena Chaplina. Ken Chaplin oraz jego ojciec, Clem Chaplin, twierdzą, że widzieli pływające w jeziorze zwierzę podobne do węża, które uderzyło ogonem o powierzchnię wody. Uderzenie ogonem o powierzchnię wody jest typowym zachowaniem bobrów, co może tłumaczyć sfilmowaną obserwację. Jednak Chaplin twierdzi, że widziane przez niego zwierzę miało 15 stóp (4,6 m) długości, a więc znacznie więcej niż bobry (średnio 1,2 m). Kilka tygodni później Chaplin z ojcem i córką wrócili nad jezioro i ponownie sfilmowali zwierzę.
Brytyjski kryptozoolog dr. Karl Shuker sugeruje, że Ogopogo może być prymitywnym waleniem, takim jak bazylozaur. Ponieważ dowody na istnienie zwierzęcia ograniczają się do nieczytelnych fotografii i filmów, sugeruje się również, że mylnie zidentyfikowano pospolite zwierzęta, takie jak wydry i jesiotry lub inne obiekty, takie jak pływające kłody. Innym wyjaśnieniem jest sejsza, czyli swobodna fala stojąca powstająca na jeziorach.
Nazwa Ogopogo jest palindromem.

</doc>
<doc id="1695820" url="https://pl.wikipedia.org/wiki?curid=1695820" title="Puchar Świata w biegach narciarskich 2009/2010">
Puchar Świata w biegach narciarskich 2009/2010

Sezon 2009/2010 Pucharu Świata w biegach narciarskich rozpoczął się 21 listopada 2009 w norweskim Beitostølen, a ostatnie zawody z tego cyklu odbyły się 21 marca 2010 we szwedzkim kurorcie Falun. W porównaniu do poprzedniego sezonu nie odbyły się zawody w Gällivare, La Clusaz, Valdidentro i Trondheim, a zamiast nich zostały zorganizowane zawody w takich miejscach jak: Rogla, Toblach, Canmore. Do kalendarza Pucharu Świata wróciły zawody w Drammen oraz w Oslo. Finał PŚ odbył się w Sztokholmie i Falun.
Ostateczny kalendarz zawodów został zatwierdzony dnia 24 maja 2009 roku w chorwackim Dubrowniku.
Puchar Świata rozegrany został w 11 krajach i 16 miastach na 2 kontynentach. W trzech miejscowościach odbyły się trzy konkursy. Pierwszy raz zdarzyło się to podczas Tour de Ski w niemieckim Oberhofie. Pod koniec stycznia w rosyjskim Rybińsku rozegrane zostały dwa konkursy indywidualne i jedna sztafeta. Ostatni potrójny start w jednym mieście odbył się pod koniec sezonu w finałowych zawodach w Falun.
Obrończynią kryształowej kuli była Polka Justyna Kowalczyk wśród kobiet i Dario Cologna ze Szwajcarii wśród mężczyzn. W tym sezonie Justyna Kowalczyk obroniła trofeum sprzed roku, dodatkowo zwyciężając w klasyfikacjach sprintu i biegów dystansowych, a wśród mężczyzn triumfował Norweg Petter Northug.
Starty Polaków.
Mężczyźni.
Legenda: DS = nie wystartował, DF = nie ukończył, DQ = zdyskwalifikowany

</doc>
<doc id="1695825" url="https://pl.wikipedia.org/wiki?curid=1695825" title="Przygody Gracie-Lou">
Przygody Gracie-Lou

Przygody Gracie-Lou (ang. "The Adventures of Gracie-Lou", 2006) – kanadyjsko-australijski muzyczny serial animowany dla dzieci, którego bohaterką jest rudowłosa dziewczynka zwana Gracie-Lou. Wyprodukowany przez kanadyjskie studio Telefilm Canada oraz australijskie studio Film Victoria i sieć telewizyjną ABC Australia.
Fabuła.
Tytułowa bohaterka serialu, kilkuletnia Gracie-Lou, wraz ze swoimi przyjaciółmi uczy widzów języka angielskiego. Fani serialu mają okazję śpiewać piosenki razem z nią i uczyć się słówek.

</doc>
<doc id="1695827" url="https://pl.wikipedia.org/wiki?curid=1695827" title="Paweł Sołomin">
Paweł Sołomin



</doc>
<doc id="1695828" url="https://pl.wikipedia.org/wiki?curid=1695828" title="Maksim Szackich">
Maksim Szackich



</doc>
<doc id="1695829" url="https://pl.wikipedia.org/wiki?curid=1695829" title="Clarence Houser">
Clarence Houser

Lemuel Clarence („Bud”") Houser (ur. 21 września 1901 w Winigan, w stanie Missouri, zm. 1 października 1994 w Gardena, w Kalifornii) – amerykański lekkoatleta, dyskobol i kulomiot, trzykrotny mistrz olimpijski.
Przebieg kariery.
Pierwsze sukcesy w rzucie dyskiem i pchnięciu kulą odnosił już w szkole średniej w Oxnard. Później wstąpił na Uniwersytet Południowej Kalifornii. 
Na igrzyskach olimpijskich w 1924 w Paryżu zwyciężył zarówno w rzucie dyskiem, jak i w pchnięciu kulą (był to ostatni do tej pory taki wyczyn na igrzyskach olimpijskich wśród mężczyzn, wśród kobiet dokonała tego Tamara Press na igrzyskach olimpijskich w 1964 w Tokio).
Podczas igrzysk olimpijskich w 1928 w Amsterdamie był chorążym reprezentacji Stanów Zjednoczonych. Startował tylko w rzucie dyskiem, w którym ponownie zdobył złoty medal olimpijski.
3 kwietnia 1926 w Palo Alto ustanowił rekord świata w rzucie dyskiem wynikiem 48,20 m. Był mistrzem Stanów Zjednoczonych w rzucie dyskiem w 1925, 1926 i 1928, a w pchnięciu kulą w 1921 i 1925.
Po zakończeniu kariery sportowej pracował jako lekarz dentysta w Hollywood.
Rekordy życiowe.
źródło:

</doc>
<doc id="1695830" url="https://pl.wikipedia.org/wiki?curid=1695830" title="Nuovo Trasporto Viaggiatori">
Nuovo Trasporto Viaggiatori

Nuovo Trasporto Viaggiatori S.p.A. (NTV) – włoski przewoźnik kolejowy. Pierwsza prywatna firma w krajach Unii Europejskiej oferująca transport szynowy elektrycznymi zespołami trakcyjnymi dużych prędkości. Spółka NTV została utworzona w 2006 roku. Działalność przewozową rozpoczęła 28 kwietnia 2012 roku.
Firma jest pierwszym konkurentem włoskiego państwowego przewoźnika Trenitalia na liniach kolejowych: Bolonia - Florencja, Florencja - Rzym, Mediolan - Bolonia, Neapol - Salerno, Rzym - Neapol i Turyn - Mediolan. 
Historia.
Firma NTV została założona w 2006 roku przez czterech włoskich przedsiębiorców: Lucę Cordero di Montezemolo, Diego Della Valle, Gianniego Punzo i Giuseppe Sciarone. W 2008 roku do spółki dołączyło jako partner strategiczny francuskie przedsiębiorstwo transportowe SNCF, które zakupiło 20% jej akcji.
Tabor.
W 2008 roku firma NTV zamówiła 25 elektrycznych zespołów trakcyjnych Alstom AGV (ETR 575). Dostawy taboru rozpoczęły się w 2011 roku. Pierwszy pociąg o nazwie "Italo" został zaprezentowany w grudniu 2011 roku. Pociągi osiągają prędkość do 300 km/h.
Obsługiwane połączenia.
NTV planuje obsługę ruchu pasażerskiego na następujących trasach: 
Pociągi NTV kursują w relacji Neapol - Rzym - Florencja - Bolonia - Mediolan. Pod koniec 2012 roku, gdy do przewoźnika dotrze cała flota pociągów AGV, kursy zostaną przedłużone do Salerno, Turynu i Wenecji.

</doc>
<doc id="1695837" url="https://pl.wikipedia.org/wiki?curid=1695837" title="Eric Arturo del Valle">
Eric Arturo del Valle

Eric Arturo Delvalle Cohen-Henríquez (ur. 2 lutego 1937 w Ciudad de Panamá, zm. 2 października 2015) – panamski polityk, prezydent Panamy w latach 1985-88.
W 1953 ukończył stołeczną szkołę wyższą Xavier. W latach 1953-56 studiował na uniwersytecie stanowym w Luizjanie (USA). W 1963 został członkiem Rady Kierowniczej Instytutu Rozwoju Gospodarczego. W 1968 został wybrany na deputowanego do Zgromadzenia Ustawodawczego, którego następnie był wiceprzewodniczącym. W 1983 został przewodniczącym Partii Republikańskiej, z ramienia której został wybrany wiceprezydentem w wyborach powszechnych w październiku 1984. Po rezygnacji z funkcji prezydenta Nicolása Ardito Barletty został prezydentem 28 września 1985. Urząd prezydenta piastował do 26 lutego 1988.

</doc>
<doc id="1695838" url="https://pl.wikipedia.org/wiki?curid=1695838" title="Władimir Sziszełow">
Władimir Sziszełow



</doc>
<doc id="1695839" url="https://pl.wikipedia.org/wiki?curid=1695839" title="Gazeta Bankowa (Lwów)">
Gazeta Bankowa (Lwów)

Gazeta Bankowa – dwutygodnik gospodarczy wydawany we Lwowie w latach 1921-1939. Profilem pisma były sprawy bankowe, finansowe, monetarne oraz gospodarcze i ustawodawcze. Wydawcą był początkowo Małopolski Oddział Związku Banków we Lwowie, a następnie biuro "Wywiad". Pierwszym redaktorem naczelnym i odpowiedzialnym był Władysław Jenner, a ostatnim – dr Ryszard Koranyi.
Czasopismo dostępne jest w postaci elektronicznej na witrynie Biblioteki Uniwersyteckiej w Warszawie.

</doc>
<doc id="1695840" url="https://pl.wikipedia.org/wiki?curid=1695840" title="Eric Arturo Delvalle">
Eric Arturo Delvalle



</doc>
<doc id="1695841" url="https://pl.wikipedia.org/wiki?curid=1695841" title="Modlitwa o deszcz">
Modlitwa o deszcz

Modlitwa o deszcz – książka napisana przez Wojciecha Jagielskiego, dziennikarza, korespondenta, publicystę i podróżnika. W 2003 otrzymała nominację do Nagrody Literackiej Nike. Powstała dzięki jedenastu podróżom do Afganistanu, które odbył autor między wiosną 1992 a jesienią 2001 roku.
Książka jest kroniką powstawania i upadków reżimów afgańskich, opisem krwawych i bratobójczych wojen, pocztem wojowników, watażków, komendantów oraz świętobliwych mułłów. Jest opowieścią o mudżahedinach i talibach.
Bohaterami książki są m.in.: Osama ben Laden, Ahmad Szah Massud, Gulbuddin Hekmatjar, Mułła Omar, czy Mohammad Nadżibullah.

</doc>
<doc id="1695842" url="https://pl.wikipedia.org/wiki?curid=1695842" title="Decymus Juniusz Brutus (konsul 77 p.n.e.)">
Decymus Juniusz Brutus (konsul 77 p.n.e.)

Decymus Juniusz Brutus (Decimus Iunius Brutus) syn Decymusa Juniusza Brutusa Gallaikusa, konsula 138 p.n.e. i Klaudii z rodu Klaudiuszów Pulchrów. Był znawcą greckiej i łacińskiej literatury. W latach dziwięćdziesiątych p.n.e. często występował w procesach sądowych.
W roku 100 p.n.e. jak wiemy z mowy Cycerona w obronie Rabiriusza Decymus wziął udział w stłumieniu ruchu Saturninusa. Pomiędzy 94 a 90 p.n.e. sprawował urząd pretora. W czasie wojny domowej należał do stronników Sulli. Wybrany w 77 p.n.e. wraz z Mamerkusem Emiliuszem Lepidusem Livianusem konsulem podtrzymywał reżym sullański. Pierwszą jego żoną była Postumia, z którą miał syna Decymusa Juniusza Brutusa Albinusa. W 63 p.n.e. ożenił się z Sempronią (mieli dzieci ale nie zachowały się informacje o nich), uczestniczką spisku Katyliny. Pod nieobecność Brutusa w Rzymie, Sempronia uczyniła ich dom punktem konspiracyjnym spiskowców.
Zobacz też.
Drzewo genealogiczne Juniuszów Brutusów

</doc>
<doc id="1695843" url="https://pl.wikipedia.org/wiki?curid=1695843" title="Igor Szkwirin">
Igor Szkwirin



</doc>
<doc id="1695844" url="https://pl.wikipedia.org/wiki?curid=1695844" title="Christos Sarcetakis">
Christos Sarcetakis



</doc>
<doc id="1695850" url="https://pl.wikipedia.org/wiki?curid=1695850" title="Dietrich Averes">
Dietrich Averes

Dietrich Averes (ur. 4 stycznia 1894, zm. 21 września 1982) – niemiecki as myśliwski z czasów I wojny światowej z 10 potwierdzonymi zwycięstwami powietrznymi.
Życiorys.
Służbę w lotnictwie rozpoczął we wrześniu 15 maja 1915. Służył jako pilot w jednostkach rozpoznawczych na froncie wschodnim. Na wiosnę 1917 przeszedł szkolenie na pilota myśliwskiego w Warszawie. Po szkoleniu dostał przydział do Jasta Ober-Ost. W jednostce odniósł swoje pierwsze zwycięstwo powietrzne 27 sierpnia nad rosyjskim balonem obserwacyjnym.
W maju 1918 został wraz z jednostką, która została przemianowana na Jasta 81 przeniesiony na front zachodni. Do końca wojny odniósł łącznie 10 zwycięstw powietrznych, ostatnie 3 października 1918.
Po wojnie latał sportowo jako pilot szybowców. Po utworzeniu Luftwaffe służył jako pilot. Walczył także w II wojnie światowej. Zakończył służbę w stopniu majora.

</doc>
<doc id="1695851" url="https://pl.wikipedia.org/wiki?curid=1695851" title="Masakra w klasztorze jezuitów przy ulicy Rakowieckiej w Warszawie">
Masakra w klasztorze jezuitów przy ulicy Rakowieckiej w Warszawie

Masakra w klasztorze jezuitów przy ul. Rakowieckiej w Warszawie – masowy mord dokonany przez Niemców w drugim dniu powstania warszawskiego na kilkudziesięciu Polakach przebywających w klasztorze jezuitów na warszawskim Mokotowie. 2 sierpnia 1944 w jezuickim Domu Pisarzy przy ulicy Rakowieckiej 61 żołnierze SS zamordowali blisko 40 osób – w tym 8 kapłanów i 8 braci Towarzystwa Jezusowego oraz ponad 20 osób świeckich (w tym co najmniej 8 kobiet i 10-letniego chłopca).
Klasztor w godzinie „W”.
W momencie wybuchu powstania warszawskiego klasztor jezuitów znalazł się w wyjątkowo niekorzystnym położeniu, gdyż ulica Rakowiecka przy której był usytuowany, stanowiła jeden z najważniejszych ośrodków niemieckiego oporu na Mokotowie. W bezpośrednim sąsiedztwie klasztoru stacjonowały poważne siły okupanta, obsadzające m.in. potężne koszary SS przy ul. Rakowieckiej 4 ("SS-Stauferkaserne"), koszary lotników u wlotu ulicy Puławskiej ("Flakkaserne"), gmach SGGW, Pole Mokotowskie (baterie artylerii przeciwlotniczej), szkołę Wawelberga oraz Fort Mokotów.
1 sierpnia 1944 żołnierze Armii Krajowej (Obwód V AK „Mokotów”) zaatakowali niemieckie pozycje na całej długości ulicy Rakowieckiej. Tego dnia klasztor nie został objęty walkami. W związku z trwającą na ulicach strzelaniną w Domu Pisarzy schroniło się jednak kilkunastu cywilów, którym wybuch walk uniemożliwił powrót do domów (był wśród nich 10-letni ministrant, Zbyszek Mikołajczyk). Wieczorem 1 sierpnia na terenie klasztoru przebywało więc około 50 osób – 25 zakonników, 12 świeckich mieszkańców Domu Pisarzy oraz kilkanaście przypadkowych osób szukających tam schronienia.
Wtargnięcie Niemców.
Spokój nie trwał długo. Rankiem 2 sierpnia klasztor został ostrzelany przez niemieckie działka przeciwlotnicze z pobliskiego Pola Mokotowskiego. Ostrzał nie przyniósł żadnych ofiar, lecz wkrótce do Domu Pisarzy wtargnął ok. 20-osobowy oddział SS – przysłany najprawdopodobniej z pobliskiej "Stauferkaserne". SS-mani zarzucili przebywającym w klasztorze Polakom, że z budynku ostrzeliwano niemieckich żołnierzy. Po pobieżnej rewizji, która nie doprowadziła do znalezienia żadnych dowodów na poparcie tych oskarżeń, Niemcy wyprowadzili z budynku przełożonego klasztoru, ks. superiora Edwarda Kosibowicza – rzekomo celem udzielenia dodatkowych wyjaśnień w dowództwie. W rzeczywistości zamordowano go strzałem w tył głowy na Polu Mokotowskim.
W tym samym czasie Niemcy zgromadzili pozostałych domowników w kotłowni centralnego ogrzewania, która znajdowała się w podziemiach klasztoru. Niepowodzeniem zakończyły się próby nawiązania kontaktu z SS-manami i rozładowania atmosfery, które podejmowali zakonnicy władający językiem niemieckim.
Masakra.
Po pewnym czasie Niemcy zaczęli pojedynczo wyciągać domowników z kotłowni. Po ograbieniu z cennych przedmiotów osobistych wszystkich przeprowadzono do niewielkiego pokoiku, zajmowanego dotychczas przez klasztornego woźnicę. Gdy wszyscy Polacy zgromadzili się w suterenie Niemcy otworzyli ogień z broni maszynowej i obrzucili ich granatami. Następnie przez wiele godzin trwało metodyczne dobijanie rannych. Świadkowie zeznawali, że SS-manom towarzyszył ok. 10-letni chłopiec z niemieckiej rodziny, który wskazywał oprawcom tych Polaków, którzy dawali jeszcze oznaki życia.
Po odejściu oprawców spod sterty ciał wydostało się czternaście osób – w większości rannych. Dziewięciu ocalałych ukryło się w kotłowni za zwałami węgla. Pozostali schronili się w klasztornej kuchni za zmagazynowanymi na zimę sagami drewna opałowego. Wkrótce po ich ucieczce Niemcy powrócili, aby oblać benzyną i podpalić stos kilkudziesięciu trupów. Wraz z martwymi spłonęli wówczas żywcem wciąż znajdujący się na miejscu kaźni ciężko ranni Polacy.
Ostatnią ofiarą masakry był powstańczy kapelan, ksiądz Franciszek Szymaniak SJ. Nieświadomy tragedii przyszedł do Domu Pisarzy po konsekrowane hostie i zginął zastrzelony w klasztornej kaplicy.
2 sierpnia 1944 na terenie Domu Pisarzy przy ul. Rakowieckiej 61 Niemcy zamordowali łącznie ok. 40 osób – w tym 8 kapłanów i 8 braci Towarzystwa Jezusowego (nie licząc ks. Kosibowicza) oraz ponad 20 osób świeckich (w tym co najmniej 8 kobiet i 10-letniego chłopca). Ustalenie dokładnej liczby ofiar nie jest możliwe, gdyż znane są nazwiska tylko 32 ofiar masakry.
Ucieczka ocalonych.
Po dokonaniu zbrodni Niemcy gruntownie splądrowali i zdewastowali klasztor, podkładając ogień w wielu punktach budynku. Nie zdołali jednak odkryć ocalałych z masakry Polaków. W nocy z 2 na 3 sierpnia pięcioro ludzi ukrytych w kuchni zdecydowało się na ucieczkę z budynku. Czterech zakonników po rozdzieleniu się i licznych perypetiach zdołało przedostać się w bezpieczne miejsce. Nie jest znany los piątej osoby – niezidentyfikowanej kobiety, która wróciła na Mokotów w poszukiwaniu pozostawionych w domu dzieci. Ojciec Jan Rosiak, który znajdował się w grupie uciekinierów twierdził, że przeżyła powstanie.
Polacy ukryci w kotłowni zdołali natomiast po dwóch dniach zawiadomić o swej sytuacji mieszkańców sąsiednich domów. 5 sierpnia sanitariuszki z powstańczego szpitala ewakuowały ich z klasztoru, po czym przeprowadziły na teren zajęty przez powstańców.
Pamięć.
Po pewnym czasie do miejsca zbrodni dotarł jezuita, ojciec Bruno Pawelczyk. W momencie wybuchu powstania znajdował się on poza klasztorem, lecz po pewnym czasie został schwytany przez Niemców i umieszczony w więzieniu urządzonym na terenie koszar "Stauferkaserne". Pawelczyk dowiedziawszy się o losie współbraci postarał się o przyłączenie do złożonego z więźniów komanda sanitarnego, które zajmowało się grzebaniem zabitych i zmarłych. Gdy komando dotarło na Rakowiecką 61 przekonał współtowarzyszy, że zamiast przenosić ciała i zakopywać, lepiej zamurować je w pokoiku, w którym dokonano kaźni. Ułatwiło to później odnalezienie i ekshumację ciał.
Po wojnie szczątki ofiar masakry złożono w czterech trumnach. W osobnych trumnach umieszczono także ekshumowane ciała ojca Kosibowicza oraz ojca Leonarda Hrynaszkiewicza (jezuity poległego na Nowym Mieście). Wszystkie sześć trumien zakopano następnie pod posadzką pokoju, w którym dokonano masakry, a samo pomieszczenie zamieniono w kaplicę. Regularnie odwiedzały ją pielgrzymki udające się do sanktuarium św. Andrzeja Boboli.
Tragedię upamiętniają także dwie tablice pamiątkowe: wolno stojąca tablica przy ogrodzeniu sanktuarium od strony ul. Rakowieckiej oraz tablica projektu Karola Tchorka na ścianie Collegium Bobolanum (od strony ul. Boboli).
17 września 2003 biskup pelpliński Jan Bernard Szlaga otworzył proces beatyfikacyjny grupy 122 polskich ofiar hitleryzmu. Wśród nich znalazł się jeden z jezuitów zamordowanych 2 sierpnia 1944 w Domu Pisarzy przy ul. Rakowieckiej – ojciec Władysław Wiącek.
W tym samym roku opublikowano książkę pt. "Masakra w klasztorze" (wydawnictwo Rhetos, Warszawa 2003), pod redakcją o. Felicjana Paluszkiewicza SJ, zawierającą dokładny opis tragicznych wydarzeń, do których doszło w Domu Pisarzy w lecie 1944 – w tym wspomnienia i zeznania ocalonych z masakry. Na kanwie tej książki powstał rok później czterdziestominutowy film fabularno-dokumentalny "Masakra w klasztorze" w reżyserii Krzysztofa Żurowskiego, którego premiera miała miejsce 2 sierpnia 2004 – w 60. rocznicę zbrodni.

</doc>
<doc id="1695855" url="https://pl.wikipedia.org/wiki?curid=1695855" title="Zajd ar-Rifa’i">
Zajd ar-Rifa’i

Zajd ar-Rifa’i (arab. زيد الرفاعي, ur. 27 listopada 1936 w Ammanie) – jordański polityk. Premier Jordanii w latach 1985–1989.
Ukończył Victoria College w Kairze, Uniwersytet Harvarda` i Uniwersytet Stanowy w Kolumbii (USA). Pracował w dyplomacji: w ambasadzie Jordanii w Egipcie (1957), następnie w Libanie (1958), był członkiem stałego przedstawicielstwa Jordanii przy ONZ (1959–1960), pracownikiem ambasady w Londynie (1961–1963), szefem departamentu politycznego w Ministerstwie Spraw Zagranicznych (1963–1965), szefem protokołu królewskiego (1965–1968), sekretarzem generalnym dworu królewskiego (1969–1970). W latach 1970–1973 był ambasadorem w Londynie. Od maja 1973 do sierpnia 1979 premier i minister obrony. W latach 1976–1985 doradca króla Husajna I. 4 kwietnia 1985 zostaje ponownie mianowany przez króla premierem i ministrem obrony. Urząd premiera piastuje do 27 kwietnia 1989.

</doc>
<doc id="1695856" url="https://pl.wikipedia.org/wiki?curid=1695856" title="Zaid Rifai">
Zaid Rifai



</doc>
<doc id="1695857" url="https://pl.wikipedia.org/wiki?curid=1695857" title="BE (album Pain of Salvation)">
BE (album Pain of Salvation)

"BE" to piąty studyjny album zespołu Pain of Salvation wydany w 2004 roku przez InsideOut Music. Jest to album koncepcyjny, którego tematyką jest istnienie Boga i ludzkość. Wraz z zespołem na albumie występuje 9-osobowa orkiestra "The Orchestra of Eternity". Jest to ostatni album na którym basistą był Kristoffer Gildenlöw. "BE" jest pierwszym albumem Pain of Salvation, który został podzielony na więcej niż 3 rozdziały.
Album został zagrany w całości na żywo i uwieczniony jako ""BE" (Original Stage Production)".
Lista utworów.
Prologue
I Animae Partus
II Machinassiah
III Machinageddon
IV Machinauticus
V Deus Nova Mobile

</doc>
<doc id="1695860" url="https://pl.wikipedia.org/wiki?curid=1695860" title="Upadek (powieść)">
Upadek (powieść)

Upadek (fr. "La Chute") – powieść filozoficzna Alberta Camusa wydana w 1956; jest jego ostatnim ukończonym dziełem literackim. Z akcją umiejscowioną w Amsterdamie, "Upadek" składa się z serii monologów samozwańczego Jeana-Baptiste Clemence’a, rozmyślającego nad swoim życiem w obecności nieznajomego. W formie przypominającej spowiedź, Clemence opowiada o jego sukcesie, kiedy to był bogatym paryskim adwokatem, cieszącym się wielkim szacunkiem wśród jego współpracowników, a także o jego kryzysie, i wreszcie o spadku z piedestału świetności, co w świeckiej terminologii odnosi się do upadku człowieka w Edenie. 
Jak pisze Louis R. Rossi, "Upadek" w zamierzeniu Camusa miał być krytyczną autorską wypowiedzią na francuski egzystencjalizm spod znaku Jeana-Paula Sartre'a, byłego przyjaciela pisarza. Autor powieści, inaczej niż w przypadku poprzednich swoich utworów ("Obcy" i "Dżuma"), po raz pierwszy zdystansował się od głównego protagonisty. Choć kolejny raz w twórczości Camusa pojawił się motyw absurdalności ludzkiego życia, Clamence nie jest "porte parole" pisarza, lecz mającym pretensje do siebie i całego świata uosobieniem egzystencjalistycznej retoryki. W bohaterze Camusa upatrywano odpowiednika nietzscheańskiego Zaratustry, który wraz z upływem czasu zdobywa się na gest pokory. W przemówieniu samego Sartre’a poświęconemu Camusowi, opisuje on powieść jako „być może najpiękniejszą i najmniej zrozumianą” z jego książek.
Tło.
Clamence często daje wyraz swojej miłości do otwartych, wysoko położonych miejsc – począwszy od szczytów górskich, aż po górne pokłady łodzi – "Tak, czułem się dobrze tylko w górnych sytuacjach. Nawet w życiu na co dzień musiałem być ponad". Amsterdam, miejsce położone poniżej poziomu morza, ma więc wyjątkowe znaczenie w relacji do narratora. Miasto jest generalnie opisane w książce jako zimne, mokre miejsce, z cienką warstwą mgły, unoszącą się stale nad ulicami, wypełnionymi ludźmi i oświetlonymi neonami. Lecz poza niesamowitą atmosferą (którą można byłoby stwierdzić w niemal wszystkich innych miastach), Camus wybrał Amsterdam z innego powodu. W początkowych akapitach zauważa on że: 
Kanały Amsterdamu widziane z lotu ptaka, jak na zdjęciu, przypominają serię koncentrycznych kręgów wyłaniających się z centrum miasta, co doprowadziło Camusa do porównania ich do kręgów piekła.
Ostatnim kręgiem piekła jest dzielnica czerwonych latarni oraz miejsce położenia baru "Mexico City", do którego Clamence chodzi każdej nocy, przedstawiając stopniowo swoje opowiadanie. (Bar "Mexico City" rzeczywiście istniał w Amsterdamie). Tło służy zilustrowaniu, dosłownie i w przenośni, upadku Clamence’a ze szczytów paryskiej społeczności w ciemne, mroczne i dantejskie podziemia Amsterdamu, gdzie umęczone dusze wędrują bez celu obok siebie. W rzeczy samej krytycy wykazali paralele między upadkiem protagonisty a zejściem Dantego do Inferno. 
W kontekście rozwijania przez Camusa jego filozoficznych idei, istotne jest uwzględnienie tła II wojny światowej i Holocaustu. Clamecne mówi, że mieszka niedaleko "Mexico City", gdzie w przeszłości była dzielnica żydowska do momentu, "kiedy nasi bracia hitlerowcy oczyścili teren. Mieszkam na miejscu jednej z największych zbrodni w historii". "Upadek", między innymi, jest próbą wyjaśnienia jak ludzka istota mogła być zdolna do takiego zła.
Fabuła.
Życie w Paryżu.
Powieść zaczyna się obrazem siedzącego w barze "Mexico City" Clemence’a, swobodnie rozmawiającego z nieznajomym – to jest czytelnikiem – o odpowiednim sposobie zamawiania drinków. Pomimo kosmopolitycznej natury Amsterdamu, barman nie odpowiada na zapytania w języku innym niż holenderski. Tym samym Clemence jawi się jako tłumacz. On i nieznajomy – dowiedziawszy się uprzednio, że są rodakami, co więcej pochodzącymi z Paryża, omawiają kwestie materialno – prawne. 
Clemence mówi mu, iż prowadził on w gruncie rzeczy perfekcyjny tryb życia w Paryżu, jako odnoszący spore sukcesy, poważany adwokat. Zdecydowana większość jego pracy koncentrowała się na sprawach "wdów i sierot", biednych, pozbawionych praw obywatelskich osób, które nie byłyby w stanie zapewnić sobie odpowiedniej linii obrony przed wymiarem sprawiedliwości. Protagonista opowiada również anegdoty o tym, jak bardzo cieszyło go udzielanie przyjacielskich wskazówek nieznajomym, jak chętnie ustępował innym siedzenia w autobusie, dawał jałmużnę biednym, a przede wszystkim pomagał niewidomym w przechodzeniu przez ulicę. Podsumowując Clamence był przekonany, iż żył on wyłącznie dla innych i że "osiągnął cel wyższy niż pospolity karierowicz i ten kulminacyjny punkt, gdzie cnota żywi się już tylko sobą".
Jednak pewnej nocy, będąc w drodze powrotnej do domu (od swojej kochanki) i przechodząc przez Pont Royal, Clamence’a ujrzał kobietę w czerni, pochyloną o krawędź mostu. Początkowo zwlekał przez chwilę, myśląc, iż jest to dość nietypowy widok, wziąwszy pod uwagę późną porę i pustki na ulicach, ale już po chwili zaczął iść dalej w swoim kierunku. Po przebyciu niewielkiego dystansu, usłyszał wyraźny odgłos ciała uderzającego o powierzchnię wody. Natychmiast się zatrzymał, wiedząc dokładnie co się stało, ale nie przedsięwziął nic – nawet nie zawrócił. Usłyszał tylko krzyk:
Pomimo postrzegania siebie jako bezinteresownego adwokata słabych i nieszczęśliwych, Clamence zwyczajnie ignoruje zajście, udając się w dalszą drogę. Brak jakiejkolwiek reakcji wyjaśnia on koniecznością narażania własnego życia. 
Kilka lat po domniemanym samobójstwie kobiety przy Pont Royal – oraz w gruncie rzeczy po wymazaniu całego zajścia z pamięci – pewnego jesiennego wieczoru, Clamence zmierza w kierunku jego mieszkania, mając za sobą szczególnie przyjemny dzień pracy. Zatrzymuje się przy pustym Pont des Arts i rozmyśla:
Clamence odwraca się i odkrywa, że śmiech nie był adresowany w kierunku jego osoby, lecz powstał prawdopodobnie podczas konwersacji między przyjaciółmi – w każdym razie w taki racjonalny sposób wyjaśnia on sobie owo zajście. Mimo to mówi, że słyszał "go jeszcze wyraźnie za sobą, idący znikąd, chyba że z wody". Śmiech staje się tym samym dla protagonisty niepokojącym, gdyż przypomina mu o jego oczywistym niepowodzeniu w zrobieniu czegokolwiek, aby pomóc kobiecie, która zapewne utonęła lata wcześniej. Ten nieszczęśliwy zbieg okoliczności ma miejsce dokładnie w momencie, kiedy gratuluje on sobie samemu bycia osobą bezinteresowną. Co więcej ów śmiech jest opisany jako "zdrowy, naturalny, przyjazny niemal", podczas gdy zaledwie kilka chwil później, Clamence opisuje swój własny jako "dobry, serdeczny". To sugeruje, że miał on źródło w nim samym, co nadaje innego wymiaru ukrytej wymowie sceny. Wieczór na Pont des Arts reprezentuje dla protagonisty zderzenie jego prawdziwego ja z tym zawyżonym, i ostateczne uświadomienie sobie jego własnej hipokryzji. 
Trzecie i ostatnie zdarzenie inicjuje upadek Clemece’a. Pewnego dnia, stojąc na czerwonym świetle, protagonista utknął za motocyklem, który zgasł tuż przed nim, przez co nie był on w stanie jechać dalej, gdy światło zmieniło się na zielone. Inne samochody stojące z tyłu zaczęły trąbić. Clemece prosi grzecznie, aby motocyklista zabrał jednoślad z drogi, tak żeby inni mogli go ominąć. Jednak za każdym powtórzeniem prośby, motocyklista staje się coraz bardziej zdenerwowany i grozi Clamence’owi przemocą fizyczną. 
Rozdrażniony Clamence opuszcza pojazd aby stanąć oko w oko z owym człowiekiem, wcześniej jednak interweniuje inna osoba, która zapewnia protagonistę, że jest "ostatnim z ostatnich i że nie pozwoli uderzyć człowieka, który mając motocykl między nogami jest na skutek tego w gorszej sytuacji". Clamence odwraca się aby odpowiedzieć rozmówcy, kiedy to motocyklista uderza go w głowę, a następnie szybko się oddala. Bez wzięcia odwetu na mężczyźnie z którym rozmawiał, poniżony Clamence resztkami sił wraca do swojego samochodu i odjeżdża. Później "setki razy" zastanawiał się on nad tym co powinien zrobić – a mianowicie uderzyć jego rozmówcę, a następnie udać się w pogoń za motocyklistą i zepchnąć go z drogi. Nosi w sobie urazę, co wyjaśnia następująco:
Protagonista tym samym dochodzi do wniosku, że jego całe życie było w zasadzie skoncentrowane na poszukiwaniu zaszczytów, uznania i władzy nad innymi. Uświadamiając to sobie, nie chce więcej prowadzić takiej egzystencji.
Kryzys.
Początkowo Clamence stara się odrzucić myśl o tym, że żył obłudnie i egoistycznie. Rozmyśla o jego wcześniejszych aktach życzliwości, lecz szybko odkrywa, że jego argumentacja nie jest efektywna: przykładowo za każdym razem, kiedy pomagał niewidomym przechodzić przez ulicę – co szczególnie sprawiało mu przyjemność – zdejmował swój kapelusz. Ponieważ w oczywisty sposób niewidomy nie jest w stanie ujrzeć owego gestu, Clamence stawia pytanie: "Do kogo więc się zwracał? Do publiczności. Po roli, ukłony". W rezultacie tego widzi on siebie jako osobę dwulicową i obłudną.
Zrozumienie, że jego całe życie było wypełnione hipokryzją i zaprzeczaniu samemu sobie, przyśpiesza powstanie emocjonalnego i intelektualnego kryzysu. Co więcej nie jest on w stanie uciec przed odgłosami śmiechu, który zrobił na nim takie wrażenie na Pont des Arts i który z wolna przenika do jego całej egzystencji. Protagonista zaczyna nawet śmiać się z samego siebie, broniąc w sądzie sprawiedliwości i uczciwości. Nie będąc w stanie zignorować głosu, Clamence próbuje go uciszyć, odrzucając hipokryzję i rujnując dotychczas zdobytą reputację.
Chce tego dokonać przede wszystkim używając publicznie sformułowań i komentarzy, o których wie, że są postrzegane jako obraźliwe. Przykładowo określa żebraków jako "osoby wprawiające w zakłopotanie", wyrażając przy tym ubolewanie, że nie jest on w stanie zatrzymać ich jako niewolników i bić batem, ale też zapowiada "ogłoszenie manifestu wyjaśniającego, jak bardzo uciskani uciskają przyzwoitych ludzi". Protagonista posuwa się nawet dalej rozważając, iż będzie on potrącał:
Jednak ku frustracji i konsternacji Clamence'a jego wysiłki w tym kierunku nie przynoszą efektów, generalnie dlatego, że wielu ludzi nie bierze go na poważnie. Uważają oni, że człowiek o takiej reputacji nie mógłby mówić takich rzeczy, nie żartując przy tym. Ostatecznie dochodzi do wniosku, że próby drwin z samego siebie nie przynoszą rezultatów, a śmiech w dalszym ciągu go prześladuje. Powodem tego jest fakt, iż jego postępowanie nie jest szczere: "Żeby uprzedzić śmiech, chciałem skoczyć w powszechne szyderstwo. W gruncie rzeczy chodziło o to, żeby uniemożliwić sąd. Chciałem mieć śmiejących się po swojej stronie albo przynajmniej sam stanąć po ich stronie".
Ostatecznie Clamence odpowiada na jego emocjonalno-intelektualny kryzys wycofując się z życia publicznego. Zamyka praktykę adwokacką i unika w szczególności byłych współpracowników, ale także ludzi generalnie i oddaje się całkowicie rozpuście. Podczas gdy rodzaj ludzki może być rażąco obłudny w miejscach, z których Clamence się wycofał, to już "żaden człowiek nie jest hipokrytą w jego własnych przyjemnościach."
Życie w Amsterdamie.
Końcowe monologi Clamence’a mają miejsce w jego rezydencji, w byłej dzielnicy żydowskiej. Protagonista opowiada szczegółowo o wydarzeniach, które wpłynęły na jego obecne poglądy. W tym kontekście istotne są doświadczenia protagonisty z II wojny światowej. Z jej wybuchem oraz po klęsce Francji, Clamence rozważa przyłączenie się do francuskiego ruchu oporu, ale stwierdza, że i to byłoby daremne:
Clamence decyduje się uciec z Paryża do Londynu, jadąc okrężną drogą przez Afrykę Północną. Tam jednak spotyka pewną przyjaciółkę, postanawia zostać, znaleźć pracę i koniec końców osiedlić się w Tunisie. Jednak kiedy alianci lądują w Afryce, protagonista zostaje aresztowany przez Niemców i uwięziony w obozie pracy "głównie w ramach akcji prewencyjnej".
Internowany, Clamecne spotyka swojego towarzysza, przedstawionego czytelnikowi jako Duguesclin (co miało stanowić nawiązanie do Bertranda du Guesclina). Walczył on w hiszpańskiej wojnie domowej, a następnie schwytany przez "katolickiego generała", dostał się ostatecznie w ręce Niemców w Afryce. Te wydarzenia spowodowały, że mężczyzna stracił wiarę w kościół katolicki (i prawdopodobnie również w Boga). W formie protestu Duguesclin ogłasza potrzebę wyboru nowego papieża – który "będzie strzegł w sobie i w innych wspólnoty naszych cierpień". Ma on zostać powołany spośród jeńców w obozie. Jako człowiek z największą ilością porażek, Clamence zgłasza się dla żartu na ochotnika, lecz spostrzega zaraz, że więźniowie zgadzają się na jego kandydaturę. W rezultacie wyboru na „papieża”, Clamence otrzymuje pewne uprawnienia i władzę nad innymi współwięźniami, przez co może instruować pozostałych jak dostarczać wodę i decydować kto miałby się podejmować tego typu pracy. 
Protagonista relacjonuje następnie jak wszedł w posiadanie sławnego XV-wiecznego arcydzieła malarstwa pt. "Sprawiedliwi sędziowie", będącego częścią składową Ołtarza Gandawskiego. Pewnego wieczoru stały klient wszedł do baru "Mexico City" z bezcennym malowidłem i sprzedał je za butelkę jeneveru barmanowi, który zawiesił je następnie na widocznym miejscu ściany jego lokalu (człowiek, który sprzedał obraz oraz puste miejsce, gdzie owo malowidło wisiało, są zagadkowo wyszczególnione na początku powieści). Clamence ostatecznie informuje barmana, że obraz został skradziony i że policja z kilku krajów go poszukuje. Składa mu ofertę przechowania malowidła, barman natychmiast się zgadza. Clamence próbuje na wiele sposobów usprawiedliwić fakt posiadania skradzionego arcydzieła, w pierwszym rzędzie "ponieważ sędziowie udają się na spotkanie z Barankiem, a nie ma już Baranka ani niewinności, tak więc zręczny łotr, który ukradł obraz, był narzędziem nieznanej sprawiedliwości, jej zaś nie należy się sprzeciwiać."
Wreszcie Clamence wykorzystuje symbolikę Ołtarzu Gandawskiego i obrazu "Sprawiedliwi sędziowie" do wyjaśnienia tożsamości jego samego. Eksponuje ona w gruncie rzeczy doktrynę porzuconej wolności jako metody znoszenia cierpień, narzuconych na ludzi z racji życia w świecie pozbawionym obiektywnej prawdy, a co za tym idzie również znaczenia. Wraz ze śmiercią Boga, jednostka musi także zaakceptować ideę uniwersalnej winy i braku niewinności. Argumentacja Clamence’a postuluje, w pewnej mierze paradoksalnie – że wolność powstałą z cierpienia da się osiągnąć tylko poddając się czemuś większemu niż sama jednostka. Przez swoje zwierzenia, Clamence poddaje się stałemu osądowi samego siebie, jak i innych, poświęcając swój czas na przekonywaniu pozostałych o ich bezwarunkowej winie. Powieść kończy się złowrogą uwagą Clamence’a, który deklaruje, że nie żałuje on już więcej, iż nie uratował kobiety, która popełniła samobójstwo przy Pont des Arts.

</doc>
<doc id="1695861" url="https://pl.wikipedia.org/wiki?curid=1695861" title="Krwawiec">
Krwawiec



</doc>
<doc id="1695862" url="https://pl.wikipedia.org/wiki?curid=1695862" title="Diabeł Wenecki">
Diabeł Wenecki



</doc>
<doc id="1695863" url="https://pl.wikipedia.org/wiki?curid=1695863" title="Erich von Wedel">
Erich von Wedel

Erich Rüdiger von Wedel (ur. 9 marca 1892, zm. 2 lipca 1954) – niemiecki as myśliwski z czasów I wojny światowej z 13 potwierdzonymi zwycięstwami powietrznymi, dowódca Jagdstaffel 11, kuzyn Hassona von Wedla.
Służbę w Jasta 11 rozpoczął 23 kwietnia 1918 roku. Pierwsze zwycięstwo odniósł 10 maja nad samolotem Camel z 80 Sqdn. Dwukrotnie pełnił obowiązki dowódcy eskadry pomiędzy 2 maja a 21 lipca oraz 27 lipca, a 13 sierpnia roku. Ostatecznie 31 sierpnia został mianowany dowódcą eskadry. Funkcję tę pełnił do końca wojny. Pełnił także funkcję (przez 3 dni) dowódcy Jagdschwader 1.

</doc>
<doc id="1695864" url="https://pl.wikipedia.org/wiki?curid=1695864" title="Gazeta Bankowa">
Gazeta Bankowa



</doc>
<doc id="1695865" url="https://pl.wikipedia.org/wiki?curid=1695865" title="Štefan Marko Daxner">
Štefan Marko Daxner

Štefan Marko Daxner (ur. 22 grudnia 1822 w Tisovcu, zm. 11 kwietnia 1892 tamże) – słowacki prawnik, publicysta, działacz narodowy i polityk, zaliczany do tzw. generacji szturowców.
Życiorys.
Był m.in. inicjatorem zwołania narodowego zgromadzenia Słowaków w Liptowskim Mikułaszu w 1848 i współtwórcą przedstawionych wówczas „Żądań Narodu Słowackiego” ("Žiadostí slovenského národa"), a także inicjatorem Słowackiego Zgromadzenia Narodowego ("Slovenské národné zhromaždenie") w Martinie w 1861 oraz autorem ogłoszonego wówczas „Memorandum Narodu Słowackiego” ("Memorandum národa slovenského").
Pochowany jest na słowackim Cmentarzu Narodowym w Martinie.

</doc>
<doc id="1695866" url="https://pl.wikipedia.org/wiki?curid=1695866" title="Cisza atmosferyczna">
Cisza atmosferyczna

Cisza atmosferyczna - całkowity brak wyczuwalnego wiatru. Jest to określenie dla stanu pogody, w którym prędkość wiatru nie przekracza 0,5 m/s. W skali Beauforta określana jest jako 0.

</doc>
<doc id="1695867" url="https://pl.wikipedia.org/wiki?curid=1695867" title="Jean-Francois Lamour">
Jean-Francois Lamour



</doc>
<doc id="1695870" url="https://pl.wikipedia.org/wiki?curid=1695870" title="Álvaro Lopes Cançado">
Álvaro Lopes Cançado

Nariz, właśc. Álvaro Lopes Cançado (ur. 8 grudnia 1912 w Belo Horizonte, zm. 19 września 1984 tamże) – piłkarz brazylijski grający na pozycji napastnika.
Kariera klubowa.
Nariz karierę piłkarską rozpoczął w 1930 roku w klubie z Clube Atlético Mineiro, w którym grał do 1932. Z klubem z Belo Horizonte trzykrotnie zdobył mistrzostwo stanu Minas Geiras – Campeonato Mineiro w 1931 i 1932 roku. W 1933 występował w Fluminense FC. W 1934 roku przeszedł do lokalnego rywala Botafogo, w którym występował do końca kariery, którą zakończył w 1941 roku. Z Botafogo zdobył mistrzostwo stanu Rio de Janeiro – Campeonato Carioca w 1935.
Kariera reprezentacyjna.
3 stycznia 1937 roku zadebiutował w reprezentacji Brazylii w meczu z reprezentacją Chile podczas Copa América 1937. W 1938 Nariz pojechał z reprezentacją Brazylii do Francji na mistrzostwa świata, ale wystąpił zaledwie jednym, powtórzonym meczu ćwierćfinałowym z reprezentacją Czechosłowacji, który rozegrany został 14 czerwca w Bordeaux. Był to zarazem czwarty i ostatni jego mecz w barwach "canarinhos".

</doc>
<doc id="1695872" url="https://pl.wikipedia.org/wiki?curid=1695872" title="Osiedle Zwycięstwa">
Osiedle Zwycięstwa

Zobacz też:

</doc>
<doc id="1695876" url="https://pl.wikipedia.org/wiki?curid=1695876" title="Michel Pintz">
Michel Pintz

Michel Pintz (ur. 1774 - zm. 20 maja 1799) - luksemburski bohater ludowy, uczestnik wojny chłopskiej z 1798.
By ocalić głowy kilku ojców rodzin podczas sądu po upadku powstania wziął na siebie winę za śmierć kilku francuskich żandarmów. Został stracony przez zgilotynowanie 20 maja 1799. Była to ostatnia egzekucja na luksemburskich powstańcach.
Jego postać oprócz legend upamiętnia też znaczek pocztowy luksemburskiej poczty, wydany w 1979.

</doc>
<doc id="1695878" url="https://pl.wikipedia.org/wiki?curid=1695878" title="Palm Pre">
Palm Pre

Palm Pre – multimedialny smartfon firmy Palm, Inc. z systemem Palm webOS. Posiada duży dotykowy ekran (multi-touch) i wysuwaną klawiaturę.
Historia.
Palm zaprezentowało Pre na targach Consumer Electronics Show 2009 jako pierwszy telefon komórkowy, który używa procesora Texas Instruments OMAP 3430 i pracuje w sieci CDMA w Stanach Zjednoczonych (pojawiła się również wersja 3G UMTS/GSM)
16 lutego 2009 Adobe powiadomiło o planach stworzenia wersji Adobe Flash Playera dla Palm webOS.
19 maja amerykańska sieć Sprint i Palm ogłosiły, że Pre dostępny będzie od 6 czerwca 2009 (w Stanach Zjednoczonych). Pre w internetowym sklepie Sprint początkowo kosztował $199.99 w umowie na dwa lata. We wrześniu 2009 roku cenę obniżono do $149,99. 
Aparat jest dostępny w sprzedaży w Europie od października 2009 roku w Niemczech, Wielkiej Brytanii, Irlandii i Hiszpanii.

</doc>
<doc id="1695883" url="https://pl.wikipedia.org/wiki?curid=1695883" title="Andrzej Krzysztof Wróblewski">
Andrzej Krzysztof Wróblewski

Andrzej Krzysztof Wróblewski (ur. jako Andrzej Krzysztof Fejgin 2 lipca 1935 w Wilnie, zm. 13 stycznia 2012 w Warszawie) – polski dziennikarz i publicysta.
Biografia zawodowa.
Ukończył studia na Wydziale Filologii Polskiej Uniwersytetu Warszawskiego w 1956. Był członkiem Związku Młodzieży Polskiej. Po dyplomie współpracował z dziennikiem „Sztandar Młodych”, rok później nawiązał współpracę z tygodnikiem „Polityka”, w którym spędził większość zawodowego życia. Cenzura często konfiskowała jego teksty, w "Czarnej księdze cenzury", opublikowanej za granicą, jego artykuł jest przytoczony jako jeden z dwóch przykładów wzorcowej konfiskaty tego urzędu.
W radiowej Trójce jako jeden z komentatorów brał udział w przeglądzie wydarzeń tygodnia „Peryskop”. Po porozumieniach gdańskich, w 1981, wspólnie z Danielem Passentem przeprowadził pierwszy wywiad z Lechem Wałęsą dla prasy oficjalnej.
Po wprowadzeniu stanu wojennego na wniosek Jerzego Urbana nie został poddany weryfikacji, jednak wystąpił przeciwko decyzji zespołu redakcyjnego „Polityki” i odszedł z tego tygodnika.
W latach 1984–1989 pracował dla miesięcznika „Zarządzanie”, a także był redaktorem naczelnym tygodnika „Gazeta Bankowa”, potem dziennika „Nowa Europa”. Po 1990 prowadził autorski program publicystyczny w I Programie TVP pod nazwą „Kontrapunkt”. W 1996 wrócił do „Polityki” na stanowisko komentatora.
W 2004, gdy wycofał się z czynnego życia zawodowego i społecznego, został nazwany „legendarną postacią polskiej publicystyki”.
Trzykrotnie był stypendystą w Stanach Zjednoczonych: w 1972 stypendium Fulbrighta, w 1982 – roczne stypendium Nieman Fellow na Uniwersytecie Harvarda i w 1989 półroczne stypendium Woodrowa Wilsona w Waszyngtonie.
Dorobek.
Reporterski dorobek Andrzeja K. Wróblewskiego znalazł się także w wydaniach książkowych, m.in.:
Cztery książki napisał wspólnie z żoną Agnieszką Wróblewską:
Był autorem scenariusza do filmu fabularnego "Rdza" w reżyserii Romana Załuskiego (1981) i filmu dokumentalnego – "Powiatowy Prometeusz" (1968) w realizacji Wincentego Ronisza. W latach 60. i 70. XX w. pisał komentarze do kronik filmowych i filmów dokumentalnych.
W 2002 na łamach „Polityki” opublikował tekst „Ołów w butach”, w którym opisuje życie człowieka dotkniętego chorobą Parkinsona.
Życie prywatne.
Ojciec – Andrzej Wróblewski (do 1940 Andrzej Fejgin, urodzony w rodzinie żydowskiej), także dziennikarz, krytyk teatralny. Matka – Wanda Wróblewska (do 1940 Wanda Feyn, także pochodziła z rodziny żydowskiej), reżyser, założyciel i dyrektor Teatru Ziemi Mazowieckiej w Warszawie. Podczas okupacji niemieckiej ukrywali się pod przybranym nazwiskiem Wróblewscy, a będąc w konspiracji pomagali także innym Żydom w ukrywaniu się.
Żona Agnieszka i syn Tomasz także są dziennikarzami.
Pochowany został na Cmentarzu Wojskowym na Powązkach.

</doc>
<doc id="1695886" url="https://pl.wikipedia.org/wiki?curid=1695886" title="Dunaj (ujednoznacznienie)">
Dunaj (ujednoznacznienie)

Cieki w Polsce:
Miejscowości w Polsce:
Miejscowości na świecie:

</doc>
<doc id="1695891" url="https://pl.wikipedia.org/wiki?curid=1695891" title="Stowarzyszenie Filistrów Konwentu Polonia w Warszawie">
Stowarzyszenie Filistrów Konwentu Polonia w Warszawie

Stowarzyszenie Filistrów Konwentu Polonia w Warszawie – organizacja zrzeszająca filistrów Korporacji Akademickiej Konwent Polonia założonej w Dorpacie w 1828 r. Stowarzyszenie powstało w 1923 r. w Warszawie, jako kontynuator i następca prawny istniejącego od ok. 1893 r. Towarzystwa byłych Wychowańców Uniwersytetu Dorpackiego.
Po II wojnie światowej, w okresie PRL członkowie Stowarzyszenia przebywający w kraju spotykali się potajemnie. Gromadzono pamiątki po Konwencie i jego członkach. W 1958 zorganizowano obchody 130-lecia Konwentu Polonia. W 1968 z okazji 140-lecia Konwentu członkowie obu organizacji filisterskich ufundowali w kościele św. Marcina w Warszawie tablicę pamiątkową ku czci poległych i pomordowanych członków Konwentu Polonia. W latach 1978 i 1988 z inicjatywy Stowarzyszenia odbyły się kolejne obchody rocznicowe. W 1998 dzięki aktywnemu wsparciu członków Stowarzyszenia doszło do reaktywacji w Gdańsku Konwentu Polonia – najstarszej polskiej korporacji akademickiej. 
Stowarzyszenie istnieje do dzisiaj. Do jego najnowszych inicjatyw należy m.in. opublikowanie wspomnień E. Heinricha "Luźne kartki – ze wspomnień uniwersyteckich. Spisane przez Starego Dorpatczyka" (Warszawa 2003). Od 2001 r., raz w roku ukazują się "Zeszyty Historyczne Stowarzyszenia Filistrów Konwentu Polonia w Warszawie" (pod red. fil. dr. J. Trynkowskiego).
11 listopada 2012 r. powstał Związek Filistrów Konwentu Polonia – nowe stowarzyszenie scalające dotychczasowe organizacje filisterskie: Koło Filistrów Konwentu Polonia (zał. w 1922 r.) i Stowarzyszenie Filistrów Konwentu Polonia w Warszawie. Z tym dniem Stowarzyszenie zostało wcielone do Związku i stało się jego warszawskim oddziałem terenowym. Zgodnie ze statutem zachowało swoją historyczną nazwę.
Prezesami stowarzyszenia byli m.in.:
Obecnie (2015) prezesem stowarzyszenia jest filister Lech Stejgwiłło-Laudański.

</doc>
<doc id="1695892" url="https://pl.wikipedia.org/wiki?curid=1695892" title="Südergellersen">
Südergellersen

Südergellersen – miejscowość i gmina położona w niemieckim kraju związkowym Dolna Saksonia, w powiecie Lüneburg. Należy do (niem. "Samtgemeinde") gminy zbiorowej Gellersen.
Położenie geograficzne.
Südergellersen leży 10 km na południowy zachód od Lüneburga. Gmina leży na północno-wschodnich krańcach Pustaci Lüneburskiej. Przez teren gminy płyną "Hasenburger Bach", mały lewy dopływ rzeki Ilmenau i "Südergellerser Bach".
Od wschodu sąsiaduje z Lüneburgiem, od południowego wschodu z gminą Embsen z gminy zbiorowej Ilmenau, od południowego zachodu z gminą Oldendorf (Luhe) z gminy zbiorowej Amelinghausen, od zachodu z gminą Salzhausen z gminy zbiorowej Salzhausen, od północnego zachodu z gminą Westergellersen od północy z gminą Kirchgellersen i od północnego wschodu z gminą Reppenstedt.
W skład gminy Südergellersen wchodzi również dzielnica "Heiligenthal", w której znajduje się klasztor.
Historia.
Po raz pierwszy wzmiankowano miejscowość Südergellersen w 1314, a z 1450 pochodzi najstarsze zestawienie gospodarstw w tej miejscowości. Winsener Schatzregister (pol. "Rejestr skarbowy Winsen") wykazuje ich wówczas dziewięć.
Komunikacja.
Südergellersen znajduje się ok. cztery km na północ od drogi krajowej B209 w Oerzen. Do najbliższej autostrady A250 na węźle Lüneburg-Nord jest ok. 13 km. Do autostrady A7 na węzłach Egestorf lub Evendorf jest ok. 16 km.

</doc>
<doc id="1695894" url="https://pl.wikipedia.org/wiki?curid=1695894" title="Sturnella magna">
Sturnella magna



</doc>
<doc id="1695895" url="https://pl.wikipedia.org/wiki?curid=1695895" title="Suedergellersen">
Suedergellersen



</doc>
<doc id="1695897" url="https://pl.wikipedia.org/wiki?curid=1695897" title="Towarzystwo Byłych Wychowańców Uniwersytetu Dorpackiego">
Towarzystwo Byłych Wychowańców Uniwersytetu Dorpackiego

Towarzystwo Byłych Wychowańców Uniwersytetu Dorpackiego – założone ok. 1893 roku w Warszawie, zrzeszające absolwentów Uniwersytetu Dorpackiego, ze szczególnym uwzględnieniem filistrów Korporacji Akademickiej Konwent Polonia, założonej w Dorpacie w 1828 roku.
Początkowo Towarzystwo funkcjonowało nieoficjalnie. Prowadziło działalność o charakterze towarzyskim, kulturalnym i samopomocowym. Powstała m.in. "Kasa Pomocy Naukowej Byłych Wychowańcow Uniwersytetu Dorpackiego". Przynajmniej raz w roku odbywały się zebrania Towarzystwa w warszawskiej Resursie Obywatelskiej. W 1900 roku, z okazji obchodów 500-lecia odnowienia Uniwersytetu Jagiellońskiego, członkowie Towarzystwa ufundowali używany po dziś dzień łańcuch rektora. 
W styczniu 1907 roku Towarzystwo zostało oficjalnie zarejestrowane jako "Obszczestwo b. wospitaninnikow Juriewskowo (b. Derptskowo) Uniwersiteta". Odtąd funkcjonowało całkowicie jawnie. Głównym, statutowym celem Towarzystwa było finansowe wsparcie absolwentów Uniwersytetu w Dorpacie, którzy pragną poświęcić się pracy naukowej. Pierwszą znaną inicjatywą Towarzystwa o charakterze naukowym było wydanie książki G. Manteuffla "Z dziejów Dorpatu i byłego Uniwersytetu Dorpackiego" (Warszawa 1911). W styczniu 1911 roku w Resursie Obywatelskiej zorganizowano jedyny w Warszawie bal Konwentu Polonia, który okazał się głośnym wydarzeniem towarzyskim i patriotycznym.
W 1923 Towarzystwo zostało rozwiązane. Majątek przekazano Stowarzyszeniu Filistrów Konwentu Polonia w Warszawie, uznanemu za kontynuację Towarzystwa.

</doc>
<doc id="1695899" url="https://pl.wikipedia.org/wiki?curid=1695899" title="Włosień (dopływ Regi)">
Włosień (dopływ Regi)

Włosień – struga, prawobrzeżny dopływ Regi o długości 5,73 km i powierzchni zlewni 10,63 km².
Struga płynie na Wysoczyźnie Łobeskiej, w województwie zachodniopomorskim, w gminie Świdwin. Jej źródła położone są na południowy wschód od wsi Bierzwnicy. Płynie początkowo w kierunku południowo-zachodnim, a następnie, zmieniając kierunek na północno-zachodni, biegnie równolegle do Regi. Uchodzi do niej na zachód od Bierzwnicy.
Nazwę Włosień wprowadzono urzędowo w 1950 roku, zastępując poprzednią niemiecką nazwę strugi – "Splittbach".

</doc>
<doc id="1695900" url="https://pl.wikipedia.org/wiki?curid=1695900" title="Anna Leśkiewicz">
Anna Leśkiewicz

Anna Leśkiewicz (ur. 3 lutego 1894 w Łużnej, zm. 1 września 1980 tamże) – polska nauczycielka. Podczas II wojny światowej uczestniczyła w tajnym nauczaniu. Patronka szkoły podstawowej w Łużnej.
Życiorys.
Anna urodziła się w wielodzietnej rodzinie chłopskiej. Do jej rodziców – Antoniego Stępnia i Katarzyny z domu Klimek – należało 20 hektarów gruntów, lecz ze względu na liczbę dzieci rodzina znajdowała się w trudnej sytuacji materialnej.
Anna rozpoczęła naukę w miejscowej szkole powszechnej. W drugim roku nauki jej wuj, proboszcz parafii pod Rzeszowem, wziął ją do siebie i zapewnił ukończenie czteroklasowej szkoły. Po powrocie do domu rodzinnego jeden z krewnych uzyskał u rodziców zgodę na jej dalszą naukę. W Nowym Sączu, opiekując się sparaliżowaną matką krewnego, ukończyła czteroklasową szkołę i podjęła dalszą naukę w seminarium nauczycielskim. Po roku przeniosła się do Krakowa, gdzie zdała maturę w 1914 roku.
Podjęciu pracy w zawodzie nauczycielskim przeszkodził wybuch I wojny światowej. W październiku 1915 roku otrzymała posadę nauczycielki w Grzęsce koło Przeworska. Po roku pracy w miejscowej szkole została przeniesiona do szkoły dwuklasowej w Gorliczynie, gdzie przepracowała trzy lata.
W roku 1919 wyszła za mąż za Władysława Leśkiewicza, działacza wiejskiego, z wykształcenia prawnika i przeniosła się z nim do miasta Lipna w pobliżu Bydgoszczy, gdzie podjęła pracę w siedmioklasowej szkole żeńskiej. Założyła w niej m.in. kółko dramatyczne. Jej mąż podjął pracę w organizowaniu spółdzielczości i jeździł po wsiach, zdobywając członków do spółdzielni rolniczych i kółek rolniczych. W trakcie wypełniania obowiązków służbowych mocno podupadł na zdrowiu i zmarł w roku 1927, w wieku 44 lat. Po śmierci męża spadło na Annę utrzymanie dwojga dzieci, matki męża i jej wnuka. Rok później zmarła jej trzyletnia córeczka.
Wybuch II wojny światowej zniweczył plany kształcenia syna, który zgłosił się ochotniczo do konwojowania aresztowanych Niemców. Matce, która pozostała bez środków do życia, przyszły z pomocą materialną koleżanki szkolne. W czasie kampanii wrześniowej syn dostał się do niewoli niemieckiej. Po wielu perypetiach Anna wspólnie z wychowankiem wystarała się o zwolnienie go z hitlerowskiego obozu.
Powróciła następnie do rodzinnej miejscowości, gdzie podjęła pracę w miejscowej szkole. W latach 1942-1944 prowadziła tajne komplety dla pierwszych klas gimnazjalnych. Po wyzwoleniu pracowała w miejscowej szkole do kwietnia, a potem wyjechała wraz z synem do Bydgoszczy, gdzie podjęła pracę w jednej ze szkół.
W 1946 roku z powodu choroby matki została zmuszona do powrotu w rodzinne strony, gdzie ponownie znalazła zatrudnienie w szkole podstawowej w Łużnej. Poświęcała się również pracy społecznej, prowadziła m.in. kurs dla analfabetów, kółko czytelnicze i dramatyczne. W 1952 r. dzięki jej wysiłkom powstał regionalny Zespół Pieśni i Tańca.
W 1958 roku przeszła na emeryturę, lecz jeszcze przez kilka lat sprawowała opiekę nad szkolną biblioteką. Uroczystość związana z oddaniem do użytku Domu Kultury w Łużnej zbiegła się z zakończeniem przez Annę Leśkiewicz pracy społecznej na rzecz środowiska.
Zmarła 1 września 1980 roku, pochowano ją na cmentarzu parafialnym w Łużnej. Jej imię nosi Szkoła Podstawowa nr 1 w Łużnej.

</doc>
<doc id="1695903" url="https://pl.wikipedia.org/wiki?curid=1695903" title="Cmentarz wojenny nr 110 - Bienarowa">
Cmentarz wojenny nr 110 - Bienarowa



</doc>
<doc id="1695907" url="https://pl.wikipedia.org/wiki?curid=1695907" title="Cmentarz wojenny nr 28 - Jabłonica">
Cmentarz wojenny nr 28 - Jabłonica



</doc>
<doc id="1695908" url="https://pl.wikipedia.org/wiki?curid=1695908" title="Liliana Popescu">
Liliana Popescu

Liliana Popescu (dawniej jako Liliana Barbulescu, ur. 5 lutego 1982) – rumuńska lekkoatletka, specjalistka od średnich dystansów.
W wyniku badania przeprowadzonego 29 maja 2008 i wykrycia niedozwolonych środków nałożono na zawodniczkę karę dwuletniej dyskwalifikacji.

</doc>
<doc id="1695909" url="https://pl.wikipedia.org/wiki?curid=1695909" title="Jaki Liebezeit">
Jaki Liebezeit

Jaki Liebezeit (ur. 26 maja 1938 w Dreźnie, zm. 22 stycznia 2017) – niemiecki perkusista rockowy i jazzowy. W 2007 roku muzyk został sklasyfikowany na 3. miejscu listy 50 najlepszych perkusistów rockowych według „Stylus Magazine”.
Życiorys.
Jaki Liebezeit rozpoczął karierę muzyczną na początku lat 60. XX wieku, grając jako muzyk jazzowy w Barcelonie z pianistą Tete Montoliu i trębaczem Chetem Bakerem. Po powrocie do RFN współpracował w latach 1966 i 1967 z zespołami jazzu nowoczesnego: Manfred-Schoof-Quintett i Globe Unity Orchestra.
W 1968 razem z Holgerem Czukayem, Irminem Schmidtem i Michaelem Karolim założył zespół Can, który zdobył w nadchodzących latach duży rozgłos jako przedstawiciel Krautrocka i wywarł inspirujący wpływ na inne, nowo powstałe niemieckie zespoły rockowe.
Po roku 1978 Jaki Liebezeit współpracował jako muzyk studyjny z różnymi stylistycznie wykonawcami, jak m.in. Brian Eno (album "Before and after Science"), Zeltinger Band, Michael Rother, Gianna Nannini, Eurythmics (album "In the Garden"), Pascal Comelade czy Depeche Mode (album "Ultra").
Od początku lat 80. realizował własny projekt, Phantomband. Zwieńczeniem poszukiwań muzycznych w ramach projektu był album "Drums Off Chaos", na którym Jaki Liebezeit zaprezentował jako perkusista własne pomysły. Równie efektywna okazała się współpraca z gitarzystą zespołu Phantomband, Dominikiem von Senger. Jaki Liebezeit współpracował również z brytyjskim basistą Jah Wobble.
W 2002 wydał razem z muzykiem i producentem Burntem Friedmanem album "Secret Rhythms".
W 2006 ukazała się część druga albumu, "Secret Rhythms II", a 2008 kolejna – Secret Rhythms III. Liebezeit i Friedman wystąpili w tym czasie z koncertami na całym świecie; towarzyszyli im w tym inni muzycy.
Równolegle realizował inny pomysł – w 2005 nawiązał współpracę z artystą Wernerem Kiera, znanym jako Datenverarbeiter. Efektem tej współpracy są kolaże dźwiękowe i niekonwencjonalne, archaizujące rytmy. Współpraca została udokumentowana albumem "Datenverarbeiter vs. Jaki Liebezeit: Givt Online-Album".
Pod koniec 2008 Jaki Liebezeit rozpoczął pracę w Berliner Recording Session Studio jako perkusista nad nowym albumem Phillipa Boa; Album "Phillip Boa And The Voodoo Club – Diamonds Fall" ukazał się na początku 2009.
W ciągu swej wieloletniej kariery muzycznej wykształcił własny, specyficzny styl gry na perkusji, charakteryzujący się ciężkim, monotonnym rytmem. Używał specjalnej, przez siebie zaprojektowanej, perkusji bezpedałowej.

</doc>
<doc id="1695910" url="https://pl.wikipedia.org/wiki?curid=1695910" title="Liliana Barbulescu">
Liliana Barbulescu



</doc>
<doc id="1695912" url="https://pl.wikipedia.org/wiki?curid=1695912" title="Nikołaj Chołodkowski">
Nikołaj Chołodkowski

Nikołaj Aleksandrowicz Chołodkowski (ros. Николай Александрович Холодковский, ur. 19 lutego/ 3 marca 1858 w Irkucku, zm. 2 kwietnia 1921 w Petersburgu) – rosyjski zoolog, poeta i tłumacz, członek korespondent Petersburskiej Akademii Nauk.

</doc>
<doc id="1695914" url="https://pl.wikipedia.org/wiki?curid=1695914" title="Koło Filistrów Konwentu Polonia">
Koło Filistrów Konwentu Polonia

Koło Filistrów Konwentu Polonia – założone 5 września 1922 r. w Wilnie. Jedna z organizacji zrzeszających filistrów Korporacji Akademickiej Konwent Polonia założonej w Dorpacie w 1828 r.
W 1940 r. członkowie Koła reaktywowali jego działalność na uchodźstwie w Londynie. Wspierali aktywnie działalność funkcjonującego w realiach PRL Stowarzyszenia Filistrów w Warszawie. W 1968 z okazji 140-lecia Konwentu członkowie obu organizacji filisterskich ufundowali w kościele św. Marcina w Warszawie tablicę pamiątkową ku czci poległych i pomordowanych członków Konwentu Polonia. W 1971 r. ufundowali w londyńskim kościele św. Andrzeja Boboli tablicę pamiątkową ku czci zmarłych, poległych i zamordowanych członków Konwentu Polonia. W 1988 - tablicę "Ku pamięci Naszych Braci pomordowanych na Wschodzie" umieszczoną na kościele Św. Karola Boromeusza na warszawskich Powązkach. Koło wspierało także organizację kolejnych obchodów rocznicowych Konwentu (od 1958 do 1988, co dziesięć lat - jednocześnie w Warszawie i Londynie). W 1998 po reaktywacji w Gdańsku Konwentu Polonia podjęto decyzję o przeniesieniu Koła Filistrów do nowej siedziby Konwentu - Gdańska. Od 2005 (otwarcie nowej kwatery Konwentu Polonia) siedzibą Koła został Sopot.
11 listopada 2012 r. powstał Związek Filistrów Konwentu Polonia - nowe stowarzyszenie scalające dotychczasowe dwie organizacje filisterskie: Koło Filistrów Konwentu Polonia i Stowarzyszenie Filistrów Konwentu Polonia w Warszawie. Z tym dniem Koło Filistrów zakończyło swoją 90-letnią działalność.
Prezesami Koła Filistrów byli:
Okres wileński:
Okres londyński:
Okres trójmiejski:

</doc>
<doc id="1695921" url="https://pl.wikipedia.org/wiki?curid=1695921" title="Classics (album Sarah Brightman)">
Classics (album Sarah Brightman)

Classics jest albumem Sarah Brightman wydanym w 2001 roku. Został złożony z wydanych już utworów ("Time to Say Goodbye", "Pie Jesu"), oraz nowych ("Ave Maria", "Recuerdos de la Alhambra"). "Classics" został powtórnie wydany w Europie jako " w 2006." Europejska edycja posiada tę samą grafikę na okładce, lecz różni się listą utworów.

</doc>
<doc id="1695922" url="https://pl.wikipedia.org/wiki?curid=1695922" title="José dos Santos Lopes">
José dos Santos Lopes

José dos Santos Lopes (ur. 25 listopada 1911 w Batatais, zm. 28 sierpnia 1996 tamże) – piłkarz brazylijski grający na pozycji napastnika.
Kariera klubowa.
Lopes karierę piłkarską rozpoczął w 1928 roku w klubie z Batatais, w którym grał do 1931. W 1932 roku przeszedł do lokalnego rywala Corinthians Paulista, w którym występował do końca kariery, którą zakończył w 1941 roku. Z Corinthians czterokrotnie zdobył mistrzostwo stanu São Paulo – Campeonato Paulista w 1937, 1938, 1939 i 1941.
Kariera reprezentacyjna.
Lopes pojechał z reprezentacją Brazylii do Francji na mistrzostwa świata podczas których 5 czerwca 1938 roku zadebiutował w reprezentacji Brazylii w pamiętnym meczu z reprezentacją Polski. Wystąpił również w powtórzonym meczu ćwierćfinałowym z reprezentacją Czechosłowacji, który został rozegrany 14 czerwca w Bordeaux oraz półfinałowym z reprezentacją Włoch. W barwach "canarinhos" zagrał w sumie 7 razy.

</doc>
<doc id="1695924" url="https://pl.wikipedia.org/wiki?curid=1695924" title="Why Not Samba">
Why Not Samba

Why Not Samba (podtytuł: "Hot coctail of tropical grooves from Cold War Poland" compiled by Soul Service DJ Team) – składanka wydana na CD i na winylu w 2008 roku przez Polskie Nagrania złożona z utworów polskich wykonawców z lat 60., 70. i 80. XX wieku, które zawierają latynoskie elementy (samba, bossa nova i inne rytmy tropikalne). Numer katalogowy SX 4006.
Soul Service DJs.
To pomysłodawcy tej kompilacji, również twórcy przypisów. Skład:

</doc>
<doc id="1695925" url="https://pl.wikipedia.org/wiki?curid=1695925" title="Hans Mayr (architekt)">
Hans Mayr (architekt)

Hans Mayr (ur. 5 września 1877 w Wiedniu, zm. 1 grudnia 1918 tamże) – austriacki architekt i inżynier, porucznik, uczeń Ottona Wagnera z Wiednia.
Biografia.
Absolwent Szkoły Przemysłu Artystycznego przy Muzeum Sztuki i Przemysłu. Studiował architekturę w Akademii Sztuk Pięknych i został przyjęty do klasy Otto Wagnera. Dodatkowo ukończył Szkołę Handlową. Pracował jako architekt w Wiedniu (dzielnica Hietzing) – projektując domy, budynki i ich wnętrza.
W 1908 roku wygrał konkurs bielskiej Komunalnej Kasy Oszczędności na projekt kompleksu mieszkalnego. Secesyjny kompleks mieszkalno-biurowy z pasażem handlowym łączącym dzisiejsze ul. 3 Maja i Barlickiego w centrum obecnego Bielska-Białej został zrealizowany w 1909 roku. W 1909 roku parafia ewangelicka w Bielsku ogłosiła otwarty konkurs na projekt cmentarza z kompleksem zabudowań. Wygrał go projekt Hansa Mayra, a nowy cmentarz ewangelicki w Bielsku został otwarty w 1911 roku.
I wojna światowa.
Wkrótce po wybuchu pierwszej wojny światowej Hans Mayr został powołany do służby wojskowej. Służył m.in. w Galicji, gdzie pracował w Wydziale ds. Grobów Wojskowych jako inżynier-porucznik.
Mianowany kierownikiem artystycznym i głównym architektem Oddziału Grobów Wojennych C. i K. Komendantury Wojskowej w Krakowie w Okręgu III – „Gorlice” zaprojektował 53 z 54 cmentarzy w okręgu III. Najbardziej bodaj znanym jest ten w Sękowej. Jego projekty krzyży żeliwnych były masowo realizowane także poza Okręgiem III.
Życie osobiste.
Z żoną Giselą miał syna Maxa. Po powrocie do Wiednia w listopadzie 1918 roku zachorował na tzw. hiszpankę i zmarł 1 grudnia 1918 roku. Został pochowany na cmentarzu Hietzing w Wiedniu.
Projekty.
Do zaprojektowanych przez niego cmentarzy wojennych należą między innymi:

</doc>
<doc id="1695928" url="https://pl.wikipedia.org/wiki?curid=1695928" title="We’re From America">
We’re From America

We’re From America – pierwszy singel promujący siódmy album zespołu Marilyn Manson pt. "The High End of Low". Utwór ten był „przedsmakiem” nowego materiału na album. Został udostępniony 27 marca 2009 roku o godzinie 9:00 czasu polskiego na oficjalnej stronie Mansona, skąd też można było go pobrać.

</doc>
<doc id="1695929" url="https://pl.wikipedia.org/wiki?curid=1695929" title="Walter de Souza Goulart">
Walter de Souza Goulart

 Walter de Souza Goulart (ur. 17 lipca 1912 w Rio de Janeiro, zm. 13 listopada 1951) – brazylijski piłkarz grający na pozycji bramkarza.
Kariera klubowa.
Walter Goulart karierę piłkarską rozpoczął w 1931 roku w klubie Andarahy. Następne dwa lata spędził w Cocotá. W przeszedł do Amériki Rio de Janeiro w której grał do 1936. Z Ameriką zdobył mistrzostwo stanu Rio de Janeiro - Campeonato Carioca w 1935. W 1936 roku krótko grał w Santosie FC, skąd przeszedł do Bangu AC. W 1938 roku przeszedł do lokalnego rywala CR Flamengo, w którym zdobył mistrzostwo stanu Rio de Janeiro - Campeonato Carioca w 1939 roku. Ostatnie dwa lata kariery spędził w CR Vasco da Gama i Américe, w której zakończył karierę w 1943 roku.
Kariera reprezentacyjna.
Walter Goulart pojechał z reprezentacją Brazylii do Francji na mistrzostwa świata podczas których 12 czerwca 1938 roku zadebiutował w reprezentacji Brazylii w pierwszym ćwierćfinałowym meczu z reprezentacją Czechosłowacji. Wystąpił również w powtórzonym meczu ćwierćfinałowym z reprezentacją Czechosłowacji, który został rozegrany 14 czerwca w Bordeaux oraz półfinałowym z reprezentacją Włoch. Był to zarazem trzeci i ostatni jego mecz w barwach "canarinhos".

</doc>
<doc id="1695930" url="https://pl.wikipedia.org/wiki?curid=1695930" title="Labi Siffre">
Labi Siffre

Claudius Afolabi „Labi” Siffre (ur. 25 czerwca 1945 w Londynie) – angielski poeta, muzyk i autor tekstów. Znany głównie z piosenek takich jak „(Something Inside) So Strong”, „It Must Be Love” i „I Got The”.
Wczesne życie i edukacja.
Claudius Afolabi Siffre urodził się w Londynie, jako czwarty z pięciorga dzieci. Jego matka to Brytyjka, pochodzenia barbadyjsko-belgijskiego, a ojciec Nigeryjczyk. Siffre wychowywał się w Bayswater i Hampstead. Kształcił się w katolickiej szkole dziennej, St Benedict's School, w Ealing, w zachodnim Londynie. Pomimo katolickiego wychowania, Siffre był ateistą. Studiował muzykę w Eric Gilder School of Music. Siffre wspomina tą szkołę z nostalgią w swoim wierszu „edukacja, edukacja, edukacja”.
Kariera muzyczna.
W latach 60. Siffre grywał na gitarze jazzowej w klubie Annie Ross w Soho, jako członek zespołu składającego się z organów Hammonda, gitary oraz perkusji.
W latach 1970–1975 wydał sześć albumów. W latach 70. wydał 16 singli, z których trzy stały się hitami: „It Must Be Love”; „Crying Laughing Loving Lying” oraz „Watch Me”. W 1978 roku Siffre wziął udział w brytyjskim konkursie piosenki Eurowizji. Wykonał własną kompozycję „Solid Love”, która zajęła piątą pozycję z dwunastu, w konkursie A Song for Europe. Współtworzył piosenkę „We Got It Bad” w wykonaniu Boba Jamesa, która zajęła dziesiąte miejsce w tym samym konkursie.
W 1985 roku, gdy zobaczył program telewizyjny z Apartheidu przedstawiający białego żołnierza strzelającego do czarnych dzieci, Siffre zdecydował się przejść na emeryturę. Trzy lata później zdecydował się wrócić do muzyki, czego konsekwencja były wydane w latach 1988–1998 jeszcze cztery albumy.
Życie prywatne.
Siffre jest gejem. W lipcu 1964 roku poznał Petera Johna Carvera Lloyda. Pozostali razem aż do śmierci Lloyda w 2013 roku. Gdy tylko stało się to możliwe w Wielkiej Brytanii, w 2005 roku zawarli związek partnerski. W 2014 roku Siffre pojawił się w serialu BBC Radio 4 Great Lives. Siffre powiedział, że książki autorstwa Ransome'a nauczyły go odpowiedzialności za własne czyny, oraz moralności która kształtowała go przez całe jego życie.

</doc>
<doc id="1695932" url="https://pl.wikipedia.org/wiki?curid=1695932" title="Turmity">
Turmity



</doc>
<doc id="1695933" url="https://pl.wikipedia.org/wiki?curid=1695933" title="Émile Benveniste">
Émile Benveniste

Émile Benveniste (ur. 27 maja 1902 w Aleppo w Syrii, zm. 3 października 1976 w Paryżu) – francuski lingwista, autor prac z zakresu gramatyki porównawczej języków indoeuropejskich i lingwistyki ogólnej.
Podejmował próby rekonstrukcji języka praindoeuropejskiego.
W 1959 r. został członkiem zagranicznym PAN.

</doc>
<doc id="1695934" url="https://pl.wikipedia.org/wiki?curid=1695934" title="Druccy-Tołoczyńscy">
Druccy-Tołoczyńscy

Druccy-Tołoczyńscy (także tylko Tołoczyńscy) – ród kniaziowski (książęcy) pochodzenia litewskiego, będący gałęzią kniaziów Druckich, biorący swe nazwisko od miejscowości Tołoczyn, leżącej w Powiecie Orszańskim i położonej niedaleko Drucka, w którym Tołoczyńscy, podobnie jak inni kniaziowie idący od Druckich, posiadali swoje udziały.
Za protoplastę rodu można uznać kniazia Michała Iwanowicza, syna kniazia Iwana "Putiaty" Druckiego, który znany jest właściwie tylko z patronimiku swojego syna, kniazia Jurija Michajłowicza, piszącego się pierwotnie Sziszewskim od Sziszewa pod miastem Hory, a dopiero później Tołoczyńskim (Tołoczinskim). Ród wymarł w XVI w. - w linii męskiej - na kniaziu Wasylu Jurjewiczu, synu wspomnianego Jurija i wnuku wyżej wymienionego Michała.

</doc>
<doc id="1695935" url="https://pl.wikipedia.org/wiki?curid=1695935" title="Przejście graniczne Skandawa-Żeleznodorożnyj">
Przejście graniczne Skandawa-Żeleznodorożnyj

Przejście graniczne Skandawa-Żeleznodorożnyj – polsko-rosyjskie kolejowe przejście graniczne położone w województwie warmińsko-mazurskim, w powiecie kętrzyńskim, w gminie Barciany, w miejscowości Skandawa.
Przejście graniczne Skandawa-Żeleznodorożnyj powstało dzięki umowie między Rządem Rzeczypospolitej Polskiej a Rządem Federacji Rosyjskiej. Czynne jest przez całą dobę. Dopuszczony jest ruch towarowy międzynarodowy polsko-rosyjski z wyjątkiem towarów wwożonych do Polski podlegających kontroli fitosanitarnej . 12 marca 2000 r. nastąpiło zamknięcie dla ruchu pasażerskiego odcinka Skandawa - Żeleznodorożnyj. Przejście graniczne obsługuje Placówka Straży Granicznej w Barcianach.
W okresie istnienia Związku Radzieckiego funkcjonowało w tym miejscu polsko-radzieckie kolejowe przejście graniczne Skandawa. Dopuszczony był ruch towarowy. Następnie rozszerzono o ruch osobowy.

</doc>
<doc id="1695936" url="https://pl.wikipedia.org/wiki?curid=1695936" title="Grażyna Stachówna">
Grażyna Stachówna

Grażyna Hanna Stach – polska teoretyk i historyk filmu, profesor nauk humanistycznych. 
Kariera.
Ukończyła polonistykę na Uniwersytecie Jagiellońskim. 
Jej obszarem zainteresowań była historia filmu powszechnego oraz polskiego, a także kultura popularna. 
W 1994 w Instytucie Filologii Polskiej na Uniwersytecie Jagiellońskim uzyskała stopień doktora habilitowanego na podstawie rozprawy "Roman Polański i jego filmy". W 2003 otrzymała tytuł profesora nauk humanistycznych.
W Instytucie Sztuk Audiowizualnych Uniwersytetu Jagiellońskiego wykładała historię filmu powszechnego, analizę dzieła filmowego oraz krytykę filmową, prowadziła seminaria magisterskie i doktoranckie. Była także opiekunką naukową Studenckiego Koła Naukowego Filmoznawców, a od 1994 roku przyznawała wyróżniającym się studentom prywatną nagrodę.
Była członkiem Komitetu Nauk o Sztuce Polskiej Akademii Nauk.
W roku akademickim 2019/20 otrzymała Nagrodę Rektora UJ za wybitne osiągnięcia dydaktyczne Pro Arte Docendi. 
Pisze dla magazynu „EKRANy”.

</doc>
<doc id="1695940" url="https://pl.wikipedia.org/wiki?curid=1695940" title="Maria Robsahm">
Maria Robsahm

Maria Robsahm z domu Kelldén (ur. 3 lutego 1957 w Enköping) – szwedzka polityk, filozof i dziennikarka. Posłanka do Parlamentu Europejskiego w kadencji 2004–2009.
Życiorys.
Ukończyła studia filozoficzne, w 1990 uzyskała dyplom z zakresu dziennikarstwa. W latach 1979–1988 wykładała filozofię na Uniwersytecie w Göteborgu. Od lat 90. pracowała jako redaktor i producent filmów dokumentalnych w szwedzkiej stacji telewizyjnej TV4, a następnie jako redaktor w dziale politycznym "Dagens Nyheter" (2002–2003).
W wyborach do PE w 2004 zdobyła mandat europosłanki z listy Ludowej Partii Liberałów. W marcu 2006 zmieniła partię, wstępując do Inicjatywy Feministycznej. Należała do frakcji liberałów. W 2009 nie ubiegała się o reelekcję.

</doc>
<doc id="1695941" url="https://pl.wikipedia.org/wiki?curid=1695941" title="Maria Carlshamre">
Maria Carlshamre



</doc>
<doc id="1695944" url="https://pl.wikipedia.org/wiki?curid=1695944" title="Batrachotomus kupferzellensis">
Batrachotomus kupferzellensis



</doc>
<doc id="1695945" url="https://pl.wikipedia.org/wiki?curid=1695945" title="Luis Santos Silva">
Luis Santos Silva

Luis Santos Silva – paragwajski piłkarz, pomocnik.
Wziął udział w turnieju Copa América 1955, gdzie Paragwaj zajął piąte miejsce. Silva zagrał tylko w meczu z Chile, gdzie wszedł na boisko za Ivóna Poissona.
Jako gracz klubu Cerro Porteño był w kadrze reprezentacji podczas finałów mistrzostw świata w 1958 roku, gdzie Paragwaj, pomimo bardzo dobrej postawy, odpadł już w fazie grupowej. Silva nie wystąpił w żadnym spotkaniu.

</doc>
<doc id="1695947" url="https://pl.wikipedia.org/wiki?curid=1695947" title="Magura Witowska">
Magura Witowska



</doc>
<doc id="1695949" url="https://pl.wikipedia.org/wiki?curid=1695949" title="Dolina Cicha Orawska">
Dolina Cicha Orawska

Dolina Cicha Orawska () – dolina będąca częścią Rowu Podtatrzańskiego. Znajduje się na pograniczu Tatr i Pogórza Spisko-Gubałowskiego. Płynący jej dnem potok Cicha Woda Orawska wyznacza granicę między tymi regionami; po jego północnej stronie znajdują się Orawicko-Witowskie Wierchy (część Pogórza Spisko-Gubałowskiego), po południowej – Tatry Zachodnie. Dla odróżnienia od innej Doliny Cichej (również na Słowacji) nazywana jest obecnie Doliną Cichą Orawską, dawniej nazywana była po prostu Doliną Cichą. Znajduje się niemal całkowicie na terenie Słowacji, jedynie niewielki skrawek z polaną Molkówka należy do Polski (od Bramy Orawskiej po granicę państwową).
Topografia.
Dolina ma długość ok. 5 km i niewielki spadek w zachodnim kierunku (od ok. 950 do 810 m n.p.m.). W górnej i w dolnej części jest wąska, w części środkowej rozszerza się. Uchodzi na wschodnim skraju Szatanowej Polany do Kotliny Orawickiej. Jej zachodnią granicę wyznacza na tym odcinku koryto Juraniowego Potoku. Północne obramowanie tworzy Magura Witowska (1232 m) i Przysłop Witowski (1164 m), od wschodu jej granicę stanowi Wielki Europejski Dział Wodny od Przysłopu Witowskiego przez Bramę Orawską i dolną część północnej grani Wołowca (po Jamborowy Wierch). Granicę południową tworzy długi grzbiet ciągnący się przez Jambory i Umarłą Kopkę po Jeżowy Wierch.
Jej największym odgałęzieniem jest Dolina Juraniowa, inne odgałęzienia to: Dolina Furkaska, Dolina Czaplowa i żleb Bratraniec, obramowane grzbietami Jeżowego Wierchu (1086 m), Czaplowego Wierchu (1096 m) i Turka (1186 m). Wszystkie te doliny znajdują się w południowej, tatrzańskiej części, w północnej części dolina nie tworzy odgałęzień.
Historia.
Dolina była od dawna jednym z ważniejszych ośrodków pasterstwa. Paśli na niej nie tylko Słowacy, ale również polscy górale z Podhala. Kupili oni tutaj tereny wypasowe od Twardoszyna i użytkowali je jeszcze przed II wojną światową. Obecnie dolina jest w dalszym ciągu użytkowana gospodarczo; znajdujące się na jej dnie i łagodnych zboczach łąki są koszone i wypasane. W pobliżu centrum Orawic znajduje się duży kompleks tych łąk. Na dnie doliny, kolejno w górę znajdują się polany: Czymchowska Polana, Czaplówka, Cicha Polana i Molkówka. Obecnie południowa, tatrzańska część doliny wchodzi w skład słowackiego Tatrzańskiego Parku Narodowego. Jego granica biegnie wzdłuż drogi prowadzącej dnem doliny. Polska (niewielka) część doliny jest poza parkiem narodowym.
Dnem doliny prowadzi droga (zakaz wjazdu pojazdów) i szlak turystyczny. Dawniej z drogi tej często korzystali polscy turyści, którzy z Zakopanego przez polanę Molkówka i Dolinę Cichą wędrowali do Orawic i na Osobitą, zarówno pieszo, jak i furmankami. Po II wojnie światowej granica państwowa uniemożliwiła to. Dla polskiego turysty szczyty Tatr z tego szlaku wyglądają odmiennie i są trudno rozpoznawalne.

</doc>
<doc id="1695954" url="https://pl.wikipedia.org/wiki?curid=1695954" title="Dezydery z Bourges">
Dezydery z Bourges

Dezydery (Dezyderiusz) z Bourges, "Święty Dezyderat" (ur. w Soissons w Królestwie Franków, zm. 8 maja 550) – arcybiskup Bourges (541-550), święty katolicki.
Był synem Auginusa i Agii, którzy rozdali cały majątek i poświęcili się pracy na rzecz ubogich. Zarówno rodzice jak i brat Deodatus zostali uznani za świętych. Dezydery pełnił obowiązki sekretarza i doradcy na dworze króla Chlotara. Pracując na dworze oddawał się umartwianiu, zwalczał herezje i świętokupstwo. Został arcybiskupem Bourges w 541 roku i zyskał opinię cudotwórcy. Brał udział w synodzie w Orleanie (549) i w Owernii ("synod of Auvergne") występując tam przeciwko nestorianizmowi.
Jego wspomnienie liturgiczne obchodzone jest w dzienną pamiątkę śmierci.

</doc>
<doc id="1695956" url="https://pl.wikipedia.org/wiki?curid=1695956" title="Wzór empiryczny">
Wzór empiryczny



</doc>
<doc id="1695957" url="https://pl.wikipedia.org/wiki?curid=1695957" title="Łysa Góra (Pieniny Spiskie)">
Łysa Góra (Pieniny Spiskie)

Łysa Góra (739 m) lub Łysa (737 m) – wzniesienie w Pieninach Spiskich w miejscowości Falsztyn. Nie znajduje się w grzbiecie głównym tych Pienin, lecz po jego północnej stronie, oddzielone od głównej grani doliną dopływu potoku Branisko. Zachodnie stoki opadają do doliny potoku Branisko, północne w kierunku Zbiornika Czorsztyńskiego. Partie wierzchołkowe porasta las.
W Pieninach istnieje jeszcze drugi szczyt o nazwie Łysa Góra.

</doc>
<doc id="1695958" url="https://pl.wikipedia.org/wiki?curid=1695958" title="Alvaro Recoba">
Alvaro Recoba



</doc>
<doc id="1695960" url="https://pl.wikipedia.org/wiki?curid=1695960" title="Geroncjusz z Cervi">
Geroncjusz z Cervi

Geroncjusz z Cervi (ur. w V wieku, zm. ok. 510 w Cagli) – święty katolicki, biskup.
Był biskupem Cervi. Zamordowany na Via Flaminia, gdy wracał z synodu w Rzymie.
Jest patronem Cagli.
Jego wspomnienie obchodzone jest w Kościele katolickim 9 maja.

</doc>
<doc id="1695961" url="https://pl.wikipedia.org/wiki?curid=1695961" title="Dardo II">
Dardo II

Dardo II – prototypowa bomba szybująca skonstruowana w Argentynie. Po raz pierwszy zaprezentowana w maju 2009 roku na pokazach w bazie lotniczej w Morón.
Dardo II powstała w ramach programu o kryptonimie FAS-850. Wyglądem przypomina amerykańska bombę AGM-154 JSOW, ale jest od niej o połowę lżejsza. Do jej przenoszenia przystosowano samoloty Mirage IIIC (pierwsze loty testowe z Dardo II w 2003 roku) i A-4AR Fightinghawk. W 2009 roku trwały także próby zrzutów z samolotów Super Étendard. Argentyńska bomba może być zrzucana z wysokości do 16 km, przy prędkości nosiciela 370-1020 km/h.

</doc>
<doc id="1695962" url="https://pl.wikipedia.org/wiki?curid=1695962" title="Papradiste">
Papradiste

Papradiste (maced. "Папрадиште", alb. "Papradishti") – wieś w Macedonii Północnej, administracyjnie należy do gminy Osłomej.
Skład etniczny (2002):

</doc>
<doc id="1695963" url="https://pl.wikipedia.org/wiki?curid=1695963" title="Natolewice (jezioro)">
Natolewice (jezioro)

Natolewice – jezioro na Równinie Gryfickiej, położone w gminie Płoty, w woj. zachodniopomorskim. 
Powierzchnia zwierciadła wody jeziora wynosi 1,9 ha.
Przez jezioro przepływa struga Lusówka, która wpada od południowego brzegu, a uchodzi przy północnym.
Nad wschodnim brzegiem znajduje się przysiółek Lusowo. Wieś Natolewice leży ok. 1,8 km na zachód od jeziora.
Przed II wojną światową jezioro posiadało nazwę "Lüssow See".

</doc>
<doc id="1695964" url="https://pl.wikipedia.org/wiki?curid=1695964" title="Popowjani (gmina Osłomej)">
Popowjani (gmina Osłomej)

Popowjani (maced. "Поповјани", alb. "Popojani") – wieś w Macedonii Północnej, administracyjnie należy do gminy Osłomej.
Skład etniczny (2002):

</doc>
<doc id="1695971" url="https://pl.wikipedia.org/wiki?curid=1695971" title="Premka">
Premka

Premka (maced. "Премка", alb. "Premka") – wieś w Macedonii Północnej, administracyjnie należy do gminy Osłomej.
Skład etniczny (2002):

</doc>
<doc id="1695979" url="https://pl.wikipedia.org/wiki?curid=1695979" title="Strełci">
Strełci

Strełci (maced. "Стрелци", alb. "Strellci") – wieś w Macedonii Północnej, administracyjnie należy do gminy Osłomej.
Skład etniczny (2002):

</doc>
<doc id="1695980" url="https://pl.wikipedia.org/wiki?curid=1695980" title="Józef Turczyński">
Józef Turczyński

Józef Turczyński (ur. 2 lutego 1884 w Żytomierzu, zm. 27 grudnia 1953 w Lozannie) – polski pianista, pedagog i edytor dzieł Chopina.
Życiorys.
Naukę gry na skrzypcach i fortepianie rozpoczął we wczesnym dzieciństwie pod kierunkiem ojca. Studia pianistyczne odbył w Petersburgu u Anny Jesipowej. Tam też studiował prawo na Uniwersytecie. W 1907 przebywał w Kijowie, gdzie uzyskał dyplom w dziedzinie prawa, a następnie udał się do Wiednia na kursy mistrzowskie u Ferruccio Busoniego. W styczniu 1912 wziął udział w konkursie pianistycznym w Petersburgu, na którym otrzymał I nagrodę.
Prasa petersburska pisała o nim, że: „okazał się fortepianistą wręcz niepospolitym”; „wszystkich konkurentów zaćmił [..], wzbudzając ogólny podziw i zachwyt zarówno wspaniałą techniką, pięknem i różnorodnością uderzenia połączonego z doskonałym wykończeniem, jak też samorzutną zdolnością odtwarzania każdego utworu z zapałem i natchnieniem.
Od tego momentu zaczął rozwijać intensywnie działalność wirtuozowską, występując w Warszawie, Petersburgu, Kijowie, Berlinie, Lipsku, Paryżu i in. Otrzymawszy w 1914 r. rękopis Kwintetu fortepianowego g-moll op. 34 Juliusza Zarębskiego intensywnie go popularyzował oraz wydał drukiem w 1931 r. W 1920 r. osiadł w Warszawie, gdzie przyjął profesurę wyższego kursu fortepianu w Konserwatorium Warszawskim. Od 1933 r. uczył również w założonym przez siebie Instytucie Gry Fortepianowej. Ważnym momentem w jego życiu artystycznym było spotkanie z Ignacym Janem Paderewskim w Morges, podczas którego przedstawił sławnemu kompozytorowi jego Sonatę es-moll. Paderewski urzeczony talentem i wspaniałą interpretacją tej kompozycji, udzielił mu kilku lekcji. „W całym życiu nie nauczyłem się tyle, ile przez kilka seansów z Paderewskim” – powiedział po latach. W l. (1920–1939) każdego roku odbywał tournée po Europie (Włochy, Francja, Niemcy, Bułgaria, Jugosławia, Szwajcaria, Dania, Estonia i in.). W 1937 r. z Paderewskim i Ludwikiem Bronarskim rozpoczął pracę nad redakcją Dzieł wszystkich Chopina. Wybuch II wojny światowej zastał go w Morges u Paderewskiego. Pozbawiony środków do życia, dzięki wstawiennictwu mistrza, zaczął występować w Szwajcarii przyjmując każdy koncert. Grał dzieła Chopina, Paderewskiego, Zarębskiego i Szymanowskiego oraz towarzyszył żonie śpiewaczce w pieśniach Chopina, Moniuszki, Paderewskiego, Szymanowskiego i in. Po wojnie do Polski nie wrócił. W 1946 r. odbył tournée po Anglii, a w sezonie 1950/1951 udał się na blisko roczny wojaż po Ameryce Południowej. W kręgach muzycznych cieszył się wielkim autorytetem. W repertuarze miał całą twórczość Chopina, którą przedstawiał czasem w serii recitali. Był jurorem Międzynarodowych Konkursów Chopinowskich w Warszawie (1927, 1932 i 1937).
Ostatnie lata spędził w Lozannie i Rio de Janeiro. Tam też koncertował, uczył gry na fortepianie oraz prowadził kursy mistrzowskie w zakresie interpretacji utworów Chopina.
Jego uczniami byli: Witold Małcużyński, Henryk Sztompka, Stanisław Szpinalski, Maryla Jonas, Maria Wiłkomirska, Aleksander Sienkiewicz, Jadwiga Sukiennicka, Stanisław Staniewicz, Mieczysław Wajnberg, Halina Czerny-Stefańska i in.
Poza działalnością dydaktyczną, szczególne znaczenie osoby Józefa Turczyńskiego wiąże się z jego udziałem w pracy zespołu, który doprowadził do zbiorowego wydania dzieł wszystkich Fryderyka Chopina, firmowanego głównie nazwiskiem Paderewskiego, ale w rzeczywistości zasadniczą pracę wykonali właśnie Turczyński i Bronarski. Wydanie to mimo swoich oczywistych słabości, ustanowiło dość wysoki standard pracy wydawniczej odpowiadający ówczesnemu stanowi wiedzy muzykologicznej i przyczyniło się do upowszechnienia całości korpusu dzieł Chopina w Polsce i na świecie.

</doc>
<doc id="1695982" url="https://pl.wikipedia.org/wiki?curid=1695982" title="Cardoen PJ-1">
Cardoen PJ-1

PJ-1 - chilijska bomba lotnicza małego wagomiaru. Powstała na zamówienie Fuerza Aérea de Chile poszukującego taniej i prostej bomby która mogła być zrzucana ręcznie ze śmigłowców i wolniejszych samolotów, a jednocześnie stanowić subamunicję bomb kasetowych przenoszonych przez szybsze maszyny odrzutowe. Dzięki swojej konstrukcji PJ-1 jest bombą uniwersalną, mogącą służyć zarówno do zwalczania siły żywej (przy pomocy odłamków) jak i pojazdów opancerzonych (ładunek wybuchowy o działaniu kumulacyjnym). PJ-1 jest przenoszona przez A-37 Dragonfly, A-36 Halcon, Bo 105, SA-315 Lama, a także pełni rolę subamunicji w bombie Cardoen CB-100.

</doc>
<doc id="1695983" url="https://pl.wikipedia.org/wiki?curid=1695983" title="Jezioro Łopianowskie">
Jezioro Łopianowskie

Jezioro Łopianowskie – jezioro na Równinie Gryfickiej, położone w gminie Gryfice, w woj. zachodniopomorskim. 
Powierzchnia zwierciadła wody wynosi 20,42 ha.
Przez jezioro przepływa struga Lubieszowa. Ok. 1 km na zachód od akwenu leży wieś Łopianów.
Nazwa Jezioro Łopianowskie funkcjonuje od 1949 roku, kiedy to została zmieniona z poprzedniej niemieckiej nazwy "Loppnower See".

</doc>
<doc id="1695984" url="https://pl.wikipedia.org/wiki?curid=1695984" title="Parafia św. Wojciecha w Działdowie">
Parafia św. Wojciecha w Działdowie

Parafia św. Wojciecha w Działdowie – parafia rzymskokatolicka w diecezji toruńskiej, w dekanacie działdowskim, z siedzibą w Działdowie. Jest najstarszą parafią w mieście.
Przy parafii swoją działalność prowadzą: Żywy Różaniec, schola dziecięca, Akcja Katolicka, Ruch Rodzin Nazaretańskich, Krąg Biblijny.
Historia.
20 stycznia 1860 biskup chełmiński Jan Nepomucen Marwicz na utworzenie parafii. Była to pierwsza parafia rzymskokatolicka w Działdowie.
Kościół parafialny.
Kościół parafialny został wybudowany w stylu neogotyckim, ukończony w 1896, poświęcony 9 czerwca 1900.

</doc>
<doc id="1695986" url="https://pl.wikipedia.org/wiki?curid=1695986" title="Bedlewicz II">
Bedlewicz II

Bedlewicz II - polski herb szlachecki - odmiana herbu Bedlewicz.
Opis herbu.
Opis zgodnie z klasycznymi regułami blazonowania:
W polu czerwonym trzy rzeki wijące się, w skos lewy, jedna nad drugą, srebrne. 
W klejnocie trzy pióra strusie. 
Labry - czerwone podbite srebrem.
Najwcześniejsze wzmianki.
Nieznana geneza odmiany.
Herbowni.
Bedlewicz.

</doc>
<doc id="1695987" url="https://pl.wikipedia.org/wiki?curid=1695987" title="Cardoen CB-100">
Cardoen CB-100

CB-100 - chilijska kasetowa bomba lotnicza. Przenosi 16 odłamkowo-przeciwczołgowych podpocisków typu PJ-1. Jej następcą jest bomba Cardoen CB-130.

</doc>
<doc id="1695990" url="https://pl.wikipedia.org/wiki?curid=1695990" title="Parafia Podwyższenia Krzyża Świętego w Działdowie">
Parafia Podwyższenia Krzyża Świętego w Działdowie

Parafia Podwyższenia Krzyża Świętego w Działdowie – parafia rzymskokatolicka w diecezji toruńskiej, w dekanacie działdowskim, z siedzibą w Działdowie.

</doc>
<doc id="1695993" url="https://pl.wikipedia.org/wiki?curid=1695993" title="Język chasi">
Język chasi



</doc>
<doc id="1695994" url="https://pl.wikipedia.org/wiki?curid=1695994" title="Service Advertising Protocol">
Service Advertising Protocol

Protokół SAP (Service Advertising Protocol) jest protokołem używanym przez routery do rozpowszechniania nazw i adresów usług, które są udostępniane przez węzły IPX.
Klienci SAP używają rozgłoszeń SAP jedynie wówczas, gdy żądania skierowane do bazy bindery lub usługi NDS nie przyniosą odpowiedzi. Wysyłają oni następujące rodzaje komunikatów: 

</doc>
<doc id="1695997" url="https://pl.wikipedia.org/wiki?curid=1695997" title="Yamato nadeshiko Shichi Henge">
Yamato nadeshiko Shichi Henge

 – shōjo-manga autorstwa Tomoko Hayakawy, która była wydawana na łamach magazynu "Bessatsu Friend" w latach 2000-2015.
Manga ta została zekranizowana w formie 25-odcinkowego anime przez studio Nippon Animation w 2006 roku. Serial puszczany na antenie TV Tokyo i Aichi od 3 października 2006 do 27 marca 2007 roku. Anime posiada licencję na Region 1 wydane przez A.D Vision. W 2008 roku stało się jednym z trzydziestu tytułów ADV, którego prawa Ameryka Północna przeniosła do Funimation Entertainment.
Manga zainspirowała linię mody Julie Haus, która pojawiła się w 2008 na Tygodniu mody w Nowym Jorku.
Fabuła.
Manga opowiada historię nastoletniej Sunako oraz czterech wybitnie przystojnych licealistów, którzy w wyniku zakładu, zobowiązali się przemienić dziewczynę w wytworną damę. Pewni zwycięstwa chłopcy nie przewidzieli jednak, że Sunako okaże się być zakompleksioną maniaczką horrorów, która nie widzi sensu w codziennym dbaniu o swój wygląd i maniery, a jej najlepszym przyjacielem jest manekin anatomiczny – Hiroshi.
Kyouhei, Takenaga, Ranmaru i Yuki, chcąc wygrać darmowy czynsz w luksusowej willi, w której mieszkają, starają się ze wszystkich sił zmienić nastawienie Sunako do siebie i „olśniewających kreatur”, czyli atrakcyjnych ludzi, wywołujących u dziewczyny liczne krwotoki z nosa.

</doc>
<doc id="1696000" url="https://pl.wikipedia.org/wiki?curid=1696000" title="Premierzy Zambii">
Premierzy Zambii



</doc>
<doc id="1696001" url="https://pl.wikipedia.org/wiki?curid=1696001" title="Cláudio Lezcano">
Cláudio Lezcano

Cláudio Lezcano - (ur. 1930, zm. 29 sierpnia 1999) piłkarz paragwajski, napastnik, później pomocnik.
Jako gracz klubu Club Olimpia był w kadrze reprezentacji podczas finałów mistrzostw świata w 1958 roku, gdzie Paragwaj, pomimo bardzo dobrej postawy, odpadł już w fazie grupowej. Lezcano zagrał we wszystkich trzech meczach - z Francją, Szkocją i Jugosławią. W finałach rezerwowym graczem był jego starszy brat Juan Lezcano, który, w odróżnieniu od Cláudia zagrał we wszystkich meczach eliminacyjnych.
Wziął udział w ekwadorskim turnieju Copa América 1959, gdzie Paragwaj zajął ostatnie, piąte miejsce. Lezacano zagrał we wszystkich czterech meczach - z Brazylią, Argentyną (w trakcie meczu zmienił go Celso Zaracho), Urugwajem i Ekwadorem (zmieniony został przez Zaracho).
Wziął udział w turnieju Copa del Atlántico 1960, gdzie Paragwaj zajął czwarte miejsce. Lezcano zagrał w obu meczach - z Brazylią i Argentyną.
Jako gracz klubu Olimpia wziął udział w pierwszej edycji Pucharu Wyzwolicieli - Copa Libertadores 1960. Lezcano razem z Olimpią dotarł aż do finału, gdzie Olimpia po wyrównanej walce uległa urugwajskiemu klubowi CA Peñarol. Rok później razem z Olmpią dotarł do półfinału turnieju Copa Libertadores 1961.
Lezcano zagrał w przegranym przez Paragwaj 0:1 meczu z Meksykiem w ramach eliminacji do finałów mistrzostw świata w 1962 roku.
Będąc wciąż piłkarzem klubu Olimpia wziął udział w turnieju Copa América 1963, gdzie Paragwaj został wicemistrzem Ameryki Południowej. Lezcano zagrał we wszystkich sześciu meczach - z Ekwadorem, Brazylią (w trakcie meczu zmienił go Cecilio Martínez), Kolumbią, Boliwią, Peru i Argentyną.

</doc>
<doc id="1696003" url="https://pl.wikipedia.org/wiki?curid=1696003" title="Liutowyśka">
Liutowyśka



</doc>
<doc id="1696005" url="https://pl.wikipedia.org/wiki?curid=1696005" title="Parafia św. Anny w Radzyniu Podlaskim">
Parafia św. Anny w Radzyniu Podlaskim

Parafia św. Anny i Błogosławionych Męczenników Podlaskich w Radzyniu Podlaskim – parafia rzymskokatolicka w Radzyniu Podlaskim.
Parafia erygowana w 1994. Obecny kościół parafialny murowany, wybudowany w 1995–2000. 
Księgi metrykalne i kronika parafialna od 1994. Proboszczem jest ksiądz Henryk Och a wikariuszem ksiądz Michał Rodak.
Zasięg parafii.
Do parafii należą wierni z miejscowości: Radzyń Podlaski (część) oraz Stasinów, Ustrzesz i Zbulitów Duży.

</doc>
<doc id="1696009" url="https://pl.wikipedia.org/wiki?curid=1696009" title="Cardinalidae">
Cardinalidae



</doc>
<doc id="1696010" url="https://pl.wikipedia.org/wiki?curid=1696010" title="Cardinalinae">
Cardinalinae



</doc>
<doc id="1696011" url="https://pl.wikipedia.org/wiki?curid=1696011" title="Claudio Lezcano">
Claudio Lezcano



</doc>
<doc id="1696013" url="https://pl.wikipedia.org/wiki?curid=1696013" title="Augustine Choge">
Augustine Choge

Augustine Choge (ur. 21 stycznia 1987 w Prowincji Wielkiego Rowu) – kenijski lekkoatleta, średnio i długodystansowiec.
Osiągnięcia.
W 2008 reprezentował Kenię podczas igrzysk olimpijskich w Pekinie. W finale 1500 metrów Choge prowadził przez większość dystansu, jednak w końcówce osłabł i ostatecznie minął linię mety na odległej 10. pozycji.

</doc>
<doc id="1696015" url="https://pl.wikipedia.org/wiki?curid=1696015" title="Cardoen CB-130">
Cardoen CB-130

CB-130 - chilijska kasetowa bomba lotnicza skonstruowana w latach 80. XX wieku. Przenosi 16 odłamko-przeciwczołgowych podpocisków typu PM-1.
CB-130 jest udoskonalona wersją bomby CB-100. Podstawową zmiana jest zastosowanie innego typu podpocisku, dzięki czemu możliwe było lepsze wykorzystanie przestrzeni wewnątrz kadłuba bomby. CB-130 wyposażono także w nowy zapalnik. Przenoszona jest przez chilijskie samoloty F-5 Freedom Fighter, Mirage 5, Mirage 50 i A-36 Halcon.

</doc>
<doc id="1696016" url="https://pl.wikipedia.org/wiki?curid=1696016" title="Augustine Kiprono Choge">
Augustine Kiprono Choge



</doc>
<doc id="1696017" url="https://pl.wikipedia.org/wiki?curid=1696017" title="Pecados Ajenos">
Pecados Ajenos



</doc>
<doc id="1696019" url="https://pl.wikipedia.org/wiki?curid=1696019" title="Parafia Matki Boskiej Nieustającej Pomocy w Radzyniu Podlaskim">
Parafia Matki Boskiej Nieustającej Pomocy w Radzyniu Podlaskim

Parafia Matki Boskiej Nieustającej Pomocy w Radzyniu Podlaskim – parafia rzymskokatolicka w Radzyniu Podlaskim.
Parafia została erygowana w 1988. Obecny kościół parafialny został wybudowany w latach 1985–1993.
Terytorium parafii obejmuje: Białą, Branicę, Lichty, Marynin, Niewęgłosz, Paszki Duże, Paszki Małe, Zabiele i Żabików oraz część Radzynia Podlaskiego i Sitna.

</doc>
<doc id="1696020" url="https://pl.wikipedia.org/wiki?curid=1696020" title="Tagewaldhorn">
Tagewaldhorn

Tagewaldhorn (wł. "Corno di Tramin") – szczyt w Sarntaler Alpen, paśmie Alp Wschodnich. Leży w północnych Włoszech w regionie Trydent-Górna Adyga, w Południowym Tyrolu.

</doc>
<doc id="1696024" url="https://pl.wikipedia.org/wiki?curid=1696024" title="NASR-1000P">
NASR-1000P

NASR-1000P - egipska bomba przeciwbetonowa wagomiaru 1000 kg. Używana przez lotnictwo Egiptu, a do 2003 roku także Iraku.

</doc>
<doc id="1696027" url="https://pl.wikipedia.org/wiki?curid=1696027" title="Åmose">
Åmose



</doc>
<doc id="1696028" url="https://pl.wikipedia.org/wiki?curid=1696028" title="Józef Do Quang Hien">
Józef Do Quang Hien



</doc>
<doc id="1696038" url="https://pl.wikipedia.org/wiki?curid=1696038" title="Parafia Trójcy Świętej w Łosicach">
Parafia Trójcy Świętej w Łosicach

Parafia Trójcy Świętej w Łosicach – parafia rzymskokatolicka w dekanacie łosickim.
Historia.
Parafia erygowana w 1999 roku. Początkowo mieści się w kaplicy przy ulicy Orzechowej 1. W roku 2000 rozpoczęto budowę kościoła parafialnego murowanego przy ulicy Kolejowej 4. Budowa kościoła została ukończona w roku 2006. 11 czerwca 2006 doszło do konsekracji kościoła z rąk Biskupa Diecezji Siedleckiej Zbigniewa Kiernikowskiego przy udziale Biskupa Pomocniczego Henryka Tomasika oraz Biskupa Seniora Jana Mazura.
Do parafii należy część Łosic oraz okoliczne wsie: Biernaty Średnie, Parcele, Płosodrza, Rudnik, Stare Biernaty, Wólka-Biernaty, Zakrze. Kaplice dojazdowe: ul. Orzechowa i w Rudniku.

</doc>
<doc id="1696039" url="https://pl.wikipedia.org/wiki?curid=1696039" title="Alstom Citadis">
Alstom Citadis

Alstom Citadis – rodzina niskopodłogowych tramwajów produkowanych przez Alstom głównie w jego zakładach we Francji, ale również w Niemczech i polskim zakładzie Alstom Konstal z Chorzowa.
Projekt.
Tramwaje z rodziny Citadis początkowo zostały zaprojektowane jako pojazdy częściowo niskopodłogowe, a następnie całkowicie niskopodłogowe.
Produkowane wersje.
W 1997 francuskie miasto Montpellier złożyło pierwsze zamówienie na Citadisy, które dostarczono we wrześniu 1999. Pojazdy oznaczone jako Citadis 301 i Citadis 401 miały długość odpowiednio 30 i 40 m oraz 70% niskiej podłogi. Tramwaje z tej samej generacji zamówił również Orlean i Dublin.
Druga generacja objęła tramwaje Citadis 202, Citadis 302 i Citadis 402. Mają one od 2 do 7 członów oraz są całkowicie niskopodłogowe. Powstała również odmiana Citadis 403 wyposażona w koła o mniejszej średnicy kół w wózku znajdującym się pod kabiną motorniczego dostarczona do Strasburga, natomiast Bordeaux otrzymało serie 302 i 402 przystosowane do poboru energii elektrycznej zarówno z sieci trakcyjnej, jak i trzeciej szyny umieszczonej pomiędzy szynami jezdnymi. Wagony z tej generacji pojazdów Citadis można również spotkać m.in. w Nicei, Jerozolimie, Teneryfie, Tunisie, Madrycie, Tuluzie, Dubaju i Algierze.
Dla polskich przewoźników przygotowana została wersja Citadis 100. Alstom Konstal w latach 1999–2000 wykonał 4 tramwaje typu NGd99 dla Gdańska, a w latach 2000–2001 zbudował 17 wozów typu 116Nd dla Tramwajów Śląskich.
Specjalnie z myślą o rynku środkowo- i wschodnioeuropejskim opracowano niskopodłogową wersję Citadis X-04 wyposażoną w stalowe nadwozie. Pojazdy tego typu zostały wyprodukowane w chorzowskim Konstalu i eksploatowane są w Stambule.
Tramwaje RegioCitadis to pojazdy przeznaczone do eksploatacji zarówno w obrębie miasta, jak i poza jego granicami. Są budowane w zakładzie Alstom Transport Deutschland w niemieckim Salzgitter i wyposażane w stalowe nadwozia. Jedno z zamówień na te tramwaje pochodziło z Kassel, gdzie dostarczono Citadisy przystosowane do zasilania napięciem tramwajowym 600 V DC oraz 15 kV AC 16,7 Hz z sieci kolejowej DB Netz.
Seria Citadis Dualis, zbliżona do RegioCitadis, również może być zasilana różnymi napięciami. W zakładzie Alstom De Dietrich Ferroviaire w Reichshoffen wyprodukowano dla Valenciennes wersję dwusystemową na napięcia 750 V DC i 25 kV AC, natomiast Lyon otrzymał tramwaje na napięcia 750 V DC i 1,5 kV DC.
W lutym 2013 dla przewoźników z USA i Kanady zaprojektowano odmianę "Spirit" bazującą na wersji Citadis Dualis. Tramwaje te są całkowicie niskopodłogowe oraz mogą rozwinąć prędkość 100 km/h. Pojazdy trafiły m.in. do Ottawy.
Do połowy 2015 dostarczono łącznie ponad 1500 Citadisów do ponad 40 miast w kilkunastu państwach Europy, Afryki, Ameryki Południowej i Australii.

</doc>
<doc id="1696042" url="https://pl.wikipedia.org/wiki?curid=1696042" title="Aert Gelder">
Aert Gelder

Aert lub Arent de Gelder (ur. 26 października 1645 w Dordrechcie, zm. 27 sierpnia 1727 tamże) – holenderski malarz i rysownik okresu baroku, ostatni uczeń Rembrandta.
Był uczniem Samuela van Hoogstratena w Dordrechcie, w latach 1661-63 terminował w warsztacie Rembrandta w Amsterdamie. Następnie wrócił do Dordrechtu.
Namalował ok. 100 obrazów. Większość jego dzieł przedstawia sceny biblijne utrzymane w manierze rembrandtowskiej. Malował także portrety i autoportrety.

</doc>
<doc id="1696044" url="https://pl.wikipedia.org/wiki?curid=1696044" title="Beduta">
Beduta

Beduta – polski herb szlachecki.
Opis herbu.
W polu błękitnym połowy trzech lilii w słup, srebrne. W klejnocie pięć pióra strusich. Labry – błękitne podbite srebrem.
Najwcześniejsze wzmianki.
Nieznane pochodzenie herbu.
Herbowni.
Beduta (herb własny).

</doc>
<doc id="1696050" url="https://pl.wikipedia.org/wiki?curid=1696050" title="Sarner Weißhorn">
Sarner Weißhorn

Sarner Weißhorn (lub "Penser Weißhorn", wł. "Corno Bianco Sarentino") – szczyt w Sarntaler Alpen, paśmie Alp Wschodnich. Leży w północnych Włoszech w regionie Trydent-Górna Adyga, w Południowym Tyrolu.

</doc>
<doc id="1696051" url="https://pl.wikipedia.org/wiki?curid=1696051" title="Luis Meléndez">
Luis Meléndez

Luiz Egidio (Eugenio) Meléndez lub Menéndez (ur. w 1716 w Neapolu, zm. w 1780 w Madrycie) – hiszpański malarz martwych natur.
Jego matka była Włoszką. W 1717 rodzina przeniosła się z Włoch do Hiszpanii. Najpierw terminował u ojca – królewskiego miniaturzysty Francisca Antonia Melendeza, a następnie u Louisa Michela van Loo. W l. 1748-52 przebywał w Rzymie i Neapolu. Po powrocie do Madrytu pracował jako miniaturzysta.
Malował martwe natury utrzymane w tradycji Zurbarana i Velasqueza. W l. 1760-1773 wykonał cykl 44 martwych natur do pałacu Karola III w Aranjuez. Choć był najwybitniejszym hiszpańskim malarzem martwych natur w XVIII w. umarł w biedzie.

</doc>
<doc id="1696053" url="https://pl.wikipedia.org/wiki?curid=1696053" title="Kassianspitze">
Kassianspitze

Kassianspitze (wł. "Cima San Cassiano") – szczyt w Sarntaler Alpen, paśmie Alp Wschodnich. Leży w północnych Włoszech w regionie Trydent-Górna Adyga, w Południowym Tyrolu.

</doc>
<doc id="1696054" url="https://pl.wikipedia.org/wiki?curid=1696054" title="Parafia Najświętszego Zbawiciela w Rykach">
Parafia Najświętszego Zbawiciela w Rykach

Parafia Najświętszego Zbawiciela w Rykach – parafia rzymskokatolicka w Rykach.
Parafia erygowana w 1500 roku. Obecny kościół parafialny murowany, wybudowany w latach 1908–1914, według projektu Józefa Piusa Dziekońskiego, staraniem ks. Jana Rozwadowskiego, konsekrowany w 1922 roku przez bpa Henryka Przeździeckiego. Styl neogotycki.
Terytorium parafii obejmuje: Chrustne, Edwardów, Janisze, Kazimierzyn, Moszczankę, Nową Dąbię, Stawy (Dęblin), Oszczywilk, Ownię, Potok, Ryki, Starą Dąbię, Swaty oraz Zalesie.

</doc>
<doc id="1696055" url="https://pl.wikipedia.org/wiki?curid=1696055" title="Ifinger">
Ifinger

Ifinger (wł. "Punta Ivigna") – szczyt w Sarntaler Alpen, paśmie Alp Wschodnich. Leży w północnych Włoszech w regionie Trydent-Górna Adyga, w Południowym Tyrolu.

</doc>
<doc id="1696059" url="https://pl.wikipedia.org/wiki?curid=1696059" title="Królewna Śnieżka i Siedmiu Krasnoludków (sztuka teatralna)">
Królewna Śnieżka i Siedmiu Krasnoludków (sztuka teatralna)

Królewna Śnieżka i Siedmiu Krasnoludków – sztuka teatralna dla dzieci na podstawie baśni braci Grimmów autorstwa Magdaleny Piekorz. Wystawiana na deskach Teatru Rozrywki w Chorzowie w 2006 roku.
Dochód z biletów i przeprowadzonej aukcji przeznaczony był na zakup specjalistycznych łóżek i materacy rehabilitacyjnych dla mysłowickiego Hospicjum Cordis.
Fabuła.
Baśń opowiada o losach półsieroty Królewny Śnieżki, którą zła macocha najpierw kazała zabić, a następnie zaczarowała, pogrążając w głębokim śnie. Śnieżce w jej przygodach pomagają zwierzęta leśne i krasnoludki. Z głębokiego snu wyrwał ją królewicz, całując ją w policzek. Jak większość baśni i ta kończy się szczęśliwie.
W chorzowskiej Rozrywce.
Pomysłodawczynią przedsięwzięcia, w którym w role baśniowych bohaterów wcieliły się znane osobistości Górnego Śląska, była wicemarszałek Senatu Krystyna Bochenek. Przedstawienia odbyły się 9 grudnia w Teatrze Rozrywki w Chorzowie.
Sztukę wyreżyserowała autorka adaptacji scenicznej Magdalena Piekorz, kostiumy zaprojektowała Barbara Ptak, autorem scenografii był Marcel Sławiński, muzykę skomponował Adrian Konarski. Nagranie chorzowskiego spektaklu dostępne było na płytach DVD dołączonych do jednego z wydań „Dziennika Zachodniego”. Do płyty dodano scenariusz całego przedstawienia.

</doc>
<doc id="1696063" url="https://pl.wikipedia.org/wiki?curid=1696063" title="Sulzspitze">
Sulzspitze

Sulzspitze (wł. "Cima Sulz") – szczyt w Sarntaler Alpen, paśmie Alp Wschodnich. Leży w północnych Włoszech w regionie Trydent-Górna Adyga, w Południowym Tyrolu.

</doc>
<doc id="1696066" url="https://pl.wikipedia.org/wiki?curid=1696066" title="Wydział Psychologii Uniwersytetu Warszawskiego">
Wydział Psychologii Uniwersytetu Warszawskiego

Wydział Psychologii Uniwersytetu Warszawskiego (WPs UW) – wydział Uniwersytetu Warszawskiego prowadzący działalność badawczą i dydaktyczną w dziedzinie psychologii.
Historia.
1915 – Powstanie Katedry Psychologii na Uniwersytecie Warszawskim
1920 – Powstanie Zakładu Psychologii Doświadczalnej (Katedry Psychologicznej) na Uniwersytecie Warszawskim
1927 – Utworzenie Zakładu Psychologii Wychowawczej na Uniwersytecie Warszawskim
1950 – Otwarcie na Uniwersytecie Warszawskim pierwszych w Polsce niezależnych studiów magisterskich w dziedzinie psychologii
1968 – Udział studentów psychologii w wydarzeniach marcowych i rozwiązanie kierunku psychologia; następnie utworzenie Wydziału Psychologii i Pedagogiki, z odrębnym Instytutem Psychologii
1969 – Powstanie „Instytutowego Studium Doktoranckiego Psychologii”
1973 – Przeprowadzka Psychologii do budynku na ulicy Stawki 5/7, gdzie mieści się do dziś
1979 – Powstanie samodzielnego Instytutu Psychologii na prawach wydziału
1981 – Powstanie Wydziału Psychologii
1997 – Reforma programu studiów magisterskich, która zaowocowała wprowadzeniem elastycznego i liberalnego systemu kształcenia, umożliwiającego studentom już od pierwszego roku swobodę w wyborze kursów i zindywidualizowany plan zajęć (jest to najbardziej liberalny i otwarty system studiów psychologicznych w Polsce).
1997 – Utworzenie 4-letnich stacjonarnych studiów doktoranckich
2005 – Otwarcie pierwszego w Polsce kierunku magisterskich studiów psychologicznych w całości w języku angielskim (obecnie pod nazwą "Warsaw International Studies in Psychology")
Pionierami badań i dydaktyki w zakresie psychologii na Uniwersytecie Warszawskim byli m.in.:
Siedziba.
Wydział mieści się w dawnym gmachu szkół powszechnych nr 153 i 175 przy ul. Stawki 5/7 (dawniej Stawki 21). Budynek został wzniesiony w latach 1936–1937 według projektu Tadeusza Ćwierdzińskiego i Romana Sołtyńskiego. W 1942, podczas wielkiej akcji deportacyjnej do obozu zagłady w Treblince, w budynku znajdowała się komenda oddziału SS nadzorującego Umschlagplatz.
W grudniu 2017 rozstrzygnięto konkurs na nową siedzibę Wydziału przy ul. Pogorzelskiego na Ochocie. Budynek ma być gotowy do 2021.
Oferta dydaktyczna.
Studia magisterskie.
Studia na kierunku psychologia są studiami pięcioletnimi jednolitymi magisterskimi. Wydział Psychologii oferuje studia w 3 trybach:
Ponadto Wydział oferuje studia na kierunkach:
Dyplom Wydziału Psychologii mogą uzyskać również studenci studiów międzywydziałowych MISH (Międzywydziałowe Indywidualne Studia Humanistyczne) i MISMaP (Międzywydziałowe Indywidualne Studia Matematyczno-Przyrodnicze), którzy wybrali psychologię jako realizowany przez siebie kierunek.
Studia doktoranckie.
Absolwentom studiów magisterskich (nie tylko psychologicznych) Wydział Psychologii umożliwia rozwój naukowy (prowadzenie badań naukowych) oraz rozwój umiejętności dydaktycznych na 4-letnich studiach doktoranckich (studiach trzeciego stopnia).
Studia podyplomowe.
Dla osób z wykształceniem wyższym (licencjackim lub magisterskim) Wydział Psychologii UW oferuje studia podyplomowe, wzbogacające wiedzę z zakresu psychologii. Większość kierunków skierowana jest również do absolwentów kierunków innych niż psychologiczne. Do wyboru są następujące kierunki:
Struktura naukowa.
Jednostki działające na Wydziale.
"Laboratorium Technik Diagnostycznych (LTD) im. Bohdana Zawadzkiego" – Jedyna tego typu placówka w Polsce, zajmująca się działalnością naukową związaną z problematyką testów psychologicznych oraz usługową w zakresie diagnozy psychologicznej.
"Centrum Badań nad Uprzedzeniami" (kierownik: dr hab. Michał Bilewicz) – Centrum w ramach swojej działalności zajmuje się realizowaniem celów dydaktycznych, badawczych i doradczych związanych z tematyką i konsekwencjami rasizmu, ksenofobii i uprzedzeń. Nadrzędnym celem wszystkich działań Centrum jest zapobieganie nienawiści do grup obcych. Centrum ma służyć instytucjom państwowym, organizacjom pozarządowym i przyszłym kadrom (nauczycielom, wykładowcom, urzędnikom).
Stowarzyszenia mające siedzibę na Wydziale.
"Polskie Towarzystwo Psychologiczne" – istniejące od 1907 roku towarzystwo zrzeszające psychologów mające za zadanie rozwijanie i popularyzację psychologii jako nauki i zawodu oraz dbałość o rozwój etyczny jego członków.
"Polskie Stowarzyszenie Studentów i Absolwentów Psychologii" – założone w 1997 stowarzyszenie integrujące studentów psychologii i psychologów.
Działalność naukowa i badawcza.
Na Wydziale Psychologii UW od lat rozwija się działalność naukowa i badawcza. Pracownicy naukowi oraz studenci Wydziału Psychologii UW:
Wydział Psychologii wspomaga pracę naukowców oferując szerokie zaplecze usprawniające działalność naukową, w tym:
Działalność badawcza.
Kategoria przyznana przez Radę Nauki – A+.
Pracownicy Wydziału Psychologii prowadzą liczne badania z zakresu różnych dziedzin psychologii.
W dziedzinie psychologii społecznej na szczególną uwagę zasługują:
W dziedzinie psychologii biologicznej:
Z zakresu psychologii klinicznej:
W zakresie psychologii poznawczej:
Liczne badania dotyczące emocji oraz ich uświadomionej i nieuświadomionej regulacji.
Badania z wszystkich wyżej wymienionych dziedzin cieszą się uznaniem na arenie międzynarodowej i owocują nie tylko powstawaniem monografii i artykułów o zasięgu krajowym, ale ich wyniki publikowane są w najbardziej prestiżowych czasopismach naukowych na świecie, w tym w czasopismach z tzw. „Listy filadelfijskiej” – jest to wykaz czasopism indeksowanych w bazach danych tworzonych przez Institute for Scientific Information. Co więcej, wyniki badań naukowców z Wydziału Psychologii Uniwersytetu Warszawskiego znajdują zastosowanie praktyczne przynosząc wymierne efekty m.in. w zakresie terapii małżeństw.
Pracownicy Wydziału zajmują się również konstrukcją testów psychologicznych oraz adaptacją testów zagranicznych do warunków polskich. Wśród kadry naukowej Wydziału są autorzy uznanych i powszechnie stosowanych narzędzi diagnozy psychologicznej.
W ostatnich latach pracownicy Wydziału uzyskali kilka prestiżowych nagród i wyróżnień. Dwie nagrody międzynarodowe:
Współpraca międzynarodowa.
Naukowcy Wydziału Psychologii Uniwersytetu Warszawskiego realizują projekty badawcze we współpracy z naukowcami z uniwersytetów i instytucji naukowych na całym świecie, w tym:
Wymiana studencka.
Studenci Wydziału Psychologii UW mają możliwość wyjazdu w ramach programów wymiany międzyuczelnianej:
Rankingi.
Rok 2015 m.in.:
Rok 2014 m.in.:
Rok 2012 m.in.:
Rok 2011 m.in.:
Rok 2010 m.in.:
Rok 2009 m.in.:
Rok 2008 m.in.:
Rok 2007 m.in.:
Studia na Wydziale Psychologii UW.
Studenci w czasie studiów na wydziale mają możliwość korzystania z:
Budynek Wydziału Psychologii UW jest w pełni dostosowany do potrzeb osób niepełnosprawnych. Na Wydziale znajdują się windy, obszerna łazienka, pracownie komputerowe wyposażone w specjalistyczny sprzęt, który umożliwia pracę osobom niewidomym i niedowidzącym, aula jest wyposażona w pętlę akustyczną.

</doc>
<doc id="1696067" url="https://pl.wikipedia.org/wiki?curid=1696067" title="L3 (mikrojądro)">
L3 (mikrojądro)

L3 – mikrojądro () działające pod komputerami Intela x86. L3 został zaprojektowany tak, by był chudym jądrem, a cechowała go głównie szybkość, łatwość użycia mechanizmu stronicowania i mechanizm ochrony domen systemowych. L3 jest poprzednikiem L4. Oba jądra zostały zaprojektowane przez Jochena Liedtke.

</doc>
<doc id="1696069" url="https://pl.wikipedia.org/wiki?curid=1696069" title="Tatschspitze">
Tatschspitze

Tatschspitze (wł. "Montaccio di Pennes") – szczyt w Sarntaler Alpen, paśmie Alp Wschodnich. Leży w północnych Włoszech w regionie Trydent-Górna Adyga, w Południowym Tyrolu.

</doc>
<doc id="1696071" url="https://pl.wikipedia.org/wiki?curid=1696071" title="Mark Tobey">
Mark Tobey

Mark George Tobey (ur. 11 grudnia 1890 w Centerville, Wisconsin, zm. 24 kwietnia 1976 w Bazylei) – amerykański artysta abstrakcyjny, przedstawiciel szkoły Pacyfiku.
Artysta w latach 1906–1908 uczył się w szkole artystycznej w Chicago, od 1911 roku pracował w Nowym Jorku dla magazynu McCall, w tym czasie zainteresował się filozofią wschodu. W 1923 Tobey zetknął się z chińską kaligrafią. Pierwsza indywidualna wystawa artysty odbyła się w 1935 roku w Seattle Art Museum. Prawdziwy sukces przyniosła mu jednak dopiero wystawa w nowojorskiej Willard Gallery w 1944 roku. W 1960 roku osiadł na stałe w Bazylei.
Twórczość.
Mark Tobey był jednym z czołowych reprezentantów, obok Morrisa Gravesa, szkoły Pacyfiku. Jego twórczość charakteryzowała się odrzuceniem inspiracji europejskich na rzecz wschodniej kaligrafii. Najważniejsze prace kaligraficzne powstały około 1935 roku, kiedy Tobey zaczął pokrywać płótna gęstą, białą siatką abstrakcyjnych oraz figuratywnych linii i obrazów, zwanych białym pismem. Twórczość Marka Tobey odegrała ważną rolę w rozwoju informelu.

</doc>
<doc id="1696075" url="https://pl.wikipedia.org/wiki?curid=1696075" title="Villanderer Berg">
Villanderer Berg

Villanderer Berg (wł. "Monte Villandro") – szczyt w Sarntaler Alpen, paśmie Alp Wschodnich. Leży w północnych Włoszech w regionie Trydent-Górna Adyga, w Południowym Tyrolu.

</doc>
<doc id="1696079" url="https://pl.wikipedia.org/wiki?curid=1696079" title="Königsangerspitze">
Königsangerspitze

Königsangerspitze (wł. "Monte Pascolo") – szczyt w Sarntaler Alpen, paśmie Alp Wschodnich. Leży w północnych Włoszech w regionie Trydent-Górna Adyga, w Południowym Tyrolu.

</doc>
<doc id="1696080" url="https://pl.wikipedia.org/wiki?curid=1696080" title="Parafia Najświętszego Serca Pana Jezusa w Zawadzkiem">
Parafia Najświętszego Serca Pana Jezusa w Zawadzkiem

Parafia Najświętszego Serca Pana Jezusa w Zawadzkiem – rzymskokatolicka parafia dekanatu Zawadzkie, w diecezji opolskiej. 
Historia.
Od 1917 roku w Zawadzkiem istniała parafia Świętej Rodziny. Kościół był zbyt daleko od miejscowości i nie był w stanie pomieścić ciągle zwiększającej się liczby mieszkańców. W 1954 roku podjęto decyzję o budowie drugiego kościoła, ale z powodu sytuacji politycznej plany odłożono na czas nieokreślony. W 1962 roku wieś otrzymała prawa miejskie. 
Dopiero 18 kwietnia 1984 roku parafia otrzymała koncepcję programowo-przestrzenną przygotowaną przez zespół projektowy z Krakowa: dr inż. arch. Danutę Mieszkowską, mgr inż. Andrzeja Ząbka i mgr inż. Dianę Dimitrową. Na jej podstawie 25 maja 1984 roku Urząd Miasta wydał decyzję o miejscu i warunkach realizacji. 4 maja 1985 roku bp Antoni Adamiuk poświęcił plac pod budowę. 24 lipca 1985 roku wydane zostało pozwolenie na budowę. W latach 1985–1992 zbudowano kościół, a 8 czerwca 1986 roku bp Jan Wieczorek wmurował kamień węgielny. 18 października 1992 roku rozpoczęto odprawianiu mszy świętych. 2 czerwca 1995 roku dekretem bpa Alfonsa Nossola została erygowana parafia "pw. Najświętszego Serca Pana Jezusa". 
Od 20 sierpnia 2015 roku parafię objęli franciszkanie konwentualni z Prowincji św. Jadwigi.
Na terenie parafii jest 4 441 wiernych.
Obszar parafii.
Ulice: 1 Maja, Bogusławskiego, Chopina, Graniczna, Handlowa, Kilińskiego, Kościelna, Kurpińskiego, Miarki, Mickiewicza, Moniuszki, Nowa, Opolska, Osiedle Świerkle, Paderewskiego, Powstańców Śląskich, Szaflika, Sienkiewicza, Szaflika, Szymanowskiego, Ziai.

</doc>
<doc id="1696081" url="https://pl.wikipedia.org/wiki?curid=1696081" title="Miłosława Krogulska">
Miłosława Krogulska

Miłosława Krogulska (ur. 31 maja 1973 w Warszawie) – astrolog, tarocistka, dziennikarka. 
Jej dziadek był chiromantą. Astrologią zaczęła zajmować się w latach 90. XX wieku. Od 2002 roku jest członkiem Brytyjskiego Stowarzyszenia Astrologicznego (The Astrological Association of Great Britain), a od 2008 roku działa w Polskim Stowarzyszeniu Astrologicznym (współzałożycielka).
Razem z Izabelą Podlaską prowadzą od 1999 roku firmę Albireo. Redaktorka portalu o ezoteryce Czary.pl. Redaktor naczelna kwartalnika "Tarocista" i sekretarz redakcji kwartalnika "Astrologia Profesjonalna". Pracuje w redakcji tygodnika "Gwiazdy mówią" i współtworzy kwartalnik "Trygon".

</doc>
<doc id="1696083" url="https://pl.wikipedia.org/wiki?curid=1696083" title="Nora Tschirner">
Nora Tschirner

Nora Tschirner (ur. 12 czerwca 1981 w Berlinie) – niemiecka aktorka i prezenterka radiowa i telewizyjna (MTV). Urodzona w NRD córka reżysera filmów dokumentalnych i dziennikarki radiowej. W 2001 wygrała casting dla prezenterów MTV.
Filmografia.
Telewizja.
Od 2013 gra jedną z głównych ról w serialu Tatort:Weimar, za którą otrzymała w 2015 austriacką nagrodę Romy.

</doc>
<doc id="1696088" url="https://pl.wikipedia.org/wiki?curid=1696088" title="Ajos Andonios (stacja metra)">
Ajos Andonios (stacja metra)

Ajos Andonios () – stacja metra ateńskiego na linii 2 (czerwonej). Znajduje się pomiędzy stacjami Sepolia i Peristeri. Ajos Andonios położone jest w dzielnicy Peristeri w Sektorze Zachodnim Aten. Jej nazwa pochodzi od nazwy pobliskiego kościoła św. Antoniego. 
Stację oddano do użytku 9 sierpnia 2004, kiedy przedłużono linię 2 z Sepolii. W 2013 roku oddano kolejny odcinek metra od Ajos Andonios do stacji Antupoli.

</doc>
<doc id="1696089" url="https://pl.wikipedia.org/wiki?curid=1696089" title="Secundino Arrascaeta">
Secundino Arrascaeta

Secundino Arrascaeta - piłkarz urugwajski, obrońca.
Jako piłkarz klubu Rampla Juniors wziął udział w turnieju Copa América 1942, gdzie Urugwaj zdobył tytuł mistrza Ameryki Południowej. Arrascaeta nie zagrał w żadnym meczu.
Później przeniósł się do klubu Club Nacional de Football, z którym w 1944 roku zdobył wicemistrzostwo Urugwaju.
Arrascaeta od 25 maja 1942 roku do 15 sierpnia 1945 roku rozegrał w reprezentacji Urugwaju 6 meczów.

</doc>
<doc id="1696090" url="https://pl.wikipedia.org/wiki?curid=1696090" title="Józef Myjak">
Józef Myjak

Józef Myjak (ur. 24 grudnia 1948 w Częstochowie), pseudonimy: Fezój Kaim, Obserwator, Józosław, JM, PAIR – poeta, publicysta, wydawca, animator kultury. Mieszkaniec Sandomierza.
Debiutował w 1976 wierszem "Samotność, szczelina jak kropla" w almanachu poetyckim Tarnobrzeskiego Klubu Literackiego z siedzibą w Sandomierzu "Pierwszy komunikat" (Sandomierz 1976).
Publikował na łamach licznych czasopism i gazet, m.in. w: "Siarce", "Tygodniku Nadwiślańskim", "Ziemi Opatowskiej", "Profilach", "Tygodniku Kulturalnym", "Słowie Ludu", "Fołksz Sztyme", "Nowych Książkach", "Sztuce", "Twórczości Ludowej", "Gościu Niedzielnym", "Sycynie".

</doc>
<doc id="1696091" url="https://pl.wikipedia.org/wiki?curid=1696091" title="Single numer jeden w roku 1999 (USA)">
Single numer jeden w roku 1999 (USA)

Notowanie "Billboard" Hot 100 przedstawia najlepiej sprzedające się single w Stanach Zjednoczonych. Publikowane jest ono przez magazyn "Billboard", a dane kompletowane są przez Nielsen SoundScan w oparciu o cotygodniowe wyniki sprzedaży cyfrowej oraz fizycznej singli, a także częstotliwość emitowania piosenek na antenach stacji radiowych.
"Smooth" Santany był najdłużej utrzymującym się na szczycie singlem roku, pozostając na 1. miejscu przez dwanaście tygodni, z których dwa ostatnie objęły 2000 rok.

</doc>
<doc id="1696093" url="https://pl.wikipedia.org/wiki?curid=1696093" title="Wols">
Wols

Wols, właściwie Alfred Otto Wolfgang Schultze-Battman (ur. 27 maja 1913 w Berlinie, zm. 1 września 1951 w Paryżu) – niemiecki artysta, malarz, grafik i fotograf, działający we Francji, przedstawiciel taszyzmu i informelu.
Życiorys.
Artysta studiował w Bauhausie, w latach 1932–1933 przebywał w Paryżu, gdzie zetknął się z surrealizmem. Do 1935 roku przebywał w Hiszpanii, gdzie zajmował się głównie fotografiką. Później przebywał we Francji, od 1945 roku mieszkał w Paryżu, gdzie żył w skrajnej nędzy.
Twórczość.
Twórczość Wolsa była bezpośrednią zapowiedzią taszyzmu. Uczeń Bauhausu początkowo inspirował się ekspresjonizmem, surrealizmem i działalnością Paula Klee, malując początkowo gwasze i akwarele z dominującymi różem i jasnym błękitem. Tematyka dotyczyła przede wszystkim form biologicznych i fantastycznych pejzaży, o schematycznym rysunku. Do 1946 roku twórczość artysty przeszła metamorfozę, poprzez przenikające się intensywne kreski i plamki dochodząc do całkowitego rozbicia formy, gdzie anamorficzna plama umieszczona pośrodku płótna otoczona jest rozedrganymi, cienkimi, barwnymi kreskami. Pod koniec życia Wols przejął od Georhgesa Mathieu metodę malowania poprzez wyciskanie farby z tubki prosto na płótno.
Wols uważany jest za jednego z najwybitniejszych europejskich prekursorów sztuki informel.

</doc>
<doc id="1696095" url="https://pl.wikipedia.org/wiki?curid=1696095" title="Parafia Podwyższenia Krzyża Świętego w Strzelcach Opolskich">
Parafia Podwyższenia Krzyża Świętego w Strzelcach Opolskich

Parafia Podwyższenia Krzyża Świętego w Strzelcach Opolskich jest rzymskokatolicką parafią dekanatu Strzelce Opolskie. Parafia została założona 1 września 1991. Jej obecnym proboszczem jest ks. Zbigniew Andrzej Żukiewicz. Kościół parafialny został wybudowany w latach 1994-2001. Mieści się przy ulicy Bursztynowej.

</doc>
<doc id="1696100" url="https://pl.wikipedia.org/wiki?curid=1696100" title="AOCh-10">
AOCh-10

AOCh-10 (ros. "АОХ-10") – sowiecka bomba lotnicza o kombinowanym działaniu odłamkowym i chemicznym.

</doc>
<doc id="1696103" url="https://pl.wikipedia.org/wiki?curid=1696103" title="Thraupidae">
Thraupidae



</doc>
<doc id="1696107" url="https://pl.wikipedia.org/wiki?curid=1696107" title="ZAB-500T">
ZAB-500T

ZAB-500T (ros. "ЗАБ-500Т") − radziecka bomba zapalająca. Korpus bomby wypełniony jest około 775 kulami termitu o łącznej masie 231 kg.

</doc>
<doc id="1696111" url="https://pl.wikipedia.org/wiki?curid=1696111" title="Grantha">
Grantha

Pismo grantha (tamil: கிரந்த ௭ழுத்து, malajalam: ഗ്രന്ഥലിപി, sanskryt: ग्रन्थ "grantha" (księga, manuskrypt) – starożytny system pisma używany do końca XIX w. w południowych Indiach do zapisywania sanskrytu. Prawdopodobnie wywodzi się z pisma brahmi.
Obecnie użycie pisma grantha jest ograniczone do kręgów najbardziej ortodoksyjnych oraz z okazji ceremonii religijnych namakarana (nadawanie imienia dziecku), ślubów i kremacji.

</doc>
<doc id="1696112" url="https://pl.wikipedia.org/wiki?curid=1696112" title="Flettner Fl 265">
Flettner Fl 265

Flettner Fl 265 - wielozadaniowy śmigłowiec konstrukcji niemieckiej z okresu II wojny światowej.
Historia.
Śmigłowiec Fl 265 powstał na zamówienie Kriegsmarine, która w 1938 zleciła budowę sześciu prototypów. Pierwszy z nich nosił oznaczenie Fl 265 V1. Budowa nowej maszyny była bardzo zbliżona do poprzedniej konstrukcji Flettnera - Fl 185. Jej napęd stanowił silnik Bramo Sh 14A o mocy 160 KM. Napędzał on dwa przeciwbieżne (zachodzące na siebie) wirniki umieszczone nad kadłubem. Miały one średnicę 12,3 m. Pierwszy lot prototypu miał miejsce w maju 1939 roku. Wkrótce jednak uległ on katastrofie, kiedy łopaty wirników uderzyły w locie o siebie.
Drugi prototyp Fl 265 V2 przeszedł próby operacyjne na okrętach. Prowadzone one były na Bałtyku i Morzu Śródziemnym. Śmigłowiec startował ze specjalnej platformy montowanej na pokładzie krążownika. Dokonano też udanego lądowania na pokładzie okrętu podwodnego. Próby zakończyły się sukcesem. Wykazały przydatność maszyny do rozpoznania i zwalczania okrętów podwodnych. Wojska lądowe również wypróbowały Fl 265. Śmigłowiec użyty został jako latający dźwig podczas budowy mostów. Holował też pontony w czasie przeprawy przez rzekę. Przeprowadzono również próby sprawdzające możliwości samoobrony śmigłowca przed atakującymi go samolotami myśliwskimi. Testy zostały przeprowadzone z udziałem samolotów Fw 190 i Bf 109, uzbrojonych w fotokarabiny. Pomimo trwających 20 minut ataków, nie zarejestrowano żadnego trafienia.
Fl 265 nie został przyjęty do produkcji seryjnej, pojawił się bowiem lepszy dwumiejscowy śmigłowiec tej samej firmy - Flettner Fl 282.

</doc>
<doc id="1696113" url="https://pl.wikipedia.org/wiki?curid=1696113" title="ZAB-50T">
ZAB-50T

ZAB-50T (ros. "ЗАБ-50Т") − radziecka bomba zapalająca. Korpus bomby wypełniony jest około 100 kulami termitu o łącznej masie 30 kg.

</doc>
<doc id="1696114" url="https://pl.wikipedia.org/wiki?curid=1696114" title="Alpi dell’Adamello e della Presanella">
Alpi dell’Adamello e della Presanella

Alpi dell’Adamello e della Presanella (niem. "Adamello-Presanella-Alpen") – grupa górska w Alpach Retyckich, części Alp Wschodnich. Leży w północnych Włoszech, w regionach Trydent-Górna Adyga (prowincja Trydent) oraz Lombardia (prowincja Brescia). Nazwa grupy pochodzi od dwóch najwyższych szczytów: Cima Presanella (3558 m n.p.m.) i Monte Adamello (3539 m n.p.m.). Łańcuch jest zbudowany głównie ze skał krystalicznych.
Topografia.
"Alpi dell’Adamello e della Presanella" leżą we włoskiej części Alp Wschodnich. Zachodnie obszary pasma znajdują się w prowincji Brescia w Lombardii, wschodnie – w prowincji Trydent, części regionu Trydent-Górna Adyga. Internetowa encyklopedia PWN wymienia tę grupę jako część Alp Retyckich.
"AVE".
Masyw graniczy z: Alpami Bergamskimi na zachodzie, Gruppo Sobretta-Gavia na północnym zachodzie, Ortler-Alpen na północy, Dolomiti di Brenta na wschodzie, pasmem Prealpi Gardesane na południowym wschodzie i południu.
"SOIUSA".
Podgrupy górskie.
"SOIUSA" dzieli pasmo na dwie główne części:

</doc>
<doc id="1696120" url="https://pl.wikipedia.org/wiki?curid=1696120" title="ZAB-50TG">
ZAB-50TG

ZAB-50TG (ros. "ЗАБ-50ТГ") − radziecka bomba zapalająca. W jej wnętrzu znajdują się dwie komory. Przednia wypełniona jest sproszkowanym termitem, tylna napalmem.

</doc>
<doc id="1696121" url="https://pl.wikipedia.org/wiki?curid=1696121" title="Dom Aatrialny">
Dom Aatrialny

Dom Aatrialny – budynek mieszkalny jednorodzinny w Opolu, zaprojektowany przez katowickie biuro architektoniczne KWK Promes, prowadzone przez architekta Roberta Koniecznego. Budowę ukończono w 2006 r. 
Otrzymał tytuł najlepszego domu świata – House of the Year 2006 przyznany przez portal World Architecture News. Projekt został nagrodzony w konkursie International Architecture Awards w 2008. W tym samym roku został też wytypowany do grupy finałowych projektów festiwalu World Architecture Festival w Barcelonie.
Projekt.
Główną ideą projektu było uformowanie budynku wokół atrium – centralnego, zamkniętego dziedzińca, przy jednoczesnym odwróceniu klasycznej idei domu atrialnego. Typowy dom atrialny posiada wejście od zewnątrz, a wszystkie ważne okna domu otwierają się na dziedziniec, który skupia w sobie życie mieszkańców. Projekt katowickiego biura odwraca ten podział – do domu wchodzi się i wjeżdża "od środka", bezpośrednio na dziedziniec, za pomocą zagłębionego w ziemi podjazdu pod budynkiem. Drzwi główne i wejście znajdują się na dziedzińcu, co pozwoliło na otoczenie domu tarasem i otworzenie go na wszystkie strony, co niemożliwe jest w typowym domu, w którym dużą część elewacji zajmuje zwykle wejście, podjazd i garaż. Od tego odwrotnego układu pochodzi nazwa budynku ("dom a-atrialny").
Budynek posiada pewne cechy stylu neomodernistycznego, cechuje go minimalizm i prostota bryły. Zaprojektowano w nim szerokie przeszklenia, otwierające wnętrze domu na otoczenie i łączące je z ogrodem. Powierzchnia użytkowa domu wynosi 526 m², zlokalizowany jest w willowej okolicy na przedmieściach, Opolu – Bierkowicach w trójkącie ulic: Wrocławskiej, Sobótki i Żerkowickiej.

</doc>
<doc id="1696126" url="https://pl.wikipedia.org/wiki?curid=1696126" title="BRAB-1000">
BRAB-1000

BRAB-1000 (ros. "БРАБ-1000") – radziecka bomba przeciwpancerna przeznaczona do zwalczania silnie umocnionych celów. Bomba tego typu mogła przebić do 15 cm stali, lub 180 cm żelbetu.

</doc>
<doc id="1696127" url="https://pl.wikipedia.org/wiki?curid=1696127" title="Nalumino Mundia">
Nalumino Mundia

Nalumino Mundia (ur. 27 listopada 1927, zm. 9 listopada 1988) - zambijski polityk, premier Zambii od 18 lutego 1981 do 24 kwietnia 1985. Był członkiem Zjednoczonej Narodowej Partii Niepodległości i ambasadorem Zambii w USA. Zmarł 9 listopada 1988 na atak serca.

</doc>
<doc id="1696128" url="https://pl.wikipedia.org/wiki?curid=1696128" title="BRAB-200 DS">
BRAB-200 DS

BRAB-200 DS (ros. "БРАБ-200 ДС") – radziecka bomba przeciwpancerna przeznaczona do zwalczania silnie umocnionych celów. Bomba tego typu mogła przebić do 15 cm stali, lub 180 cm żelbetu.

</doc>
<doc id="1696129" url="https://pl.wikipedia.org/wiki?curid=1696129" title="BRAB-220">
BRAB-220

BRAB-220 (ros. "БРАБ-220") – radziecka bomba przeciwpancerna przeznaczona do zwalczania silnie umocnionych celów. Bomba tego typu mogła przebić do 15 cm stali, lub 180 cm żelbetu.

</doc>
<doc id="1696133" url="https://pl.wikipedia.org/wiki?curid=1696133" title="For Tribe Generation">
For Tribe Generation

For Tribe Generation – album grupy Nickelback wydany w roku 2003 (zob. 2003 w muzyce).
Opis albumu.
For Tribe Generation - minialbum kanadyjskiego zespołu rockowego Nickelback, wydany w roku 2003 w formie promocyjnej, przez wytwórnię Roadrunner Records. Wydawnictwo zawiera 5 utworów, w tym 3 utwory nagrane w wersji akustycznej, oraz 2 w wersji studyjnej. Na album trafiły 1 kompozycja z albumu "Silver Side Up", 3 z albumu "The State" oraz 1 z krążka "Curb". Nagrany w wersji akustycznej utwór "How You Remind Me", trafił na wydany dwa lata wcześniej singel, natomiast akustyczna wersja utworu "Leader of Men" znalazła się na płycie "The State" w wersji bonusowej, oraz na singlu wydanym w roku 2000. Krążek ukazał się jedynie w Stanach Zjednoczonych w formie promocyjnej w limitowanej ilości. 
Twórcy.
Nickelback
Inni muzycy:
Produkcja

</doc>
<doc id="1696134" url="https://pl.wikipedia.org/wiki?curid=1696134" title="Wystawa sztuki zdegenerowanej">
Wystawa sztuki zdegenerowanej

Wystawa sztuki zdegenerowanej (niem. "Die Ausstellung „Entartete Kunst”") – wystawa zorganizowana przez Adolfa Zieglera i NSDAP w Monachium 19 lipca 1937 roku, prezentująca 650 dzieł skonfiskowanych w niemieckich muzeach. Celem wystawy była dyskredytacja niektórych kierunków sztuki awangardowej oraz artystów powiązanych ze środowiskami lewicowymi i żydowskimi.
Pojęcie sztuki zdegenerowanej.
Do „sztuki zdegenerowanej” w nazistowskich Niemczech zasadniczo zaliczano: kubizm, dadaizm, prymitywizm, postimpresjonizm, fowizm, ponadto niektóre nurty surrealizmu, ekspresjonizmu, abstrakcjonizmu i innych kierunków. Za zdegenerowany uznano również niemiecki Bauhaus, ze względu na jego internacjonalistyczny charakter i powiązania z komunistami. Początków degeneracji sztuki awangardowej dopatrywano się we francuskim symbolizmie, brytyjskim estetyzmie oraz impresjonizmie. W tym samym czasie w Niemczech władze promowały powrót do greckich oraz rzymskich wzorów sztuki, klasycyzmu, naturalizmu, konserwatywnego germańskiego symbolizmu, romantycznego realizmu i akademizmu. Z kierunków awangardowych tolerowano poszczególne nurty futuryzmu, funkcjonalizmu, niektóre formy ekspresji i abstrakcji.
Organizacja wystawy.
Organizatorem wystawy był malarz akademicki i prezes Izby Rzeszy ds. Sztuk Plastycznych Adolf Ziegler, który poprzednio kierował konfiskatami dzieł sztuki współczesnej w niemieckich muzeach i prywatnych kolekcjach, między innymi w Wallraf-Richartz-Museum w Kolonii, Folkwang-Museum w Essen, Kunsthalle w Hamburgu, Dolnosaksońskim Muzeum Krajowym w Hanowerze i w dziale sztuki współczesnej Starej Galerii Narodowej w Berlinie. Ogółem skonfiskowano ponad 17 tysięcy dzieł sztuki, z których część zgodnie z rozporządzeniem urzędów państwowych zniszczono, część sprzedano za granicę, a niewielka część trafiła na wystawę „sztuki zdegenerowanej”.
Struktura i przebieg wystawy.
Obrazy i rzeźby zostały rozmieszczone z rozmysłem chaotycznie i obok nich poumieszczano na ścianach mające je zdyskredytować teksty propagandowe lub obrazy namalowane przez osoby z niepełnosprawnością intelektualną. W tekstach tych podkreślano żydowskie pochodzenie twórców większości wystawionych obrazów. Wystawa obejmowała około 650 eksponatów, liczba zwiedzających przekroczyła 2 miliony.
Wystawa trwała od 19 lipca do 30 listopada 1937 roku. Po jej zamknięciu część eksponatów została pokazana na dwunastu wystawach w innych miastach Niemiec. Równocześnie z omawianą wystawą odbywała się w ramach obchodów Lata Monachijskiego 1937 „Pierwsza Wielka Niemiecka Wystawa Sztuki”, mająca stanowić dowód wyższości sztuki hitlerowskiej nad zgniłą sztuką awangardową.

</doc>
<doc id="1696135" url="https://pl.wikipedia.org/wiki?curid=1696135" title="ChAB-1000">
ChAB-1000

ChAB-1000 (ros. "ХАБ-1000") - sowiecka bomba chemiczna wagomiaru 1000 kg elaborowana iperytem.

</doc>
<doc id="1696137" url="https://pl.wikipedia.org/wiki?curid=1696137" title="Entartete Kunst">
Entartete Kunst



</doc>
<doc id="1696138" url="https://pl.wikipedia.org/wiki?curid=1696138" title="Camarhynchus pallidus">
Camarhynchus pallidus



</doc>
<doc id="1696140" url="https://pl.wikipedia.org/wiki?curid=1696140" title="Letnie Igrzyska Paraolimpijskie 2012">
Letnie Igrzyska Paraolimpijskie 2012

XIV Letnie Igrzyska Paraolimpijskie odbywały się w dniach 29 sierpnia – 9 września 2012 w stolicy Wielkiej Brytanii, Londynie. Były to drugie igrzyska paraolimpijskie rozgrywane w Anglii (wcześniej w 1984 roku w Stoke Mandeville).
Wybór.
Eliminacje.
18 maja 2004 w Singapurze odbyły się eliminacje mające wyłonić finalistów wyścigu o organizację igrzysk olimpijskich i paraolimpijskich. Kampanie reklamowe zostały ocenione. Oto wyniki:
Finał.
Decyzja o tym, kto będzie organizatorem igrzysk olimpijskich i paraolimpijskich w 2012 zapadła 6 lipca 2005 na 117. spotkaniu Międzynarodowego Komitetu Olimpijskiego w Singapurze. Członkowie MKOl-u wybrali spośród 5 kandydujących miast:
Według raportu MKOl-u najlepiej przygotowany do organizacji IO był Paryż. Duże szanse miały też Madryt i zwycięski Londyn. Najmniejsze szanse na organizację igrzysk w 2012 miały Nowy Jork ze względu na odległość od Europy i Moskwa przez słabe przygotowanie do organizacji igrzysk.
Dzień po ogłoszeniu decyzji, 7 lipca 2005, w Londynie doszło do serii zamachów w komunikacji miejskiej. Mimo tych wydarzeń MKOl podtrzymał swoją wcześniejszą decyzję.
Igrzyska.
Państwa uczestniczące.
Start w XIV Igrzyskach Paraolimpijskich w Londynie zapowiedziały 164 państwa, czyli o 16 więcej niż w Pekinie. Wśród nich jest 14 debiutantów: Antigua i Barbuda, Brunei, Kamerun, Komory, Demokratyczna Republika Konga, Dżibuti, Gambia, Gwinea Bissau, Liberia, Mozambik, Korea Północna, San Marino, Wyspy Salomona, oraz Wyspy Dziewicze Stanów Zjednoczonych. Dodatkowo do imprezy po dwudziestu czterech latach (ostatni występ w 1988) powrócił Trynidad i Tobago.
Na kilka godzin przed ceremonią otwarcia Botswana i Malawi (dla którego miał to być paraolimpijski debiut) z przyczyn ekonomicznych wycofały się z uczestnictwa w igrzyskach.
Sztafeta paraolimpijska.
Sztafeta paraolimpijska zaczęła się 22 sierpnia 2012, kiedy to na każdym najwyżej położonym punkcie w każdym państwie Zjednoczonego Królestwa: Scafell Pike (Anglia), Ben Nevis (Szkocja), Slieve Donard (Irlandia Północna), i Snowdon (Walia), została zapalona pochodnia z ogniem paraolimpijskim. Wszystkie cztery pochodnie, zostały przetransportowane do stolic tych państw: Londyn, Belfast, Edynburg, Cardiff.
28 sierpnia cztery pochodnie przewieziono do Stoke Mandeville, a stamtąd dotarły na Stadion Olimpijski w Londynie, pokonując przy okazji 92 mile.
Maskotki.
Tak jak podczas Igrzysk XXX Olimpiady maskotkami były Wenlock i Mandeville, które zostały oficjalnie zaprezentowane w dniu 19 maja 2010 roku. Wenlock i Mandeville powstali z kropli stali pochodzącej z budowy Stadionu Olimpijskiego. Wenlock został nazwany na cześć wioski Much Wenlock w Shropshire, która była organizatorem prekursora igrzysk olimpijskich w XIX wieku. Z kolei imię Mandeville pochodzi od nazwy szpitala Stoke Mandeville w Buckinghamshire, gdzie narodziła się idea paraolimpiady.

</doc>
<doc id="1696142" url="https://pl.wikipedia.org/wiki?curid=1696142" title="Socjalistyczny Front Ludowy">
Socjalistyczny Front Ludowy

Socjalistyczny Front Ludowy (lit. "Socialistinis liaudies frontas", SLF) – litewska partia polityczna o profilu socjalistycznym, działająca od 2008, początkowo pod nazwą Partia Frontu (lit. "Frontas").
Ugrupowanie zostało założone przez usuniętego z Litewskiej Partii Socjaldemokratycznej, Algirdasa Paleckisa. Na pierwszym kongresie partia ogłosiła swój program, deklarując obronę interesu robotników.
Partia Frontu wzięła udział w wyborach parlamentarnych w 2008. Na jego liście wyborczej znalazło się kilku byłych litewskich parlamentarzystów różnych kadencji, jak też dawnych działaczy komunistycznych (m.in. Vytautas Petkevičius, Mindaugas Stakvilevičius i Zbigniew Balcewicz). Partia uzyskała 3,24%, nie przekraczając wyborczego progu. Żaden z jej przedstawicieli nie został też posłem z okręgu jednomandatowego. W grudniu 2009 doszło do zjednoczenia Partii Frontu z Litewską Partią Socjalistyczną. Wspólne ugrupowanie przyjęło nazwę Socjalistyczny Front Ludowy i zostało zarejestrowane w lutym 2010. Sytuuje się na lewo od LSDP. Opowiada się za progresywnym systemem podatkowym, większą redystrybucją dochodów, wystąpieniem Litwy z NATO, a także za „walką z faszyzmem”. W wyborach samorządowych 2011 partia uzyskała 7,4 tys. głosów i 2 mandaty radnych. Front ponownie wystawił swoich kandydatów do Sejmu w 2012, lista krajowa uzyskała poparcie na poziomie około 1,2%, żaden z kandydatów z okręgów jednomandatowych nie wszedł do drugiej tury.

</doc>
<doc id="1696143" url="https://pl.wikipedia.org/wiki?curid=1696143" title="Alergia krzyżowa">
Alergia krzyżowa

Alergia krzyżowa, krzyżowa reakcja alergiczna – zjawisko charakteryzujące się wystąpieniem tożsamych objawów alergicznych u tej samej osoby po wprowadzeniu do jej organizmu różnych alergenów (najczęściej różną drogą). W praktyce, np. osoba uczulona na pyłek brzozy, może mieć te same objawy alergiczne po spożyciu jabłek, ananasów.
Do zjawiska alergii krzyżowej dochodzi przy identyczności lub znacznym podobieństwie epitopów alergenów. Wtedy swoiste przeciwciała IgE (lub receptory limfocytu T) nie są w stanie ich rozróżnić. Przy zgodności sekwencji aminokwasów przekraczającej 70% zjawisko reaktywności krzyżowej staje się bardzo prawdopodobne, a poniżej 50% znacznie zmniejszone.
Najczęstsze reakcje krzyżowe występują pomiędzy alergenami pyłku drzew (np. brzoza) a alergenami surowych owoców oraz warzyw.
&lt;br&gt;Alergia krzyżowa może zachodzić zarówno wśród alergenów pochodzących ze źródeł spokrewnionych gatunkowo (pyłki kwiatowe blisko spokrewnionych drzew, białka mleka pokrewnych gatunkowo ssaków) jak i niespokrewnionych (roztocze, krewetki). 
&lt;br&gt;Należy rozróżnić zjawisko alergii krzyżowej od współwystępowania uczulenia na kilka alergenów.

</doc>
<doc id="1696144" url="https://pl.wikipedia.org/wiki?curid=1696144" title="Loïc Guillon">
Loïc Guillon

Loïc Guillon (ur. 11 stycznia 1982 w Limoges) – francuski piłkarz występujący na pozycji obrońcy. Obecnie jest zawodnikiem Vannes OC.
Kariera.
Guillon jest wychowankiem Limoges FC. Grał tam do 1998 roku. Wówczas przeszedł do juniorskiej ekipy FC Nantes. W niej spędził kolejne trzy lata, a w 2001 roku został przesunięty do rezerw Nantes. Do jego pierwszej drużyny został awansowany przed rozpoczęciem sezonu 2003/2004. W Ligue 1 zadebiutował 2 sierpnia 2003 w przegranym 1:2 meczu z FC Sochaux-Montbéliard. W debiutanckim sezonie w lidze zagrał 19 razy. Od następnego sezonu był podstawowym graczem Nantes. 21 stycznia 2006 w wygranym 4:1 spotkaniu z FC Metz Guillon strzelił pierwszego gola w trakcie gry w ekstraklasie. W sezonie 2006/2007 zajął z klubem ostatnie, dwudzieste miejsce w lidze i spadł z nim do drugiej ligi. Na koniec pierwszego sezonu w Ligue 2, Nantes zajęło drugie miejsce i awansowało do ekstraklasy. W sezonie 2008/2009 pełnił rolę rezerwowego w Nantes, a w rozgrywkach Ligue 1 uplasował się z tym klubem na dziewiętnastej pozycji i został z nim zdegradowany do drugiej ligi. W 2009 roku odszedł do Vannes OC.

</doc>
<doc id="1696145" url="https://pl.wikipedia.org/wiki?curid=1696145" title="Cima Presanella">
Cima Presanella

Cima Presanella – szczyt w grupie górskiej Alpi dell’Adamello e della Presanella. Leży w północnych Włoszech, w prowincji Trydent. Pomiary sprzed kilku lat wskazywały, że Adamello i Cima Presanella są jednakowej wysokości (3558 m). W 1997 r. podawano podobną wysokość dla szczytu Presanella, ale dla Adamello tylko 3539 m. Obecnie Presanella uważana jest za najwyższy szczyt grupy.
Cima Presanella jest skalną piramidą zbudowaną z jasnego, gruboziarnistego tonalitu z domieszką kryształów hornblendy.
Północna ściana o wysokości 650 m pokryta jest śniegiem i lodowcem, wschodnie zbocza mają ok. 500 m wysokości i są skaliste. Południowe zbocza przykryte są lodowcem Nambrone. Na zachodzie od szczytu prowadzi grzbiet sięgający podgrupy Adamello. Normalna droga prowadzi od strony południowej. Do pokonania jest bardzo duża różnica wysokości, aż 2600 m. Jeszcze dwie inne drogi mają status normalnych: północna (przez lodowiec) oraz z południowego wschodu.
Pierwsze odnotowane wejście na szczyt miało miejsce w 1859, a 25 sierpnia 1864 r. pierwszymi znanymi z nazwisk zdobywcami zostali: François Devouassoud, Bortolo Delpero, Melville Beachcroft, James D. Walker i Douglas William Freshfield.

</doc>
<doc id="1696146" url="https://pl.wikipedia.org/wiki?curid=1696146" title="Loic Guillon">
Loic Guillon



</doc>
<doc id="1696148" url="https://pl.wikipedia.org/wiki?curid=1696148" title="Ruch na rzecz Francji">
Ruch na rzecz Francji



</doc>
<doc id="1696153" url="https://pl.wikipedia.org/wiki?curid=1696153" title="Interlace">
Interlace



</doc>
<doc id="1696154" url="https://pl.wikipedia.org/wiki?curid=1696154" title="Babok">
Babok



</doc>
<doc id="1696155" url="https://pl.wikipedia.org/wiki?curid=1696155" title="Mosh (utwór Eminema)">
Mosh (utwór Eminema)

Mosh to jeden z utworów amerykańskiego rapera Eminema, pochodzący z jego albumu Encore. W utworze raper sprzeciwia się polityce prowadzonej przez prezydenta Stanów Zjednoczonych - George'a W. Busha. Teledysk do tego utworu pojawił się w Internecie tuż przed wyborami prezydenckimi w USA.

</doc>
<doc id="1696157" url="https://pl.wikipedia.org/wiki?curid=1696157" title="Jean-Baptiste Monnoyer">
Jean-Baptiste Monnoyer

Jean-Baptiste Monnoyer (ur. 12 stycznia 1636 w Lille, zm. 20 lutego 1699 w Londynie) – francuski malarz kwiatów okresu baroku.
Uczył się Antwerpii. W 1665 został członkiem Akademii Królewskiej Malarstwa i Rzeźby. Wykonał dekoracje w wielu pałacach magnackich (m.in. w Vaux-le-Vicomte) oraz rezydencjach królewskiech (m.in. w Wersalu). W 1685 udał się do Anglii, gdzie pozostał do końca życia.
Jego kompozycje kwiatowe wykazują wpływy sztuki flamandzkiej (głównie Rubensa).
Malarzami byli jego dwaj synowie: Antoine Monnoyer i Baptiste Monnoyer.

</doc>
<doc id="1696161" url="https://pl.wikipedia.org/wiki?curid=1696161" title="Point-to-Point Protocol over ATM">
Point-to-Point Protocol over ATM

PPPOA lub PPPoA, Point to Point Protocol over ATM – protokół sieciowy służący do kapsułkowania ramek PPP w warstwę adaptacyjną ATM AAL5 (ang. "ATM Adaptation Layer 5"). Używany głównie do komunikacji modemów z siecią ATM w usługach DSL oraz ADSL.
PPPoA zapewnia standardowe cechy protokołu PPP, takie jak uwierzytelnianie, szyfrowanie oraz kompresja. Jeśli jest używany jako sposób połączenia do sieci ATM może nieznacznie zmniejszyć obciążenie w sieci (o około 0,58%) w porównaniu do enkapsulacji PPPoE. Jest pozbawiony także wad, które posiada PPPoE, związanych z mniejszym MTU niż w standardowych ethernetowych protokołach komunikacyjnych. Współpracuje także (podobnie jak PPPoE) z enkapsulacją typu VC-MUX oraz LLC.
Chociaż PPPoE jest stosowany w większości krajów, Wielka Brytania, Nowa Zelandia, Belgia, Francja, Dania, Włochy (niektórzy dostawcy internetu), Austria (niektórzy dostawcy internetu), Polska oraz Holandia stosują PPPoA w usługach ADSL. Tym samym modemy ADSL w tych rejonach muszą obsługiwać protokół PPPoA.

</doc>
<doc id="1696162" url="https://pl.wikipedia.org/wiki?curid=1696162" title="Cristoforo Munari">
Cristoforo Munari

Cristoforo Munari (ur. 1667 w Reggio nell'Emilia, zm. 1720 w Pizie) – włoski malarz okresu baroku.
Do końca XVII wieku pracował na dworze książąt d’Este, następnie przeniósł się do Rzymu, a później do Florencji. Tam przebywał ok. 10 lat, wykonując zlecenia księcia Kosmy III Medyceusza, wielkiego księcia Ferdynanda oraz kardynała Francesca. Wezwany do Pizy w celu wykonania prac renowacyjnych w katedrze – zmarł w 1720. Jego martwe natury prezentują „wystudiowany bałagan”, precyzyjnie dobrane przedmioty oraz niezwykłą drobiazgowość.

</doc>
<doc id="1696163" url="https://pl.wikipedia.org/wiki?curid=1696163" title="PPPoE">
PPPoE



</doc>
<doc id="1696165" url="https://pl.wikipedia.org/wiki?curid=1696165" title="PPPoA">
PPPoA



</doc>
<doc id="1696176" url="https://pl.wikipedia.org/wiki?curid=1696176" title="Quilling">
Quilling

Quilling (ang. „nawijać na pióro lub rurkę”) technika z rodzaju papieroplastyki (zwana też papierowym filigranem) służąca do tworzenia ozdób z wąskich pasków papieru zwiniętych w kształt sprężyny spiralnej i odpowiednio uformowanych przez zagniecenie zewnętrznych warstw papieru.
Przygotowane elementy najczęściej naklejane są na zdobioną powierzchnię tak, że powierzchnia paska papieru jest w stosunku do niej prostopadła. Rzadziej z elementów skleja się samodzielne kompozycje dekoracyjne. Technika wywodzi się prawdopodobnie z jubilerskiej techniki filigranu.

</doc>
<doc id="1696177" url="https://pl.wikipedia.org/wiki?curid=1696177" title="Floris van Schooten">
Floris van Schooten

Floris Gerritsz. van Schooten (ur. między 1585 a 1588 w Haarlemie, pochowany 14 listopada 1656 tamże) – holenderski malarz martwych natur.
Niewiele wiadomo o jego życiu. Działał w Haarlemie po 1605 i w 1639 został dziekanem tamtejszej gildii św. Łukasza.
Malował duże obrazy na drewnie, przedstawiające martwe natury w duchu Nicoalesa Gillisa i Florisa van Dijcka. Motywy i przedmioty umieszczał równomiernie w przestrzeni, przedstawiając tylko skromne składniki posiłków: bloki sera, kawały szynki, zwykłe owoce. Taka prostota kompozycji i doboru motywów wskazuje na moralistyczne przesłanie jego obrazów.
Artysta początkowo naśladował styl Pietera Aertsena, by pod koniec życia stosować rozwiązania monochromatyczne, które rozwinęli Willem Claesz Heda i Pieter Claesz.

</doc>
<doc id="1696179" url="https://pl.wikipedia.org/wiki?curid=1696179" title="Joaquín Bermúdez">
Joaquín Bermúdez

Joaquín Bermúdez (20 października 1919) - piłkarz urugwajski, obrońca.
Jako piłkarz klubu CA Peñarol wziął udział w turnieju Copa América 1942, gdzie Urugwaj zdobył tytuł mistrza Ameryki Południowej. Bermúdez zagrał w trzech meczach - z Chile, Ekwadorem i Paragwajem. W każdym z tych spotkań tworzył parę obrońców z Agenorem Muñizem.
Po kontynentalnych mistrzostwach Bermúdez przeniósł się do Argentyny, gdzie rozegrał 16 meczów w barwach klubu River Plate.

</doc>
<doc id="1696181" url="https://pl.wikipedia.org/wiki?curid=1696181" title="Historia Sopotu">
Historia Sopotu

Historia Sopotu – pierwsza wzmianka o Sopocie pochodzi z 1283, kiedy to małą wioskę rybacką książę pomorski Mściwój II podarował cystersom oliwskim. To oni wówczas gospodarowali Sopotem przez prawie 500 lat. Po I rozbiorze Polski w 1772 Sopot znalazł się na obszarze zaboru pruskiego i przeszedł pod administrację Królestwa Prus.
Od połowy XVI wieku bogaci patrycjusze gdańscy i dyplomaci obcych państw zaczęli budować w Sopocie swoje letnie rezydencje. W tym czasie pojawiły się pierwsze próby organizowania specjalnych miejsc do kąpieli morskich, ale rozwój kąpieliska nastąpił trochę później.
Po klęsce Napoleona w Rosji i odwrocie armii francuskiej z Moskwy, w Gdańsku pozostał chirurg major Jean Georg Haffner, który kupił tu kawałek ziemi i w 1823 wybudował zakład kąpielowy (łazienki). Rok później postawił Dom Zdrojowy, następnie założył okoliczny park, istniejący do dziś, wytyczył także ścieżki spacerowe i zbudował pierwsze molo. Wówczas po tym okresie do Sopotu zaczęli przybywać pierwsi kuracjusze. Sopot został uznany kąpieliskiem.
Po uruchomieniu w 1870 połączenia kolejowego Koszalin – Gdańsk z kontynuacją do Warszawy nastąpił szybki rozwój Sopotu. W 1875 uruchomiono Browar Zameczek Górski ("Bergschlösschen Brauerei Zoppot"). Przybywało domów wczasowych, willi, przyjeżdżało coraz więcej kuracjuszy. Założone przez Haffnera Przedsiębiorstwo Kąpielowe pozostawało własnością prywatną do 1877, kiedy to zostało odkupione przez sopocką gminę i od tego czasu pozostaje w jej rękach. 8 października 1901 Sopot otrzymał prawa miejskie, a od 1902 posiada swój własny herb, zatwierdzony przez cesarza Wilhelma II. w 1903 zbudowano Zakład Balneologiczny, gdzie stosowano różne kąpiele w podgrzewanej wodzie morskiej, masaże, okłady borowinowe itp. Licznymi kuracjuszami w Sopocie byli Polacy. Sopot stawał się modnym miejscem w Europie, nazywano go "Riwierą Północy". Powstały korty tenisowe, tor wyścigów konnych, wznoszono nowe kamienice i liczne wille. W 1909 rozpoczęła swoją działalność Opera Leśna. Przed rozpoczęciem I wojny światowej Sopot był znanym europejskim kąpieliskiem, posiadającym bezpośrednie morskie połączenia z Europą.
Po traktacie wersalskim w 1920 Sopot wszedł w skład Wolnego Miasta Gdańsk. W 1920 założono kasyno gry, a w 1927 oddano do użytku Grand Hotel. Drewniane molo przedłużono do obecnej długości 511,5 m. Od tego czasu molo nie przechodziło większych zmian. Przeprowadzane były tylko konieczne remonty. 
Po II wojnie światowej w 1945 Sopot został włączony do Polski, zaś pozostającą jeszcze w mieście ludność niemiecką wysiedlono, a ich miejsce zajęli Polacy z Pomorza, Kresów Wschodnich i Polski Centralnej. W tym też roku miało miejsce utworzenie Filharmonii Bałtyckiej, Teatru Dramatycznego, Wyższej Szkoły Sztuk Pięknych oraz Instytutu Muzycznego. W 1948 roku miała miejsce I Wystawa Sztuk Plastycznych w Sopocie (poprzednik Festiwalu Sztuk Plastycznych w Sopocie). W 1961 miasto ponownie zyskało rozgłos, kiedy zorganizowano tu I Międzynarodowy Festiwal Piosenki. W grudniu 1974 roku powstało Towarzystwo Przyjaciół Sopotu (władze miejskie na siedzibę przydzieliły mu klasycystyczny dworek przy ul. Józefa Czyżewskiego). W kwietniu 1980 roku wybuchł pożar budynków Biura Wystaw Artystycznych (BWA).
8 października 2001 miasto obchodziło uroczystości 100-lecia nadania Sopotowi praw miejskich.
Przynależność państwowa.
Od uzyskania praw miejskich Sopot znajdował się pod panowaniem następujących państw:

</doc>
<doc id="1696182" url="https://pl.wikipedia.org/wiki?curid=1696182" title="Piłka wodna na Letnich Igrzyskach Olimpijskich 1912">
Piłka wodna na Letnich Igrzyskach Olimpijskich 1912

Zawody w piłce wodnej na V Letnich Igrzyskach Olimpijskich w Sztokholmie w 1912 roku rozegrane zostały na igrzyskach po raz czwarty. 
Zorganizowano jedynie turniej mężczyzn, który miał miejsce w dniach 7–16 lipca 1912 roku na stadionie pływackim na wyspie Djurgården. Rozgrywki zostały przeprowadzone według systemu Bergvalla tzn. przegrana w meczu finałowym nie dawała jeszcze srebrnego medalu – w tym celu rozgrywano osobny turniej.
W turnieju wzięło udział sześć drużyn, w których wystąpiło łącznie 46 zawodników. Złoto wywalczyła drużyna brytyjska.
Turniej główny.
Wyniki meczów.
Turniej o złoty medal

</doc>
<doc id="1696183" url="https://pl.wikipedia.org/wiki?curid=1696183" title="Festiwal Kina Niezależnego „OFF jak gorąco”">
Festiwal Kina Niezależnego „OFF jak gorąco”

Festiwal Kina Niezależnego „OFF jak gorąco” – festiwal filmowy odbywający w latach 2006–2011 w Łodzi. 
Festiwal filmowy organizowany od 2006 w Kinie Charlie. W ramach festiwalu odbywa się konkurs na najlepszy film niezależny w dwóch kategoriach: filmy szkolne i filmy niezależne. Organizatorem festiwalu było Kino Charlie (we wszystkich latach) oraz Akademia Humanistyczno-Ekonomiczna w Łodzi (w latach 2006−2010; kierunki: Realizacja Obrazu Filmowego Telewizyjnego i Fotografia oraz Kulturoznawstwo) i Stowarzyszenie „Łódź Filmowa” (w roku 2011).
Nagrodą główną jest statuetka Złotej Lokomotywy. Konkurs obejmował filmy należące do szeroko pojętego pojęcia kina niezależnego (filmy amatorskie, szkolne, etiudy, krótkie formy, filmy dokumentalne, teledyski).
1 edycja (2006).
Jury.
Skład jury:
2 edycja (2007).
Jury.
Skład jury:
3 edycja (2008).
Jury.
Skład jury:
4 edycja (2009).
Jury.
Skład jury:
5 edycja (2010).
Jury.
Skład jury:
Laureaci.
Podczas 5 edycji festiwalu filmy amatorskie oraz etiudy studenckie miały startowałć w konkursie w dwóch oddzielnych kategoriach, jednak tego zamierzenia nie zrealizowano.
6 edycja (2011).
Jury.
Skład jury:
Laureaci.
W ramach 6 edycji festiwalu przyznano także Złotego Glana – przyznawaną od 2002 roku nagrodę Kina Charlie. Otrzymał ją operator filmowy, Krzysztof Ptak.

</doc>
<doc id="1696185" url="https://pl.wikipedia.org/wiki?curid=1696185" title="Brama Starotoruńska w Toruniu">
Brama Starotoruńska w Toruniu

Brama Starotoruńska – jedna z ośmiu bram Starego Miasta, która niegdyś znajdowała się w okolicy skrzyżowania obecnych ulic Fosa Staromiejska i Pod Krzywą Wieżą z ulicą Kopernika zamykając tę ostatnią. Rozebrana pod koniec XIX wieku.
Historia.
Brama została wzniesiona w drugiej połowie XIII wieku. Była pierwszą bramą wybudowaną w pierścieniu murów średniowiecznego Torunia, a zarazem jedyną bramą Starego Miasta wychodzącą w kierunku zachodnim.
W 1429 roku, dla wzmocnienia obrony bramy, wybudowano barbakan projektu mistrzów Anzelma i Mikołaja Vynkentzayla. W 1635 roku część bramy uległa zawaleniu.
Barbakan Starotoruński, podobnie jak Chełmiński uległ zniszczeniu podczas tragicznego dla Torunia oblężenia przez wojska szwedzkie Karola XII w 1703 roku – został wysadzony. Brama przetrwała aż do drugiej połowy XIX wieku i została rozebrana z polecenia władz pruskich, prawdopodobnie w 1887 roku. Ostatecznie niwelację terenu po barbakanie zakończono na początku 1920 r. Zachowały się jedynie fragmenty szyi bramnej, murów fosy barbakanu i murów fosy pomiędzy dawną bramą a Krzywą Wieżą. 
W miejscu fosy, w bezpośrednim sąsiedztwie dawnej bramy, znajduje się fontanna. W pierwszych latach XXI wieku postawiono pamiątkową tablicę upamiętniającą istnienie Bramy Starotoruńskiej.
Opis.
Brama była typową czterokondygnacyjną basztą, od której odróżniał ją jednak fakt, że pod spodem przebito przejście. Po zawaleniu się części bramy w 1635 jej kształt uległ poważnej zmianie – przebudowano ją w taki sposób, że od strony zewnętrznej ponad przejściem pozostały dwie kondygnacje, zaś od strony miasta jedna. Całość przykryto spadzistym dachem.
Brama była połączona z barbakanem oraz głównym ciągiem murów szyją bramną o długości 26, a szerokości 8 metrów. Półtorametrowej grubości mur szyi zapewniał bezpieczne poruszanie się na linii brama – barbakan. Dodatkowo sam barbakan chroniony był własną suchą fosą o szerokości 10 metrów. Sama, okrągła w przekroju, budowla liczyła 17 metrów wysokości i składała się z czterech części. Dolna kondygnacja miała około 25 metrów średnicy. Część druga była węższa, natomiast kondygnacja trzecia, jako że mieściła machikuły, znów była szersza. Machikułem nazywano wysunięty przed lico muru ganek z otworami w podłodze umożliwiający wyrzucanie pocisków. Ostatnie piętro zakończone spiczastym dachem ponowne zwężenie, bowiem mieścił się tam jedynie punkt obserwacyjny. Innowacyjnym elementem obronnym było połączenie z jednopiętrowym przedbramiem, które skierowano pod pewnym kątem w stosunku do szyi bramnej w stronę Wisły. Celem takiego rozwiązania było uniknięcie sytuacji, kiedy to nieprzyjaciel atakowałby jednocześnie i barbakan i bramę, a także umożliwienie ostrzału z murów miejskich bez niebezpieczeństwa uszkodzenia własnego barbakanu. Most ponad fosą barbakanu był drewniany, co pozwalało na spalenie gdyby zaszła taka potrzeba. Rozwój technik artyleryjskich spowodował również wzrost znaczenia Barbakanu Starotoruńskiego, który był wówczas w stanie bronić cały zachodni odcinek murów: od Wisły, poprzez tamę spiętrzającą wodę w fosie, aż po stojąca na północno-zachodnim rogu murów basztę Koci Ogon.
Nazwa.
Brama Starotoruńska swoją nazwę zawdzięcza Staremu Toruniowi, osadzie położonej około 10 kilometrów od obecnego centrum, gdzie w 1233 roku lokowano pierwotne krzyżackie miasto Toruń; nie zaś od Starego Miasta Torunia, stanowiącego część toruńskiego zespołu staromiejskiego.

</doc>
<doc id="1696188" url="https://pl.wikipedia.org/wiki?curid=1696188" title="Odwilż posewastopolska">
Odwilż posewastopolska

Odwilż posewastopolska – określenie okresu w historii Rosji, który nastąpił po klęsce wojsk rosyjskich w wojnie krymskiej, toczonej z Imperium Osmańskim. Nazwa pochodzi od miasta Sewastopol, które było głównym teatrem walk i symbolem klęski. Okres odwilży przypada na lata 1860-1881.
Atmosferę reform wspierała zmiana na tronie Imperium Carskiego. Nowym władcą został Aleksander II Romanow, który zdawał sobie sprawę z narastającego niezadowolenia społecznego. W wyniku wprowadzonych przemian w ustroju, m.in. zniesiono w lutym 1861 roku poddaństwo chłopów, którzy liczyli 20 milionów ludzi, wprowadzając możliwość wykupienia ziemi, możliwość kształcenia, pracy poza rolnictwem i wyjmując spod jurysdykcji sądowej pana. Reforma ta jednak nie objęła Polski. W 1864 wprowadzono samorządy gubernialne i powiatowe, tzw. ziemstwa, uzależnione od rządu i gubernatorów, pomagające w zarządzaniu oświatą, budową dróg i gospodarką komunalną.
Ponadto skrócono do 6 lat służbę wojskową (do 3 lat dla ludzi wykształconych), zakazano tortur podczas przesłuchań, wprowadzono prawo do obrońcy, niezawisłość i nieusuwalność sędziów, złagodzono kary dla zesłańców, cenzurę i ograniczono działalność policji politycznej.
Nienaruszona pozostała natomiast idea monarchii absolutnej i samowładztwa cara. Pomimo zachowania podstaw ustroju nasiliła się aktywność stowarzyszeń demokratycznych i liberalnych, proponujących dalsze reformy ustrojowe. Lata pięćdziesiąte i sześćdziesiąte XIX wieku były także okresem masowych wystąpień chłopskich, szczególnie w 1861 roku.
Pomimo zwycięskiej wojny przeciw Turcji w 1878 r. organizacje demokratyczne oraz socjalistyczne nie odstąpiły od polityki propagowania reform. Rozwijał się także ruch spiskowców. W marcu 1881 roku działacz Narodnej Woli, Ignacy Hryniewiecki dokonał udanego zamachu na cara. Nowym władcą został Aleksander III Romanow, który powrócił do polityki despotyzmu cofając większość reform demokratycznych ojca.

</doc>
<doc id="1696189" url="https://pl.wikipedia.org/wiki?curid=1696189" title="Joaquin Bermudez">
Joaquin Bermudez



</doc>
<doc id="1696191" url="https://pl.wikipedia.org/wiki?curid=1696191" title="Ludwig Klages">
Ludwig Klages

Ludwig Klages (ur. 10 grudnia 1872 w Hanowerze, zm. 29 lipca 1956 w Kilchbergu) – niemiecki filozof i psycholog, zajmujący się pracami związanymi z grafologią i charakterologią. Rozwijał metafizyczny nurt filozofii życia. W opracowaniu "Der Geist als Wiedersacher der Seele" przeciwstawiał pojęcie ducha oraz życia. To pierwsze według niego wiąże się z intelektem oraz czynem, prowadzi do technicyzacji i niszczenia życia, które z kolei zawarte jest między biegunami duszy i ciała.

</doc>
<doc id="1696194" url="https://pl.wikipedia.org/wiki?curid=1696194" title="Muzeum Folkwang">
Muzeum Folkwang

Muzeum Folkwang – muzeum sztuki nowoczesnej w Essen.
Nazwa muzeum pochodzi od "Folkvangar" (Pałac ludu) z nordyckiego eposu Edda i oznaczającego pałac bogini Frei. 
Muzeum zostało założone w roku 1902 przez Karla Ernsta Osthausa (1874-1921) w westfalskim mieście przemysłowym Hagen. Muzeum Folkwang stało się wkrótce przodującym muzeum sztuki współczesnej w Niemczech. Po śmierci fundatora muzeum przeszło na własność miasta Essen i zostało połączone z istniejącym od roku 1906 miejskim muzeum sztuki.
W latach dwudziestych i na początku lat trzydziestych zbiory muzeum wzbogacały się drogą zakupów dzieł sztuki współczesnej. Po dojściu do władzy Hitlera muzeum stało się celem ataków ze względu na fakt, że zbiory dzieł sztuki od impresjonizmu do współczesności nie odpowiadały oficjalnie popieranej „sztuce narodowej”. W roku 1937 w akcji konfiskaty „sztuki zdegenerowanej” muzeum straciło najpierw 59 obrazów, w dalszym ciągu akcji skonfiskowano praktycznie wszystkie wartościowe obrazy sztuki XX wieku. Ówczesny dyrektor muzeum, Klaus Graf Baudissin, był aktywnym członkiem NSDAP i popierał rabunek zbiorów zarządzanego przez siebie muzeum.
Po zniszczeniach wojennych muzeum udostępniono zwiedzającym w roku 1960. Udało się odkupić część dzieł sprzedanych przez władze hitlerowskie za granicę. Konserwatorzy uratowali wiele dzieł uszkodzonych wskutek niewłaściwego przechowywania. 
W roku 2006 zapadła decyzja o budowie kosztem 55 milionów euro nowego budynku muzeum według projektu brytyjskiego architekta Davida Chipperfielda. Otwarcie nowego budynku odbyło się 28 stycznia 2010. W nowym gmachu przewidziano m.in. pomieszczenia dla niemieckiego muzeum plakatu.

</doc>
<doc id="1696195" url="https://pl.wikipedia.org/wiki?curid=1696195" title="Jewgienia Kanajewa">
Jewgienia Kanajewa



</doc>
<doc id="1696201" url="https://pl.wikipedia.org/wiki?curid=1696201" title="Piłka wodna na Letnich Igrzyskach Olimpijskich 1920">
Piłka wodna na Letnich Igrzyskach Olimpijskich 1920

Turniej piłki wodnej rozegranego podczas Letnich Igrzysk Olimpijskich w Antwerpii. 
Turniej składający się z 18 meczów rozegrano w dniach 22–29 sierpnia 1920 roku. Wzięło w nim udział 12 drużyn. 
Wyniki turnieju.
 Turniej o złoty medal
Turniej o srebrny medal
Turniej o brązowy medal

</doc>
<doc id="1696204" url="https://pl.wikipedia.org/wiki?curid=1696204" title="Gospodarczy typ drzewostanu">
Gospodarczy typ drzewostanu

Gospodarczy typ drzewostanu (GTD) określa hodowlany cel gospodarowania, docelowo dla wieku dojrzałości rębnej, w formie pożądanej kolejności udziału głównych gatunków drzew zapisywanych wzrastająco; np. zapis GTD: So-Db, oznacza, że w wieku dojrzałości rębnej danego drzewostanu, gatunkiem panującym powinien być dąb, a współpanującym sosna.

</doc>
<doc id="1696205" url="https://pl.wikipedia.org/wiki?curid=1696205" title="Piłka wodna na Letnich Igrzyskach Olimpijskich 1924">
Piłka wodna na Letnich Igrzyskach Olimpijskich 1924

Turniej piłki wodnej na Letnich Igrzyskach Olimpijskich 1924 w Paryżu rozgrywane było w dniach od 13 do 20 lipca 1924 r. W turnieju uczestniczyło 13 państw.

</doc>
<doc id="1696207" url="https://pl.wikipedia.org/wiki?curid=1696207" title="Rzeź (film 2006)">
Rzeź (film 2006)

Rzeź (tytuł oryg. "The Tripper", 2006) – amerykański horror filmowy, wyreżyserowany przez aktora Davida Arquette, zaprezentowany podczas festiwalu filmowego After Dark Horrorfest w roku 2006. Oryginalny tytuł filmu nawiązuje do pseudonimu 40. prezydenta USA Ronalda Reagana „The Gipper”.
Bohaterami filmu jest szóstka młodych ludzi – Joey, Linda, Ivan, Jade, Jack i Sam – którzy wybierają się na hipisowską imprezę. Tam też zaczyna dochodzić do brutalnych mordów.

</doc>
<doc id="1696208" url="https://pl.wikipedia.org/wiki?curid=1696208" title="Drzewostan dwupiętrowy">
Drzewostan dwupiętrowy

Drzewostan dwupiętrowy to taki, w którym warstwa drzew składa się z dwóch wyraźnych pięter różnej wysokości. Do piętra dolnego zalicza się drzewa, których korony nie przenikają do piętra górnego. W razie wątpliwości dotyczących kwalifikacji drzewa do danego piętra przyjmuje się, że drzewo piętra górnego nie powinno wykazywać wysokości niższej niż 2/3 średniej wysokości gatunku panującego w piętrze górnym. Przy opisywaniu drzewostanów dwupiętrowych należy podać charakterystykę i elementy taksacyjne oddzielnie dla każdego piętra.

</doc>
<doc id="1696211" url="https://pl.wikipedia.org/wiki?curid=1696211" title="Víctor Hugo Cárdenas">
Víctor Hugo Cárdenas

Víctor Hugo Cárdenas Conde (ur. 1952), boliwijski polityk, wiceprezydent w latach 1993-1997. Lider indiańskiej partii "Movimiento Revolucionario Tupak Katari de Liberación" (MRTKL). 
Życiorys.
Víctor Hugo Cárdenas należy do indiańskiego ludu Ajmara. Urodził się w wiosce Achica Bajo na wybrzeżu Jeziora Titicaca jako syn miejscowego nauczyciela. Jego ojciec zmienił nazwiska swoim synom z indiańskiego "Chokewanka" na hiszpańskie "Cardenas" (po babce), by ułatwić im start życiowy i awans społeczny. 
Cardenas, z wykształcenia profesor lingwistyki, w 1985 zaangażował się w działalność polityczną i założył ugrupowanie "Movimiento Revolucionario Tupak Katari de Liberación" (MRTKL, Rewolucyjny Ruch Wyzwolenia Tupak Katari), nazwane tak na cześć indiańskiego przywódcy ludu Ajmara, który został rozczłonkowany przez Hiszpanów w 1781.
6 sierpnia 1993 jako pierwszy Indianin objął stanowisko wiceprezydenta w administracji prezydenta Gonzalo Sáncheza de Lozady. Zajmował je przez pełną kadencję, do 6 sierpnia 1997.
Po objęciu władzy przez prezydenta Evo Moralesa w 2006, Cardenas zajął krytyczne stanowisko wobec niektórych aspektów jego polityki. Krytykował projekt nowej konstytucji. Zarzucał Moralesowi wykorzystywanie sprawy Indian do osiągnięcia własnych celów, centralizacji i wzmocnienia władzy. Gdy w marcu 2009 zapowiedział możliwość startu w wyborach prezydenckich w grudniu 2009, jego dom nad Jeziorem Titicaca został otoczony przez Indian, zwolenników Moralesa. W trakcie kilkudniowych protestów, tłum zarzucił mu sprzeniewierzenie ideałom i zdradę prezydenta Moralesa. Jego żona oraz syn zostali dotkliwie pobici i wymagali hospitalizacji.

</doc>
<doc id="1696213" url="https://pl.wikipedia.org/wiki?curid=1696213" title="Carlos Mesa Gisbert">
Carlos Mesa Gisbert

Carlos Diego Mesa Gisbert (ur. 12 sierpnia 1953 w La Paz) – boliwijski polityk i dziennikarz, wiceprezydent w latach 2002-2003, prezydent kraju od października 2003 do rezygnacji w czerwcu 2005.
Życiorys.
Carlos Mesa urodził się w 1953 w La Paz. Jego rodzice, José de Mesa i Teresa Gisbert byli z wykształcenia historykami sztuki. Kształcił się w kolegium katolickim Colegio San Calixto de Següencoma w La Paz. W 1971 rozpoczął studia z zakresu nauk politycznych na "Universidad Complutense" w Madrycie, a w 1974 studia z dziedziny literatury na Universidad Mayor de San Andrés w La Paz, które ukończył w 1978.
W 1976 Mesa założył stowarzyszenie Cinemateca Boliviana, na czele którego stał do 1985. W latach 80. XX w. rozpoczął karierę dziennikarską, był komentatorem wiadomości w radiu, a następnie prezenterem telewizyjnym. W 1990 założył telewizyjną spółkę informacyjną PAT, która przekształciła się później w ogólnokrajową sieć telewizyjną. Mesa został jedną z najbardziej znanych osobowości telewizyjnych.
Carlos Mesa na scenie politycznej pojawił się w 2002, kiedy jako niezależny kandydat do urzędu wiceprezydenta postanowił wziąć udział w wyborach u boku Gonzalo Sáncheza de Lozady. Po zwycięstwie Sancheza de Lozady, 6 sierpnia 2002 został zaprzysiężony na stanowisku wiceprezydenta Boliwii.
W lutym 2003 w Boliwii rozpoczęły się protesty przeciwko liberalnej polityce prezydenta Sancheza de Lozady, który postulował m.in. przyspieszenie prywatyzacji i wprowadzenie podatku dochodowego. We wrześniu 2003 rządowy plan eksportu boliwijskiego gazu ziemnego do Stanów Zjednoczonych i Meksyku przez międzynarodowe korporacje gazociągiem przez terytorium Chile (utracone przez Boliwię w wojnie o Pacyfik w XIX w.), doprowadził do nowej fali masowych strajków. Ich uczestnikami byli członkowie organizacji lewicowych i indiańskich. W wyniku pacyfikacyjnych działań służb bezpieczeństwa w zamieszkach z policją zginęło 85 osób. Wiceprezydent Mesa, wraz z rozwojem sytuacji, coraz bardziej dystansował się od działań prezydenta, aż w końcu wycofał swoje poparcie dla rządu.
Prezydent.
17 października 2003 w wyniku protestów obywateli przeciw polityce gospodarczej i gazowej, prezydent Sanchez de Lozada zrezygnował ze stanowiska i wyjechał do USA. Jego następcą został z urzędu wiceprezydent Carlos Mesa. Mesa zadeklarował, że jego administracja będzie miała charakter przejściowy, a jej celem ma być zorganizowanie referendum na temat eksportu gazu, zwołanie konferencji konstytucyjnej oraz przeprowadzenie nowych wyborów.
Prezydent Mesa wychodząc naprzeciw żądaniom rdzennej ludności, domagającej się większego udziału w decydowaniu o losach kraju, stworzył w gabinecie nowe stanowisko ministra ds. ludności autochtonicznej, które objął Indianin, pochodzący ze wschodnich rejonów Boliwii.
18 lipca 2004 prezydent przeprowadził referendum w sprawie eksportu gazu. W referendum wzięło udział 60% obywateli, którzy odpowiedzieli pozytywnie na wszystkie 5 postawionych pytań, zgodnie z intencjami prezydenta. Pytania dotyczyły uchylenia obowiązującej ustawy paliwowej, przeznaczenia dochodów podatkowych z wydobycia gazu na cele społeczne, a także kontrowersyjnego zamierzenia wykorzystania gazu jako narzędzia do odzyskania dostępu do morza. W referendum pominięto jednak kwestię własności przemysłu gazowego i jego ewentualnej nacjonalizacji.
W marcu 2005 w Boliwii doszło do kolejnych protestów przeciw rządowej polityce gazowej. Opozycja i rdzenni mieszkańcy kraju, którym przewodził Evo Morales domagali się podwyższenia podatków dla zagranicznych firm wydobywających gaz do poziomu 50%. Tymczasem rząd przewidywał ich podwyżkę z poziomu 18% do wysokości 32%. W sytuacji ciągłych demonstracji, 7 marca 2005 prezydent Carlos Mesa złożył swoją rezygnację z urzędu. Argumentował to niemożnością kierowania krajem z powodu ciągłych blokad i strajków. Jednakże już następnego dnia parlament jednogłośnie odrzucił rezygnację głowy państwa.
Protesty w Boliwii przybrały ponownie na sile na początku czerwca 2005. Demonstranci domagali się nacjonalizacji przemysłu gazowego oraz reform zapewniających ludności autochtonicznej większy wpływ na sprawowanie władzy.
Prezydent Mesa w odpowiedzi na żądania wydał specjalny dekret, zezwalający na powołanie specjalnego zgromadzenia celem zmiany konstytucji. Nie uspokoiło to jednak nastrojów społecznych. 6 czerwca 2005 Mesa w telewizyjnym orędziu po raz drugi ogłosił rezygnację ze stanowiska szefa państwa. Tym razem parlament przyjął jego dymisję i nowym prezydentem wybrał szefa Sądu Najwyższego, Eduardo Rodrígueza Veltzé.

</doc>
<doc id="1696214" url="https://pl.wikipedia.org/wiki?curid=1696214" title="Orion International">
Orion International

Orion International (wcześniej Orion Bus Industries) – dawne kanadyjskie przedsiębiorstwo motoryzacyjne, zajmujące się produkcją autobusów.
Przedsiębiorstwo założone zostało w 1975 roku, a w 2000 roku stało się częścią grupy DaimlerChrysler AG (następnie Daimler AG). W 2013 roku spółka została zlikwidowana.
Siedziba przedsiębiorstwa mieściła się w Mississauga, w prowincji Ontario.

</doc>
<doc id="1696215" url="https://pl.wikipedia.org/wiki?curid=1696215" title="Orion Bus Industries">
Orion Bus Industries



</doc>
<doc id="1696219" url="https://pl.wikipedia.org/wiki?curid=1696219" title="Oz Bukowsko-Mosiński">
Oz Bukowsko-Mosiński

Oz Bukowsko-Mosiński – oz na terenie Pojezierza Poznańskiego w Wielkopolsce. Jest to najdłuższy oz w Polsce i jeden z najdłuższych na obszarze niżu środkowoeuropejskiego.
Przebiega z północnego zachodu (okolice wsi Młynkowo w gminie Duszniki) na południowy wschód (do Jeziora Budzyńskiego pod Mosiną). Ma charakter długiej, krętej wypukłości w terenie, o długości około 37 km. Maksymalna wysokość względna wynosi 41 m w okolicach Mirosławek. Szerokość podstawy wynosi około 80-300 m. Składa się nań około 25 pagórków.
Pierwsze badania geologiczne ozu przeprowadził J.Korn w 1913. Następne badania prowadzone były w 1937 przez Romana Błachowskiego. Szczegółowe prace w tym zakresie zostały przeprowadzone latem 1957 przez Karola Rotnickiego. Ostatnie ze wzniesień, znajdujące się na terenie Wielkopolskiego Parku Narodowego, nazywane są „Szwedzkimi Górami“ (Oz Budzyński).

</doc>
<doc id="1696220" url="https://pl.wikipedia.org/wiki?curid=1696220" title="Kościół św. Trójcy w Bydgoszczy">
Kościół św. Trójcy w Bydgoszczy

Kościół Świętej Trójcy w Bydgoszczy – kościół położony w Bydgoszczy, którego patronem jest Trójca Święta.
Położenie.
Kościół znajduje się przy ul. Świętej Trójcy na dawnym Przedmieściu Poznańskim, obecnie obrzeżu Starego Miasta w Bydgoszczy.
Historia.
Obecny kościół św. Trójcy w Bydgoszczy powstał na fundamentach wcześniejszej gotyckiej świątyni, która istniała ponad 250 lat.
Historia kościoła staropolskiego.
Na miejscu obecnego kościoła w latach 1550-1829 istniał orientowany, murowany kościół z ozdobnym szczytem zachodnim, otoczony cmentarzem. Został ufundowany przez mieszczan bydgoskich, zamieszkujących przedmieście Poznańskie. Rozbiórka świątyni nastąpiła na polecenie władz pruskich.
Historia kościoła nowożytnego.
Za początek nowej historii kościoła pw. św. Trójcy uznaje się wspólne spotkanie katolików polskich i niemieckich, które odbyło się 29 listopada 1895 r. Uznano na nim pilną konieczność budowy nowych kościołów katolickich w mieście, które w II połowie XIX wieku znacznie zwiększyło liczbę mieszkańców, w tym katolików. Orędownikiem tej inicjatywy był proboszcz parafii farnej ks. dr Józef Choraszewski (1834-1899). Nabył on z własnych funduszy dwie parcele na dzisiejszej ul. Seminaryjnej z myślą o przeznaczeniu ich pod nowy kościół oraz zamówił projekt u bydgoskiego budowniczego Józefa Święcickiego. Koncepcja przedstawiała budowlę trójnawową, czteroprzęsłową, z wieloboczną apsydą i transeptem, zwieńczonym kopułą. Z neorenesansowym charakterem elewacji frontowej kontrastowały gwiaździste sklepienia przykrywające poszczególne nawy.
W 1902 r. kolejną koncepcję świątyni wykonał urzędnik rejencyjny Roman Ziemski, a w 1903 r. proboszcz parafii farnej Ryszard Markwart zlecił projekt architektowi Rogerowi Sławskiemu. Koncepcja świątyni w barokowej stylistyce została przedłożona przez niego w sierpniu 1903 r. Była ona twórczym rozwinięciem pracy Ziemskiego z zachowaniem ustalonych wcześniej parametrów budowli: 37 m długości, 21 m szerokości, 1,2 tys. pojemności wiernych. Kościół posiadał układ bazylikowy czteroprzęsłowy, z wieżą wyrastająca z dachu. Neobarokową fasadę wieńczył tympanon z płaskorzeźbą Chrystusa na krzyżu w aureoli promieni glorii. Całość ujęta była w pilastry oraz zaakcentowana obeliskami.
Po uzyskaniu zgody na budowę u władz kościelnych i ustaleniu lokalizacji świątyni na dawnym cmentarzu Świętej Trójcy, podjęto trudne pertraktacje z władzami pruskimi, niechętnymi dla polskich katolików. W 1904 r. w Bydgoszczy odbyła się konferencja z udziałem wyższych urzędników Ministerstwa Kultury z Berlina, podczas której zaakceptowano potrzebę budowy kościoła dla polskich katolików, lecz jednocześnie uzależniono pozwolenie na budowę od zgody arcybiskupa poznańsko-gnieźnieńskiego na utworzenie odrębnej, filialnej parafii niemiecko-katolickiej w Bydgoszczy. Proboszcz parafii farnej ks. Ryszard Markwart odebrał tę decyzję jako polityczną, której celem było ekonomiczne osłabienie kościoła katolickiego. Władzom pruskim zależało na utrzymywaniu rozłamu między polską i niemiecką częścią parafii i uniezależnieniu jej od wpływu polskiego proboszcza. Patowa sytuacja zakończyła się ostatecznie ugodą zawartą 13 lutego 1906 r. między arcybiskupem Edwardem Likowskim, a Pruskim Ministerstwem Kultury.
Przewidywała ona budowę w Bydgoszczy dwóch sukursalnych kościołów katolickich - jednego dla Niemców (fundowanego przez władze państwowe), a drugiego dla Polaków (fundowanego ze składek społecznych).
W momencie rozpoczęcia procedur administracyjnych tajemniczą sprawą było zaginięcie gotowego projektu świątyni, prawdopodobnie w Ordynariacie w Poznaniu. W tej sytuacji arch. Roger Sławski wykonał nowy, okazalszy projekt, zgodnie z oczekiwaniami społeczności polskiej, obawiającej się niekorzystnego kontrastu z planowanym kościołem niemieckim. Tym razem świątynia miała pomieścić 3 tys. wiernych i nie odbiegać bogactwem architektonicznym od kościoła Najświętszego Serca Pana Jezusa wznoszonego dla społeczności niemieckiej przez rząd pruski. Pierwsze szkice nowego kościoła powstały w październiku 1907 r., zaś cały projekt w 1908 r. 9 grudnia 1909 r. wydano pozwolenie na budowę.
5 lipca 1910 r. odbyła się uroczystość położenia kamienia węgielnego. Podczas wykopów natrafiono na szczątki ludzkie z dawnego cmentarza. Stan surowy osiągnięto jesienią 1911 r. Pracami kierował wyznaczony przez Sławskiego architekt Ludwig Jurkiewicz.
Budowę świątyni ukończono jesienią 1912 r., a konsekrowano 18 maja 1913 r. przez sufragana gnieźnieńskiego Wilhelma Kloske. Fundusze na budowę pochodziły ze składek społeczności polskiej w Bydgoszczy i okolicy (113 tys. marek plus pożyczka bankowa 80 tys.) oraz od kurii gnieźnieńskiej (80 tys. marek) i papieża Piusa X (8 tys. marek).
Zasługuje na uwagę, że w kościele tym odprawiano nabożeństwa wyłącznie w języku polskim i jest to jedyna polska świątynia katolicka, której władze niemieckie pozwoliły powstać w Bydgoszczy w okresie zaborów.
Kościół został wybudowany wraz z zespołem zabudowań parafialnych w stylu neobarokowym. Prace wykończeniowe wnętrz prowadził w latach 20. XX w. Adam Ballenstaedt z Poznania. Rzeźby do ołtarzy wykonał Władysław Marcinkowski z Poznania, a witraże Wiktor Gosiecki z Gniezna.
W kaplicy pw. Matki Boskiej Częstochowskiej umieszczono obraz maryjny przeniesiony z pierwotnego kościoła.
Kościół początkowo pełnił funkcję filii bydgoskiej fary.
W 1924 r. erygowano parafię dekretem ks. kard. Edmunda Dalbora.
W okresie międzywojennym ostatecznie ukończono wystrój świątyni, zamontowano organy, wykonano polichromie oraz urządzono cmentarz parafialny na dzisiejszym osiedlu Błonie. W latach 1972-1995 w świątyni wykonano szereg modernizacji i remontów, w tym elewacji, konstrukcji nośnej dachu, organów. Blachą miedzianą pokryto kopuły kaplicy, wieży kościoła i plebanii.
19 maja 2013 r. o godzinie 12.00 odbyła się msza dziękczynna z okazji 100-lecia konsekracji kościoła pod przewodnictwem ordynariusza diecezji bydgoskiej biskupa Jana Tyrawy. Msza została poprzedzona wizytacją duszpasterską, która rozpoczęła się 18 maja 2013 r.
Charakterystyka.
Styl architektoniczny.
Kościół zbudowany został w stylu neobaroku, z ceglaną elewacją i z tynkowanymi płycinami.
Charakteryzuje się układem bazylikowym z transeptem, który nie ma precedensu w katolickim budownictwie Bydgoszczy. Bryła kościoła jest niesymetryczna.
Kościół ma 1038 m² powierzchni użytkowej, kubaturę 16 tys. m³.
Świątynia jest trójnawowa, z prezbiterium zamkniętym trójbocznie, skierowanym na północ. Do nawy północnej, od zachodu przylega ośmiobocznie zwieńczona wieża o wysokości 52 m oraz półkolista kaplica Matki Boskiej Częstochowskiej, której wezwanie nawiązuje do głównego ołtarza pierwotnej gotyckiej świątyni.
Fasada, ściana szczytowa, wieża zdobione są typowymi dla baroku elementami: spływami wolutowymi i obeliskami. Barokizujące są również hełmy kaplicy, zakrystii, wieży i klatki schodowej prowadzącej na chór.
W nawie głównej zastosowano sklepienia kolebkowe z lunetami, a w nawach bocznych kolebkowo-krzyżowe.
Wnętrze rozdzielają półkoliste arkady z pilastrami. Polichromia wnętrza została wykonana w 1926 r. przez Leona i Władysława Drapiewskich.
Elementy wyposażenia, takie jak: ławki, ambona, konfesjonały, droga krzyżowa oraz układ posadzki zostały zaprojektowane przez Rogera Sławskiego.
Świątynię zrealizowano w czerwonej cegle, w wątku krzyżowym. Takie rozwiązanie upamiętnia pierwotny, gotycki kościół.
Ołtarz.
W prezbiterium znajduje się kamienna rzeźba Trójcy Świętej z bocznymi postaciami: św. Kazimierza królewicza oraz św. Wojciecha, wykonana przez Władysława Marcinkowskiego z Poznania. Tło tworzą witraże autorstwa Wiktora Gosienieckiego.
Organy.
Bogactwem kościoła są ponad 40-głosowe zabytkowe organy zbudowane w 1912 roku przez Paula Voelknera, legendarnego organmistrza. Kościół charakteryzuje się nie spotykaną nigdzie indziej, specyficzną akustyką.

</doc>
<doc id="1696221" url="https://pl.wikipedia.org/wiki?curid=1696221" title="Starszy wykładowca">
Starszy wykładowca

Starszy wykładowca – do 2018 roku nazwa stanowiska w szkołach wyższych, na którym mogli być zatrudniani pracownicy dydaktyczni posiadający tytuł zawodowy magistra lub równorzędny. 
Statut uczelni mógł przewidywać dodatkowe wymagania (określone w latach doświadczenie dydaktyczne, staż zawodowy) i kwalifikacje zawodowe osób zatrudnianych na tym stanowisku. W odróżnieniu od adiunkta, starszy wykładowca zwykle nie był zobowiązany do prowadzenia badań naukowych i koncentrował się wyłącznie na dydaktyce.

</doc>
<doc id="1696225" url="https://pl.wikipedia.org/wiki?curid=1696225" title="Manuel Arteaga (kardynał)">
Manuel Arteaga (kardynał)

Manuel Arteaga y Betancourt, (ur. 28 grudnia 1879 w Camagüey, zm. 20 marca 1963 w Hawanie) – kubański duchowny katolicki, kardynał, arcybiskup San Cristóbal de La Habana.
Życiorys.
Po ukończeniu seminarium duchownego w Caracas otrzymał święcenia kapłańskie 17 kwietnia 1904 roku z rąk Juan Bautista Castro, arcybiskupa Caracas. Po kilkuletniej pracy duszpasterskiej w Wenezueli powrócił do swojej rodzinnej diecezji. W 1915 roku został wikariuszem generalnym diecezji Hawana. 3 stycznia 1940 roku został wybrany wikariuszem kapitulnym archidiecezji Hawana. 28 grudnia 1941 roku został mianowany arcybiskupem San Cristobal de la Habana, sakrę biskupią otrzymał 24 lutego 1942 roku w katedrze San Cristobal de la Habana z rąk nuncjusza apostolskiego abp. Giorgio Caruana. Pius XII na konsystorzu 18 lutego 1946 roku wyniósł go do godności kardynalskiej i przydzielił kościół tytularny w Rzymie San Lorenzo in Lucina. Uczestnik konklawe w 1958 roku. Zmarł w Hawanie i pochowano go na cmentarzu Cristóbal Colón w Hawanie.

</doc>
<doc id="1696227" url="https://pl.wikipedia.org/wiki?curid=1696227" title="Timo Staffeldt">
Timo Staffeldt

Timo Staffeldt (ur. 9 lutego 1984 w Heidelbergu) – niemiecki piłkarz występujący na pozycji pomocnika. Obecnie jest zawodnikiem Karlsruher SC.
Kariera.
Staffeldt jest wychowankiem klubu SpVgg Ketsch. W 1996 roku przeszedł do juniorskiej ekipy Karlsruher SC, a w 2003 roku został przesunięty do jego rezerw. W sezonie 2004/2005 został włączony do wówczas drugoligowej pierwszej drużyny Karlsruher SC. W jego barwach Staffeldt zadebiutował 22 stycznia 2005 w zremisowanym 1:1 meczu z Wackerem Burghausen. W debiutanckim sezonie w lidze zagrał trzy razy, a jego klub zajął jedenaste miejsce w 2. Bundeslidze. W sezonie 2005/2006 rozegrał 16 spotkań. 11 grudnia 2006 w wygranym przez jego zespół 4:0 wyjazdowym pojedynku z SC Freiburg Staffeldt strzelił pierwszego gola w barwach Karlsruher SC. W sezonie 2006/2007 wystąpił w lidze 24 razy i zdobył jedną bramkę. Jego klub zajął wówczas pierwsze miejsce w 2. Bundeslidze i awansował do ekstraklasy. W Bundeslidze Staffeldt pierwszy występ zanotował 12 sierpnia 2007 w wygranym 2:0 spotkaniu z 1. FC Nürnberg. W sezonie 2008/2009 uplasował się z klubem na przedostatniej, siedemnastej pozycji w lidze i spadł z nim do drugiej ligi.

</doc>
<doc id="1696229" url="https://pl.wikipedia.org/wiki?curid=1696229" title="Warunek równoległoboku">
Warunek równoległoboku



</doc>
<doc id="1696230" url="https://pl.wikipedia.org/wiki?curid=1696230" title="Muszlowiec (skała)">
Muszlowiec (skała)

Muszlowiec (wapień muszlowcowy, zlep muszlowy) – węglanowa skała organogeniczna, utworzona ze scementowanych, bezładnie ułożonych muszli małżów, ślimaków, ramienionogów, głowonogów (amonitów, łodzików) lub małżoraczków a także liliowców i dużych otwornic. Muszlowce tworzą się zwykle w płytkim morzu w strefie litoralnej.
W Polsce muszlowce spotykane są w triasie śląsko-krakowskim. W kimerydzie obrzeżenia Gór Świętokrzyskich występują muszlowce ostrygowe. Muszlowce amonitowe pojawiają się w górnej jurze pienińskiego pasa skałkowego.

</doc>
<doc id="1696236" url="https://pl.wikipedia.org/wiki?curid=1696236" title="Unut">
Unut

Unut (Wenut) – prabóstwo egipskie przedstawiane początkowo w postaci węża, a z czasem jako kobieta z głową zająca. Unut była patronką Hermopolis, a jej domeną był chaos w pierwotnych wodach El-Aszmonin.

</doc>
<doc id="1696237" url="https://pl.wikipedia.org/wiki?curid=1696237" title="Émile Zuccarelli">
Émile Zuccarelli

Émile Zuccarelli (wym. []; ur. 4 sierpnia 1940 w Bastii) – francuski i korsykański polityk, dwukrotnie minister, mer Bastii, były przewodniczący partii radykalnej.
Życiorys.
Z wykształcenia inżynier, w 1960 ukończył École Polytechnique. Pracował zawodowo w branży ubezpieczeniowej.
Zaangażował się w działalność polityczną w ramach lewicowych radykałów. Był rzecznikiem prasowym Ruchu Radykałów Lewicy, a w latach 1989–1992 przewodniczącym tego ugrupowania (od 1998 działającego jako Lewicowa Partia Radykalna).
W okresie 1986–2007 (z przerwami na pełnienie funkcji rządowych) sprawował mandat posła do Zgromadzenia Narodowego z departamentu Górna Korsyka (przez pięć kadencji). W latach 1989–1997 był merem Bastii, następnie został wiceburmistrzem tej miejscowości. Od 1992 do 1993 sprawował urząd ministra poczty i telekomunikacji w rządzie Pierre’a Bérégovoy, a w latach 1997–2000 ministra służb publicznych, reformy stanu i decentralizacji w gabinecie Lionela Jospina. Między 1998 a 2004 był radnym korsykańskiego lokalnego parlamentu.
Od 2000 do 2014 ponownie zajmował stanowisko mera Bastii. W 2007 bez powodzenia kandydował do Zgromadzenia Narodowego, przegrywając w swoim okręgu z reprezentantem Unii na rzecz Ruchu Ludowego. W 2010 wszedł ponownie w skład parlamentu korsykańskiego.

</doc>
<doc id="1696238" url="https://pl.wikipedia.org/wiki?curid=1696238" title="Emile Zuccarelli">
Emile Zuccarelli



</doc>
<doc id="1696239" url="https://pl.wikipedia.org/wiki?curid=1696239" title="Emile Benveniste">
Emile Benveniste



</doc>
<doc id="1696244" url="https://pl.wikipedia.org/wiki?curid=1696244" title="Konrad Morawski">
Konrad Morawski

Konrad Morawski (ur. 26 listopada 1913 w Pruszkowie, zm. 2 listopada 1985 w Warszawie) – polski aktor telewizyjny i teatralny.
Aktor głównie teatralny, debiutował w filmie "Szkice Węglem". Występował w warszawskich teatrach takich jak: Teatr Rozmaitości, Polski, Teatr na Woli, Dramatyczny, Teatr Żydowski i Ateneum.
Spoczywa na Cmentarzu Komunalnym Północnym w Warszawie (kwatera W-III-3-3-17).

</doc>
<doc id="1696245" url="https://pl.wikipedia.org/wiki?curid=1696245" title="Targowiska (stacja kolejowa)">
Targowiska (stacja kolejowa)

Targowiska – stacja kolejowa w Targowiskach, w województwie podkarpackim, w Polsce, na linii Stróże - Krościenko. Znajduje się tu 1 peron. Stacja jest obsługiwany wyłącznie przez pociągi osobowe Przewozów Regionalnych.
W roku 2017 stacja obsługiwała 0–9 pasażerów na dobę.

</doc>
<doc id="1696248" url="https://pl.wikipedia.org/wiki?curid=1696248" title="Szatanowa Polana">
Szatanowa Polana

Szatanowa Polana (słow. "Šatanová poľana") – polana w słowackich Tatrach Zachodnich, w górnej części Kotliny Orawickiej, na jej granicy z Doliną Cichą Orawską. Znajduje się w widłach Juraniowego Potoku i Orawicy.
Polana jest duża i równa, dawniej była jednym z centrów pasterstwa w tym rejonie. Również po włączeniu tego rejonu do Tatrzańskiego Parku Narodowego nadal jest koszona. Dzięki temu nie zarasta lasem i dalej dwukrotnie w ciągu roku zakwitają na niej typowe rośliny hal: wiosną masowo na fioletowo-liliowo kwitnie krokus spiski, zaś jesienią na różowo-liliowo zakwita zimowit jesienny. Przez środek polany przebiega szlak turystyczny, na środku polany znajduje się duże drzewo i ławeczka dla turystów, zaś w lesie tuż powyżej górnej części polany znajduje się skrzyżowanie szlaków turystycznych.
Jest jedną z kilku polan przy szosie prowadzącej od Orawic przez Kotlinę Orawicką i Dolinę Cichą. Od strony Orawic są to kolejno polany: Dunajowa, Szatanowa, Czymchowska, Czaplówka i Cicha – wszystkie po południowej stronie drogi biegnącej dnem doliny.

</doc>
<doc id="1696249" url="https://pl.wikipedia.org/wiki?curid=1696249" title="Szewron (anatomia)">
Szewron (anatomia)

Szewron – skierowany ku dołowi kostny wyrostek kręgów ogonowych służący do ochrony i jako miejsce przyczepu mięśni. Szewrony występują u wielu gadów, dinozaurów oraz niektórych ssaków, takich jak m.in. torbacze. W latach 50. XX wieku Alfred Romer sugerował, że pierwszy szewron na ogonach niektórych gadów, takich jak krokodyle, jest przykładem dymorfizmu płciowego. U samic elementy te są krótsze i położone bardziej z tyłu niż u samców. Cechy te teoretycznie zapewniają szersze ujście kloaki, co ma ułatwiać składanie jaj. Ponieważ u niektórych teropodów szewrony wykazują podobne cechy, sugerowano, iż również u nich kości te mogą pozwolić na determinację płci. Badania przeprowadzone przez Gregory'ego Ericksona i współpracowników na dobrze zachowanych okazach tyranozaurów zaprzeczyły jednak tym teoriom.

</doc>
<doc id="1696253" url="https://pl.wikipedia.org/wiki?curid=1696253" title="Roger-Gérard Schwartzenberg">
Roger-Gérard Schwartzenberg

Roger-Gérard Schwartzenberg (ur. 17 kwietnia 1943 w Pau) – francuski polityk, minister i parlamentarzysta, przewodniczący Lewicowej Partii Radykalnej.
Życiorys.
Z wykształcenia prawnik. Pracował jako nauczyciel akademicki na Uniwersytecie Paryż II i w Instytucie Nauk Politycznych w Paryżu. Opublikował liczne prace naukowe z zakresu politologii.
Zaangażował się w działalność polityczną w ramach lewicowych radykałów. W latach 1981–1993 był przewodniczącym Ruchu Radykałów Lewicy (od 1998 działającego jako Lewicowa Partia Radykalna). Od 1979 do 1983 zasiadał w Parlamencie Europejskim, wchodząc w skład Grupy Socjalistów.
Od 22 marca 1983 do 17 lipca 1984 był sekretarzem stanu przy ministrze edukacji narodowej w trzecim rządzie Pierre'a Mauroy. Następnie do 20 marca 1986 był sekretarzem stanu ds. uniwersytetów (również przy ministrze edukacji) w gabinecie Laurenta Fabiusa. W okresie 1986–2007 (z przerwą na pełnienie funkcji rządowej) sprawował mandat posła do Zgromadzenia Narodowego z departamentu Dolina Marny (przez pięć kadencji). Dwukrotnie (1989–1995 i 2001–2008) zajmował stanowisko mera Villeneuve-Saint-Georges. Pod koniec lat 90. w parlamencie przewodniczył grupie deputowanych "Radical-citoyen-vert". Od 27 marca 2000 do 5 maja 2002 był ministrem nauki w rządzie Lionela Jospina. W 2007 bez powodzenia kandydował do Zgromadzenia Narodowego, przegrywając w swoim okręgu z reprezentantem Unii na rzecz Ruchu Ludowego. W 2012 powrócił do niższej izby francuskiego parlamentu.
Odznaczony Legią Honorową klasy V (2009) i IV (2018).

</doc>
<doc id="1696254" url="https://pl.wikipedia.org/wiki?curid=1696254" title="Roger-Gerard Schwartzenberg">
Roger-Gerard Schwartzenberg



</doc>
<doc id="1696255" url="https://pl.wikipedia.org/wiki?curid=1696255" title="Motorsport Arena Oschersleben">
Motorsport Arena Oschersleben

Motorsport Arena Oschersleben – tor wyścigowy o długości 3,667 km i szerokości 11–13 m, znajdujący się we wschodniej części miasta Oschersleben niedaleko Magdeburga. Jest dość płaski (23 m różnicy wysokości). Budowę rozpoczęto w czerwcu 1996, a inauguracja toru miała miejsce 25 lipca 1997. Do 2005 nosił nazwę "Motopark Oschersleben".
Był trzecim zbudowanym na stałe torem w Niemczech. Przed nim wybudowano tylko Hockenheimring oraz Nürburgring. Następnie dodano EuroSpeedway Lausitz i przebudowany Sachsenring, jako odpowiednio czwarty i piąty permanentny tor w Niemczech.
W sąsiedztwie toru usytuowany jest hotel, mający 100 pokoi, restaurację, klub fitness.

</doc>
<doc id="1696256" url="https://pl.wikipedia.org/wiki?curid=1696256" title="Port lotniczy Knock">
Port lotniczy Knock

Port lotniczy Knock (IATA: NOC, ICAO: EIKN) – port lotniczy położony 5,6 km na południowy zachód od Charlestown, w hrabstwie Mayo, w Irlandii. Lotnisko obsługuje zachodnią i północno-zachodnią część Irlandii. W 2008 z usług portu skorzystało 630 tys. pasażerów.

</doc>
<doc id="1696258" url="https://pl.wikipedia.org/wiki?curid=1696258" title="Sekwanka">
Sekwanka

Sekwanka – struga w woj. zachodniopomorskim, w powiecie gryfickim; lewobrzeżny dopływ Sarniej.
Struga bierze swe źródła w okolicach Darżewa, płynie na północny zachód a następnie na północ. Przechodzi pod drogą wojewódzką nr 102 i skręca na zachód. Wpada do Sarniej na północny wschód od Trzebiatowa.

</doc>
