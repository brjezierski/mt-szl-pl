<doc id="1700784" url="https://pl.wikipedia.org/wiki?curid=1700784" title="Gradient prędkości">
Gradient prędkości

Gradient prędkości – (ang. "velocity gradient") – wielkość tensorowa wyrażająca pochodną przestrzenną wektora prędkości względem wektora położenia.
Definicja.
Gradient prędkości jest polem tensorowym drugiego rzędu zdefiniowanym jako pochodna przestrzenna wektorowego pola prędkości względem wektora położenia:
gdzie:
Własności.
Pojęcie gradientu prędkości jest często mylone z pojęciem szybkości deformacji lub szybkości ścinania. Są to jednak dwa różne pojęcia o odmiennych konotacjach. W przeciwieństwie do szybkości ścinania gradient prędkości nie jest niezmienniczy względem obrotów układu współrzędnych, nie wyraża zatem żadnego rodzaju deformacji postaciowej. Niezerowy gradient prędkości powstaje np. przy sztywnym obrocie ciała wokół jego osi. Mimo iż ciało nie ulega wówczas żadnej rzeczywistej deformacji, niezerowy gradient prędkości sugeruje, że taka deformacja w istocie powstała. Dlatego też gradient prędkości nie powinien być stosowany jako jakakolwiek miara deformacji ciała w sensie fizykalnym. Do tego celu służy szybkość deformacji oraz szybkość ścinania.
Między gradientem prędkości a szybkością ścinania zachodzi związek:
gdzie:
W przypadku, gdy deformacja postaciowa ciała nie zachodzi, gradient prędkości wyraża samą rotację prędkości.

</doc>
<doc id="1700785" url="https://pl.wikipedia.org/wiki?curid=1700785" title="Czernica (dopływ Mołstowy)">
Czernica (dopływ Mołstowy)

Czernica – struga w woj. zachodniopomorskim, w powiecie świdwińskim; dopływ rzeki Mołstowy, o długości według różnych publikacji od 11,5 km do 14,5 km.
Zlewnia Czernicy obejmuje obszar 73 km².
Struga ma źródła na wschód od wsi Kaliny, na Równinie Gryfickiej. Następnie płynie przez Kalinę w kierunku zachodnim i południowo-zachodnim. Odbija za osadą Drzeń w kierunku południowym i koło wsi Mysłowice wpada do niej potok Mołstówka. Dalej na południowy zachód przy wsi Powalice, gdzie uchodzi do niej Powalicka Struga. Płynąc dalej na zachód wpada do rzeki Mołstowy.
Nazwa Czernica wprowadzono w 1948 roku, zastępując poprzednią niemiecką nazwę "Schwarz Bach".

</doc>
<doc id="1700786" url="https://pl.wikipedia.org/wiki?curid=1700786" title="Wybory parlamentarne w Bułgarii w 2009 roku">
Wybory parlamentarne w Bułgarii w 2009 roku

Wybory parlamentarne w Bułgarii odbyły się 5 lipca 2009 roku, chociaż ze względu na bliską datę wyborów do Parlamentu Europejskiego (7 czerwca) część polityków postulowała o wyznaczenie jednego terminu dla obu głosowań.
Wybory odbyły się w terminie konstytucyjnym. Po raz pierwszy zastosowano ordynację mieszaną, proporcjonalno-większościową, przy czym 209 posłów zostało wybranych w systemie proporcjonalnym, a 31 według ordynacji większościowej.
Nadspodziewanie wysokie zwycięstwo w wyborach odniosła założona w 2006 centroprawicowa partia Obywatele na rzecz Europejskiego Rozwoju Bułgarii, której zabrakło tylko 5 mandatów do większości bezwzględnej. Klęskę poniosła koalicja sprawująca władzę w latach 2005-2009: Bułgarska Partia Socjalistyczna i Ruch na rzecz Praw i Wolności zdobyły odpowiednio 40 i 38 mandatów, natomiast trzeci koalicjant, Narodowy Ruch na rzecz Stabilności i Postępu, nie zdołał przekroczyć 4-procentowego progu wyborczego.
Reforma systemu wyborczego w kwietniu 2009.
Wprowadzenie ordynacji mieszanej.
Na 3 miesiące przed wyborami Zgromadzenie Narodowe uchwaliło nową ordynację wyborczą. System proporcjonalny zamieniono systemem mieszanym, proporcjonalno-większościowym. Zdecydowano, że 209 posłów zostanie wybranych według ordynacji proporcjonalnej, natomiast 31 według ordynacji większościowej. Terytorium kraju podzielono na 31 okręgów wyborczych, pokrywających się z obwodami Bułgarii, przy czym Sofię podzielono na trzy okręgi, zaś w obwodzie płowdiwskim wydzielono miasto Płowdiw i obszar pozamiejski. We wszystkich okręgach wyborczych głosujący wybierali kandydatów z regionalnej listy proporcjonalnej oraz jednego kandydata z regionalnej listy większościowej. Wyniki części proporcjonalnej zostały przeliczone na liczbę mandatów przy zastosowaniu Metody Hare’a-Niemeyera, natomiast z listy większościowej automatycznie do parlamentu dostał się kandydat z największą liczbą głosów.
Próba podniesienia progu wyborczego dla koalicji.
W kwietniu 2009 głosami rządzącej koalicji oraz ugrupowań nacjonalistycznych Zgromadzenie Narodowe uchwaliło również poprawkę do systemu wyborczego, zakładającą podniesienie progu wyborczego dla koalicji z 4 do 8%. Przeciwko temu rozwiązaniu zaprotestowały balansujące na granicy progu partie prawicowe i ludowe zgromadzone w tzw. Niebieskiej Koalicji, które oskarżyły rządzących o samowolną i niedemokratyczną próbę wyeliminowania przeciwników politycznych z udziału w wyborach. Wyborczy wynik prawicy mógł być o tyle istotny dla konstrukcji przyszłego rządu: liderzy prowadzącej we wszystkich sondażach partii Obywatele na rzecz Europejskiego Rozwoju Bułgarii podkreślali, że - jeśli nie zdobędą bezwzględnej większości głosów - jedynym partnerem, z którym będą rozmawiać o powołaniu wspólnego gabinetu, będzie właśnie Niebieska Koalicja. Stanowczo zaprzeczali, że istnieje możliwość utworzenia rządu z socjalistami. Zresztą także ówczesny premier i lider BSP Sergej Staniszew zastrzegł, że nie widzi możliwości współpracy z GERB-em.
Poprawkę do systemu wyborczego, w oczywisty sposób uderzającą w opozycję, skrytykowali niektórzy członkowie BSP, m.in. wicepremier i minister spraw zagranicznych Iwajło Kałfin. Przeciwko zmianie opowiedział się również były lider BSP prezydent Georgi Pyrwanow, który 15 kwietnia zgłosił wobec niej weto. Jednakże tydzień później parlament weto odrzucił i dopiero decyzja Trybunału Konstytucyjnego, który 12 maja anulował nowelę, definitywnie rozwiązała problem podwyższenia progu wyborczego.
Wybory do Parlamentu Europejskiego w czerwcu.
Istotnym miernikiem rozkładu sympatii dla bułgarskich partii politycznych były wybory do Parlamentu Europejskiego, które odbyły się 7 czerwca, czyli miesiąc przed wyborami parlamentarnymi. Zgodnie z wcześniejszymi przewidywaniami, zwycięzcą okazał się GERB (Obywatele na rzecz Europejskiego Rozwoju Bułgarii) mera Sofii Bojka Borisowa, który wprowadził pięciu posłów (24,4%). Mniejsze poparcie zyskały rządzące Bułgarska Partia Socjalistyczna (18,5%) oraz Ruch na rzecz Praw i Wolności (14,1%). Trzeci z koalicjantów, Narodowy Ruch na rzecz Stabilności i Postępu byłego cara Symeona Sakskoburggotskiego, niespodziewanie zdobył 8% i dwa mandaty eurodeputowanych, choć sondaże przedwyborcze wskazywały, że partia ta może w ogóle nie przekroczyć progu wyborczego.
Ocena wyborów przez zagraniczną misję obserwacyjną.
Wybory były nadzorowane przez 40 obserwatorów wysłanych przez Zgromadzenie Parlamentarne Rady Europy (ZPRE) i Organizację Bezpieczeństwa i Współpracy w Europie (OBWE). Dzień po wyborach szef misji ZPRE, Tadeusz Iwiński, poinformował, iż stwierdzono szereg nieprawidłowości w przebiegu procesu wyborczego. W raporcie sporządzonym przez obserwatorów wspomniano m.in. o praktyce handlu głosami wyborczymi, braku zaufania społecznego do demokracji, politycznym cynizmie elit i zmianach w ordynacji wyborczej dokonywanych tuż przed głosowaniem. Delegaci ZPRE jednogłośnie zdecydowali o zarekomendowaniu wznowienia monitoringu Bułgarii, zawieszonego od czasu przyjęcia kraju do Unii Europejskiej.
Colin Munro, szef misji OBWE, stwierdził, iż w ogólności wybory zostały przeprowadzone właściwie, jednak zaobserwowano i poważne naruszenia. Wymiar sprawiedliwości nie miał możliwości skutecznej i szybkiej interwencji tam, skąd docierały sygnały o nieprawidłowościach. Zdaniem Munro, kupowanie głosów było nagminnym procederem, co zostało zresztą nagłośnione przez bułgarskie media. Obserwator zauważył, że system większościowy się nie sprawdził, a rozdział mandatów nie odzwierciedlił rzeczywistych preferencji wyborców. Zarekomendował, by przyszłe wybory były koordynowane przez neutralną politycznie komisję wyborczą, a nie przez komisję złożoną z przedstawicieli wszystkich partii. Munro negatywnie ocenił decyzję sądu o zwolnieniu z aresztu na czas wyborów członków gangu „bracia Galewowie”, którzy ubiegali się o mandaty. W kwestii tzw. turystyki wyborczej, polegającej na masowym dowożeniu autokarami przesiedleńców bułgarskich żyjących w Turcji, tak by mogli zagłosować w miejscu urodzenia, Munro zasugerował, by nowa ekipa rządząca jak najszybciej zajęła się ograniczeniem tego zjawiska.

</doc>
<doc id="1700788" url="https://pl.wikipedia.org/wiki?curid=1700788" title="Franz Neubauer">
Franz Neubauer

Franz Neubauer (ur. 1917, zm. ?) – zbrodniarz nazistowski, esesman i członek załogi niemieckiego obozu koncentracyjnego Dachau.
Obywatel austriacki. W czasie II wojny światowej pełnił służbę jako zastępca "Rapportführera" w "Mühldorf", podobozie KL Dachau.
W procesie członków załogi Dachau (US vs. Michael Vogel i inni), który miał miejsce w dniach 8–15 lipca 1947 przed amerykańskim Trybunałem Wojskowym w Dachau Franz Neubauer skazany został na dożywotnie pozbawienie wolności. Jak wykazało postępowanie, oskarżony wielokrotnie maltretował więźniów, zwłaszcza tych chorych i niezdolnych do pracy, nawet kiedy przygotowywano ich do odtransportowania do innych obozów w celu eksterminacji. Kilku więźniów zmarło na skutek zadawanych im przez Neubauera ciosów. Oprócz tego okradał on więźniów z paczek dostarczanych do obozu przez Czerwony Krzyż.

</doc>
<doc id="1700791" url="https://pl.wikipedia.org/wiki?curid=1700791" title="Kesselspitz">
Kesselspitz

Kesselspitz – szczyt w Alpach Algawskich, części Alp Bawarskich. Leży na granicy między Niemcami (Bawarii), a Austrią (Tyrol).

</doc>
<doc id="1700792" url="https://pl.wikipedia.org/wiki?curid=1700792" title="Potwory ze świata Gwiezdnych Wojen">
Potwory ze świata Gwiezdnych Wojen



</doc>
<doc id="1700793" url="https://pl.wikipedia.org/wiki?curid=1700793" title="Nadrensee">
Nadrensee

Nadrensee (hist. ) – gmina w Niemczech, wchodząca w skład Związku Gmin Löcknitz-Penkun, w powiecie Vorpommern-Greifswald, w kraju związkowym Meklemburgia-Pomorze Przednie. Najbardziej na wschód położona gmina kraju związkowego. Leży na Pomorzu Zachodnim.
Gmina zaliczana do aglomeracji szczecińskiej. Według danych ze spisu z 2011 Polacy stanowili 28% mieszkańców gminy.
Geografia.
Gmina graniczy z Polską od wschodu i z krajem związkowym Brandenburgia od południa.
Gmina.
W skład gminy Nadrensee wchodzą miejscowości Nadrensee, Pomellen i Neuenfeld.
Historia.
Nazwa Nadrensee pochodzi od wyrażenia w dialekcie dolnoniemieckim "na dreen Seen". Nadrensee i Pomellen po raz pierwszy zostały wymienione w roku 1257.
Komunikacja.
Przez gminę przebiega autostrada A11, łącząca Berlin z granicą polsko-niemiecką, na której przechodzi w autostradę A6, prowadzącą do Szczecina. Najbliższa stacja kolejowa znajduje się w Tantow.
Sport.
W mieście istnieje klub piłkarski SV Grün-Weiß Nadrensee, w którym grają wyłącznie Polacy.

</doc>
<doc id="1700794" url="https://pl.wikipedia.org/wiki?curid=1700794" title="Université de Dijon">
Université de Dijon



</doc>
<doc id="1700796" url="https://pl.wikipedia.org/wiki?curid=1700796" title="Josef Hinterseer">
Josef Hinterseer

Josef Hinterseer (ur. 1897, zm. ?) – zbrodniarz nazistowski, esesman i członek załogi niemieckiego obozu koncentracyjnego Dachau.
W czasie II wojny światowej pełnił służbę w "Mühldorf", podobozie KL Dachau. W procesie członków załogi Dachau (US vs. Michael Vogel i inni), który miał miejsce w dniach 8–15 lipca 1947 przed amerykańskim Trybunałem Wojskowym w Dachau Josef Hinterseer skazany został na dożywotnie pozbawienie wolności. Jak wykazało postępowanie, oskarżony wielokrotnie znęcał się nad więźniami, powodując często ich kalectwo. Przynajmniej jeden więzień zmarł na skutek ran zadanych mu przez Hinterseera. Zdarzało mu się również zimą pozbawiać więźniów ciepłej odzieży, na skutek czego część z nich zachorowała na zapalenie płuc.

</doc>
<doc id="1700797" url="https://pl.wikipedia.org/wiki?curid=1700797" title="Grünten">
Grünten

Grünten – szczyt w Alpach Algawskich, części Alp Bawarskich. Leży w Niemczech, w Bawarii, przy granicy z na granicy między Austrią.

</doc>
<doc id="1700802" url="https://pl.wikipedia.org/wiki?curid=1700802" title="Parafia Matki Bożej Częstochowskiej w Lublicy">
Parafia Matki Bożej Częstochowskiej w Lublicy

Parafia Matki Bożej Częstochowskiej w Lublicy – rzymskokatolicka parafia diecezji rzeszowskiej w dekanacie Brzostek.
Miejscowość Lublica to niewielka wioska położona w gminie Kołaczyce. Do 2007 należała do parafii w Bieździedzy.
Budowę kościoła filialnego parafii w Bieździedzy rozpoczęto 13 września 1989 roku. Budowa odbywała się w czynie społecznym parafii Bieździedza oraz sąsiednich parafii, jak również z funduszy otrzymanych od rodaków tej parafii z Polonii Amerykańskiej, np.: witraż główny oraz okna witrażowe. Inicjatorem budowy kościoła był ksiądz kanonik Stanisław Karabin. Prace przy rozbudowie kościoła prowadzono już pod kierunkiem ks. Jana Wojciechowskiego.
Kościół ma powierzchnię 500 m² i wieżę wysoką na 34 m. Ma dwa ołtarze boczne, prezbiterium, kruchtę, chór, zakrystię, a także pomieszczenie dla ministrantów na pierwszym piętrze. Prezbiterium wykonano z płytek gref, ołtarz z marmuru karara (włoski marmur), mównicę z marmuru, chrzcielnicę i paschał również. Konstrukcja wykonana z cegły, wieża jest żelbetowa, a całość pokryto blachą miedzianą. Krzyż wykonał z drewna rzeźbiarz z Zarzecza. Drzwi rzeźbił miejscowy rzeźbiarz Tadeusz Mamroł z Lublicy, projektował inż. architekt Królicki z Krosna a konstruktorem był Jan Janowski.
Konsekracja kościoła nastąpiła 23 sierpnia 1998 roku, natomiast Rektorat terytorialny erygował 8 grudnia 2007 roku, bp Kazimierz Górny, ordynariusz Diecezji rzeszowskiej. Obecnie samodzielna parafia. 
W kościele znajduje się kopia obrazu częstochowskiej Czarnej Madonny.
Terytorium.
Do parafii należy wieś Lublica, część miejscowości Bieździadka.

</doc>
<doc id="1700803" url="https://pl.wikipedia.org/wiki?curid=1700803" title="Hochgrat">
Hochgrat

Hochgrat – szczyt w Alpach Algawskich, części Alp Bawarskich. Leży w Niemczech, w Bawarii, przy granicy z Austrią.

</doc>
<doc id="1700806" url="https://pl.wikipedia.org/wiki?curid=1700806" title="Adolf Schroeter">
Adolf Schroeter

Adolf Karol Schroeter ("Schröter") (ur. 10 kwietnia 1857 w Kaliszu, zm. 3 czerwca 1916 w Moskwie) – teolog, pastor luterański; syn Ernesta (nauczyciela) i Ernestyny z Bierwagenów, brat Pawła.
Życiorys.
W 1877 r. ukończył studia teologiczne na Uniwersytecie w Dorpacie. Należał do Konwentu Polonia. Ordynowany na pastora 20 maja 1883 r. W latach 1883–1884 wikariusz warszawskiej parafii ewangelicko-augsburskiej św. Trójcy. Później administrował parafiami w Sobiesękach i Prażuchach, a w latach 1893–1904 był proboszczem w Turku. Jako pierwszy wprowadził język polski do nabożeństw ewangelickich. Założył w Turku Towarzystwo Muzyczne "Lutnia". W 1904 r. został powołany na pierwszego polskiego prefekta ewangelickiego, uczył religii w Gimnazjum im. Mikołaja Reja w Warszawie. Podczas I wojny światowej został deportowany do Rosji, gdzie prowadził działalność religijną w tamtejszym kościele ewangelickim. Zmarł nagle, pozostawił wspomnienia (zaginione).
W latach 20. XX w. z inicjatywy pastora Jerzego Kahané zawiązał się Komitet Sprowadzenia Zwłok śp. pastora Adolfa Schroetera z Moskwy do kraju. Został pochowany uroczyście 4 czerwca 1928 r. na Cmentarzu Ewangelicko-Augsburskim w Warszawie, al. XVIIb (grób 3). Jego grób jest bardzo skromny.
Żona: Wanda Henryka Dattelbaum (1871–1962), córki: Wanda Janina (1899–po 1940), Zofia Irena (1902–1941).

</doc>
<doc id="1700807" url="https://pl.wikipedia.org/wiki?curid=1700807" title="Kościół Chrystusa Króla w Bytomiu">
Kościół Chrystusa Króla w Bytomiu

 Kościół Chrystusa Króla w Bytomiu – rzymskokatolicki kościół parafialny w Bytomiu-Stolarzowicach, w diecezji gliwickiej.
Historia.
Pierwszy, odrzucony projekt kościoła wykonał w 1927 roku bytomski architekt Theodor Ehl. Budowę staraniem ks. Jana Wyciska, według projektu radcy budowlanego z Opola Artur Reck, rozpoczęto 1 maja 1928 roku i zakończono pod koniec tegoż roku. konsekracja nastąpiła 22 września 1929 roku z rąk biskupa pomocniczego wrocławskiego, Walentego Wojciecha.
W 1996 roku została przeprowadzona renowacja kościoła, natomiast w 2009 roku został wyremontowany dach. W kościele odprawiane są msze św. w języku polskim oraz w języku niemieckim.
Wyposażenie.
Kościół jest jasny i przestronny, ołtarz oraz figury przyścienne są autorstwa bytomskiego rzeźbiarza Schinka. W portalu ołtarza znajdują się relikwie świętych Felicysyma i Salwatora.

</doc>
<doc id="1700813" url="https://pl.wikipedia.org/wiki?curid=1700813" title="Rauhhorn-Zug">
Rauhhorn-Zug

Rauhhorn-Zug - podgrupa pasma Alp Algawskich. Leży w Niemczech, w Bawarii na pograniczu z Austrią, na wschód od Bad Hindelang.
Najwyższe szczyty:

</doc>
<doc id="1700815" url="https://pl.wikipedia.org/wiki?curid=1700815" title="Páramo">
Páramo

Páramo – miasto w Kolumbii, w departamencie Santander.

</doc>
<doc id="1700819" url="https://pl.wikipedia.org/wiki?curid=1700819" title="Mind, Body &amp; Soul">
Mind, Body &amp; Soul

Mind, Body &amp; Soul – drugi studyjny album angielskiej wokalistki soulowej Joss Stone. Album zdominował UK Albums Chart, co uczyniło z Joss najmłodszą wokalistkę, której płyta znalazła się na czele tego zestawienia, bijąc rekord ustanowiony przez Avril Lavigne. Album osiągnął jedenastą lokatę w Amerykańskim zestawieniu "Billboardu" 200. Pomimo wielkiego sukcesu albumu, żaden z singli nie znalazł się na liście "Billboardu" Hot 100. Mimo tego trzeci singiel z albumu, "Spoiled" znalazł się na 54. miejscu na liście Hot R&amp;B/Hip-Hop Songs. 9 września 2005 roku "Mind, Body &amp; Soul" zdobyło potrójną platynę w Wielkiej Brytanii i pojedynczą w USA. Ponadto album został nominowany do Nagród Grammy w 2005 roku, w kategorii Best Pop Vocal Album.
Album zawiera ukryty utwór pt. "Daniel" o bracie przyrodnim Joss – Danielu Skillinie (mają wspólną matkę), który był złodziejem uzależnionym od narkotyków. W 2000 roku został wysłany do więzienia w Arundel za usiłowanie włamania na pocztę. W czerwcu 2003 rok Daniel zbiegł z więzienia, dwa miesiące przed terminowym zwolnieniem. Poza zakładem karnym ukradł trzy samochody i został skazany na dodatkowe piętnaście miesięcy kary. Po wyjściu z więzienia wrócił do domu w Devon, gdzie zamieszkał z rodziną.
Lista utworów.
Limitowana holenderska edycja płyty.
Nagrane w De Duif w Amsterdamie, Holandia,24 stycznia 2005 przez Radio 3FM

</doc>
<doc id="1700820" url="https://pl.wikipedia.org/wiki?curid=1700820" title="Daumengruppe">
Daumengruppe

Daumengruppe – podgrupa pasma Alp Algawskich. Leży w Niemczech, w Bawarii na pograniczu z Austrią, na południe od Bad Hindelang, na wschód od Oberstdorfu.
Najwyższe szczyty:

</doc>
<doc id="1700821" url="https://pl.wikipedia.org/wiki?curid=1700821" title="Parafia Narodzenia Najświętszej Maryi Panny w Sanoku">
Parafia Narodzenia Najświętszej Maryi Panny w Sanoku

Parafia Narodzenia Najświętszej Maryi Panny w Sanoku-Dąbrówce – rzymskokatolicka parafia należąca do archidiecezji przemyskiej, w dekanacie Sanok I.
Historia.
Dąbrowka była wzmiankowana już w 1523 roku jako wieś niemiecka. 1 stycznia 1962 roku wieś została włączono w granice miasta Sanoka.
1 września 1966 roku ("według innych źródeł powstała 1 lipca 1969") dekretem bpa Ignacego Tokarczuka, została erygowana parafia z wydzielonego terytorium parafii Przemienienia Pańskiego. Na kościół parafialny zaadaptowano dawną cerkiew. 1 lipca 1978 roku do parafii przydzielono miejscowości Czerteż, Sanoczek, Zabłotce.
W 1979 roku rozpoczęto budowę nowego kościoła według projektu mgr inż. arch. Romana Orlewskiego. 4 września 1982 roku bp Stanisław Jakiel poświęcił kościół. 2 września 1990 roku kościół został konsekrowany.
Przy parafii swoją działalność prowadzą: Żywy Różaniec, Oaza Rodzin, Akcja Katolicka, Gazeta Parafialna.
Zasięg parafii.
Do parafii należy 2 850 wiernych z Sanoka, mieszkający przy ulicach: Aleja Najświętszej Maryi Panny, II Armii Wojska Polskiego, Asnyka, Batalionów Chłopskich, Bema, Bojko, Dworska, Fasthnachta, Glinice, Granicznej, Kalinowej ("prawa strona"), Kasprowicza, Krakowskiej, Krzyżanowskiego, ks. Antoniego Szypuły, Kujawskiej, Lewakowskiego, Lisowskiego, Małopolskiej, Mazowiecka, Mazurska, Mokrej, Okulickiego, Piastowskiej, Podlaskiej, Pola, Pollaka, Pomorskiej, Prochaski, Prusa, Rataja, Skołodro, Słuszkiewicza, Stachowicza, Staffa, Stapińskiego, Stefczyka, Stojałowskiego, Suchej, Targowej, Witosa, Zalewskiego oraz Sanok-Dąbrówka, Czerteż, Sanoczek i Zabłotce.
Cmentarz.
Powyżej kościoła znajduje się cmentarz parafialny. W jego wschodniej części jest położona zabytkowa kaplica grobowa Tchorznickich, Stankiewiczów i Urbańskich z 1842. Na cmentarzu zostali pochowani m.in. ks. Antoni Szypuła (1928–2003, proboszcz parafii), Ryszard Pytlowany (1959–2009, piłkarz i trener klubu piłkarskiego Stal Sanok), Stanisław Vogel (1954–2011, hokeista).

</doc>
<doc id="1700822" url="https://pl.wikipedia.org/wiki?curid=1700822" title="Konstanty Ciciszwili">
Konstanty Ciciszwili

Konstanty Ciciszwili, Konstantyn Ciciszwili (ur. 3 listopada 1937 w Tbilisi) – polski reżyser teatralny i filmowy, a także scenarzysta żydowsko-gruzińskiego pochodzenia.

</doc>
<doc id="1700824" url="https://pl.wikipedia.org/wiki?curid=1700824" title="Tannheimer Berge">
Tannheimer Berge

Tannheimer Berge – podgrupa pasma Alp Algawskich. Leży na pograniczu Niemiec (Bawaria) i Austrii (Tyrol). Nazwa pochodzi od miejscowości Tannheim w austriackim Tyrolu.
Najwyższe szczyty:

</doc>
<doc id="1700825" url="https://pl.wikipedia.org/wiki?curid=1700825" title="Hornbachkette">
Hornbachkette

Hornbachkette – podgrupa pasma Alp Algawskich. Leży w Austrii, w Tyrolu, oraz (w małej części) w Niemczech, w Bawarii.
Najwyższe szczyty:

</doc>
<doc id="1700826" url="https://pl.wikipedia.org/wiki?curid=1700826" title="Jean-Jack Queyranne">
Jean-Jack Queyranne

Jean-Jack Queyranne (ur. 2 listopada 1945 w Lyonie) – francuski polityk, parlamentarzysta, były minister w rządzie Lionela Jospina, prezydent regionu Rodan-Alpy (2004–2015).
Życiorys.
Absolwent prawa i nauk politycznych na Université Lumière-Lyon-II. Doktoryzował się w pierwszej z tych dziedzin. Pracował jako nauczyciel akademicki.
Przystąpił do Partii Socjalistycznej. Funkcję w administracji publicznej po raz pierwszy objął w 1977, kiedy to został zastępcą mera Villeurbanne. Pełnił ją do 1988. W latach 1978–1979 był radnym regionu Rodan-Alpy, a w okresie 1985–1990 radnym departamentu Rodan. Był także merem Bronu (1989–1997), następnie wiceburmistrzem (do 2001) i radnym (do 2004) tej miejscowości.
Od 1981 do 1993 sprawował mandat posła do Zgromadzenia Narodowego. Ponownie został wybrany w 1997, zrezygnował jednak z zasiadania w parlamencie w związku z objęciem stanowiska sekretarza stanu przy ministrze spraw wewnętrznych. 29 sierpnia 2000 został powołany w skład rady ministrów jako minister ds. kontaktów z parlamentem. Urząd ten sprawował do 5 maja 2002. W tym samym roku ponownie wybrano go do Zgromadzenia Narodowego.
W 2004 został przewodniczącym rady regionalnej (prezydentem regionu) Rodan-Alpy, zastępując Anne-Marie Comparini z UDF. Utrzymał to stanowisko w 2010, zajmując je do końca 2015. Ubiegał się wówczas bez powodzenia o urząd prezydenta nowego regionu Owernia-Rodan-Alpy, został natomiast wybrany do rady regionalnej.
W 2007 ponownie uzyskał mandat poselski na XIII kadencję. W 2012 nie ubiegał się o reelekcję.

</doc>
<doc id="1700828" url="https://pl.wikipedia.org/wiki?curid=1700828" title="Lohan Rautenbach">
Lohan Rautenbach

Lohan Rautenbach (ur. 6 lutego 1986) - południowoafrykański lekkoatleta, który specjalizował się w rzucie oszczepem.
W roku 2004 w Grosseto zdobył srebrny medal mistrzostw świata juniorów. W 2005 roku uczestniczył w seniorskich mistrzostwach świata (nie awansował do finału) oraz w letniej uniwersjadzie (7. miejsce w finale). Trzynasty zawodnik igrzysk wspólnoty narodów (2006). Rekord życiowy: 80,03 (16 kwietnia 2005, Durban).

</doc>
<doc id="1700830" url="https://pl.wikipedia.org/wiki?curid=1700830" title="Maria Albuleţ">
Maria Albuleţ

Maria Albuleţ (ur. 10 czerwca 1932 w Braile, zm. 17 stycznia 2005 w Ploeszti) – rumuńska szachistka, arcymistrzyni od 1985 roku. W czasie swojej kariery występowała również pod nazwiskiem Pogorevici.
Kariera szachowa.
W latach 50. należała do ścisłej czołówki rumuńskich szachistek, a pod koniec tego okresu – do szerokiej światowej czołówki. W 1951, 1955 i 1956 r. zdobyła tytuły indywidualnej mistrzyni Rumunii, w swoim dorobku posiadała również dwa srebrne (1953, 1972) i brązowy (1958) medal mistrzostw kraju. W 1957 r. jedyny raz w karierze reprezentowała narodowe barwy na szachowej olimpiadzie, zdobywając w Emmen srebrny medal. W 1959 r. wystąpiła w turnieju pretendentek (eliminacji mistrzostw świata) w Płowdiwie, dzieląc XII-XIII miejsce.
Sukcesy osiągała również w grze korespondencyjnej, w latach 1974–1979 wystąpiła w reprezentacji kraju na 1. olimpiadzie szachowej, na której szachistki rumuńskie zajęły VI miejsce.
W 1957 r. otrzymała tytuł mistrzyni międzynarodowej, natomiast w 1985 r. za wyniki z przeszłości – honorowy tytuł arcymistrzyni.
Życie prywatne.
Córką Marii Albuleţ jest reprezentująca obecnie Grecję arcymistrzyni Marina Makropulu.

</doc>
<doc id="1700831" url="https://pl.wikipedia.org/wiki?curid=1700831" title="Allgäuer Voralpen westlich der Iller">
Allgäuer Voralpen westlich der Iller

Allgäuer Voralpen westlich der Iller – podgrupa pasma Alp Algawskich. Leży w Niemczech, w Bawarii na pograniczu z Austrią. Popularny rejon narciarski.
Najwyższe szczyty:

</doc>
<doc id="1700833" url="https://pl.wikipedia.org/wiki?curid=1700833" title="Poezja polityczna">
Poezja polityczna

Poezja polityczna - jeden z odłamów tzw. literatury okolicznościowej. Tematycznie pozostawała w bezpośrednim związku z określonym wydarzeniem publicznym o charakterze politycznym. Towarzyszyła wydarzeniom w czasie: była aktualnie upowszechniana drukiem, odpisywany ręcznie czy też wykonywany ustnie. O strukturze utworu decydowała postawa podmiotu wypowiedzi wobec prezentowanej postaci lub faktu. Była ona w jawny, ostentacyjny sposób sugerowana i narzucana odbiorcy. Należało zjednać przychylność lub wzbudzić niechęć do określonej osoby czy sprawy. Za wiersz polityczny można uznać "Wiersz o zabiciu Andrzeja Tęczyńskiego".
Formy.
Poezja polityczna przyjmowała dwie zasadnicze formy:
Autor.
Autor utworu z gatunku poezji politycznej propagował jedynie poglądy, jakie uznał za słuszne i bliskie grupie społecznej, z którą się solidaryzował i której dążenia oraz opinie starał się wyrazić w formie poetyckiej. Autorami tego typu poezji w okresie staropolskim byli najczęściej przedstawiciele szlachty, ale nie tylko. Poetą bywał też utalentowany pisarz zatrudniony przez szlachtę (oczywiście reprezentował wtedy interesy całego stanu lub konkretnego rodu), mieszczanin, żak, bakałarz opisujący stan rzeczy ze swojego punktu widzenia. 
Utwory polityczne w większości przypadków cechuje anonimowość, gdyż poezja polityczna była traktowana jako wytwór zbiorowości. Miało to wpływ na konstrukcję podmiotu mówiącego, prezentującego się z zasady jako uczestnik zbiorowości, przemawiający w jej imieniu i pragnący kształtować świadomość czytelników. Odbiorca zaś przyjmował utwór jako tekst anonimowy. Wpływ na to miała odrębność kulturowa staropolszczyzny i ówczesne poglądy na własność autorską. Powszechna była też tzw. anonimowość świadoma. Wypływała ona z troski autorów o bezpieczeństwo osobiste. Czasami pisanie na korzyść jednej grupy wiązało się z narażeniem drugiej. Poeta mógł być nieznany również z innych powodów: nie znamy autorów przeważającej liczby utworów polskich, gdyż byli to często poeci z przypadku - wypowiedzieli się raz jeden na temat szczególnie ich interesujący, zabrali głos w dyskusji publicznej nie troszcząc się o uwiecznienie swojego nazwiska.
Przeznaczenie.
Wiersz polityczny w okresie staropolskim odgrywał rolę podstawowego środka propagandy. Wynikało to z konieczności (innych środków przekazu, poza literackimi, najzwyczajniej nie było) i z postulatów estetycznych. Nakazywały one poetom zajmowanie się sprawami, które obchodzą społeczeństwo.
Poezja polityczna zajmuje w ogólnym dorobku staropolszczyzny jedno z najważniejszych miejsc zapewniając szeroką i autentyczną reprezentatywność ówczesnych postaw i poglądów.

</doc>
<doc id="1700834" url="https://pl.wikipedia.org/wiki?curid=1700834" title="Gheorghe Bucur">
Gheorghe Bucur

Gheorghe Bucur (ur. 8 kwietnia 1980 w Bukareszcie) – piłkarz rumuński grający na pozycji napastnika.
Kariera klubowa.
Bucur pochodzi z Bukaresztu, a karierę piłkarską rozpoczął w tamtejszym klubie Sportul Studenţesc. W 1998 roku stał się zawodnikiem pierwszej drużyny i zadebiutował w jej barwach w drugiej lidze rumuńskiej. Od sezonu 1999/2000 był podstawowym zawodnikiem tego klubu, a w 2001 roku wywalczył z nim awans do pierwszej ligi. 3 sierpnia 2001 rozegrał pierwsze spotkanie w pierwszej lidze, wygrane 3:0 z Petrolulem Ploeszti. W 2003 roku spadł ze Sportulem do drugiej ligi, ale w sezonie 2003/2004 powrócił do pierwszej ligi i został królem strzelców zaplecza ekstraklasy z 29 golami. W sezonie 2004/2005 był wraz z Claudiu Niculescu najlepszym strzelcem pierwszej ligi (obaj strzelili po 21 goli).
Latem 2005 roku Bucur przeszedł za 800 tysięcy dolarów do Politehniki Timiszoara, jednak w swoim pierwszym sezonie zdobył tylko dwa gole w lidze. W następnym strzelił 9 bramek, a w 2007/2008 - 16. W sezonie 2008/2009 z 17 golami został królem strzelców ligi, a Timiszoara została wicemistrzem Rumunii.
W lutym 2010 Bucur przeszedł za 1,8 miliona euro do rosyjskiego klubu Kubań Krasnodar. 28 marca 2010 zadebiutował w jego barwach w Pierwyj diwizion w wygranym 2:0 domowym meczu z Awangardem Kursk. W sezonie 2010 awansował z nim do Priemjer-Ligi. W Kubaniu grał do końca sezonu 2015/2016.
W latach 2016-2019 Bucur grał w czwartoligowym klubie Voinţa Crevedia, w którym zakończył karierę.
Kariera reprezentacyjna.
W reprezentacji Rumunii Bucur zadebiutował 9 lutego 2005 roku w zremisowanym 2:2 meczu ze Słowacją. 8 czerwca 2005 zdobył pierwsze dwa gole w kadrze narodowej w wygranym 3:0 spotkaniu eliminacji do Mistrzostw Świata w Niemczech z Armenią. Obecnie walczy z Rumunią o awans do Mistrzostw Świata w RPA.

</doc>
<doc id="1700838" url="https://pl.wikipedia.org/wiki?curid=1700838" title="Allgäuer Voralpen östlich der Iller">
Allgäuer Voralpen östlich der Iller

Allgäuer Voralpen östlich der Iller – podgrupa pasma Alp Algawskich. Leży w Niemczech, w Bawarii na pograniczu z Austrią.
Najwyższe szczyty:

</doc>
<doc id="1700839" url="https://pl.wikipedia.org/wiki?curid=1700839" title="Rezerwat przyrody Bór Wąkole im. prof. Klemensa Kępczyńskiego">
Rezerwat przyrody Bór Wąkole im. prof. Klemensa Kępczyńskiego

Rezerwat przyrody Bór Wąkole im. prof. Klemensa Kępczyńskiego – leśny rezerwat przyrody w województwie kujawsko-pomorskim utworzony na mocy Rozporządzenia Wojewody Kujawsko-Pomorskiego z dnia 2 października 2001 roku w celu zachowania ze względów naukowych, dydaktycznych i krajobrazowych powierzchni leśnej – boru z jałowcami na wydmach śródlądowych. Obszar rezerwatu podlega ochronie czynnej.
Położenie.
Rezerwat „Bór Wąkole” położony jest w gminie Lipno w powiecie lipnowskim na obszarze Nadleśnictwa Dobrzejewice.
Charakterystyka.
Jest to jeden z najstarszych i ostatnich fragmentów drzewostanów sosnowych z bogatym podszytem jałowca na obszarze wydm. Wysokość najstarszych sosen dochodzi do 25 metrów. Ich wiek oceniany jest na ponad 120 lat. 
Do osobliwości tego terenu należą cenne gatunki roślin chronionych. Można tu spotkać widłaki (jałowcowaty, goździsty, spłaszczony), sasankę otwartą, goździka piaskowego, mącznicę lekarską. 
Szczególną atrakcję stanowią wyjątkowe walory przyrodniczo-krajobrazowe tego sosnowo-jałowcowego boru, wybitnie duże nagromadzenie silnych, zdrowych egzemplarzy jałowca, naturalny układ roślinności na wydmie i ciekawy wygląd pokrzywionych sosen.

</doc>
<doc id="1700841" url="https://pl.wikipedia.org/wiki?curid=1700841" title="Ali Abdosh">
Ali Abdosh

Ali Abdosh (ur. 28 sierpnia 1987) – etiopski lekkoatleta, długodystansowiec.
Osiągnięcia.
W 2008 Abdosh był w składzie Etiopii na igrzyska olimpijskie w Pekinie, gdzie był rezerwowym zawodnikiem na 5000 metrów, ostatecznie nie pojawił się na bieżni, barwy Etiopii reprezentowało jego 3 bardziej utytułowanych kolegów ze złotym medalistą Kenenisą Bekele na czele.

</doc>
<doc id="1700844" url="https://pl.wikipedia.org/wiki?curid=1700844" title="Zentraler Hauptkamm">
Zentraler Hauptkamm

Zentraler Hauptkamm – podgrupa pasma Alp Algawskich. Leży na pograniczu Niemiec (Bawaria) z Austrią (Tyrol). Jest to jedna z najwyższych części Alp Algawskich, a co za tym idzie jedna z najwyższych grup górskich w Niemczech.
Najwyższe szczyty:

</doc>
<doc id="1700848" url="https://pl.wikipedia.org/wiki?curid=1700848" title="Steven Madeo">
Steven Madeo

Steven Madeo (ur. 17 sierpnia 1977) - australijski lekkoatleta, który specjalizował się w rzucie oszczepem.
W 1996 roku zdobył brązowy medal mistrzostw świata juniorów. Złoty medalista mistrzostw Oceanii, które w 1994 odbyły się w Auckland. W tym samym sezonie został także mistrzem Oceanii juniorów. Rekord życiowy: 75,74 (23 sierpnia 1996, Sydney).

</doc>
<doc id="1700850" url="https://pl.wikipedia.org/wiki?curid=1700850" title="Carlos Iaconelli">
Carlos Iaconelli

Carlos Iaconelli (ur. 26 czerwca 1987) – brazylijski kierowca wyścigowy, startujący w Formule 2 w sezonie 2009.
Zawodnik w roku 2008 startował w seriach: GP2 (14 startów) i GP2 Asia Series (2 starty). W roku 2009 zaczął startować w Formule 2, po 2 startach zajmuje wysokie 3. miejsce w klasyfikacji generalnej.

</doc>
<doc id="1700852" url="https://pl.wikipedia.org/wiki?curid=1700852" title="Höfats- und Rauheckgruppe">
Höfats- und Rauheckgruppe

Höfats- und Rauheckgruppe – podgrupa pasma Alp Algawskich. Leży w Niemczech, w Bawarii na pograniczu z Austrią
Najwyższe szczyty:

</doc>
<doc id="1700856" url="https://pl.wikipedia.org/wiki?curid=1700856" title="Medycyna anty-aging">
Medycyna anty-aging

Medycyna anti-ageing – zjawisko kultury popularnej społeczeństwa zorientowanego na młodość, w którym jednostki angażują się w poszukiwanie środków do zwalniania i odwracania procesu starzenia się, zarazem forma nowoczesnej geriatrii skierowanej „przeciw starzeniu się” (ang. anti-aging).
Zajmuje się wczesnym wykrywaniem, profilaktyką i leczeniem różnych dolegliwości związanych z wiekiem i starzeniem się organizmu. Lekarz po przeanalizowaniu wyników badań, określa wiek biologiczny pacjenta, który może różnić się znacznie od jego wieku kalendarzowego. Ocenia również, co spowodowało przedwczesne zestarzenie się organizmu, a następnie zaleca odpowiednie do stanu pacjenta zmiany w dotychczasowym stylu życia, takie jak np. wprowadzenie diety o większej ilości owoców i warzyw.

</doc>
<doc id="1700857" url="https://pl.wikipedia.org/wiki?curid=1700857" title="That’s Me (utwór)">
That’s Me (utwór)

That’s Me – piosenka szwedzkiego zespołu ABBA, nagrana w 1976 r. W Japonii została wydana jako singel (na stronie "B" utwór "Money, Money, Money"). Na potrzeby programu "ABBA-dabba-doo!", do piosenki nagrano teledysk.

</doc>
<doc id="1700858" url="https://pl.wikipedia.org/wiki?curid=1700858" title="Iwan Neczuj-Łewycki">
Iwan Neczuj-Łewycki

Iwan Neczuj-Łewycki (; ur. w Steblewie, zm. 2 kwietnia 1918 w Kijowie) – ukraiński pisarz i pedagog, autor opowiadań, powieści, utworów dramatycznych, prac historycznych i krytycznoliterackich oraz recenzji teatralnych.
Życiorys.
Iwan Neczuj-Łewycki urodził się we wsi Steblewo na Kijowszczyźnie, w rodzinie popa. Od najmłodszych lat interesował się zwyczajami i życiem ludzi na wsi oraz ukraińskim folklorem. W wieku 7 lat rozpoczął naukę w szkole przy monasterze św. Mikołaja w Bohusławiu. Później kształcił się w seminarium duchownym w Kijowie (1853–1859) i Kijowskiej Akademii Duchownej (1861–1865). Akademię ukończył z tytułem magistra, zrezygnował jednak z kariery duchownego na rzecz pracy pedagoga i nauczyciela – najpierw w połtawskim Seminarium Duchownym (1865–66), później w różnych gimnazjach. W latach 1866–1872 uczył literatury rosyjskiej, historii i geografii w gimnazjach rosyjskich w Kaliszu i w Siedlcach, gdzie zetknął się z życiem i kulturą polską. Wykształcenie literackie zdobył jako samouk przez rozległą lekturę, przede wszystkim literatury rosyjskiej, ale także dzieł literatury światowej, m.in. Dantego i Cervantesa. Studiował również dzieła filozofów swojej epoki. W 1885 r. pisarz zakończył pracę nauczyciela i osiedlił się w Kijowie. Tam prowadził spokojny tryb życia, poświęcając się w pełni literaturze aż do śmierci w 1918 r.
Twórczość.
Neczuj-Łewycki jest przedstawicielem nurtu etnograficzno-opisowego w realistycznej literaturze ukraińskiej II poł. XIX w. Głównym tematem jego powieści było życie wsi ukraińskiej. Kreślił w nich obrazy ucisku pańszczyźnianego, ubożenia chłopstwa, nowej pańszczyzny stosowanej w fabrykach i zakładach przemysłowych, próżniaczego życia ziemiaństwa. Światopogląd pisarza wykazywał wiele sprzeczności. Z jednej strony Neczuj-Łewycki deklarował się jako liberał, zachwycał się reformą włościańską z 1861 r., z uznaniem pisał o rozwoju kapitalizmu w Rosji, z drugiej strony dostrzegał anomalie życia kraju i szukał radykalnych środków na ich usunięcie. Szereg jego utworów zawiera satyrę na mieszczaństwo, duchowieństwo, szlachtę i magnatów.
Pierwszą powieść "Dwi moskowky" ("Дві московки") ogłosił w r. 1866 i od razu zyskał zainteresowanie czytelników i krytyków ze względu na nowatorskie i oryginalne przedstawienie charakterów głównych bohaterek. Najwybitniejszymi utworami Neczuja-Łewyckiego są powieści: "Mykoła Dżeria" ("Микола Джеря", 1878) i "Kajdaszewa Simja" ("Кайдашева сім’я", 1879).
"Mykołę Dżeriu" krytycy określają jako jeden z najlepszych utworów literatury ukraińskiej o problematyce wiejskiej. Powieść jest historią życia ukraińskiego chłopa, Mykoły, który po reformie włościańskiej w 1861 r. popada w nowe społeczne konflikty – z wyzyskiwaczami, carskim sądem, policją. "Mykoła Dżeria" ma charakterystyczną dla Łewyckiego kompozycję powieści-kroniki, dzięki czemu czytelnik wraz z rozwojem wydarzeń, śledzi ewolucję psychologiczną bohatera.
"Kajdaszewa Simja" to powieść społeczno-obyczajowa ilustrująca stosunki na wsi ukraińskiej po reformie w 1861 r. Autor wykreował w niej galerię typowych dla swojej epoki postaci z wiejskiego życia. W humorystyczny sposób opisał wzajemne konflikty i wybuchy złości członków rodziny Kajdaszów. Powieść stanowi jednak dość smutny wizerunek rodziny, gdzie syn występuje przeciwko matce i gdzie wszyscy członkowie tracą czas i siły na niepotrzebne spory.
Po śmierci Pantełejmona Kulisza dokończył pierwszy przekład Biblii na język ukraiński – Biblię Kulisza – opublikowany w roku 1903.

</doc>
<doc id="1700859" url="https://pl.wikipedia.org/wiki?curid=1700859" title="Hochvogel- und Rosszahngruppe">
Hochvogel- und Rosszahngruppe

Hochvogel- und Rosszahngruppe – podgrupa pasma Alp Algawskich. Leży w Austrii (Tyrol) i Niemczech (Bawaria).
Najwyższe szczyty:

</doc>
<doc id="1700862" url="https://pl.wikipedia.org/wiki?curid=1700862" title="Order „Znak Honoru”">
Order „Znak Honoru”

Order „Znak Honoru” () – ustanowiony uchwałą Centralnego Komitetu Wykonawczego ZSRR z 25 listopada 1935 roku.
Order mógł być nadawany kilkakrotnie. Najwięcej – czterokrotnie – został odznaczony tym orderem gen. płk Wojsk Rakietowych Przeznaczenia Strategicznego – Nikołaj Czerwiakow.
22 sierpnia 1988 zmieniono nazwę orderu na „Order Honoru” (), ale pod starą nazwą był on nadawany do 23 grudnia 1988. Ostatnimi nagrodzonymi Orderem „Znak Honoru” 23 grudnia 1988 byli Polacy: Natalia Kowalska – wykładowczyni Uniwersytetu Warszawskiego, Roman Muranyi – dziennikarz i Hanna Prokopczuk – redaktor Polskiej Agencji Interpress (za aktywny udział w tworzeniu książki „Pamięć”).
Do 1991 (rozwiązanie ZSRR), kiedy to zakończono definitywnie nadawanie orderu – liczba nadań wyniosła 1 580 850.
Statut orderu.
Order został ustanowiony dla nagradzania wybitnych zasług w dziedzinie produkcji, działalności naukowo-badawczej, społeczno-kulturalnej, sportowej oraz w innych sferach działalności państwowej i społecznej.
Zgodnie ze statutem orderem mogą być nagradzani obywatele ZSRR oraz przedsiębiorstwa, jednostki wojskowe, instytucje, organizacje, republiki związkowe i autonomiczne, kraje, obwody, rejony, miasta i inne jednostki podziału administracyjnego. Orderem mogą być też nagradzani obywatele innych państw, ponadto przedsiębiorstwa, instytucje, organizacje, miasta z innych krajów.
Order jest nadawany w szczególności:
Order nosi się na lewej piersi w kolejności za Orderem Przyjaźni Narodów.
Opis odznaki orderu.
Order „Znak Honoru” ma kształt owalny, obramowany po bokach liśćmi dębu. Podstawowy element wykonany jest ze srebra. W środkowej części znajdują się figury robotnika i robotnicy, niosących symetrycznie rozmieszczone z prawej i lewej strony sztandary z napisem: Пролетарии всех стран, соединяйтесь! ("Proletariusze wszystkich krajów, łączcie się!"). W górnej części orderu jest umieszczona pięcioramienna gwiazda, pod nią na sztandarach znajduje się napis: "CCCP". W dolnej części odznaki orderu jest umieszczony napis: ЗНАК ПОЧЕТА („ZNAK HONORU”). Sztandary oraz gwiazda są pokryte rubinowo-czerwoną emalią i są złocone po brzegach.
Do 1943 order był mocowany za pomocą gwintu z nakrętką, a od 19 czerwca 1943 noszony był na jasnoróżowej wstążce z pomarańczowymi paskami po bokach.
Odznaka Orderu Honoru jest prawie identyczna z odznaką Orderu „Znak Honoru”. Jedyną różnicą jest brak napisu: ЗНАК ПОЧЕТА i znajdujący się w tym miejscu sierp i młot na tle liści laurowych. Numeracja orderów była kontynuacją numeracji orderów „Znak Honoru”.

</doc>
<doc id="1700865" url="https://pl.wikipedia.org/wiki?curid=1700865" title="ISIT">
ISIT

Internetowy System Informacji Turystycznej i Promocji Polski (ISIT) – system informacji turystycznej prezentujący atrakcje turystyczne Polski: polskie regiony, interesujące miejscowości, ciekawe miejsca i szlaki.
Stanowi interaktywne narzędzie służące do planowania podróży w regionie oraz ułatwiające korzystanie z atrakcji turystycznych, bazy noclegowej, gastronomicznej, komunikacji oraz lokalnej informacji turystycznej.
Wydawcą i administratorem portalu promującego jest Polska Organizacja Turystyczna, która stworzyła system ISIT w 2004 roku przy współpracy z siecią administratorów regionalnych (Regionalne Organizacje Turystyczne ROT) i lokalnych (Lokalne Organizacje Turystyczne i inne podmioty działające głównie w obrębie gminy) z całego kraju. 

</doc>
<doc id="1700868" url="https://pl.wikipedia.org/wiki?curid=1700868" title="FIG">
FIG



</doc>
<doc id="1700869" url="https://pl.wikipedia.org/wiki?curid=1700869" title="Jean Glavany">
Jean Glavany

Jean Glavany (ur. 14 maja 1949 w Sceaux) – francuski polityk, parlamentarzysta, były minister rolnictwa i szef gabinetu François Mitterranda.
Życiorys.
W 1973 przystąpił do Partii Socjalistycznej. W 1981 został szefem gabinetu prezydenta François Mitterranda. Funkcję tę pełnił do końca jego pierwszej kadencji, tj. do 1988. Później przez cztery lata zajmował się przygotowaniami do Zimowych Igrzysk Olimpijskich w Albertville.
Od 1989 do 2001 pełnił funkcję mera Maubourguet. Później był radnym miasta Aureilhan, a od 2008 zasiada w radzie Tarbes, w którym bez powodzenia ubiegał się o urząd burmistrza. W latach 1992–2002 zajmował stanowisko wiceprzewodniczącego rady departamentu Pireneje Wysokie. Przez rok (1992–1993) był też radnym regionu Midi-Pireneje.
Od 5 kwietnia 1992 do 29 marca 1993 zajmował stanowisko sekretarza stanu ds. nauk technicznych przy ministrze edukacji narodowej i kultury. W 1993 i 1997 był wybierany do Zgromadzenia Narodowego. Zrezygnował z mandatu, obejmując 20 października 1998 urząd ministra rolnictwa i rybołówstwa w rządzie Lionela Jospina, który sprawował do 25 lutego 2002.
W 2002, 2007 i 2012 ponownie uzyskiwał mandat posła do niższej izby parlamentu.

</doc>
<doc id="1700870" url="https://pl.wikipedia.org/wiki?curid=1700870" title="Fig">
Fig



</doc>
<doc id="1700877" url="https://pl.wikipedia.org/wiki?curid=1700877" title="Ganodermataceae">
Ganodermataceae



</doc>
<doc id="1700880" url="https://pl.wikipedia.org/wiki?curid=1700880" title="Karol Edward Holtei">
Karol Edward Holtei



</doc>
<doc id="1700881" url="https://pl.wikipedia.org/wiki?curid=1700881" title="Pismo siddham">
Pismo siddham

Siddhaṃ (𑖭𑖰𑖟𑖿𑖠𑖽; sanskryt: सिद्धं, „doskonałe”) – północno-indyjski alfabet sylabiczny, używany do zapisywania sanskrytu w okresie około 600–1200 n.e. Wywodzi się pośrednio z pisma brahmi poprzez pismo Gupta. W piśmie tym zapisanych było wiele sanskryckich tekstów buddyjskich, które zawieziono do Chin podróżując Szlakiem Jedwabnym. Z kolei Kūkai po swoim pobycie w Chinach wprowadził pismo siddham do Japonii w IX w. W Japonii zwyczaj przepisywania sutr buddyjskich w tym piśmie jest do tej pory praktykowany w buddyjskich tradycjach Shingon i Tendai oraz w synkretycznym nurcie zwanym Shugendō.
Na terenie Japonii alfabet ten znany jest pod nazwą "shittan" (悉曇) lub "bonji" (梵字). Nieco zmodyfikowane pismo siddham znane jest również w Korei. W połowie IX w. w Chinach nastąpiła gwałtowna reakcja skierowana przeciwko „cudzoziemskim religiom”, odcinając Japonię i Koreę od bezpośrednich kontaktów z Indiami, gdzie w międzyczasie pismo dewanagari i inne alfabety zastąpiły siddham. W ten sposób Daleki Wschód stał się jedynym zakątkiem świata, gdzie ta forma pisma się zachowała.

</doc>
<doc id="1700887" url="https://pl.wikipedia.org/wiki?curid=1700887" title="Herb Põltsamaa">
Herb Põltsamaa

Herb Põltsamaa przedstawia na złotej (żółtej) tarczy herbowej, kształtu francuskiego średniowiecznego, zielone mury miejskie o pięciu blankach (w tym dwa skrajne są ucięte w połowie) z umieszczoną na tle murów złotą koroną.
Herb w obecnej formie obowiązuje od 5 września 1997 roku.

</doc>
<doc id="1700889" url="https://pl.wikipedia.org/wiki?curid=1700889" title="Renan">
Renan

Szwajcaria:
Osoby:
Inne:
Zobacz też:

</doc>
<doc id="1700895" url="https://pl.wikipedia.org/wiki?curid=1700895" title="Euparkeria capensis">
Euparkeria capensis



</doc>
<doc id="1700896" url="https://pl.wikipedia.org/wiki?curid=1700896" title="Osmolskina czatkowicensis">
Osmolskina czatkowicensis



</doc>
<doc id="1700897" url="https://pl.wikipedia.org/wiki?curid=1700897" title="Gracjanna">
Gracjanna



</doc>
<doc id="1700903" url="https://pl.wikipedia.org/wiki?curid=1700903" title="Ibrahim Muçaj">
Ibrahim Muçaj

Ibrahim Muçaj (ur. 8 grudnia 1944 we Wlorze, zm. 5 stycznia 2010 w Tiranie) – albański reżyser, scenarzysta i producent filmowy. 
Życiorys.
W 1968 ukończył studia na wydziale aktorskim Instytutu Sztuk w Tiranie. Po studiach pracował jako asystent reżysera. Pierwszy raz pojawił się na planie jako asystent Viktora Gjiki w filmie "I teti ne bronz". Współpracował także z Hysenem Hakanim, Piro Milkanim i Kristaqem Dhamo. W 1971 rozpoczął samodzielną realizację filmów dokumentalnych – jego debiutem był film "Nowa pieśń". Pierwszym filmem fabularnym w jego dorobku był nakręcony w 1975 obraz "Dimri i fundit", za który otrzymał nagrodę na II Festiwalu Filmów Albańskich. Zrealizował łącznie 8 filmów dokumentalnych i 10 filmów fabularnych. Filmy fabularne powstały w duecie reżyserskim z Kristaqem Mitro, w realizacji filmów dokumentalnych pomagał mu syn Irvin. W latach 1995-1997 kierował studiem filmowym ALBAFILM.
Za swoją działalność artystyczną otrzymał w 1987 tytuł Zasłużonego Artysty ().
Zmarł na atak serca we własnym mieszkaniu.

</doc>
<doc id="1700905" url="https://pl.wikipedia.org/wiki?curid=1700905" title="Alfons V (król Leonu)">
Alfons V (król Leonu)



</doc>
<doc id="1700909" url="https://pl.wikipedia.org/wiki?curid=1700909" title="Hitiaa O Te Ra">
Hitiaa O Te Ra

Hitiaa O Te Ra – miasto na Polinezji Francuskiej. Populacja miasta wynosi 8 638 mieszkańców (2007). Miasto leży na wyspie Tahiti, która administracyjnie należy do Wyspy Na Wietrze.
Obecnym merem miasta jest Domingo Dauphin.

</doc>
<doc id="1700911" url="https://pl.wikipedia.org/wiki?curid=1700911" title="Michel Sapin">
Michel Sapin

Michel Sapin (ur. 9 kwietnia 1952 w Boulogne-Billancourt) – francuski polityk, parlamentarzysta, a także minister w różnych rządach.
Życiorys.
Absolwent "École normale supérieure", uzyskał promocję w "École nationale d’administration". Podjął pracę w sądownictwie administracyjnym.
W 1975 przystąpił do Partii Socjalistycznej. W 1989 został radnym Nanterre. W latach 1995–2001 i 2002–2004 był merem Argenton-sur-Creuse. Od 2007 do 2012 ponownie zajmował to stanowisko. Pełnił funkcję radnego regionu Île-de-France (1992–1994), departamentu Indre (1998–2004), prezydenta Regionu Centralnego (2004–2007).
W latach 1981–1991 był posłem do Zgromadzenia Narodowego, początkowo z Indre, następnie z Hauts-de-Seine. W 1988 krótko pełnił funkcję wiceprzewodniczącego niższej izby parlamentu.
Od maja 1991 do kwietnia 1992 pełnił funkcję ministra delegowanego przy ministrze sprawiedliwości w rządzie Édith Cresson. Następnie do marca 1993 był ministrem gospodarki i finansów w gabinecie Pierre’a Bérégovoy. Później zasiadał w radzie ds. polityki monetarnej banku centralnego. W marcu 2000 wrócił do rządu, w gabinecie Lionela Jospina objął tekę ministra ds. służb publicznych i reformy stanu. Urząd ten sprawował do maja 2002.
W wyborach w 2007 ponownie został posłem do Zgromadzenia Narodowego. 16 maja 2012 objął urząd ministra pracy, zatrudnienia i dialogu społecznego w rządzie, którego premierem został Jean-Marc Ayrault. Utrzymał to stanowisko także w drugim rządzie tego samego premiera (od 21 czerwca 2012).
2 kwietnia 2014 przeszedł na urząd ministra finansów i wydatków publicznych w rządzie Manuela Vallsa. Pozostał na tej nim również w utworzonym w sierpniu 2014 jego drugim rządzie, zaś 30 sierpnia 2016 powierzono mu stanowisko ministra gospodarki i finansów. Utrzymał tę funkcję również w utworzonym w grudniu 2016 rządzie Bernarda Cazeneuve’a. Zakończył urzędowanie wraz z całym gabinetem w maju 2017.

</doc>
<doc id="1700925" url="https://pl.wikipedia.org/wiki?curid=1700925" title="Vytautas Einoris">
Vytautas Einoris

Vytautas Einoris (ur. 7 lutego 1930 w Urnėniškis w rejonie kupiszeckim, zm. 7 stycznia 2019 w Wilnie) – litewski agronom, ekonomista, dyplomata, polityk, minister rolnictwa w latach 1994–1996, poseł na Sejm.
Życiorys.
W 1952 ukończył szkołę rolniczą w Wobolnikach, a w 1959 Wileńskie Technikum Mechanizacji Rolnictwa, gdzie uzyskał specjalność technika mechanika. W 1965 ukończył zaoczne studia ekonomiczno-agronomiczne na Litewskiej Akademii Rolniczej.
Od 1952 do 1962 pracował na terenie rejonu birżańskiego. Był kolejno zootechnikiem w wydziale rolnictwa rejonowego komitetu wykonawczego, przewodniczącym kołchozu, dyrektorem ośrodka maszynowego i stacji obsługi ciągników. W latach 1959–1961 pełnił funkcję wiceprzewodniczącego rejonowego komitetu wykonawczego i naczelnika rejonowej inspekcji rolniczej. Od 1961 do 1962 przewodniczył rejonowej komisji planowania.
Od 1962 kierował wydziałem produkcji rolnej w rejonie kowieńskim. W latach 1969–1970 był naczelnikiem wydziału rolnictwa w Państwowym Komitecie Planowania Litewskiej SRR, a od 1970 do 1981 zastępcą ministra skupu. W latach 1981–1985 kierował ministerstwem owoców i warzyw, a następnie pełnił funkcję pierwszego wiceprzewodniczącego państwowego komitetu rolno-przemysłowego w randze ministra. W latach 1988–1989 przewodniczył Państwowemu Komitetowi Ochrony Przyrody. Od 1989 był dyrektorem spółdzielni specjalizującej się w rolnictwie i sadownictwie, a od 1991 do 1993 przewodniczącym zrzeszenia kwiaciarskiego w Wilnie.
W latach 1993–1994 pełnił funkcję ambasadora Litwy w Kazachstanie. We wrześniu 1994 objął stanowisko ministra rolnictwa w rządzie Adolfasa Šleževičiusa. Funkcję zachował w działającym od lutego do grudnia 1996 rządzie Laurynasa Stankevičiusa. W tym samym roku uzyskał mandat w wyborach do Sejmu jako kandydat Litewskiej Demokratycznej Partii Pracy. W kolejnych wyborach w 2000 odnowił mandat będąc ponownie kandydatem LDDP. W latach 2002–2004 kierował pracami sejmowej komisji ds. petycji. W wyborach do Sejmu kolejnej kadencji nie uzyskał mandatu. Przez rok pracował jako wicedyrektor krajowego laboratorium weterynaryjnego, po czym przeszedł na emeryturę. W wyborach parlamentarnych w 2008 znalazł się na liście kandydatów Litewskiej Partii Socjaldemokratycznej, jednak ponownie nie dostał się do Sejmu.

</doc>
<doc id="1700933" url="https://pl.wikipedia.org/wiki?curid=1700933" title="Ton Koopman">
Ton Koopman

Ton Koopman (ur. 12 października 1944 w Zwolle, Holandia) – holenderski dyrygent, organista i klawesynista, przedstawiciel autentyzmu w wykonawstwie.
Studiował muzykę w Amsterdamie. Specjalizuje się w wykonywaniu muzyki dawnej. W 1979 r. założył Amsterdam Baroque Orchestra, w 1992 r. Amsterdam Baroque Choir. W latach 1994–2004 nagrał wspólnie z ABO wszystkie kantaty Jana Sebastiana Bacha. Od 2004 r. jest profesorem na Uniwersytecie w Lejdzie. Jednym z jego uczniów był Masaaki Suzuki.
W 2003 został odznaczony Orderem Lwa Niderlandzkiego.

</doc>
<doc id="1700938" url="https://pl.wikipedia.org/wiki?curid=1700938" title="Tatjana Wieszkurowa">
Tatjana Wieszkurowa

Tatjana Leonidowna Wieszkurowa ros. Татьяна Леонидовна Вешкурова (ur. 23 września 1981) – rosyjska lekkoatletka, sprinterka.
W 2008 Wieszkurowa biegła na drugiej zmianie rosyjskiej sztafety 4 × 400 metrów w eliminacjach podczas igrzysk olimpijskich w Pekinie. W finale Rosjanki (już bez Wieszkurowej) sięgnęły po srebrny medal. Jednak w 2016 r. powtórne przebadanie próbek pobranych od Anastasiji Kapaczinskiej ujawniło w jej organizmie obecność sterydów anabolicznych i w konsekwencji sztafeta utraciła medal. Również u drugiej zawodniczki rosyjskiej sztafety – Tatjany Firowej wykryto środki niedozwolone.

</doc>
<doc id="1700939" url="https://pl.wikipedia.org/wiki?curid=1700939" title="Tatyana Veshkurova">
Tatyana Veshkurova



</doc>
<doc id="1700941" url="https://pl.wikipedia.org/wiki?curid=1700941" title="Yllka Mujo">
Yllka Mujo

Yllka Mujo (ur. 15 października 1953 r. w Tiranie) - albańska aktorka, siostra aktora Agimu Mujo. 
Życiorys.
Po ukończeniu klasy wokalnej w liceum artystycznym Jordan Misja w Tiranie zdecydowała się na studia aktorskie. W 1974 ukończyła studia na wydziale dramatu w Instytucie Sztuk w Tiranie i podjęła pracę w Teatrze Ludowym (alb. "Teatri Popullor").
Na dużym ekranie zadebiutowała w 1970, jeszcze w czasie studiów grając Almę w filmie fabularnym "I teti ne bronz". Za rolę Zany w filmie "Taulanti kërkon një motër" została wyróżniona na VI Festiwalu Filmów Albańskich. Zagrała w 12 filmach fabularnych.
W 1995 otrzymała nagrodę im. Aleksandra Moisiu za najlepszą rolę teatralną za rolę Julii w dramacie "Fernando Krapp napisał do mnie ten list" Tankreda Dorsta. Przez władze Albanii została wyróżniona tytułem Zasłużonego Artysty (alb. Artist i merituar). W 2015 została jurorką Międzynarodowego Festiwalu Filmowego w Monte Carlo.
Była mężatką (mąż Gjergji Zaharia), miała dwoje dzieci. Jest matką aktorki i piosenkarki Elii Zaharii (od 2016 noszącej tytuł księżnej Albanii) i aktora Amosa Zaharii.

</doc>
<doc id="1700945" url="https://pl.wikipedia.org/wiki?curid=1700945" title="Jelena Migunowa">
Jelena Migunowa

Jelena Siergiejewna Migunowa (ros. Елена Сергеевна Мигунова; ur. 4 stycznia 1984 w Kazaniu) – rosyjska lekkoatletka, sprinterka.
W 2008 Migunowa biegła na drugiej zmianie rosyjskiej sztafety 4 x 400 metrów w eliminacjach podczas igrzysk olimpijskich w Pekinie. W finale Rosjanki (już bez Migunowej) sięgnęły po srebrny medal. W 2008 Migunowa biegła w rosyjskiej sztafecie 4 x 400 metrów w eliminacjach podczas igrzysk olimpijskich w Pekinie. W finale Rosjanki (już bez Wieszkurowej) sięgnęły po srebrny medal. Jednak w 2016 r. powtórne przebadanie próbek pobranych od Anastasiji Kapaczinskiej ujawniło w jej organizmie obecność sterydów anabolicznych i w konsekwencji sztafeta utraciła medal. Również u drugiej zawodniczki rosyjskiej sztafety - Tatjany Firowej wykryto środki niedozwolone. W 2006 na mistrzostwach Europy w Göteborgu Migunowa biegła w eliminacjach sztafety 4 x 400 m, w finale nie znalazła się w składzie, jednak jej również przypadł złoty medal tej imprezy.

</doc>
<doc id="1700946" url="https://pl.wikipedia.org/wiki?curid=1700946" title="Yelena Migunova">
Yelena Migunova



</doc>
<doc id="1700948" url="https://pl.wikipedia.org/wiki?curid=1700948" title="Gdy rozum śpi">
Gdy rozum śpi

Gdy rozum śpi – drugi singel z albumu Kasi Nosowskiej pt. "Milena".

</doc>
<doc id="1700949" url="https://pl.wikipedia.org/wiki?curid=1700949" title="Lactarius vellereus">
Lactarius vellereus



</doc>
<doc id="1700950" url="https://pl.wikipedia.org/wiki?curid=1700950" title="Milena (singel)">
Milena (singel)

Milena – trzeci i ostatni singel z albumu Kasi Nosowskiej pt. "Milena".

</doc>
<doc id="1700959" url="https://pl.wikipedia.org/wiki?curid=1700959" title="Ramon Miller">
Ramon Miller

Ramon Miller (ur. 17 lutego 1987 w Nassau) – bahamski lekkoatleta, sprinter, mistrz olimpijski z Londynu w sztafecie 4 x 400 m.
W 2008 biegł na trzeciej zmianie bahamskiej sztafety 4 × 400 metrów w eliminacjach podczas igrzysk olimpijskich w Pekinie. W finale sztafeta Bahamów (już bez Millera) sięgnęła po srebrny medal. W 2010 zdobył brązowy medal igrzysk Wspólnoty Narodów w biegu na 400 metrów. Rok później był trzeci na tym samym dystansie podczas igrzysk panamerykańskich. Podczas igrzysk olimpijskich w Londynie (2012) biegł na ostatniej zmianie sztafety 4 x 400 m, która zdobyła złoty medal.

</doc>
<doc id="1700961" url="https://pl.wikipedia.org/wiki?curid=1700961" title="Flupy z pizdy">
Flupy z pizdy

Flupy z pizdy – wiersz poety Zbigniewa Sajnoga opublikowany w 1991 roku w czasopiśmie literackim „Brulion”. Wiersz wywołał sprzeczne reakcje – z jednej strony falę krytyki i sprzeciw przeciwko wulgarności w poezji, a z drugiej strony podkreślano jego znaczenie i wpływ na twórców „Brulionu”.
Odbiór.
Wiersz sprowokował kolejną falę krytyki skierowaną przeciwko „Brulionowi” oraz gorące polemiki. Wyrażano zaniepokojenie, że taki może być element przyszłości polskiej poezji. Niektórzy recenzenci literaccy zarzucali autorowi, że tego typu poezja pośrednio decyduje o języku: „w ten sposób pod pretekstem walki z nijakością i obłudą roztacza się obszar zdziczenia” – pisał Tomasz Miłkowski. Maciej Krassowski nazwał atmosferę tego i podobnych wierszy bagienkiem, „w którym przegląda się dramatycznie poezja poszukując swojego adresata”.
Utwór nazwano skandalicznym i niegodnym literatury, natomiast jego tytuł i autor funkcjonowały jako metonimie złego smaku, grafomaństwa i wulgarności. Wydruk wiersza wykorzystywano ironicznie przeciwko redaktorowi czasopisma, Robertowi Tekielemu. M. Moryń oceniła wiersz jako przejaw poezji wulgarnej, której autor po latach jedynie tli się w pamięciach niektórych polonistów.
Z drugiej strony wiersz uzyskał także status kultowego, natomiast Jan Bińczycki i Krzysztof Gajda uznali go za legendarny. Andrzej Horubała opisując zjawisko „Brulionu” napisał, że „dzięki prowokacjom nie tylko zwrócili na siebie uwagę (…), ale i po części zbudowali własną tożsamość” oraz „terapia szokowa, atakowanie czytelniczych przyzwyczajeń (…) budować miało nową podmiotowość człowieka”. Według krytyka literackiego Krzysztofa Vargi z całego, przełomowego numeru pisma, w którym został opublikowany wiersz, najlepiej zapamiętano właśnie ten utwór, a nie wiersze Świetlickiego i Podsiadły, co „zdominowało percepcję całego numeru”. Według innego członka grupy Totart, Pawła Konjo Konnaka, wiersz miał „swój niemały wkład w formułowaniu estetycznego oblicza tego zasłużonego, kontrkulturowego happeningu wydawniczego, którym na przełomie lat 80. i 90. był Brulion”.
Był on również jedną z inspiracji dla Leszka Żulińskiego podczas tworzenia wiersza „Młodzi poeci” wydanego w tomiku „Chandra”:
W opracowaniach dotyczących przemian w polskiej mowie i literaturze w okresie transformacji systemowej "Flupy z pizdy" wymieniane są jako jeden z przykładów wulgaryzmów w mowie (wiersz uważany jest za przełomowy pod względem stosowania wulgaryzmów w poezji) oraz zaistnienia nurtów prowokacyjnych w literaturze.

</doc>
<doc id="1700965" url="https://pl.wikipedia.org/wiki?curid=1700965" title="Aaron Armstrong">
Aaron Armstrong

Aaron Armstrong (ur. 14 października 1977) – trynidadzko-tobagijski lekkoatleta, sprinter.
W 2008 biegł na trzeciej zmianie reprezentacyjnej sztafety 4 × 100 metrów w eliminacjach podczas igrzysk olimpijskich w Pekinie. W finale zastąpił go Emmanuel Callender, ale Armstrongowi również przypadł złoty medal za zwycięstwo miejsce w biegu finałowym (po dyskwalifikacji sztafety Jamajki). W 2010 roku zdobył brązowy medal w biegu na 100 metrów podczas igrzysk Wspólnoty Narodów. W 2011 zdobył srebrny medal mistrzostw Ameryki Środkowej i Karaibów w 4 × 100 metrów. W tym samym roku wystąpił na mistrzostwach świata w Daegu, na których odpadł w eliminacjach biegu na 100 metrów, a wraz z kolegami z reprezentacji, zajął 6. miejsce w sztafecie 4 × 100 metrów. W 2012 zajął 8. miejsce w biegu na 100 metrów podczas mistrzostw kraju, przez co nie pojechał na igrzyska olimpijskie do Londynu.
Rekordy życiowe.
26 lipca 2008 w Londynie sztafeta 4 × 100 m Trynidadu i Tobago w składzie Darrel Brown, Marc Burns, Armstrong oraz Richard Thompson ustanowiła do dziś aktualny rekord kraju 38,00 s.

</doc>
<doc id="1700969" url="https://pl.wikipedia.org/wiki?curid=1700969" title="Rocznik Lwowski">
Rocznik Lwowski

Rocznik Lwowski – czasopismo naukowe, rocznik wydawany od 1991 w Warszawie przez Instytut Lwowski.
Wydawany w formie książkowej, zawiera naukowo opracowane rozprawy, artykuły i utwory literackie (wiersze, opowiadania, sztuki teatralne) dotyczące Lwowa.
Zawiera następujące rozdziały:
Założycielem i od 1991 do śmierci w 2020 r. redaktorem naczelnym „Rocznika Lwowskiego” był Janusz Wasylkowski.
Od 2017 r. kolegium redakcyjne stanowią: Oskar Stanisław Czernik, Andrzej Mierzejewski, Adam Redzik, Krzysztof Smolana i Janusz Wasylkowski.
Po śmierci Janusza Wasylkowskiego do składu kolegium została zaproszona Aleksandra Leinwand, profesor w IHN PAN, córka jednego z założycieli Rocznika Artura Leinwanda.

</doc>
<doc id="1700971" url="https://pl.wikipedia.org/wiki?curid=1700971" title="Serhij Lowoczkin">
Serhij Lowoczkin

Serhij Wołodymyrowycz Lowoczkin, ukr. Сергій Володимирович Льовочкін (ur. 17 lipca 1972 w Kijowie) – ukraiński ekonomista i polityk, doradca Łeonida Kuczmy i Wołodymyra Łytwyna, ekspert gospodarczy Partii Regionów, od 2010 do 2014 szef Administracji Prezydenta Ukrainy.
Życiorys.
Jego ojcem był Wołodymyr Lowoczkin, generał milicji, wieloletni pracownik służb penitencjarnych oraz bliski przyjaciel Łeonida Kuczmy i Wiktora Janukowycza.
W 1993 Serhij Lowoczkin ukończył studia w Narodowym Uniwersytecie Ekonomicznym w Kijowie ze specjalnością w księgowości oraz kontroli i analizie działalności gospodarczej. Obronił pracę kandydacką w kijowskim NUE na temat długu państwowego USA (1997), a w 2004 doktorat (habilitację) o stabilizacji makrofinansowej w warunkach wzrostu gospodarczego (2004). W 2002 został magistrem prawa międzynarodowego w Ukraińskiej Akademii Handlu Zagranicznego. Jest autorem 33 prac naukowych, pracuje jako docent w Katedrze Finansów NUE w Kijowie.
Po trzyletniej pracy w bankowości (był m.in. wiceprezesem spółki „Bankirśkyj dim”) wziął udział w wyborach parlamentarnych 1998. Rok później został zatrudniony jako konsultant naukowy przy prezydencie, później jako jego referent i asystent. W 2000 stanął na czele Rady Konsultacyjnej ds. Inwestycji Zagranicznych przy Prezydencie Ukrainy. Od 2002 do 2005 był pierwszym asystentem Kuczmy. Wcześniej doradzał również m.in. gubernatorowi donieckiemu Wiktorowi Janukowyczowi. Zasiadał w licznych radach nadzorczych państwowych banków (m.in. „Oszczadbanku” i „Ukreksimpbanku”), stał na czele rady nadzorczej spółki „Ukrtelekom”.
Po rewolucji pomarańczowej został doradcą przewodniczącego Rady Najwyższej Wołodymyra Łytwyna. W 2006 startował bez powodzenia w wyborach do parlamentu z Ludowego Bloku Łytwyna. We wrześniu 2006 otrzymał nominację na prezesa administracji rządowej w drugim gabinecie Wiktora Janukowycza. W 2007 uzyskał mandat deputowanego z listy Partii Regionów. 21 grudnia 2007 wybrano go na szefa Narodowego Banku Ukrainy w gabinecie cieni „regionałów”. Objął obowiązki wiceprzewodniczącego frakcji PR w parlamencie. W kwietniu 2008 został wybrany na jednym z wiceprzewodniczących i członków prezydium rady politycznej PR. Od 25 lutego 2010 do 17 stycznia 2014 był szefem Administracji Prezydenta Ukrainy.
W 2014 znalazł się wśród organizatorów Bloku Opozycyjnego, uzyskując z jego listy mandat posła VIII kadencji. Do parlamentu wybrany został także w 2019 z ramienia formacji Opozycyjna Platforma – Za Życie.
Życie prywatne.
W rankingu młodych polityków ukraińskich „z przyszłością” przeprowadzonym przez tygodnik „Fokus” w 2006 zajął 8. miejsce. Serhij Lowoczkin jest żonaty, ma czwórkę dzieci. Ojcem chrzestnym córki Ołeny został Łeonid Kuczma. Jest bratem Juliji Lowoczkiny.

</doc>
<doc id="1700972" url="https://pl.wikipedia.org/wiki?curid=1700972" title="Maria Billewicz">
Maria Billewicz



</doc>
<doc id="1700979" url="https://pl.wikipedia.org/wiki?curid=1700979" title="Order „Za służbę Ojczyźnie w Siłach Zbrojnych ZSRR”">
Order „Za służbę Ojczyźnie w Siłach Zbrojnych ZSRR”

Order „Za służbę Ojczyźnie w Siłach Zbrojnych ZSRR” () – radziecki order wojskowy. Ustanowiony dekretem Prezydium Rady Najwyższej ZSRR z 28 października 1974 roku.
Statut orderu.
Order jest nadawany w żołnierzom Armii Radzieckiej i Marynarki Wojennej, wojsk pogranicznych oraz wojsk wewnętrznych:
Order jest odznaczeniem trzyklasowym. Najwyższy jest order I klasy. Odznaczanie odbywa się w kolejności, począwszy od III klasy.
Nadania.
Orderem "Za Służbę Ojczyźnie w Siłach Zbrojnych ZSRR" po raz pierwszy nagrodzono żołnierzy 17 lutego 1975 w przeddzień święta Armii Radzieckiej i Marynarki Wojennej. Odznaki orderu III klasy były wręczone wówczas dużej grupie oficerów, generałów i admirałów za wybitne osiągnięcia w służbie wojskowej, podnoszenie gotowości bojowej wojsk oraz opanowanie techniki wojskowej.
Orderem II klasy po raz pierwszy był odznaczony generał porucznik Iwan Winogradow „za zasługi dla Armii Radzieckiej oraz w związku z 70-tą rocznicą urodzin”.
Pierwsi kawalerowie wszystkich trzech klas orderu pojawili się w 1982 roku, kiedy to order I klasy otrzymali: generał pułkownik Iwan Zawjałow, generał porucznik Iwan Kołodiażnyj, generał major Wasilij Szczerbakow oraz komandor Wasilij Poroszin.
Ogółem do końca 1991 roku, kiedy to zaprzestano nadawania orderów - orderem III klasy odznaczono 69.576 żołnierzy, orderem II klasy - 589 osób, a orderem I klasy - tylko 13 osób.
Order „Za służbę Ojczyźnie w Siłach Zbrojnych ZSRR” I klasy był najrzadziej nadawanym orderem w historii odznaczeń ZSRR, którym odznaczono tylko 13 osób.
Opis odznaki orderu.
Odznaka orderu I klasy przedstawia dwie skrzyżowane ze sobą czteroramienne gwiazdy. Wierzchnia gwiazda wykonana jest z pozłacanego srebra i przedstawia rozchodzące się promienie. W centralnej części tej gwiazdy znajduje się pięcioramienna pozłacana gwiazdka w srebrnym laurowym wieńcu, okolona kręgiem z białej emalii z napisem złotymi literami: "За службу Родине в ВС СССР" oraz z wizerunkiem sierpa i młota. Brzegi tego kręgu są pozłacane. Czteroramienna gwiazda znajdująca się na spodzie odznaki jest wykonana ze srebra, pokryta niebieską emalią, brzegi gwiazdy są pozłacane. Na gwiazdę tę są nałożone dwa skrzyżowane wizerunki rakiet z oksydowanego srebra.
Odznaka orderu II klasy różni się od odznaki I klasy tylko tym, że wierzchnia czteroramienna srebrna gwiazda nie jest pozłacana. Złotem pokryta jest tylko pięcioramienna gwiazdka.
Odznaka orderu III klasy jest wykonana w całości ze srebra.
Order noszony jest na prawej piersi. Jest mocowany do munduru przy pomocy śruby z nakrętką. Na mundurze wyjściowym są noszone baretki w kolorze niebieskim z żółtymi paskami pośrodku. Baretka orderu I klasy ma jeden żółty pasek o szerokości 6 mm, baretka orderu II klasy - dwa paski o szerokości 3 mm, baretka orderu III klasy – trzy paski o szerokości 2 mm. 

</doc>
<doc id="1700991" url="https://pl.wikipedia.org/wiki?curid=1700991" title="Mustafa Dżemilew">
Mustafa Dżemilew

Mustafa Dżemilew, ukr. Мустафа Джемілєв, krymskotat. Mustafa Cemilev, właśc. Mustafa Abdülcemil Qırımoğlu, ukr. Мустафа Абдульджеміль Киримоглу, trb. Mustafa Abduldżemil Kyrymohłu (ur. 13 listopada 1943 w Aj-Serez na Krymie) – ukraiński polityk, radziecki dysydent, długoletni przewodniczący Medżlisu Tatarów Krymskich oraz Rady Przedstawicieli Narodu Krymskotatarskiego, deputowany do Rady Najwyższej Ukrainy.
Życiorys.
W maju 1944 wraz z całą rodziną został deportowany do Uzbekistanu. Od 16 roku życia zarabiał na życie jako tokarz i ślusarz. W 1962 rozpoczął naukę w instytucie inżynieryjnym w Taszkencie, jednak po trzech latach skreślono go z listy studentów za „niewłaściwe zachowanie”.
W 1961 znalazł się wśród założycieli związku młodzieży krymskotatarskiej w Taszkencie. W 1969 należał do założycieli Grupy Inicjatywnej na rzecz Obrony Praw Człowieka w ZSRR. Był siedmiokrotnie skazywany, łącznie spędził 15 lat w izolacji więziennej za „szerzenie poglądów kwestionujących ład radziecki”. W latach 1975–1976 zorganizował trwającą 303 dni głodówkę w więzieniu w Omsku. W 1983 założył i redagował nielegalny biuletyn informacyjny. Od 1987 do 1991 kierował organizacjami ruchu narodowego Tatarów krymskich.
W 1987 zamieszkał w Bachczysaraju. W czerwcu 1991 wybrano go na przewodniczącego Medżlisu Tatarów Krymskich, kierował tym gremium do 2013. W maju 1999 został przewodniczącym Rady Przedstawicieli Narodu Krymskotatarskiego.
W 1998 po raz pierwszy uzyskał mandat deputowanego do Rady Najwyższej Ukrainy (z ramienia Ludowego Ruchu Ukrainy), później był wybierany w 2002 i 2006 (z listy Bloku Nasza Ukraina), 2007 (z listy Nasza Ukraina-Ludowa Samoobrona), 2012 (z listy Batkiwszczyny), 2014 i 2019 (z ramienia ugrupowania Petra Poroszenki).
Stanął na czele fundacji „Krym”. Oprócz języka państwowego i ojczystego deklaruje znajomość języka rosyjskiego, angielskiego i tureckiego. Żonaty z Safinar (przewodniczącą organizacji kobiet krymskotatarskich); mają dwóch synów i córkę.
Odznaczenia i wyróżnienia.
W 2018 odznaczony Orderem Wolności, a w 2021 Krzyżem Wielkim Orderu Zasługi Rzeczypospolitej Polskiej.
W 1998 wyróżniony nagrodą Nansen Refugee Award za działalność na rzecz powrotu Tatarów krymskich do ojczyzny. W 2014 został pierwszym laureatem Nagrody Solidarności im. Lecha Wałęsy.

</doc>
<doc id="1700993" url="https://pl.wikipedia.org/wiki?curid=1700993" title="Ion Popescu">
Ion Popescu

Ion Popescu, ukr. Іван Васильович Попеску, trb. Iwan Wasylowycz Popesku (ur. 16 kwietnia 1964 w Nyżni Petriwce w rejonie storożynieckim na Bukowinie) – ukraiński filolog, działacz społeczny i polityk rumuńskiego pochodzenia, przewodniczący Rumuńskiej Wspólnoty Ukrainy.
Życiorys.
W 1986 ukończył studia na Państwowym Uniwersytecie w Czerniowcach, po czym pracował jako nauczyciel języka i literatury rosyjskiej w Kołomyi oraz asystent w katedrze języka rosyjskiego macierzystego uniwersytetu w Czerniowcach. W 1989 podjął studia aspiranckie na macierzystej uczelni. Pracę kandydacką napisał na temat rumuńsko-rosyjskiej dwujęzyczności oraz sytuacji językowej w południowej części obwodu czerniowieckiego (1993). W 2004 uzyskał tytuł zawodowy magistra politologii w Międzyregionalnej Akademii Zarządzania Personelem.
W kwietniu 1994 został wybrany na deputowanego do Rady Najwyższej Ukrainy w okręgu Hliboka. Reprezentował wówczas kraj w instytucjach Rady Europy. Mandat odnowił w marcu 1998 z ramienia Partii Regionalnego Odrodzenia Ukrainy. Przystąpił do frakcji SDPU(O), później zasiadał m.in. w grupie „Solidarność”. Stał na czele podkomisji ds. stosunków międzyetnicznych. Po odejściu z parlamentu w 1998 pełnił m.in. obowiązki prezesa klubu sportowego „Dragosz-Bode” w Czerniowcach. Po raz kolejny posłem został w kwietniu 2006 z ramienia Partii Regionów, objął funkcję wiceprzewodniczącego Komisji Praw Człowieka, Mniejszości Narodowych i Stosunków Międzyetnicznych. Mandat deputowanego utrzymał w 2007 i w 2012.
Od początku lat 90. zaangażowany w działalność społeczności rumuńskiej. Był członkiem zarządu Chrześcijańsko-Demokratycznego Sojuszu Rumunów Ukrainy, zasiadał również w dyrektoriacie Narodowej Rady Rumunów Obwodu Czerniowieckiego. W maju 2005 został przewodniczącym Rumuńskiej Wspólnoty Ukrainy. Został też członkiem Towarzystwa Kultury Rumuńskiej im. Mihaia Eminescu. Deklaruje także znajomość języka francuskiego.

</doc>
<doc id="1700995" url="https://pl.wikipedia.org/wiki?curid=1700995" title="Warner Music Poland">
Warner Music Poland

Warner Music Poland Sp. z o.o. (WMP) – polska wytwórnia płytowa, oddział Warner Music Group, założona w 1994 w Warszawie w wyniku przejęcia przez Warner Music Group polskiej wytwórni płytowej Polton.
Wytwórnia została założona na bazie katalogu wytwórni Polton, który na początku lat 90. XX w. koncern Warner Music Group odkupił od Starstream Communications Group.
W 2014 roku wytwórnia Warner Music Poland wchłonęła firmę Parlophone Music Poland Sp. z o.o., w związku ze sprzedażą Parlophone Records, Ltd. koncernowi Warner Music Group przez Universal Music Group.
Katalog Warner Music Poland obejmują także prawa do nagrań wytwórni EMI Music Poland, która w 2013 roku została przekształcona w Parlophone Music Poland.
WMP prowadzi w Polsce dystrybucję płyt wydanych przez wytwórnie należące do koncernu Warner Music Group, a także niezależnych firm takich jak m.in.: Nuclear Blast, 4everMUSIC czy Golec Fabryka.
Według danych z 2008 roku Warner Music Poland wraz z Universal Music Polska, Sony BMG Music Entertainment Poland i EMI Music Poland posiadała 75% udział w polskim rynku fonograficznym.
Według danych z 2014 roku wytwórnia, wraz z Universal Music Polska i Sony Music Entertainment Poland posiadała udział w polskim rynku muzycznym na poziomie 73,2%.
W 2015 roku za kwotę 8,1 mln zł WMP kupiła wytwórnię Polskie Nagrania „Muza”.

</doc>
<doc id="1701000" url="https://pl.wikipedia.org/wiki?curid=1701000" title="Mansfeld">
Mansfeld

Mansfeld, Lutherstadt Mansfeld – miasto w Niemczech, w kraju związkowym Saksonia-Anhalt, w powiecie Mansfeld-Südharz. Położone u stóp gór Harzu nad rzeką Wipper, ok. 10 km. na północny zachód od Eisleben. W mieście dorastał Marcin Luter.
Dzielnice.
Miasto dzieli się na 15 dzielnic:
Historia.
Pierwsze wzmianki na temat miasta pochodzą z roku 973. W roku 1229 po raz pierwszy został wymieniony stary zamek, a w 1400 Mansfeld otrzymało prawa miejskie. Na rozwój miasta w średniowieczu decydujący wpływ miało kopalnictwo miedzi i srebra. W roku 1484 do miasta przybył Hans Luter, ojciec Marcina Lutra i podjął pracę w górnictwie. Młody Luter dorastał, uczęszczał do miejscowej szkoły w latach 1488–1496. W 1501 stary zamek rozrósł się do rozmiarów sporej jak na owe czasy i silnej twierdzy, była to równocześnie siedziba Hrabstwa Mansfeld do roku 1780 (wygaśnięcie linii).
W latach 1815–1952 Mansfeld było siedzibą powiatu Mansfelder Gebirgskreis. W roku 1950 z miasta oraz wsi Leimbach utworzona została jednostka administracyjna "Mansfeld/Oberstadt" i "Mansfeld/Unterstadt". W 1990 Mansfeld stało się miastem całkowicie autonomicznym, w 1993 nastąpił podział na siedem dzielnic, a w 2005 na dziewięć.
W 1996 roku miasto otrzymało tytuł Lutherstadt, a w 1998 było gospodarzem pierwszego "Festiwalu Reformacji".
Współpraca.
Miejscowość partnerska:

</doc>
<doc id="1701014" url="https://pl.wikipedia.org/wiki?curid=1701014" title="Obwód dniepropietrowski">
Obwód dniepropietrowski



</doc>
<doc id="1701017" url="https://pl.wikipedia.org/wiki?curid=1701017" title="Piatichatki (obwód dniepropietrowski)">
Piatichatki (obwód dniepropietrowski)



</doc>
<doc id="1701022" url="https://pl.wikipedia.org/wiki?curid=1701022" title="Herb obwodu dniepropietrowskiego">
Herb obwodu dniepropietrowskiego



</doc>
<doc id="1701023" url="https://pl.wikipedia.org/wiki?curid=1701023" title="Tokarnia (Małe Pieniny)">
Tokarnia (Małe Pieniny)

Tokarnia (, 748 m n.p.m.) – kopulaste wzniesienie w słowackich Pieninach. Znajduje się w bocznym grzbiecie łączącym Małe Pieniny z Grupą Golicy, pomiędzy Wysokim Wierchem (899 m), a Przełęczą pod Tokarnią (710 m). Południowe jego stoki opadają do doliny Lipnika, wschodnie do doliny jego dopływu, zachodnie do doliny Leśnego Potoku. Wzniesienie jest całkowicie bezleśne, pokryte tarasami pół uprawnych miejscowości Wielki Lipnik. Obecnie użytkowane są one jako łąki i pastwiska, bardziej strome i słabo użytkowane wschodnie stoki stopniowo zarastają jałowcami i innymi zaroślami. Stoki Tokarni trawersuje wykonana w 1967 droga łącząca Wielki Lipnik z Leśnicą. Grzbietem, omijając po północnej stronie wierzchołek, prowadzi żółty szlak turystyczny z dawnego turystycznego przejścia polsko-słowackiego na Wysokim Wierchu.

</doc>
<doc id="1701026" url="https://pl.wikipedia.org/wiki?curid=1701026" title="Dnipro-2 Dniepropietrowsk">
Dnipro-2 Dniepropietrowsk



</doc>
<doc id="1701027" url="https://pl.wikipedia.org/wiki?curid=1701027" title="Dnipro-3 Dniepropietrowsk">
Dnipro-3 Dniepropietrowsk



</doc>
<doc id="1701028" url="https://pl.wikipedia.org/wiki?curid=1701028" title="Stadion Dnipro w Dniepropietrowsku">
Stadion Dnipro w Dniepropietrowsku



</doc>
<doc id="1701030" url="https://pl.wikipedia.org/wiki?curid=1701030" title="Prydniprowsk Dniepropietrowsk">
Prydniprowsk Dniepropietrowsk



</doc>
<doc id="1701033" url="https://pl.wikipedia.org/wiki?curid=1701033" title="Dynamo Dniepropietrowsk">
Dynamo Dniepropietrowsk



</doc>
<doc id="1701035" url="https://pl.wikipedia.org/wiki?curid=1701035" title="Dniprowski Wowky Dniepropietrowsk">
Dniprowski Wowky Dniepropietrowsk



</doc>
<doc id="1701037" url="https://pl.wikipedia.org/wiki?curid=1701037" title="Dnipro-75 Dniepropietrowsk">
Dnipro-75 Dniepropietrowsk



</doc>
<doc id="1701040" url="https://pl.wikipedia.org/wiki?curid=1701040" title="Rejon dniepropietrowski">
Rejon dniepropietrowski



</doc>
<doc id="1701041" url="https://pl.wikipedia.org/wiki?curid=1701041" title="Rejon pokrowski (obwód dniepropietrowski)">
Rejon pokrowski (obwód dniepropietrowski)



</doc>
<doc id="1701042" url="https://pl.wikipedia.org/wiki?curid=1701042" title="Sofijiwka (obwód dniepropietrowski)">
Sofijiwka (obwód dniepropietrowski)



</doc>
<doc id="1701043" url="https://pl.wikipedia.org/wiki?curid=1701043" title="Szyroke (obwód dniepropietrowski)">
Szyroke (obwód dniepropietrowski)



</doc>
<doc id="1701045" url="https://pl.wikipedia.org/wiki?curid=1701045" title="Juwiłejne (obwód dniepropietrowski)">
Juwiłejne (obwód dniepropietrowski)



</doc>
<doc id="1701051" url="https://pl.wikipedia.org/wiki?curid=1701051" title="Bacówka PTTK „Jaworzec”">
Bacówka PTTK „Jaworzec”

Bacówka PTTK „Jaworzec” – schronisko turystyczne PTTK znajdujące się na terenie nieistniejącej wsi Jaworzec w dolinie Wetliny na terenie gminy Cisna. Schronisko zostało zbudowane w latach 1974–1976 jako pierwsza bacówka w Bieszczadach.
Schronisko dysponuje miejscami noclegowymi w pokojach 1,2,3,5 oraz 8 i 9-osobowych. Ponadto wyposażone jest w węzeł sanitarny oraz bufet. Bacówka nie jest zelektryfikowana; po zmroku uruchamiany jest agregat prądotwórczy.
Szlaki turystyczne.
 Dołżyca – Jaworzec – Przełęcz Mieczysława Orłowicza

</doc>
<doc id="1701052" url="https://pl.wikipedia.org/wiki?curid=1701052" title="Leopold IV Habsburg">
Leopold IV Habsburg

Leopold IV Gruby (ur. 1371, zm. 3 czerwca 1411 w Wiedniu) – syn Leopolda III Habsburga, książę Austrii (w latach 1386 - 1396) i Tyrolu (w latach 1396 - 1406) z dynastii Habsburgów
Tyrolem rządził jako następca Albrechta III Habsburga. Po śmierci swojego kuzyna Albrechta IV Habsburga opiekował się jego synem Albrechtem V Habsburgiem - późniejszym królem Niemiec. Jego żoną była Katarzyna Burgundzka - córka Filipa Śmiałego (władcy Burgundii). Rządy w Tyrolu przejął po nim jego brat - Fryderyk IV Habsburg.

</doc>
<doc id="1701056" url="https://pl.wikipedia.org/wiki?curid=1701056" title="Gimpel">
Gimpel

Gimpel – szczyt w Alpach Algawskich, części Alp Bawarskich. Leży w Austrii (Tyrol), przy granicy z Niemcami (Bawaria).

</doc>
<doc id="1701058" url="https://pl.wikipedia.org/wiki?curid=1701058" title="Gehrenspitze">
Gehrenspitze

Gehrenspitze – szczyt w Alpach Algawskich, części Alp Bawarskich. Leży w Austrii (Tyrol), przy granicy z Niemcami (Bawaria). Leży na zachód od Kellenspitze.

</doc>
<doc id="1701060" url="https://pl.wikipedia.org/wiki?curid=1701060" title="Rote Flüh">
Rote Flüh

Rote Flüh – szczyt w Alpach Algawskich, części Alp Bawarskich. Leży w Austrii (Tyrol), przy granicy z Niemcami (Bawaria). Szczyt sąsiaduje z Gimpel.

</doc>
<doc id="1701061" url="https://pl.wikipedia.org/wiki?curid=1701061" title="Holger Czukay">
Holger Czukay

Holger Czukay, właśc. Holger Schüring (ur. 24 marca 1938 w Wolnym Mieście Gdańsku, zm. 5 września 2017 w Weilerswist) – niemiecki kompozytor, gitarzysta basowy, członek i współzałożyciel zespołu Can.
Życiorys.
Swoją muzyczną karierę rozpoczął na początku lat 60. występami w amatorskich zespołach jazzowych. W latach 1963–1966 studiował muzykę u Karlheinza Stockhausena. Przez kolejne dwa lata pracował jako nauczyciel muzyki, wtedy też założył swój pierwszy zespół, Remo Four.
W 1967 zaczął interesować się bliżej rockiem, a zwłaszcza jego eksperymentalną odmianą, uprawianą wówczas przez artystów tej miary, co Velvet Underground czy Frank Zappa.
W 1968 razem z Irminem Schmidtem założył zespół Can, w którym grał na gitarze basowej i był jednocześnie inżynierem dźwięku, odpowiedzialnym za techniczną stronę nagrań.
W 1977 opuścił Can aby poświęcić się karierze solowej. Jego miejsce zajął Rosko Gee, były basista zespołu Traffic. Czukay realizował w tym czasie własne wizje muzyczne eksperymentując z falami radiowymi, samplingiem oraz preparowanymi taśmami magnetycznymi przy realizacji swych nagrań. W wyniku tych doświadczeń skonstruował nawet interaktywny instrument muzyczny, który wykorzystywał również podczas koncertów (album Radio Wave Surfer z 1991), natomiast metodę komponowania przy jego użyciu określił jako “malarstwo radiowe” (radio painting).
Oprócz tego współpracował z Jah Wobble i Davidem Sylvianem, brytyjskim artystami, którzy szczególnie podzielali jego ówczesne wizje muzyczne i zamiłowanie do eksperymentów. Współpracował też z The Edge, Peterem Gabrielem, Eurythmics czy Brianem Eno.
W 1987 zagrał główną rolę w eksperymentalnym filmie "Krieg der Töne" Michaela Meerta; jest również autorem ścieżki dźwiękowej do tego filmu.
Od lat 90. współpracował z zespołem U-She.

</doc>
<doc id="1701062" url="https://pl.wikipedia.org/wiki?curid=1701062" title="Schartschrofen">
Schartschrofen

Schartschrofen – szczyt w Alpach Algawskich, części Alp Bawarskich. Leży w Austrii (Tyrol), przy granicy z Niemcami (Bawaria).

</doc>
<doc id="1701064" url="https://pl.wikipedia.org/wiki?curid=1701064" title="Asva">
Asva

Asva – wieś w Estonii, w prowincji Sarema, w gminie Laimjala.

</doc>
<doc id="1701065" url="https://pl.wikipedia.org/wiki?curid=1701065" title="Wielki Lipnik">
Wielki Lipnik

Wielki Lipnik (słow. "Veľký Lipník", węg. "Nagyhársas", do 1899 "Nagy-Lipnik") – wieś (obec) na słowackim Spiszu w powiecie Lubowla.
Historia.
Założona została na prawie niemieckim w 1330 r. przez ród Görgyów. Początkowo były to dwie oddzielne miejscowości: Lipnik Stary i Wyżni. W okresie kolonizacji wołoskiej osadzili się w niej Wołosi. Z akt duszpasterskiej wizytacji z 1700 r. dowiadujemy się, że mieszkało tutaj „"330 dusz greckokatolickich"”, a dziesięcina pobierana była tylko w owsie, bo „"żadne inne zboże tu nie rośnie"”, a także, że była tutaj cerkiew św. Michała („w" nędznym stanie"”), szkoła i jeden nauczyciel. Wieś jednak rozwijała się; w 1820 r. było już 206 domów, później liczba ludności tak wzrosła, że zaczęło brakować pół uprawnych dla ich wyżywienia, epidemia cholery w 1831 tylko chwilowo zmniejszyła przyrost ludności. W 1849 r. bunt chłopski został krwawo stłumiony przez rząd austriacki. Z powodu przeludnienia pod koniec XIX wieku miała miejsce nasilona emigracja, głównie do USA. W 1913 r. miejscowość liczyła już 1150 Rusinów i 25 Żydów. W 1962 r. miejscowość liczyła 230 domów i około 900 mieszkańców.
Ludność.
Wielki Lipnik zamieszkały jest głównie przez Łemków, którzy aż do II wojny światowej połączeni byli więzami rodzinnymi i gospodarczymi z Rusią Szlachtowską. Miejscowość ma typową dla słowackiego Spiszu zwartą zabudowę. Ludność oprócz rolnictwa zajmowała się dawniej również wędrownym druciarstwem. Po zakończeniu prac polowych wyruszali w wędrówkę scalając pęknięte garnki za pomocą drutu. Docierali w czasie tych wędrówek nawet do Niemiec, Rosji i krajów nadbałtyckich. Obecnie nadal jest to miejscowość rolnicza, zajmujące 2752 ha pola uprawne od 1982 r. uprawiane są przez miejscową spółdzielnię rolniczą.
Ludność bardzo długo zachowywała tradycyjną kulturę i regionalne stroje. Jeszcze do lat 60. istniały tradycyjne drewniane domy w stylu spiskim. Działa tutaj zespół pieśni i tańca, jeden z lepszych na Słowacji.
Położenie geograficzne i turystyka.
Miejscowość położona jest na wysokości 540–580 m n.p.m. w dolinie rzeki Lipnik pod Wysokim Wierchem, na granicy dwóch regionów geograficznych: Pienin i Magury Spiskiej. Przebiega przez nią droga z Czerwonego Klasztora do miejscowości Hniezdne, gdzie krzyżuje się z drogą krajową nr 77 (do miejscowości Lubowla lub Biała Spiska).
W miejscowości jest źródło wody mineralnej o składzie podobnym do słynnej dawniej wody ze Śmierdzonki. Głównym zabytkiem jest greckokatolicka cerkiew św. Michała z 1794 r. z barokową kopułą na wieży, jedną nawą i kolistym prezbiterium. Znajduje się w niej ikonostas z początków XX w. i bogato zdobiony chór. Obok niej źródło zwane Źródłem św. Andrzeja z wodą mineralną o podobnym składzie, jak woda z Śmierdzonki. W centrum wsi duża lipa o czterech pniach (pomnik przyrody).

</doc>
<doc id="1701066" url="https://pl.wikipedia.org/wiki?curid=1701066" title="Nebelhorn">
Nebelhorn

Nebelhorn – szczyt w Alpach Algawskich, części Alp Bawarskich. Leży w Niemczech, w Bawarii, przy granicy z Austrią. Na szczyt prowadzi kolejka linowa – Nebelhornbahn. Dolna stacja znajduje się w Oberstdorfie. Na szczyt można dostać się także via ferratą Hindelang. Nebelhorn jest też ośrodkiem narciarskim.

</doc>
<doc id="1701067" url="https://pl.wikipedia.org/wiki?curid=1701067" title="Rotkopf">
Rotkopf

Rotkopf – szczyt w Alpach Algawskich, części Alp Bawarskich. Leży w Niemczech, w Bawarii, przy granicy z Austrią. Leży między Schneck a Laufbacher Eck.

</doc>
<doc id="1701069" url="https://pl.wikipedia.org/wiki?curid=1701069" title="Laufbacher Eck">
Laufbacher Eck

Laufbacher Eck – szczyt w Alpach Algawskich, części Alp Bawarskich. Leży w Niemczech, w Bawarii, przy granicy z Austrią. Sąsiaduje z Rotkopf.

</doc>
<doc id="1701071" url="https://pl.wikipedia.org/wiki?curid=1701071" title="Himmelhorn">
Himmelhorn

Himmelhorn – szczyt w Alpach Algawskich, części Alp Bawarskich. Leży w Niemczech, w Bawarii, przy granicy z Austrią. Sąsiaduje z Höfats i Schneck.

</doc>
<doc id="1701074" url="https://pl.wikipedia.org/wiki?curid=1701074" title="Schochen">
Schochen

Schochen – szczyt w Alpach Algawskich, części Alp Bawarskich. Leży w Niemczech, w Bawarii, przy granicy z Austrią, między Lachenkopf i Seekopf.

</doc>
<doc id="1701075" url="https://pl.wikipedia.org/wiki?curid=1701075" title="Lachenkopf">
Lachenkopf

Lachenkopf – szczyt w Alpach Algawskich, części Alp Bawarskich. Leży w Niemczech, w Bawarii, przy granicy z Austrią. Sąsiaduje z Laufbacher Eck i Schochen.

</doc>
<doc id="1701076" url="https://pl.wikipedia.org/wiki?curid=1701076" title="Salober">
Salober

Salober – szczyt w Alpach Algawskich, części Alp Bawarskich. Leży w Niemczech, w Bawarii, przy granicy z Austrią. Sąsiaduje z Laufbacher Eck.

</doc>
<doc id="1701078" url="https://pl.wikipedia.org/wiki?curid=1701078" title="Trzebiatów nad Regą">
Trzebiatów nad Regą



</doc>
<doc id="1701079" url="https://pl.wikipedia.org/wiki?curid=1701079" title="Gundkopf">
Gundkopf

Gundkopf – szczyt w Alpach Algawskich, części Alp Bawarskich. Leży w Niemczech, w Bawarii, przy granicy z Austrią. Sąsiaduje z Nebelhorn

</doc>
<doc id="1701080" url="https://pl.wikipedia.org/wiki?curid=1701080" title="Supercoven">
Supercoven

Supercoven to EP, zawierające 2 utwory, doommetalowego zespołu Electric Wizard. Oryginalnie został wydany na CD i 12-cal. winylu w 1998 roku przez Bad Acid Records. W 2000 roku Southern Lord Records wypuściło reedycje na CD z dwoma dodatkowymi utworami.

</doc>
<doc id="1701081" url="https://pl.wikipedia.org/wiki?curid=1701081" title="Wielki Lipník">
Wielki Lipník



</doc>
<doc id="1701082" url="https://pl.wikipedia.org/wiki?curid=1701082" title="Entschenkopf">
Entschenkopf

Entschenkopf – szczyt w Alpach Algawskich, części Alp Bawarskich. Leży w Niemczech, w Bawarii, przy granicy z Austrią.

</doc>
<doc id="1701083" url="https://pl.wikipedia.org/wiki?curid=1701083" title="Ułus momski">
Ułus momski

Ułus momski (ros. "Момский улус", jakuc. "Муома улууһа") – jeden z ułusów (rejonów) rosyjskiej autonomicznej republiki Jakucji. Utworzony został 20 maja 1930, po wydzieleniu z okręgu wierchojańskiego. Rejon podzielony jest na sześć okręgów. Centrum administracyjnym jest wieś Chonuu.
Geografia.
Położony jest za północnym kołem podbiegunowym, w północno-wschodniej części Jakucji. Na terytorium ułusu znajduje się najwyższy szczyt Gór Czerskiego – Pobieda o wysokości 3003 m n.p.m.
Ludność.
W 2008 ułus momski zamieszkiwało ok. 4500 mieszkańców (2008). Według spisu z 1989, 67% ludności stanowili Jakuci, 15,1% Rosjanie, 11,8% Eweni; rejon zamieszkują również Ewenkowie oraz Jukagirzy.

</doc>
<doc id="1701085" url="https://pl.wikipedia.org/wiki?curid=1701085" title="Schnippenkopf">
Schnippenkopf

Schnippenkopf – szczyt w Alpach Algawskich, części Alp Bawarskich. Leży w Niemczech, w Bawarii, przy granicy z Austrią. Sąsiaduje z Entschenkopf.

</doc>
<doc id="1701088" url="https://pl.wikipedia.org/wiki?curid=1701088" title="Rotspitze">
Rotspitze

Rotspitze – szczyt w Alpach Algawskich, części Alp Bawarskich. Leży w Niemczech, w Bawarii, przy granicy z Austrią.

</doc>
<doc id="1701090" url="https://pl.wikipedia.org/wiki?curid=1701090" title="Berggächtle">
Berggächtle

Berggächtle – szczyt w Alpach Algawskich, części Alp Bawarskich. Leży w Niemczech, w Bawarii, przy granicy z Austrią.

</doc>
<doc id="1701094" url="https://pl.wikipedia.org/wiki?curid=1701094" title="João B. Siqueira">
João B. Siqueira

Carreiro, właśc. João Batista Siqueira Lima (ur. 24 listopada 1911 w Campos - zm. 9 maja 1963 w Rio de Janeiro) – piłkarz brazylijski grający na pozycji napastnika.
Kariera klubowa.
Carreiro karierę piłkarską rozpoczął w 1935 roku w klubie São Cristóvão Rio de Janeiro, w którym grał do 1939. Następnym etapem była Fluminense FC. Z klubem z Rio de Janeiro dwukrotnie mistrzostwo Stanu Rio de Janeiro - Campeonato Carioca w 1940 i 1941. W 1943 przeszedł do SE Palmeiras, z którego wkrótce przeszedł do urugwajskiego CA Peñarol. Z klubem z Montevideo zdobył mistrzostwo Urugwaju - Primera División Uruguaya w 1944. Tam też skończył swoją karierę w tym samym roku.
Kariera reprezentacyjna.
1 lutego 1937 roku Carreiro zadebiutował w reprezentacji Brazylii w meczu z reprezentacją Argentyny. Brazylia na Copa América 1937 zajęła trzecie miejsce. W 1939 i 1940 roku Carreiro uczestniczył w spotkaniach Copa Julio Roca. 17 marca 1940 Carreiro w meczu z Argentyną wystąpił po raz ostatni w reprezentacji. Ogółem w latach 1937–1940 w barwach "canarinhos" Carreiro wystąpił siedmiu meczach, wszystkich przeciwko Argentynie.

</doc>
<doc id="1701095" url="https://pl.wikipedia.org/wiki?curid=1701095" title="Glasfelderkopf">
Glasfelderkopf

Glasfelderkopf – szczyt w Alpach Algawskich, części Alp Bawarskich. Leży na granicy Niemiec (Bawaria) i Austrii (Tyrol).

</doc>
<doc id="1701097" url="https://pl.wikipedia.org/wiki?curid=1701097" title="Moon Bloodgood">
Moon Bloodgood

Korinna Moon Bloodgood (ur. 20 września 1975 w Anaheim, w stanie Kalifornia) − amerykańska aktorka i modelka, światową popularność zawdzięcza roli w filmie "".
Życiorys.
Ojciec Moon ma korzenie irlandzkie i duńskie, matka z pochodzenia jest Koreanką. Ojciec poznał matkę gdy stacjonował w wojsku w Korei Południowej. Jako nastolatka Moon była cheerleaderką w znanej grupie Laker Girls. Karierę zaczynała od modelingu, w 2002 roku zagrała pierwszy epizod w serialu "Ja się zastrzelę". Moon jest gwiazdą czwartego filmu o Terminatorze – "".

</doc>
<doc id="1701099" url="https://pl.wikipedia.org/wiki?curid=1701099" title="Rauhhorn">
Rauhhorn

Rauhhorn – szczyt w Alpach Algawskich, części Alp Bawarskich. Leży na granicy Niemiec (Bawaria) i Austrii (Tyrol).

</doc>
<doc id="1701101" url="https://pl.wikipedia.org/wiki?curid=1701101" title="Pismo limbu">
Pismo limbu

Pismo Limbu, pismo Kirat-Sirijonga – alfabet sylabiczny używany do zapisywania języka limbu we wschodnim Nepalu.
Historia.
Alfabet ten został stworzony w IX w. przez króla Sirijonga, później wyszedł z użycia i został na nowo wprowadzony w XVIII w. przez króla Te-ongsi Sirijunga Xin Thebe (1704–1741?). Na cześć tego ostatniego pismo nazwano „Sirijonga”.
Charakterystyka.
Jak i w innych abugidach indyjskich, podstawowym elementem jest sylaba zapisywana jako spółgłoska z domyślną samogłoską „a”, zaś inne samogłoski zaznaczane są przy pomocy znaków diakrytycznych.

</doc>
<doc id="1701103" url="https://pl.wikipedia.org/wiki?curid=1701103" title="Lärchwand">
Lärchwand

Lärchwand – szczyt w Alpach Algawskich, części Alp Bawarskich. Leży w Niemczech, w Bawarii, przy granicy z Austrią. Sąsiaduje z Glasfelderkopf.

</doc>
<doc id="1701104" url="https://pl.wikipedia.org/wiki?curid=1701104" title="Kastenkopf">
Kastenkopf

Kastenkopf – szczyt w Alpach Algawskich, części Alp Bawarskich. Leży na granicy Niemiec (Bawaria) i Austrii (Tyrol).

</doc>
<doc id="1701108" url="https://pl.wikipedia.org/wiki?curid=1701108" title="Kugelhorn">
Kugelhorn

Kugelhorn – szczyt w Alpach Algawskich, części Alp Bawarskich. Leży na granicy Niemiec (Bawaria) i Austrii (Tyrol).

</doc>
<doc id="1701113" url="https://pl.wikipedia.org/wiki?curid=1701113" title="Lahnerkopf">
Lahnerkopf

Lahnerkopf – szczyt w Alpach Algawskich, części Alp Bawarskich. Leży na granicy Niemiec (Bawaria) i Austrii (Tyrol). Sąsiaduje z Schänzlespitze i Kastenkopf.

</doc>
<doc id="1701119" url="https://pl.wikipedia.org/wiki?curid=1701119" title="Sattelköpfe">
Sattelköpfe

Sattelköpfe – szczyt w Alpach Algawskich, części Alp Bawarskich. Leży na granicy Niemiec (Bawaria) i Austrii (Tyrol). Sąsiaduje z Lärchwand.

</doc>
<doc id="1701125" url="https://pl.wikipedia.org/wiki?curid=1701125" title="Schänzlekopf">
Schänzlekopf

Schänzlekopf – szczyt w Alpach Algawskich, części Alp Bawarskich. Leży w Niemczech, w Bawarii, przy granicy z Austrią. Sąsiaduje z Schänzlespitze.

</doc>
<doc id="1701126" url="https://pl.wikipedia.org/wiki?curid=1701126" title="Ajjelet Zurer">
Ajjelet Zurer

Ajjelet Zurer איילת זורר, "Ayelet Zurer" (ur. 28 czerwca 1969 w Tel Awiwie) − izraelska aktorka, laureatka nagrody Izraelskiej Akademii Filmowej za rolę w obrazie "Tragedie Niny". Wystąpiła m.in. w filmach "Anioły i demony" i "Człowiek ze stali".

</doc>
<doc id="1701131" url="https://pl.wikipedia.org/wiki?curid=1701131" title="Jurandyr Correia dos Santos">
Jurandyr Correia dos Santos

Jurandyr, właśc. Jurandyr Correia dos Santos (ur. 26 kwietnia 1913 w São Paulo, zm. 4 marca 1972 tamże) – piłkarz brazylijski grający na pozycji bramkarza.
Kariera klubowa.
Jurandyr karierę piłkarską rozpoczął w 1930 roku w klubie São Bento São Paulo, w którym grał do 1933. Następnym etapem były krótkie epizody w São Paulo FC oraz Fluminense FC. Lata 1935–1939 Jurandyr spędził w SE Palmeiras. Z klubem z São Paulo zdobył mistrzostwo Stanu São Paulo – Campeonato Paulista w 1936. Z Palmeiras wyjechał do Argentyny, gdzie grał w Ferro Carril Oeste i Gimnasia y Esgrima La Plata. W 1942 przeszedł do CR Flamengo, w którym grał do 1946 roku. Z Flamengo trzykrotnie zdobył mistrzostwo Stanu Rio de Janeiro – Campeonato Carioca w 1942, 1943, 1944 roku. Po krótkim epizodzie w Corinthians Paulista w 1946, karierę Jurandyr zakończył w Comercial FC, gdzie grał w latach 1947–1948.
Kariera reprezentacyjna.
3 stycznia 1937 roku Jurandyr zadebiutował w reprezentacji Brazylii w meczu z reprezentacją Chile podczas Copa América 1937. Brazylia na Copa América 1937 zajęła trzecie miejsce. Ostatni w barwach "canarinhos" zagrał 14 maja 1944 w towarzyskim meczu z reprezentacją Urugwaju. Ogółem w latach 1937–1944 rozegrał w reprezentacji 8 spotkań.

</doc>
<doc id="1701132" url="https://pl.wikipedia.org/wiki?curid=1701132" title="Różnowiciowce">
Różnowiciowce

Różnowiciowce ("Xanthophyceae" Allorge ex Fritsch, 1935, "Xanthophyta, Xanthophycea, Heterokontae, Heterocontae") – klasa protistów roślinopodobnych zaliczanych do glonów. W tradycyjnych systemach zaliczana do typu "Chrysophyta". Obecnie łączona z innymi klasami w grupę stramenopili. Blisko spokrewniona z brunatnicami.
Ogólna charakterystyka.
Wiciowce o różnych typach budowy jednokomórkowej, komórczakowej i rzadziej wielokomórkowej plechy: monadalnym, ryzopodialnym (ameboidalnym), kapsalnym, kokkalnym, trychalnym (np. "Tribonema") i syfonalnym (np. "Botrydium"). Niektóre formy osiadłe, wytwarzające chwytniki, inne ruchliwe poruszające się dzięki wiciom lub ruchom pełzakowatym (np. "woszeria"). Formy ruchliwe nie mają ściany komórkowej, inne tworzą ścianę prawdopodobnie celulozową. Czasem inkrustowane węglanem wapnia lub – zwłaszcza w przypadku przetrwalnikowych cyst – krzemionką. U niektórych występuje plamka oczna. Wić pojedyncza lub dwie różne – dłuższa, pierzasta i krótsza, biczykowata. Chloroplasty przyścienne, zwykle duże, pojedyncze lub podwójne. Zielone lub brązowe. Barwniki fotosyntetyczne to chlorofile a i c1,2, wiolaksantyna, heteroksantyna, β-karoten, vaucherioksantyna. Informacje o występowaniu fukoksantyny i luteiny są niejednoznaczne. Substancje zapasowe to podobnie jak u innych stramenopili tłuszcze, wolutyna i leukozyna. W odróżnieniu od innych zielonych glonów, brak chlorofilu b i skrobi.
Ekologia.
Rozmnażanie najczęściej bezpłciowe (aplanospory lub zoospory). Płciowe rzadkie, częstsze u 
"Vaucheriales" wytwarzających plemnie i lęgnie. Większość autotroficzna, lecz występują również formy heterotroficzne i miksotroficzne. Występują głównie w wodach słodkich, rzadziej słonawych (np. niektórzy przedstawiciele rodzaju "Ophiocytium") i w glebie (aerofity, np. wydętka ziarnista).
Systematyka.
Tradycyjnie dzielone ze względu na morfologię na następujące rzędy:
W wyniku rozwoju technik molekularnych zakwestionowano te podziały. Według jednego z nowszych systemów różnowiciowce dzielone są na dwa rzędy:
Ze względu na zielone chromatofory niektóre dawniej uważano za zielenice. Obecnie niektóre rodzaje (np. "Halosphaera") zaliczane przez jakiś czas do różnowiciowców znów włącza się do zielenic, a niektóre inne do "Craspedophyta" – grupy odrębnej od innych grup glonów roślinnych, takich jak zielenice czy krasnorosty.
Grupę tę początkowo nazywano "Heterokontae" (ze względu na różną długość wici), co zachowane zostało w polskim tłumaczeniu nazwy. Obecnie nazwa "Heterokonta" stosowana bywa przez niektórych systematyków (T. Cavalier-Smith) do jednostek wyższej rangi (np. podkrólestwo) i w przybliżeniu odpowiada grupie określanej przez innych jako "Stramenopile".

</doc>
<doc id="1701133" url="https://pl.wikipedia.org/wiki?curid=1701133" title="Jul Nenshati">
Jul Nenshati

Jul Nenshati (ur. 16 września 1961 w Szkodrze) – albański aktor. 
Życiorys.
Ukończył studia na wydziale aktorskim Instytutu Sztuk w Tiranie i rozpoczął pracę w Teatrze Migjeni w Szkodrze. 
W filmie albańskim zadebiutował w 1983 rolą Caniego w obrazie "Fundi i nje gjakmarrjeje". Zagrał jeszcze w 6 filmach fabularnych, w większości role drugoplanowe.

</doc>
<doc id="1701134" url="https://pl.wikipedia.org/wiki?curid=1701134" title="Xanthophyceae">
Xanthophyceae



</doc>
<doc id="1701135" url="https://pl.wikipedia.org/wiki?curid=1701135" title="Xanthophyta">
Xanthophyta



</doc>
<doc id="1701136" url="https://pl.wikipedia.org/wiki?curid=1701136" title="Heterokontae">
Heterokontae



</doc>
<doc id="1701137" url="https://pl.wikipedia.org/wiki?curid=1701137" title="Schänzlespitze">
Schänzlespitze

Schänzlespitze – szczyt w Alpach Algawskich, części Alp Bawarskich. Leży na granicy Niemiec (Bawaria) i Austrii (Tyrol). Sąsiaduje z Lahnerkopf.

</doc>
<doc id="1701138" url="https://pl.wikipedia.org/wiki?curid=1701138" title="Ponten">
Ponten

Ponten – szczyt w Alpach Algawskich, części Alp Bawarskich. Leży na granicy Niemiec (Bawaria) i Austrii (Tyrol).

</doc>
<doc id="1701140" url="https://pl.wikipedia.org/wiki?curid=1701140" title="Darlington County">
Darlington County

"Darlington County" - piosenka Bruce’a Springsteena, pochodząca z jego wydanego w 1984 roku albumu "Born in the U.S.A." Utwór został zarejestrowany w 1982 roku w nowojorskim Avatar Studios w trakcie jednej z pierwszych sesji nagraniowych płyty.
Hrabstwo Darlington County zawarte w tytule piosenki znajduje się w Karolinie Południowej.
Wykonania koncertowe.
"Darlington County" wykonywana była podczas każdego etapu trasy Born in the U.S.A. Tour. Rozpoczynała się ona gitarową solówką Springsteena, po której artysta wykonywał ją, połączoną z "I'm Goin' Down", ze Stevenem Zandtem. Piosenka grana była również podczas Reunion Tour.
Po tragicznych zamachach terrorystycznych na World Trade Center i Pentagon z 11 września 2001 roku Springsteen przestał wykonywać "Darlington County" (której tekst odnosi się do World Trade Center) aż do trzeciego etapu The Rising Tour. Utwór został wykonany także kilkakrotnie podczas Magic Tour.

</doc>
<doc id="1701141" url="https://pl.wikipedia.org/wiki?curid=1701141" title="Bschießer">
Bschießer

Bschießer – szczyt w Alpach Algawskich, części Alp Bawarskich. Leży na granicy Niemiec (Bawaria) i Austrii (Tyrol). Sąsiaduje z Ponten.

</doc>
<doc id="1701144" url="https://pl.wikipedia.org/wiki?curid=1701144" title="Rzecznica">
Rzecznica

Rzecznica – struga na Równinie Gryfickiej, w woj. zachodniopomorskim, w gminie Rymań; prawobrzeżny dopływ rzeki Mołstowy.
Rzecznica bierze swe źródła przy przysiółku Bukowo, skąd płynie w kierunku zachodnim.
Przepływa przez Rzesznikowo, gdzie wpada do niej potok Węgorka. Następnie przed linią kolejową odbija na południowy zachód uchodząc do Mołstowy od prawego brzegu.
Nazwę Rzecznica wprowadzono urzędowo rozporządzeniem w 1949 roku, zastępując poprzednią niemiecką nazwę strugi – "Winkel Bach".

</doc>
<doc id="1701145" url="https://pl.wikipedia.org/wiki?curid=1701145" title="Kühgundspitze">
Kühgundspitze

Kühgundspitze – szczyt w Alpach Algawskich, części Alp Bawarskich. Leży na granicy Niemiec (Bawaria) i Austrii (Tyrol). Góruje nad Oberjoch koło Bad Hindelang.

</doc>
<doc id="1701147" url="https://pl.wikipedia.org/wiki?curid=1701147" title="Let Us Prey (album Electric Wizard)">
Let Us Prey (album Electric Wizard)

Let Us Prey to czwarty album doom metalowego zespołu Electric Wizard. Wydany został przez Rise Above Records w 2002 roku i jest ich ostatnią płytą w klasycznym składzie. 
"Let Us Prey" jest muzyczną kontynuacją bardziej „szorstkiego” doom metalu, który zapoczątkowali na poprzednim albumie, "Dopethrone". W niektórych piosenkach zespół stara się eksperymentować z dźwiękiem i używać coraz więcej nakładanych na siebie warstw gitar. Jest też o wiele krótszy (43 minuty) od poprzednich albumów Electric Wizard i nie posiada wydrukowanych tekstów piosenek, co czyni je trudniejszymi do rozszyfrowania.
Edycja winylowa została wydana przez The Music Cartel na pojedynczym LP. Rise Above wydał później reedycję na 2LP razem z dodatkowym utworem, „Mother of Serpents”. Utwór ten pojawia się też w wersji japońskiej albumu, tak samo też na reedycjach CD wytwórni Rise Above i Candlelight Records.

</doc>
<doc id="1701148" url="https://pl.wikipedia.org/wiki?curid=1701148" title="Iseler">
Iseler

Iseler – szczyt w Alpach Algawskich, części Alp Bawarskich. Leży w Niemczech, w Bawarii, przy granicy z Austrią. Na szczycie znajduje się krzyż.

</doc>
<doc id="1701151" url="https://pl.wikipedia.org/wiki?curid=1701151" title="Leonaert Bramer">
Leonaert Bramer

Leonaert Bramer (ur. 24 grudnia 1596 w Delfcie, pochowany 10 lutego 1674 tamże) – holenderski malarz okresu baroku.
Życiorys.
Działał w Delfcie. Lata 1614–1627 spędził we Francji i Włoszech, głównie w Rzymie. Podczas pobytu we Włoszech był pod wpływem Elsheimera i Fettiego. Wtedy to zaczął specjalizować się w niewielkich obrazach przedstawiających postacie w dziwnie oświetlonych nocnych sceneriach antycznych budynków, złowrogich lasów lub rozpadających się ruin. Sygnował te obrazy pseudonimem Leonardo delle Notti.
Uprawiał malarstwo rodzajowe i historyczne. Malował pejzaże, portrety, obrazy religijne oraz alegorie vanitas. Był także jednym z niewielu holenderskich artystów malujących freski w Holandii, ale żadna z jego prac w tym medium nie przetrwała. Wykorzystywał różne formuły stylistyczne: caravaggionistów, prerembrandtystów i młodego Rembrandta.
Prawdopodobnie był nauczycielem Jana Vermeera.

</doc>
<doc id="1701158" url="https://pl.wikipedia.org/wiki?curid=1701158" title="Julius Edgar Lilienfeld">
Julius Edgar Lilienfeld

Julius Edgar Lilienfeld (ur. 18 kwietnia 1882 we Lwowie, zm. 28 sierpnia 1963) – polski fizyk pochodzenia żydowskiego, twórca tranzystora polowego (podstawowego elementu współczesnych układów cyfrowych).
Życiorys.
Był synem prawnika Siegmunda Lilienfelda. W 1899 rozpoczął studia na politechnice w Berlinie, z których po roku zrezygnował. W latach 1900–1904 studiował na Uniwersytecie w Berlinie, uzyskując w lutym 1905 stopień doktora. W tym samym roku rozpoczął pracę w Instytucie Fizycznym na Uniwersytecie w Lipsku, gdzie habilitował się w 1910. Po utworzeniu niepodległego państwa polskiego, mimo propozycji polskich naukowców objęcia stanowiska naukowego, w 1921, odmówił powrotu do kraju, tłumacząc to następująco "[...]Sytuacja Polaka w Niemczech jest taka, że o rozwój stanowiska naukowego trudno – do Polski przenieść się znaczyłoby zrzec się na kilka lat naukowej pracy[...]". Jednak w 1925 wniosek o patent kanadyjski układu będącego protoplastą tranzystora polowego złożył jako obywatel Polski.
Jego młodszą siostrą była Flora Lilienfeld, uznana w świecie genetyczka roślin.

</doc>
<doc id="1701160" url="https://pl.wikipedia.org/wiki?curid=1701160" title="Wiktor Raszczupkin">
Wiktor Raszczupkin

Wiktor Iwanowicz Raszczupkin (ros. Виктор Иванович Ращупкин, ur. 16 października 1950 w Kamieńsku Uralskim) – rosyjski lekkoatleta startujący w barwach Związku Radzieckiego, specjalista rzutu dyskiem, mistrz olimpijski z Moskwy.
Trenował rzut dyskiem od 1964. W reprezentacji ZSRR startował od 1977. W 1978 był wicemistrzem, a w 1979 mistrzem ZSRR. Na igrzyskach olimpijskich w 1980 w Moskwie niespodziewanie zdobył złoty medal rzutem na odległość 66,64 m, co było jego rekordem życiowym. Wyprzedził Imricha Bugára z Czechosłowacji i Luisa Delísa z Kuby. Startował do 1984, ale nie wystąpił już na żadnej wielkiej imprezie międzynarodowej.
Startował w klubie "Burewiestnik Leningrad". Z wykształcenia jest inżynierem.

</doc>
<doc id="1701162" url="https://pl.wikipedia.org/wiki?curid=1701162" title="Cheikh Touré">
Cheikh Touré

Cheikh Touré (ur. 25 stycznia 1970) – senegalski lekkoatleta, który specjalizował się w skoku w dal. Od 1999 aż do zakończenia kariery w 2003 reprezentował Francję.
Osiągnięcia.
Dwukrotny uczestnik igrzysk olimpijskich - Atlanta 1996 (18. lokata w eliminacjach, brak awansu do finału) oraz Sydney 2000 (20. lokata eliminacjach, brak awansu do finału).

</doc>
<doc id="1701163" url="https://pl.wikipedia.org/wiki?curid=1701163" title="Cheikh Tidiane Touré">
Cheikh Tidiane Touré



</doc>
<doc id="1701170" url="https://pl.wikipedia.org/wiki?curid=1701170" title="Moja ziemia">
Moja ziemia

Moja ziemia – dwumiesięcznik wydawany przez Oddział Kociewski Zrzeszenia Kaszubsko-Pomorskiego w Zblewie. 
Pismo powstało wkrótce po reaktywacji działalności oddziału w 1991 roku, początkowo wychodząc pod nazwą „Zblewska Ziemia”. Pod koniec 1992 roku z powodu podjęcia szerokiej współpracy z oddziałami ZKP w Lubichowie, Osiecznej i Szlachcie, zmieniło nazwę na „Moja Ziemia”.
Pismo szybko przyjęło także charakter periodyku gminnego, a jego wydawcy weszli w ścisłą współpracę z samorządem gminy Zblewo, który z czasem stał się współwydawcą. W 1996 r. dwumiesięcznik ukazywał się w nakładzie 500 egzemplarzy. Z powodów finansowych samorząd zdobywał coraz większy wpływ na jego wydawanie, co odbiło się negatywnie na losach pisma. W czasie kampanii wyborczej do samorządów w roku 1998 ówczesne władze gminy zawiesiło wydawanie „Mojej Ziemi” na czas kampanii, a po wyborach już go nie wznowiły.
Pismo redagowali m.in.: F. Bieliński, B. Damaszk, H. Dunajska, E. Grudniewska, J. Jasiński, E. Jędrzejewska, A. Jaruszewska, ks. A. Kujawa, F. Putkammer, M. Tomana, G. Stanowska, T. Zmura.
Do próby reaktywacji pisma doszło dopiero w listopadzie 2016 roku. Z okazji dwudziestopięciolecia Oddziału ZKP w Zblewie wydano specjalny (35) numer pisma, w którym opublikowano wybór tekstów z lat dziewięćdziesiątych. W grudniu tego roku wydano zaś kolejny, trzydziesty szósty numer, pierwszy regularny, który ma zapoczątkować nową serię czasopisma, wychodzącego teraz jako kwartalnik. W 2017 roku trzydzieści trzy numery czasopisma z lat dziewięćdziesiątych, zostały opublikowane w wersji cyfrowej na portalu Skarbnica Kociewska.

</doc>
<doc id="1701171" url="https://pl.wikipedia.org/wiki?curid=1701171" title="Alcindo">
Alcindo

Alcindo, właśc. Alcindo Martha de Freitas (ur. 31 marca 1945 w Sapucaia do Sul, zm. 27 sierpnia 2016 w Porto Alegre, Rio Grande do Sul) – piłkarz brazylijski grający na pozycji ofensywnego pomocnika.
Kariera klubowa.
Alcindo karierę piłkarską rozpoczął w 1963 roku w klubie SC Rio Grande. W 1964 przeszedł do Grêmio Porto Alegre, w którym grał do 1971 roku. Z klubem z Porto Alegre pięciokrotnie zdobył mistrzostwo Stanu Rio Grande do Sul – Campeonato Gaúcho w: 1964, 1965, 1966, 1967, 1968 oraz tytuły króla strzelców w 1965 i 1968. W 1971 przeszedł do Santos FC, w którym grał do 1973 roku. Z Santosem zdobył mistrzostwo São Paulo – Campeonato Paulista w 1973. Po odejściu z Santosu grał w Meksyku w klubach Club Jalisco i Club América, z którą zdobył mistrzostwo Meksyku w 1976. Po powrocie do Brazylii ponownie grał w Gremio, z którym zdobył mistrzostwo Stanu Rio Grande do Sul – Campeonato Gaúcho w 1977 oraz tytuł króla strzelców w 1976. Karierę zakończył we AA Francana w 1978 roku.
Kariera reprezentacyjna.
5 czerwca 1966 w Belo Horizonte Alcindo zadebiutował w reprezentacji Brazylii, meczu przeciwko reprezentacji Polski. W 1966 Alcindo pojechał z reprezentacją Brazylii do Anglii na Mistrzostwa Świata i zagrał w meczach grupowych przeciwko Bułgarią i Węgrami. Ostatni raz w reprezentacji Alcindo zagrał w 25 czerwca 1967 w meczu przeciwko reprezentacji Urugwaju w Montevideo. Stawką tego meczu był Puchar Rio Branco. Łącznie w latach 1966–1967 rozegrał w barwach "canarinhos" 7 spotkań i strzelił jedną bramkę.

</doc>
<doc id="1701172" url="https://pl.wikipedia.org/wiki?curid=1701172" title="Sonntagshorn">
Sonntagshorn

Sonntagshorn – szczyt w Alpach Chiemgawskich, części Alp Bawarskich. Leży na granicy między Austrią (Salzburg), a Niemcami (Bawaria). Jest to najwyższy szczyt Alp Chiemgawskich. Leży na południowy wschód od Ruhpolding.

</doc>
<doc id="1701174" url="https://pl.wikipedia.org/wiki?curid=1701174" title="Steinplatte">
Steinplatte

Steinplatte – szczyt w Alpach Chiemgawskich, części Alp Bawarskich. Leży w Austrii, na granicy między (Salzburgiem), a Tyrolem.

</doc>
<doc id="1701175" url="https://pl.wikipedia.org/wiki?curid=1701175" title="Haligowce">
Haligowce

Haligowce () – wieś (obec) na słowackim Spiszu w powiecie Lubowla.
Historia.
Założona została na prawie niemieckim na początku XIV w. przez ród Görgyów. Założono ją na tzw." surowym korzeniu". Pierwsza wzmianka o miejscowości pochodzi z lat 1334–1338. W roku 1435 kwaterował tutaj ze swoimi ludźmi Piotr Axamit, jeden z przywódców husytów. Ukrywał się przed wojskami węgierskimi w jaskini na zboczach góry, która od jego nazwiska obecnie nosi nazwę Aksamitka. Przez jakiś czas w XIV i XV w. (do 1657) tereny Haligowców były w posiadaniu zakonników kartuzów z Czerwonego Klasztoru. W 1751 wieś zwiedzała ekspedycja wiedeńskich uczonych, której przewodnikiem był kieżmarski badacz Tatr i zbieracz minerałów Jakob Buchholtz. To wówczas dowiedzieli się oni od miejscowej ludności o "smoczych" kościach w jaskini na Haligowskich Skałach. Dzisiaj ta jaskinia nosi nazwę Aksamitka (również od nazwiska Piotra Axamita). Ludzi w Haligowcach z czasem przybywało: w 1823 wieś miała 100 domów, w 1913 austriackie rejestry wykazują 556 mieszkańców, w tym 10 grekokatolików, 3 ewangelików i 12 Żydów. W 1809 utworzono tutaj oddzielną parafię. Wieś pod koniec XIX w. przeludniła się. Wielu mieszkańców ratowało się emigracją „za chlebem”, głównie do USA, niektórzy dorabiali wypalaniem wapna z pienińskich wapieni, wytłaczaniem oleju lnianego, wożeniem furmankami wczasowiczów z Czerwonego Klasztoru, a także drutowaniem garnków, co było czymś wyjątkowym, z zasady bowiem czynnością tą zajmowali się Łemkowie.
Miejscowość ma typową dla słowackiego Spiszu zwartą zabudowę. Obecnie wieś nadal ma charakter rolniczo–pasterski, chociaż coraz więcej jej mieszkańców ma już inne źródła utrzymania. Miejscowość stawia również na turystykę.
Położenie geograficzne i turystyka.
Miejscowość położona jest na granicy dwóch regionów geograficznych: Pienin i Magury Spiskiej w dolinie rzeki Lipnik oraz w dolinie płynącego przez Magurę Spiską jego dopływu, potoku Rychwałd. Górna część miejscowości (około 560 m n.p.m.) ukryta jest w Magurze Spiskiej pomiędzy wzniesieniami Bucznika (750 m) i Kobylej Góry (877 m). Przez miejscowość przebiega droga z Czerwonego Klasztora do miejscowości Hniezdne, gdzie krzyżuje się z drogą krajową nr 77 (do miejscowości Lubowla lub Biała Spiska).
Największą atrakcją turystyczną miejscowości są bardzo oryginalne Haligowskie Skały (obszar ochrony ścisłej). Zabytkowy kościół Nawiedzenia Najświętszej Matki Boskiej wybudowano w 1757. W oddalonych od centrum wsi osiedlach zachowały się jeszcze tradycyjne drewniane domy w stylu spiskim. W miejscowości istnieje motel "Goralský Dvor" z restauracją, wyciąg narciarski i źródła wody mineralnej.
Kultura.
We wsi jest używana gwara spiska, zaliczana przez polskich językoznawców jako gwara dialektu małopolskiego języka polskiego, przez słowackich zaś jako gwara przejściowa polsko-słowacka.

</doc>
<doc id="1701176" url="https://pl.wikipedia.org/wiki?curid=1701176" title="Objaw „buldoga”">
Objaw „buldoga”

Objaw „buldoga” – objaw neurologiczny polegający na silnym odruchowym uchwyceniu zębami przedmiotu wsuwanego do ust chorego.
Występuje w uszkodzeniach kory płata czołowego bez ścisłej lokalizacji wraz z odruchem chwytania i pochwytywania, perseweracją ruchową lub tonicznym odruchem podeszwowym Hermana.
Objaw jako pierwszy opisał i nazwał Aleksiej Janiszewski w 1924.

</doc>
<doc id="1701180" url="https://pl.wikipedia.org/wiki?curid=1701180" title="Geigelstein">
Geigelstein

Geigelstein – szczyt w Alpach Chiemgawskich, części Alp Bawarskich. Leży w Niemczech, w Bawarii, przy granicy z Austrią. Szczyt ten jest doskonałym punktem widokowym; widać z niego między innymi: Alpy Berchtesgadeńskie, Kaisergebirge, Großglockner i Karwendel.

</doc>
<doc id="1701182" url="https://pl.wikipedia.org/wiki?curid=1701182" title="Objaw Krala">
Objaw Krala

Objaw Krala (perseweracja ruchowa) – zaburzenie neurologiczne spowodowane upośledzeniem procesów hamowania, polegające na wielokrotnym czynnym powtarzaniu raz rozpoczętego biernego ruchu. Występuje w uszkodzeniach kory płata czołowego.

</doc>
<doc id="1701183" url="https://pl.wikipedia.org/wiki?curid=1701183" title="Armstrong Whitworth AW.660 Argosy">
Armstrong Whitworth AW.660 Argosy

Armstrong Whitworth AW.660 Argosy – brytyjski samolot transportowy, wyprodukowany w latach 60. XX wieku. Przeznaczony do transportu ładunków, pasażerów lub w zastosowaniach militarnych żołnierzy.
Historia.
Samolot był ostatnim produktem firmy Armstrong Whitworth Aircraft przed połączeniem z Gloster Aircraft Company, będącego częścią Hawker Siddeley, dlatego w literaturze można również się spotkać z nazwą samolotu Hawker Siddeley Argosy. Maszyna powstała jako odpowiedź na zapotrzebowanie wydane w 1955 roku przez brytyjskie Ministerstwo Lotnictwa (Operation Requirement 323) na średni samolot transportowy. Armstrong Whitworth zaprojektował najpierw dwusilnikowy samolot, oznaczony jako Armstrong Whitworth AW. 66 przeznaczony dla celów militarnych oraz wersję AW. 65 przeznaczoną na rynek cywilny zmodernizowaną następnie poprzez dodanie kolejnych dwóch silników, w ten sposób powstała wersja AW.650 Argosy i jej odpowiednik wojskowy AW.660 Argosy.
Konstrukcja.
Argosy był wolnonośnym grzbietopłatem o konstrukcji metalowej. Kadłub maszyny przystosowany był do przewozu dużych ładunków, których załadunek możliwy był poprzez odchylanie tylnych i przednich drzwi ładunkowych. Samolot posiadał trójkołowe wciągane podwozie, przednie do wnęki kadłuba i główne do gondoli silnikowych. Kabina pilotów znajdowała się nad komorą ładunkową, którą można było przekształcić w wersje pasażerską montując fotele. Argosy był samolotem dwubelkowym, na przedłużeniu gondoli wewnętrznych silników umieszczono stateczniki pionowe ze sterami kierunku, połączone statecznikiem poziomym ze sterem wysokości.
Użytkownicy.
Do końca lat 70. samolot użytkował RAF, na rynku cywilnym samolot dzięki swojej prostej i niezawodnej konstrukcji używany był przez wielu operatorów jeszcze do lat 90. XX wieku. Prototypowy egzemplarz o znakach rejestracyjnych G-AOZZ (amerykańskich N896U) i nazwie własnej City of Leamington Spa, został przekazany przez swojego ostatniego użytkownika, linię Duncan Aviation do muzeum lotnictwa Yankee Air Museum mieszczącego się w Ypsilanti w stanie Michigan, gdzie prezentowano ją publiczności od grudnia 1991 roku. Niestety dla samolotu, w 2013 roku maszyna została zezłomowana.

</doc>
<doc id="1701184" url="https://pl.wikipedia.org/wiki?curid=1701184" title="Perseweracja ruchowa">
Perseweracja ruchowa



</doc>
<doc id="1701185" url="https://pl.wikipedia.org/wiki?curid=1701185" title="Zwiesel (szczyt)">
Zwiesel (szczyt)

Zwiesel – szczyt w Alpach Chiemgawskich, części Alp Bawarskich. Leży w Niemczech, w Bawarii, przy granicy z Austrią.

</doc>
<doc id="1701188" url="https://pl.wikipedia.org/wiki?curid=1701188" title="Strefa konwergencji antarktycznej">
Strefa konwergencji antarktycznej

Strefa konwergencji antarktycznej (nazywana też antarktycznym frontem polarnym) – wąski pas wód powierzchniowych uważany za granicę Antarktyki. Jest to miejsce, gdzie stykają się zimne wody płynące od Antarktydy "wślizgujące się" pod cieplejsze wody z północy. Przebiega pomiędzy 47°S a 62°S, a jej przebieg zmienia się sezonowo: latem przesuwa się ku południu, a zimą ku północy.

</doc>
<doc id="1701189" url="https://pl.wikipedia.org/wiki?curid=1701189" title="Dürrnbachhorn">
Dürrnbachhorn

Dürrnbachhorn – szczyt w Alpach Chiemgawskich, części Alp Bawarskich. Leży na granicy między Austrią (Salzburg), a Niemcami (Bawaria).

</doc>
<doc id="1701190" url="https://pl.wikipedia.org/wiki?curid=1701190" title="Odruch Hermana">
Odruch Hermana

Toniczny odruch podeszwowy Hermana – odruch polegający na przetrwałym zgięciu podeszwowym palców kończyny dolnej wywoływanym przez drażnienie podeszwy stopy. Występuje w uszkodzeniach płata czołowego.
Został opisany w latach 1948-51 przez polskiego neurologa Eufemiusza Hermana.

</doc>
<doc id="1701191" url="https://pl.wikipedia.org/wiki?curid=1701191" title="Dhorkë Orgocka">
Dhorkë Orgocka

Dhorkë Orgocka (ur. 25 października 1937 w Korczy, zm. 31 sierpnia 2002) – albańska aktorka. 
Życiorys.
Swoją przygodę z teatrem rozpoczęła od amatorskiej grupy teatralnej, działającej w Korczy. Od 1951 związana z Teatrem Andon Zako Çajupi w Korczy. Na dużym ekranie zadebiutowała w 1968, niewielką rolą w filmie "Horizonte te hapura". W 1975 zagrała główną rolę Ollgi w filmie "Beni ecën vetë". Wystąpiła w ośmiu filmach fabularnych, głównie w rolach drugoplanowych.

</doc>
<doc id="1701192" url="https://pl.wikipedia.org/wiki?curid=1701192" title="Ihor Pałycia">
Ihor Pałycia

Ihor Petrowycz Pałycia, ukr. Ігор Петрович Палиця (ur. 10 grudnia 1972 w Łucku) – ukraiński polityk i przedsiębiorca.
Życiorys.
W 1994 ukończył studia z dziedziny historii i prawa na Uniwersytecie im. Łesi Ukrainki w Łucku. Od 1993 do 1999 stał na czele ukraińsko-łotewskiej firmy Maweks-L. W latach 1999–2003 zasiadał w zarządzie firmy Naftochimik Prykarpattja. W lutym 2003 objął funkcję prezesa zarządu spółki Ukrnafta.
W wyborach parlamentarnych w 2006 kandydował bez powodzenia z list Wiejskiej Partii Ukrainy. W 2007 uzyskał mandat deputowanego z ramienia Naszej Ukrainy-Ludowej Samoobrony. W 2012 ponownie wybrany do parlamentu w okręgu większościowym jako kandydat niezależny. W 2014 został przewodniczącym Odeskiej Obwodowej Administracji Państwowej (na tym stanowisku urzędował do 30 maja 2015). W 2014 kolejny raz uzyskał też mandat deputowanego (z listy Bloku Petra Poroszenki), którego jednak nie objął. W kolejnych wyborach parlamentarnych w 2019, będąc kandydatem niezależnym, został wybrany w jednym z okręgów jednomandatowych. Został liderem frakcji poselskiej i ugrupowania Za Przyszłość (związanych z Ihorem Kołomojskim). W 2020 wybrany na radnego obwodu wołyńskiego z listy tej partii.

</doc>
<doc id="1701193" url="https://pl.wikipedia.org/wiki?curid=1701193" title="Hochstaufen">
Hochstaufen

Hochstaufen – szczyt w Alpach Chiemgawskich, części Alp Bawarskich. Leży w Niemczech, w Bawarii, przy granicy z Austrią.

</doc>
<doc id="1701197" url="https://pl.wikipedia.org/wiki?curid=1701197" title="Żmijka (żeglarstwo)">
Żmijka (żeglarstwo)

 
Żmijka - lina mocująca lik żagla do masztu lub innego drzewca. 
Żagiel wzdłuż liku (lub lików) zaopatrzony jest w rząd remizek. Podczas taklowania (mocowania) żagla przez kolejne remizki przeciąga się "żmijkę" jednocześnie oplatając nią dookoła drzewce.
Taki sposób mocowanie żagla nazywany jest "na żmijkę".

</doc>
<doc id="1701203" url="https://pl.wikipedia.org/wiki?curid=1701203" title="Katastrofa lotu Trans World Airlines 903">
Katastrofa lotu Trans World Airlines 903

Katastrofa lotu Trans World Airlines 903 – wydarzyła się 31 sierpnia 1950. Lockheed Constellation należący do linii Trans World Airlines, odbywał lot z Bombaju do Nowego Jorku z międzylądowaniami w Kairze i Rzymie. W samolocie nastąpił pożar i odpadnięcie trzeciego silnika. Samolot rozbił się podczas awaryjnego podejścia do lądowania na Pustyni Libijskiej. Zginęło 55 osób, nikt nie przeżył.
Przebieg lotu.
Lockheed Constellation (N6004C) z 55 osobami na pokładzie (48 pasażerów + 7 członków załogi) wystartował z Kairu do Rzymu o godz. 23:35. Samolot wzniósł się na wysokość 10.000 stóp (3000 m), nagle doszło do pożaru i odpadnięcia silnika nr 3. Piloci maszyny próbowali wylądować na Pustyni Libijskiej ok. 65 mil od Kairu. W czasie podejścia do lądowania samolot spadł na ziemię w okolicach miejscowości Wadi an-Natrun. Zginęło 48 pasażerów i 7 członków załogi. Wśród ofiar był polski architekt Maciej Nowicki wracający z Indii, gdzie pracował nad projektem miasta Czandigarh.
Przyczyny.
Przyczyną katastrofy był pożar silnika, który odpadł, spowodowany uszkodzeniem jego tylnej części. To spowodowało pożar i nieudane lądowanie.

</doc>
<doc id="1701204" url="https://pl.wikipedia.org/wiki?curid=1701204" title="Węgorka">
Węgorka

Węgorka – potok, lewobrzeżny dopływ Rzecznicy.
Potok płynie na Równinie Gryfickiej, w woj. zachodniopomorskim, w gminie Rymań. Początek potoku znajduje się niedaleko nurtu Mołstowy na południowy wschód od wsi Rzesznikowo. Płynie w kierunku północnym i północno-zachodnim, gdzie jest połączony z siecią rowów wodnych. Przed Resznikowem wpada do Rzecznicy.
Polską nazwę Węgorka wprowadzono w 1949 roku, zastępując poprzednią niemiecką nazwę potoku – "Aal Bach".

</doc>
<doc id="1701205" url="https://pl.wikipedia.org/wiki?curid=1701205" title="Hochkönig">
Hochkönig

Hochkönig (w nieoficjalnym tłumaczeniu: "Wysoki Król") – masyw górski (nazywany również Hochkönigstock) i szczyt w Alpach Berchtesgadeńskich, części Alp Bawarskich. Leży w Austrii, w kraju związkowym Salzburg, przy granicy z Niemcami. Jego najwyższy szczyt jest najwyższym w całych Alpach Berchtesgadeńskich.
W masywie znajduje się trudna via ferrata – Königsjodler.
Szczyty masywu:

</doc>
<doc id="1701211" url="https://pl.wikipedia.org/wiki?curid=1701211" title="Adãozinho">
Adãozinho

Adãozinho, właśc. Adão Nunes Dornelles (ur. 2 kwietnia 1923 w Porto Alegre, zm. 30 sierpnia 1991 tamże) – brazylijski piłkarz, występujący na pozycji napastnika.
Kariera klubowa.
Karierę piłkarską zaczął w klubie Diário Official F. C., gdzie grał w latach 1932-1942.
W przeszedł do SC Internacional. W klubie z Porto Alegre grał do 1951 roku. Podczas tego okresu sześciokrotnie zdobywał mistrzostwo stanu Rio Grande do Sul - Campeonato Gaúcho w 1943, 1944, 1945, 1947, 1948 i 1950. W 1951 roku przeszedł do CR Flamengo, w której grał do 1953. Z Flamengo zdobył zdobywał mistrzostwo stanu Rio de Janeiro - Campeonato Carioca w 1953 roku. W 1953 przeszedł do XV de Jaú, gdzie grał końca kariery, którą zakończył w 1957 roku.
Kariera reprezentacyjna.
W reprezentacji Brazylii Adãozinho zadebiutował 4 kwietnia 1948 w meczu z reprezentacji Urugwaju, którego stawką było Copa Rio Branco 1948. Ostatni raz w reprezentacji wystąpił 11 czerwca 1950 w meczu z reprezentacją okręgu São Paulo. Miesiąc później był członkiem kadry "canarinhos" na mundialu 1950, na którym Brazylia wywalczyła wicemistrzostwo świata.

</doc>
<doc id="1701214" url="https://pl.wikipedia.org/wiki?curid=1701214" title="Rudin (powieść)">
Rudin (powieść)

Rudin – pierwsza powieść Iwana Turgieniewa wydana po raz pierwszy w czasopiśmie Sowriemiennik w 1856. W utworze tym po raz pierwszy pojawia się motyw inteligenta-rewolucjonisty - typ postaci, który był przedmiotem literackiej analizy również w kolejnych utworach pisarza. 
Okoliczności powstania.
"Rudin" powstawał bezpośrednio po wojnie krymskiej, kiedy coraz szersze kręgi społeczne w Rosji zaczęły domagać się reform w państwie. Turgieniew, reprezentujący poglądy liberalne, znał wielu młodych ludzi pochodzenia szlacheckiego i mieszczańskiego, którzy zainteresowali się radykalnymi ideami demokratycznymi i deklarowało się jako ich sympatycy. Pisarz był jednak bardzo krytyczny wobec tego środowiska, twierdząc, że demokraci nie są w stanie przejść od słów do czynów, a zatem ich postawa nie może przełożyć się na niezbędne zmiany w kraju. 
Treść.
Do domu Darii Michajłowny Łasuńskiej nieoczekiwanie przybywa znajomy jej znajomego, właściciela ziemskiego Leżniewa, Dymitr Rudin, który od pierwszego dnia zaskakuje panią domu, jej gości i siedemnastoletnią córkę Natalię elokwencją, inteligencją i radykalnymi poglądami - głosi konieczność ciągłego działania na rzecz ulepszania rzeczywistości, nietracenia czasu na puste zapowiedzi przyszłych czynów. 
Przez następne dwa miesiące Rudin cały czas pozostaje w domu Darii Michajłowny, żyjąc z pożyczonych pieniędzy. Jego zachowanie nie zmienia się; Leżniew opowiada domownikom o swojej starej przyjaźni z Rudinem - był on zawsze pełen efektownych pomysłów i planów, jednak żadne z nich nie były realizowane. Tymczasem Natalia, spędzająca z Rudinem wiele czasu, zakochuje się w nim z wzajemnością. Dowiedziawszy się, że jej matka nigdy nie zgodzi się na ten związek, oczekuje, że Rudin zrobi coś, by mogli być razem; jest gotowa porzucić dotychczasowe życie. Ku swojemu rozczarowaniu słyszy jednak od niego, że powinni zaakceptować swój los. Przed opuszczeniem domu Darii Michajłowny Rudin pisze list do Nataszy, w którym przyznaje się do swojej niezdolności do czynu. 
W dwa lata później Leżniew jest szczęśliwie żonaty z arystokratką Aleksandrą Lipiną, Natasza zostaje narzeczoną jej brata Siergieja, co przyjmuje z zadowoleniem. Kiedy w rozmowie powraca wspomnienie Rudina, Leżniew broni go przed docinkami: twierdzi, że był on człowiekiem genialnym i gdyby zdobył się na aktywne działanie, o którym tyle mówił, mógłby dokonać rzeczy wielkich. W epilogu Leżniew przypadkowo spotyka Rudina w wiejskim hoteliku: jego położenie nic się nie zmieniło, mimo ogromnych ambicji i wielkich planów żaden z jego projektów nie zakończył się powodzeniem. W finale utworu Rudin ginie na barykadzie w czasie paryskich dni czerwcowych, nawet wtedy będąc niezauważonym i uznanym za "Polaka". 
Powieść kończy się słowami: Wysoki człowiek wypuścił sztandar i – jak worek zwalił się twarzą w dół jakby kłaniając się nisko komuś... Kula przeszyła jego serce. 
– "Tiens!" – powiedział ktoś z uciekających rewolucjonistów do swego towarzysza: "on vient de tuer de Polonais". 
– "Bigre"! – odpowiedział tamten i obaj uciekli do piwnicy domu, w którym wszystkie okiennice były zamknięte i ściany pstrzyły się śladami kul i śrutu. 
Tym "„Polonais”" był Dymitr Rudin. 
Wymowa utworu.
Chociaż Rudin jest bohaterem wyraźnie zainspirowanym przez istniejący w Rosji ruch demokratyczny, nie posiada jednego pierwowzoru. Wśród autentycznych postaci, których wybrane cechy współtworzyły ostateczny kształt tego bohatera wymienia się Michaiła Bakunina, a także samego autora. Wskazywany jest jednak również wpływ wcześniejszej tradycji literatury rosyjskiej, pokrewieństwo Rudina – myśliciela niezdolnego do czynu - z Eugeniuszem Onieginem, bohaterem utworu Puszkina pod tym samym tytułem i Peczorinem z dzieła Lermontowa. 
Turgieniew jest wyraźnie krytyczny wobec postawy Rudina - celowo kontrastuje jego wypowiedzi i jego zachowanie po to, by wykazać przepaść między słowami i czynami szlacheckiego rewolucjonisty, niezdolność do realizacji wyznawanych w teorii idei. Podkreśla, że niewątpliwe zalety bohatera - inteligencja, elokwencja, empatia – są niewiele warte w zestawieniu z jego apatycznym nastawieniem do życia, fatalizmem, który uniemożliwia mu podjęcie skutecznych działań. Z Rudinem wyraźnie skontrastowana zostaje Natalia – skromna, skrywająca swoje uczucia, ale gotowa do działania, gdy jest to konieczne, oraz Leżniew – człowiek praktyczny, trzeźwo oceniający każdą sytuację. 
Adaptacje.
W 1976 na podstawie powieści został nakręcony film "Rudin" z Olegiem Jefremowem w roli głównej. 

</doc>
<doc id="1701218" url="https://pl.wikipedia.org/wiki?curid=1701218" title="Passow (Brandenburgia)">
Passow (Brandenburgia)

Passow – część miasta Schwedt/Oder w Niemczech, w kraju związkowym Brandenburgia, w powiecie Uckermark; dawniej gmina wchodząca w skład związku gmin Amt Oder-Welse.
Gmina Passow powstała 31 grudnia 1998 r. pod nazwą Welsebruch z dotychczas samodzielnych gmin: Briest, Jamikow i Passow. 24 marca 2003 r. dołączono gminę Schönow, a następnie 1 października 2004 r. zmieniono nazwę gminy na Passow. Od 19 kwietnia 2022 roku dawna gmina stanowi część Schwedt.
Geografia.
Passow leży między miastami Schwedt/Oder i Prenzlau w powiecie Uckermark. Krajobraz jest nizinny, przeciętnie między 8 a 9 m n.p.m. w dolinach rzek Randow i Welse. Wzniesienia występują nawet do 69 m n.p.m.
Toponimia.
Nazwa notowana w źródłach średniowiecznych jako "Parsowe" (1296), "Porszow" (1355), "Parssow"/"Partzow" (1366), "Passov" (1459) ma pochodzenie słowiańskie, od połabskiego "*Paršov" „gród Parša”. Na język polski tłumaczona jako "Parsów".
Historia.
Pierwsza wzmianka pisemna o wsi pod nazwą "Parsowe" pochodzi z 1296 r. Należąca pierwotnie do Marchii Brandenburskiej osada przeszła w 1355 r. wraz z pobliską wsią Crussow i zamkiem Zichow we władanie pomorskie. Wczesnogotycki kościół zbudowany z kamienia polnego pochodzi z trzeciej ćwierci XIII w. W XVIII w. dobudowano do niego wieżę zachodnią, w 1822 r. uzupełnioną o nasadę. Do wyposażenia kościoła należą późnogotycki poliptyk z początku XVI w. oraz renesansowa ambona z początku XVII w.
W 1734 r. mieszkało w Passow 226 mieszkańców, w 1895 – 590, a w 1946 – 808 (w tym wielu przesiedleńców). W latach 1971–1981 liczba ludności wzrosła z 748 do 1243 w wyniku przyłączenia w 1974 r. miejscowości Wendemark.
Ustawą z 24 marca 2022 brandenburski Landtag zniósł urząd Oder-Welse, zaś gminę Passow włączył w granice miasta Schwedt/Oder (data wejścia aktu w życie:19 kwietnia tego samego roku).
Podział administracyjny.
W skład gminy wchodzą następujące dzielnice:
Briest.
Ta wieś owalnica wymieniona została po raz pierwszy w dokumentach klasztoru w Gramzow już w 1288 r. Nazwa pochodzi od słowiańskiego słowa "brestu" oznaczającego wiąz. Do 1472 r. w granicach Marchii Brandenburskiej, potem z uwagi na przygraniczne położenie wielokrotnie przechodziła z rąk do rąk, należąc na zmianę do książąt brandenburskich i pomorskich.
Wojna trzydziestoletnia i siedmioletnia spowodowały wiele spustoszeń w tej części Marchii Wkrzańskiej. Również w Briest zniszczonych zostało wiele gospodarstw, ziemia leżała odłogiem, a domy zamieszkiwane były przez wojsko.
Droga z Briest do dworca kolejowego w Passow wybrukowana została w 1899 r. Do 1920 r. ukończono elektryfikację wsi.
Po II wojnie światowej powstała konieczność przyjęcia licznych przesiedleńców z terenów przyłączonych do Polski. W 1961 r. zakończono kolektywizację rolnictwa. W 1964 r. wybudowano dom kultury z restauracją, salą, kuchnią i świetlicą dla dzieci. Rok później oddano do użytku pierwszych dwanaście państwowych budynków mieszkalnych. Do 1982 r. większość gospodarstw podłączona została do sieci wodociągowej.
Jamikow.
Nazwa po raz pierwszy pojawia się w dokumencie wystawionym przez Barnima III w 1345 r., w którym nadaje on odcinek rzeki Welse od jej ujścia do Odry do młyna "Januck". Do 1945 r. Jamikow leżał w pruskiej prowincji Pomorze. Kościół w Jamikow, wybudowany został w 1856 r., i kilka lat temu został odnowiony. Późnobarokowy dworek we wsi znajduje się na liście zabytków. Wybudowano go przypuszczalnie pod koniec XVIII w.
Schönow.
Schönow w 2001 r. zdobył tytuł „najbardziej usportowionej wsi Brandenburgii”. Spośród ogólnej liczby 310 mieszkańców 258 należało wtedy do jednego z dwóch działających tu związków sportowych (sekcje: piłka nożna – osiem drużyn, tresura i skoki przez przeszkody, sport dla niepełnosprawnych, lekkoatletyka i łucznictwo).
Wendemark.
Po raz pierwszy Wendemark wymieniony zostaje w dokumentach klasztoru w Gramzow z 1552 r. Nazwa, z niemieckiego "Wendemarke", oznacza „punkt zwrotny” i odnosi się do ukształtowania krajobrazu. W miejscowości spotykają się bowiem szerokie doliny rzek Welse i Randow, zaznaczając odmienności ukształtowania terenu. Wieś przyłączono do Passow w 1974 r.
Zabytki.
Według stanu na 31 grudnia 2007 r. na terenie gminy znajdowały się następujące obiekty wpisane do rejestru zabytków:
Kultura.
W Passow istnieje szkoła podstawowa.
Transport.
W latach 1840–1843 wybudowano kolej z Berlina do Szczecina. Trasa biegła przez Passow, więc ulokowano tutaj stację kolejową. Dworzec kolejowy w Passow służył miejscem odpraw osobowych i pocztowych do Prenzlau, Pasewalku oraz w kierunku Pomorza i Rugii. Każdy pociąg odsługiwany był przez 75 wozów pocztowych, czekających tu na pocztę i pasażerów z Berlina w celu dalszego ich przetransportowania we wskazanych kierunkach. Właśnie w Passow planowano pierwotnie budowę odgałęzienia od linii kolejowej Berlin – Szczecin do Stralsundu. Jednak z powodu oporu miejscowych chłopów, sprzeciwiających się oddaniu ziemi na cele budowy, odgałęzienie w kierunku Stralsundu zlokalizowano w Angermünde. W ten sposób stacja kolejowa w Passow straciła swoje ponadlokalne znaczenie, a wielu miejscowych woźniców musiało pożegnać się z pracą.

</doc>
<doc id="1701222" url="https://pl.wikipedia.org/wiki?curid=1701222" title="Jewhen Hirnyk">
Jewhen Hirnyk

Jewhen Ołeksijowycz Hirnyk, ukr. Євген Олексійович Гірник (ur. 11 stycznia 1954 w Kałuszu) – ukraiński polityk i samorządowiec, parlamentarzysta, były działacz Kongresu Ukraińskich Nacjonalistów. Syn Ołeksy Hirnyka.
Życiorys.
W 1976 ukończył studia na Politechnice Lwowskiej. Pracował jako inżynier-technolog. W 1990 stanął na czele KW Rady Miejskiej w Kałuszu, od 1991 do 1994 pełnił obowiązki jego wiceprzewodniczącego. W latach 1994–2000 zasiadał w Radzie Miejskiej Kałusza, był wicestarostą rejonu kałuskiego. Zaangażował się w działalność Kongresu Ukraińskich Nacjonalistów, w którym doszedł do stanowiska zastępcy przewodniczącego partii.
W 1998 kandydował bez powodzenia w wyborach do Rady Najwyższej. Był wiceprzewodniczącym Regionalnej Agencji Rozwoju Gospodarczego w Iwano-Frankowsku.
Cztery lata później uzyskał mandat deputowanego z listy Naszej Ukrainy. W Radzie zasiadał we frakcji "Naszej Ukrainy" (do 2005) oraz w grupie "Reformy i Porządek". W 2006 odnowił swój mandat z listy NU. Rok później bez powodzenia ubiegał się o reelekcję z ramienia koalicji Nasza Ukraina-Ludowa Samoobrona, wbrew stanowisku własnej partii, która opuściła centroprawicową koalicję. Za start z listy NUNS został w 2007 wykluczony z KUN.

</doc>
<doc id="1701223" url="https://pl.wikipedia.org/wiki?curid=1701223" title="Antarktyczny front polarny">
Antarktyczny front polarny



</doc>
<doc id="1701225" url="https://pl.wikipedia.org/wiki?curid=1701225" title="Samo życie">
Samo życie



</doc>
<doc id="1701228" url="https://pl.wikipedia.org/wiki?curid=1701228" title="Francisco Rodrigues (brazylijski piłkarz)">
Francisco Rodrigues (brazylijski piłkarz)

Francisco Rodrigues (ur. 27 czerwca 1925 w São Paulo, zm. 30 października 1988 w São Paulo) – brazylijski piłkarz występujący na pozycji napastnika.
Kariera klubowa.
Karierę piłkarską zaczął w klubie Ypiranga São Paulo, gdzie grał w latach 1942–1944.
W 1945 przeszedł do Fluminense FC. W klubie z Rio de Janeiro grał do 1950 roku. Podczas tego okresu zdobył mistrzostwo Stanu Rio de Janeiro – Campeonato Carioca w 1946 roku. W 1950 roku przeszedł do SE Palmeiras, w którym grał do 1955. Z Palmeiras São zdobył zdobywał mistrzostwo Stanu São Paulo – Campeonato Paulista w 1950 roku. W 1955 przeszedł do Botafogo FR, gdzie grał do 1956, po czym wrócił do Palmeiras. Z Palmeiras przeszedł do lokalnego rywala Juventusu, gdzie grał w 1957 roku. Rok 1958 spędził w Paulista Jundiaí, skąd wrócił do Juventusu w 1959. Karierę zakończył w argentyńskim Rosario Central w 1961 roku.
Kariera reprezentacyjna.
W reprezentacji Brazylii Francisco Rodrigues zadebiutował 7 maja 1950 w meczu z reprezentacją Paragwaju. Miesiąc później był członkiem kadry na mundialu 1950, na którym Brazylia wywalczyła wicemistrzostwo świata, jednakże nie zagrał w żadnym meczu. W 1952 wygrał z Brazylią Mistrzostwa Panamerykańskie, a w 1953 grał na Copa América 1953, gdzie Brazylia zajęła drugie miejsce. W 1954 ponownie pojechał z reprezentacją na mistrzostwa świata, na których wystąpił w meczach grupowych z Jugosławią i Meksykiem. Ostatni raz w barwach "canarinhos" wystąpił 20 września 1955 w meczu z reprezentacją Chile. Ogółem w reprezentacji wystąpił w 18 meczach i strzelił 5 bramek.

</doc>
<doc id="1701242" url="https://pl.wikipedia.org/wiki?curid=1701242" title="Ikawizm">
Ikawizm

Ikawizm (, ) – zjawisko fonetyczne w języku ukraińskim polegające na zastąpieniu dawnego dźwięku „je” (ѣ – jać) oraz dźwięków „o”, „e” przez „i”. Podczas zaniku jera twardego – „ъ” oraz jera miękkiego – „ь” i w wyniku dyftongizacji większość tych dźwięków zmieniła się w „i” (стōл → стіл), (сēл → сіл). Przejście fonemów „o”,”e” w „i”, zwiększenie łączności samogłosek i spółgłosek, zmiękczenie spółgłosek samogłoską „i”. Ikawizm jest jednym z najbardziej charakterystycznych zjawisk fonologicznego systemu języka ukraińskiego, które wyraźnie można dostrzec na tle innych języków słowiańskich i jednocześnie powiązać z podobieństwami w wymarłym języku połabskim, języku serbołużyckim, serbskim, polskim i czeskim.

</doc>
<doc id="1701245" url="https://pl.wikipedia.org/wiki?curid=1701245" title="Nestor Szufrycz">
Nestor Szufrycz

Nestor Iwanowycz Szufrycz, ukr. Нестор Іванович Шуфрич (ur. 29 grudnia 1966 w Użhorodzie) – ukraiński ekonomista, polityk i działacz sportowy, właściciel i prezes klubu piłkarskiego Zakarpattia Użhorod.
Życiorys.
Po zakończeniu służby w armii w 1987 pracował w przedsiębiorstwach państwowych na Zakarpaciu (m.in. w firmie radziecko-austriackiej „West-Contrade”, której był prezesem). W 1992 ukończył studia historyczne na Użhorodzkim Uniwersytecie Państwowym. W 2004 obronił pracę kandydacką w instytucie gospodarki rolnej Ukraińskiej Akademii Nauk Rolniczych na temat rozwoju i transformacji przemysłu rolnego na Węgrzech.
W 1994 uzyskał po raz pierwszy mandat posła do Rady Najwyższej. W 1996 wstąpił do SDPU(O), był m.in. zastępcą sekretarza tego ugrupowania w obwodzie zakarpackim (od 1997) oraz wiceprzewodniczącym w kraju (od 2003 do 2006). Zasiadał w biurze politycznym socjaldemokratów (od 1998). W 1998 po raz kolejny wybrany do Rady Najwyższej. Od maja 1999 zasiadał w radzie ds. polityki młodzieżowej przy prezydencie Ukrainy. Działał też w Czerkasach, był m.in. prezesem regionalnego przedsiębiorstwa branży mięsnej. W 2002 kandydował w wyborach do Rady Najwyższej w obwodzie czerkaskim. Został też członkiem rady obwodowej w Użhorodzie.
Jako działacz sportowy zaangażował się w pracę w klubie Zakarpattia Użhorod, w którym został honorowym prezesem.
W 2006 bez powodzenia ubiegał się o mandat z ramienia współtworzonego przez SDPU(O) Bloku Opozycyjnego „Nie tak!”. Został deputowanym Rady Najwyższej Krymu z jej list (mandat sprawował do 2007). Od grudnia 2006 do grudnia 2007 pełnił obowiązki ministra ds. sytuacji nadzwyczajnych oraz ochrony ludności przed następstwami katastrofy czarnobylskiej w drugim gabinecie Wiktora Janukowycza. We wrześniu 2007 powrócił do parlamentu krajowego z listy Partii Regionów. 11 marca 2010 wszedł w skład nowo powołanego gabinetu Mykoły Azarowa. Odwołano go 9 lipca 2010, tego samego dnia powołując na urząd zastępcy sekretarza Rady Bezpieczeństwa Narodowego i Obrony Ukrainy. W 2012 ponownie uzyskał mandat poselski. W 2014 znalazł się wśród organizatorów Bloku Opozycyjnego, z powodzeniem ubiegając się o reelekcję do Rady Najwyższej VIII kadencji. W 2019 utrzymał mandat deputowanego z ramienia ugrupowania Opozycyjna Platforma – Za Życie, będąc jednym z liderów tego prorosyjskiego ugrupowania&gt;
W marcu 2022 w trakcie inwazji Rosji na Ukrainę został zatrzymany przez ukraińskiej żołnierzy obrony terytorialnej w związku z podejrzeniem kolaboracji na rzecz Rosji – polityk w otoczeniu ochroniarzy fotografował ukraiński posterunek.

</doc>
<doc id="1701252" url="https://pl.wikipedia.org/wiki?curid=1701252" title="Iwan Marczuk">
Iwan Marczuk

Iwan Marczuk (ur. 12 maja 1936 we wsi Moskalówka) – współczesny malarz ukraiński, laureat Państwowej Nagrody im. Tarasa Szewczenki (1997).
Urodził się w wielodzietnej rodzinie znanego w okolicy tkacza Stefana Markijanowicza. Po zakończeniu siedmioletniej szkoły wstąpił do lwowskiej uczelni rzeźbiarstwa imienia Iwana Trusza na oddziale dekoracyjnego podpisu (1951–1956).
Po służbie w armii, kontynuował nauczanie na oddziale ceramiki lwowskiego instytutu rzeźbiarstwa (obecnie Lwowska Narodowa Akademia Sztuki), który ukończył w 1965 roku.
W latach 1965–1968 pracował w kijowskim naukowym instytucie bardzo twardych materiałów, a z czasem na kijowskim kombinacie monumentalno-dekoracyjnym sztuki.
W 1989 roku opuścił kraj i mieszkał kolejno w USA, Kanadzie i Australii. Po wydarzeniach 11 września 2001 roku, których był świadkiem, wrócił do Kijowa, gdzie został dobrze przyjęty.
18 lutego 2015 roku w Galerii Kordegarda w Warszawie otwarto pierwszą wystawę malarza w Polsce. Trwała do 8 marca. Pokaz zorganizowano z okazji rocznicy zakończenia wydarzeń na Majdanie.

</doc>
<doc id="1701253" url="https://pl.wikipedia.org/wiki?curid=1701253" title="Jewgienij Paton">
Jewgienij Paton

Jewgienij Oskarowicz Paton (; ur. 4 marca 1870 w Nicei, zm. 12 sierpnia 1953 w Kijowie) – radziecki uczony, specjalista od procesów spawalniczych oraz budowania mostów, Bohater Pracy Socjalistycznej (1943).
Życiorys.
Urodził się w rodzinie szlacheckiej jako syn rosyjskiego dyplomaty (pełniącego wówczas funkcję konsula w Nicei). Początkowo uczył się w domu, następnie w gimnazjum w Stuttgarcie, w 1888 ukończył gimnazjum we Wrocławiu, w 1892 został powołany do rocznej służby wojskowej w rosyjskiej armii (służył w brygadzie artylerii w Kijowie). W 1894 roku ukończył Politechnikę w Dreźnie, a w 1896 roku Instytut Inżynierii w Petersburgu (do Rosji przyjechał w styczniu 1895). Pracował w Dziale Technicznym Kolei Nikołajewskiej (Petersbursko-Moskiewskiej), jednocześnie zajmował się działalnością naukową, pracując w Instytucie Inżynierów Komuniacji Drogowej. W 1898 przeniósł się do Moskwy, gdzie został wykładowcą Moskiewskiej Inżynieryjnej Szkoły Komunikacji Drogowej, od 1901 do 1904 pracował w Wydziale Mostów tej uczelni (w 1901 uzyskał tytuł doktora nauk technicznych oraz profesora), następnie w maju 1904 przeniósł się do Kijowa, gdzie w 1905 został profesorem, a w 1912 dziekanem Wydziału Inżynieryjnego Kijowskiego Instytutu Politechnicznego. Jednocześnie od 1905 do 1929 kierował działem mostów tej uczelni; wykładał w niej do 1938. W 1913 udał się na leczenie na Krym, potem do Francji, skąd wrócił w 1915 mimo trudności spowodowanych wojną, i wznowił pracę w kijowskim instytucie. Na początku lat 20. pracował w Radzie Naukowo-Technicznej Ludowego Komisariatu Komunikacji Drogowej ZSRR, opracowując projekty mostów, m.in. most na Dnieprze w Kijowie Od 1896 do 1929 opracował 35 projektów mostów, m.in. mostu w Tyflisie i mostu na rzekach Soż, Roś i Dniepr. W 1929 założył laboratorium spawalnicze i Komitet Spawalnictwa Elektrycznego w Kijowie, którym kierował do 1934. W latach 30. publikował monografie na temat konstrukcji spawanych. W 1934 założył Instytut Spawania Elektrycznego Akademii Nauk Ukraińskiej SRR w Kijowie.
Po ataku Niemiec na ZSRR został ewakuowany do Niżnego Tagiłu, skąd wrócił do Kijowa w lipcu 1944, po czym kierował odtworzeniem Instytutu Spawania Elektrycznego. W czasie II wojny światowej miał znaczący wkład w obronę ZSRR: rozwinął oraz wprowadził technologię wraz z urządzeniami do spawania specjalnych stali, szczególnie dla wież czołgowych. Napisał ponad 200 prac naukowych. Od 1929 był członkiem rzeczywistym Akademii Nauk Ukraińskiej SRR, a od 1935 członkiem jej prezydium. Od 1944 należał do WKP(b). Był deputowanym do Rady Najwyższej ZSRR 2 i 3 kadencji (od 1946). Został pochowany na Cmentarzu Bajkowa w Kijowie. W 1953 roku imieniem Patona nazwano most na Dnieprze w Kijowie. Jego imieniem nazwano również ulice w Dniepropietrowsku, Lwowie, Chersoniu, Niżnym Tagile, Omsku i Makiejewce.
Jego syn Borys również był uczonym i specjalistą od procesów spawalniczych.
Odznaczenia i nagrody.
I medale.

</doc>
<doc id="1701254" url="https://pl.wikipedia.org/wiki?curid=1701254" title="Nina Matwijenko">
Nina Matwijenko

Nina Matwijenko (ur. 10 października 1947) – ukraińska śpiewaczka, laureatka Państwowej Nagrody URSR imienia Tarasa Szewczenki.
W repertuarze śpiewaczki są pieśni narodowe (tradycyjne, liryczne, humorystyczne, pieśni ballady, pieśni ukraińskie XVII-XVIII wieku).
Występowała w Meksyku, Kanadzie, USA, Czechosłowacji, Polsce, Finlandii, Korei, Francji, Ameryce Łacińskiej.
Dokonała wielu nagrań ukraińskich pieśni ludowych.
21 stycznia 2006 roku została nagrodzona tytułem Bohatera Ukrainy.

</doc>
<doc id="1701255" url="https://pl.wikipedia.org/wiki?curid=1701255" title="Barszcz ukraiński">
Barszcz ukraiński

Barszcz ukraiński – zupa gotowana na bulionie, w której skład wchodzą buraki, kapusta świeża oraz ziemniaki, marchew, korzeń pietruszki, czosnek, koncentrat pomidorowy, słodka papryka.
Przykładowy przepis.
Dla przygotowania 1 kilograma barszczu ukraińskiego potrzebne są:
Podana masa dotyczy obranych warzyw.
Do pokrojonych buraków, dodaje ocet, tłuszcz, cukier, przecier pomidorowy i dusi z dodaniem niewielkiej ilości rosołu. Marchew pokrojoną i cebulę podsmaża się na tłuszczu.
Do wrzącego bulionu wkłada się pokrojone w średnie słupki ziemniaki, doprowadza do wrzenia, dodaje poszatkowaną kapustę i gotuje 10–15 min, następnie dodaje się duszone buraki i podsmażane warzywa. Na 5–10 min przed końcem gotowania wprowadza się mąkę podsmażaną do koloru kości słoniowej i rozcieńczoną małą ilością zimnego rosołu lub wodą, paprykę słodką, sól, przyprawy. Przed podaniem gotowy barszcz zaprawia się smalcem roztartym z czosnkiem.
Zaleca się podawanie barszczu z gotowaną wołowiną lub wieprzowiną. Osobno można podawać pampuszki z czosnkiem.

</doc>
<doc id="1701257" url="https://pl.wikipedia.org/wiki?curid=1701257" title="Nazarij Jaremczuk">
Nazarij Jaremczuk

Nazarij Nazarowycz Jaremczuk (; ur. 30 listopada 1951 w Riwni, zm. 30 czerwca 1995 w Czerniowcach) – ukraiński śpiewak estradowy (tenor). Ludowy Artysta Ukraińskiej SRR (1987).
Życiorys.
Urodził się we wsi Riwnia (ukr. Рівня) – obecnie włączonej w granice administracyjne miasta Wyżnicy. Był czwartym dzieckiem w rodzinie. Nazarij zaczął śpiewać już od dziecka, ponieważ wszyscy w rodzinie śpiewali. Ojciec był tenorem, śpiewał w cerkiewnym chórze, matka również dobrze śpiewała i była aktorką w Wyżnickim Teatrze Ludowym.
W 1969 ukończył wyżnicką szkołę średnią i próbował (bezskutecznie) dostać się wydział geograficzny na Uniwersytecie w Czerniowcach. W roku 1988 ukończył Instytut Kultury w Kijowie. W latach 1970–1995 był solistą wokalno-instrumentalnego zespołu "Smericzka" (ukr. Смерічка) filharmonii w Czerniowcach.
W 1995 r. Nazarij Jaremczuk dowiedział się, że jest chory na raka. Przyjaciele pomogli mu udać się na leczenie do Kanady, jednak operacja została przeprowadzona zbyt późno. 30 czerwca 1995 r. Jaremczuk zmarł w Czerniowcach. Został pochowany na centralnym cmentarzu miasta.
W marcu 1996 r. prezydenta Ukrainy Łeonid Kuczma przyznał pośmiertnie piosenkarzowi Państwową Premię im. T. Szewczenki.
Życie prywatne.
Jego synowie oraz córka Marija również są piosenkarzami.
Ojciec piosenkarza miał syna z pierwszego małżeństwa – Dmytra, który był o 27 lat starszy od Nazarija Jaremczuka. W latach 40. XX wieku, kiedy na Bukowinie działały różne grupy nacjonalistów ukraińskich, Dmytro przystąpił do OUN (Melnykowców). Walczył przeciwko sowietom, a później pod obcym nazwiskiem wyemigrował do Kanady. Bracia spotkali się dopiero na początku lat 1990., gdy Nazarij już był znanym na Ukrainie piosenkarzem. Dmytrowi i wszystkim emigrantom ukraińskim Nazarij poświęcił piosenkę "Bocian z Ukrainy" ("Лелека з України").

</doc>
<doc id="1701258" url="https://pl.wikipedia.org/wiki?curid=1701258" title="Working on the Highway">
Working on the Highway

"Working on the Highway" - piosenka Bruce’a Springsteena, pochodząca z jego wydanego w 1984 roku albumu "Born in the U.S.A."
Podobnie jak m.in. "Darlington County", "Working on the Highway" w wersji akustycznej miała być oryginalnie wydana na wcześniejszej płycie Springsteena, "Nebraska". Wersja ta posiadała roboczy tytuł "Child Bride" i nie zawierała obecnych w "Working on the Highway" rockowej melodii oraz chwytliwego refrenu. Albumowa wersja utworu została nagrana w 1982 roku w nowojorskim Avatar Studios w trakcie jednej z pierwszych sesji nagraniowych "Born in the U.S.A."
Wykonania koncertowe.
"Working on the Highway" do 2008 roku została wykonana przez Bruce’a na żywo ponad 280 razy. Jej słynne wykonanie miało miejsce 26 lipca 1992 roku, kiedy pod koniec piosenki na scenę wyszła matka artysty i z nim zatańczyła, po czym Springsteen powiedział "A boy's best friend is his mother", cytując tekst z "Psychozy", klasyka Alfreda Hitchcocka.

</doc>
<doc id="1701261" url="https://pl.wikipedia.org/wiki?curid=1701261" title="Prawosławie w Belgii">
Prawosławie w Belgii

Prawosławie w Belgii obecne jest od II połowy XIX wieku, kiedy w Brukseli powstała pierwsza stała kaplica tego wyznania pod wezwaniem św. Mikołaja Cudotwórcy. W kaplicy pracowali kapłani przybyli z Rosji.
Początki.
Pierwsze – tymczasowe, a następnie stałe – prawosławne placówki duszpasterskie w Belgii związane były z mieszkającymi w tym kraju społecznościami rosyjską i grecką. Dla tej pierwszej w 1862 została otwarta kaplica św. Mikołaja Cudotwórcy obsługiwana przez kapłanów przybyłych z Rosji. Grecy posiadali stałą parafię w Antwerpii od 1900, a od 1926 także w Brukseli.
XX wiek.
Nagły wzrost liczby prawosławnych w Belgii był związany z białą emigracją rosyjską – kilka tysięcy osób zbiegłych z Rosji w toku wojny domowej osiedliła się na stałe w Belgii. Powstały wówczas parafie w Antwerpii, Charleroi, Liège, Gandawie, Louvain i Namur. Siedzibą parafii były najczęściej kaplice domowe lub adaptowane na cele sakralne opuszczone budynki o innym przeznaczeniu. Stawały się one nie tylko ośrodkami kultu religijnego, ale i rosyjskimi centrami kulturalnymi. Jednak dopiero w 1935 emigranci rosyjscy wybudowali pierwszą wolnostojącą świątynię – cerkiew św. Hioba w Brukseli, wzniesioną w stylu moskiewskim. Prawosławni Rosjanie w Belgii początkowo podlegali w całości Zachodnioeuropejskiemu Egzarchatowi Rosyjskiego Kościoła Prawosławnego, z którym część parafii zerwała w latach 1926–1927 na rzecz Rosyjskiego Kościoła Prawosławnego poza granicami Rosji. Większość placówek duszpasterskich pozostała jednak w jurysdykcji egzarchatu, tworząc w 1937 eparchię brukselską, której zwierzchnik posługiwał się tytułem metropolity Brukseli i całej Belgii.
W czasie II wojny światowej środowisko rosyjskich emigrantów w Belgii podzieliło się na zwolenników i przeciwników Hitlera, postrzeganego przez tych pierwszych jako potencjalny pogromca bolszewizmu i wyzwoliciel Rosji. Część wiernych i kapłanów współpracowała z antyfaszystowskim ruchem oporu (metropolita Aleksander został za to deportowany). W związku z różnymi postawami wiernych różne było również nastawienie władz okupacyjnych wobec parafii: niektóre działały swobodnie, podczas gdy inne musiały zawiesić działalność duszpasterską.
Po II wojnie światowej liczba prawosławnych w Belgii ponownie wzrosła za sprawą emigracji zarobkowej Greków do pracy w kopalniach tego kraju, co uczyniło z tej grupy narodowej największą część prawosławnej społeczności Belgii (27 tys. osób) i było przyczyną powstania kilkunastu parafii greckojęzycznych, podlegających powołanej w 1969 metropolii belgijskiej, a od 1973 metropolii Belgii i egzarchatowi Niderlandów i Luksemburga Patriarchatu Konstantynopola. Ponadto w latach 60. i 70. powstały pierwsze parafie z językiem niderlandzkim oraz francuskim (działają obecnie w Brukseli i Gandawie). Od 1985 prawosławie, obok katolicyzmu, islamu i judaizmu, posiada status jednego z wyznań państwowych.
Współczesność.
Według danych z początku XXI w. w Belgii przebywało 70–80 tys. prawosławnych. Największą liczbę – 21 parafii – posiadał patriarchat Konstantynopola, którego metropolita Pantelejmon reprezentuje ogół prawosławnych w stosunkach z rządem kraju. W jurysdykcji patriarchy pozostają również placówki duszpasterskie niderlandzko- i francuskojęzyczna oraz jedna parafia gruzińska w Brukseli. W 2015 w Brukseli powstała polska parafia prawosławna, należąca administracyjnie do Patriarchatu Konstantynopola, z duchownym z Polskiego Autokefalicznego Kościoła Prawosławnego. 11 parafii i dwa monastery (w Pervijze i Trazegnies) pozostaje w jurysdykcji patriarchy Moskwy; ich zwierzchnikiem jest arcybiskup Brukseli i całej Belgii Szymon (Iszunin). Ponadto na terenie Belgii działają 3 parafie z dekanatu Beneluksu Arcybiskupstwa Zachodnioeuropejskich Parafii Tradycji Rosyjskiej, także podlegającego Patriarchatowi Moskiewskiemu. Dwie parafie w Belgii posiada Rosyjski Kościół Prawosławny poza granicami Rosji (podlegają one eparchii brytyjskiej i zachodnioeuropejskiej). 3 parafie posiada Rumuński Kościół Prawosławny, po jednej – kościoły Bułgarski i Serbski.
W odróżnieniu od struktur prawosławnych w innych krajach Europy Zachodniej, parafie prawosławne różnych jurysdykcji w Belgii prowadzą współpracę jedynie na gruncie nieformalnym, nie powołując specjalnych ciał konsultacyjnych. Również kongresy i spotkania przedstawicieli różnych Kościołów prawosławnych odbywają się nieregularnie. Przedstawiciele prawosławia biorą również udział w wewnątrzkrajowych inicjatywach ekumenicznych.

</doc>
<doc id="1701271" url="https://pl.wikipedia.org/wiki?curid=1701271" title="Johann Hinrich Fehrs">
Johann Hinrich Fehrs

Johann Hinrich Fehrs (ur. w 1838 w Mühlenbarbek w Holsztynie, zm. w 1916 w Itzehoe) – pisarz i poeta języków niemieckiego i dolnoniemieckiego.
Był synem weterynarza, uczył się w Eckernförde, w 1862 został nauczycielem. Najsłynniejszym jego dziełem jest powieść "Maren".
Dzieła.
Po niemiecku:
Po dolnoniemiecku:

</doc>
<doc id="1701272" url="https://pl.wikipedia.org/wiki?curid=1701272" title="Johann Fehrs">
Johann Fehrs



</doc>
<doc id="1701273" url="https://pl.wikipedia.org/wiki?curid=1701273" title="Izolacja próżniowa">
Izolacja próżniowa

Izolacja próżniowa - rodzaj izolacji cieplnej. 
W zestawieniu z powszechnie stosowanymi materiałami takimi jak styropian czy wełna mineralna, izolację próżniową wyróżniają kilkukrotnie lepsze parametry izolacyjne. Takie parametry uzyskuje się dzięki wykorzystaniu próżni, która jest złym przewodnikiem energii cieplnej. W procesie produkcji płytę z porowatego materiału na bazie krzemionki lub włókien szklanych z mikro porami o rozmiarach 0,0001mm umieszcza się w szczelnym „opakowaniu” z nieprzepuszczalnej dla powietrza i pary wodnej wielowarstwowej folii. Materiał ten ze względu na wysoką cenę stosowany jest jedynie w szczególnych przypadkach np: kiedy trzeba uzyskać ścianę skutecznie chroniącą przed utratą ciepła o niewielkiej grubości.

</doc>
<doc id="1701274" url="https://pl.wikipedia.org/wiki?curid=1701274" title="Prawosławie w Danii">
Prawosławie w Danii

Prawosławie w Danii było religią praktycznie nieznaną do XX wieku, kiedy pod wpływem emigracji politycznej z Rosji w kraju tym powstała społeczność prawosławna licząca kilka tysięcy wiernych.
Pierwsza cerkiew prawosławna św. Aleksandra Newskiego w Danii została otwarta w połowie XVIII wieku na potrzeby ambasady rosyjskiej w Kopenhadze. Cerkiew ta była obsługiwana przez kler przybyły z Rosji i skupiała wyłącznie wiernych narodowości rosyjskiej, związanych z dyplomacją tego kraju. W 1881 została poświęcona nowa, większa cerkiew pod tym samym wezwaniem. Niewielka parafia zmieniła się w ośrodek religijny i kulturalny emigrantów rosyjskich po 1920, kiedy kilka tysięcy białych emigrantów uciekło z kraju ogarniętego wojną domową. Zreorganizowana parafia znajdowała się w jurysdykcji Zachodnioeuropejskiego Egzarchatu Rosyjskiego Kościoła Prawosławnego, duński Sąd Najwyższy odmówił wydania majątku cerkwi władzom radzieckim.
W latach 60. część wiernych niezgadzających się z działaniami patriarchy Moskwy postanowiła zerwać więź z Rosyjskim Kościołem Prawosławnym i zwróciła się do biskupa Niemiec Rosyjskiego Kościoła Prawosławnego poza granicami Rosji o przyjęcie w jurysdykcję. Prośba ta została przyjęta, jednak wobec sprzeciwu części parafian sprawę ponownie rozpatrywał duński Sąd Najwyższy, który uznał przekazanie majątku cerkiewnego za nielegalne i tym samym "de facto" uniemożliwił zmianę jurysdykcji. Dopiero w 1984, po śmierci dotychczasowego proboszcza cerkwi, zwolennicy Kościoła poza granicami Rosji podstępem opanowali jej budynek, uniemożliwiając nowemu legalnemu proboszczowi cerkwi objęcie parafii. Mimo formalnego zjednoczenia obydwu hierarchii w 2003 spór o parafię w Kopenhadze nadal trwa, zaś zwolennicy tradycyjnej przynależności do Patriarchatu Moskiewskiego założyli cerkiew domową Opieki Matki Bożej, podległą parafii św. Mikołaja Cudotwórcy w Oslo.
Społeczność prawosławna w Danii tradycyjnie skupia mniejszość rosyjską, ale również przybyłych do Danii w celach zarobkowych Greków, Serbów, Rumunów i w mniejszym stopniu reprezentantów innych narodowości i nielicznych Duńczyków. W związku z tym parafia Opieki Matki Bożej jest placówką duńskojęzyczną, podczas gdy cerkiew św. Aleksandra Newskiego zachowała w obrzędach język cerkiewnosłowiański.

</doc>
<doc id="1701278" url="https://pl.wikipedia.org/wiki?curid=1701278" title="Hokej na trawie na Letnich Igrzyskach Olimpijskich 1960">
Hokej na trawie na Letnich Igrzyskach Olimpijskich 1960

Wyniki turnieju hokeja na trawie rozegranego podczas Letnich IO w Rzymie. W turnieju uczestniczyła również Polska, ale zajęła ostatecznie 12. pozycję w klasyfikacji końcowej.

</doc>
<doc id="1701282" url="https://pl.wikipedia.org/wiki?curid=1701282" title="Hotel zła">
Hotel zła

Hotel zła (tytuł oryg. "Fritt vilt", tytuł międzynar. "Cold Prey") – norweski horror filmowy w reżyserii Roara Uthauga z 2006 roku, rzadki przypadek skandynawskiego slashera. Premiera filmu miała miejsce 13 października 2006 r. w Norwegii, następnie pojawił się on na ekranach ogólnoświatowych kin. Film zebrał pozytywne opinie krytyki, uznawany jest za jeden z najlepszych współczesnych norweskich horrorów.
Zarys fabuły.
Grupa pięciu nastolatków trafia do opuszczonego, odizolowanego od świata hotelu. Tam też są kolejno mordowani przez maniaka zamieszkałego w piwnicach budynku.
Produkcja.
Film nakręcono na szczycie łańcucha górskiego Jotunheimen, zlokalizowanego w środkowej Norwegii. Członkowie obsady i ekipy realizacyjnej przylecieli na szczyt helikopterami, które obciążone były łącznie dwudziestotonowym sprzętem niezbędnym do kręcenia i rekwizytami filmowymi. Na górze panowała temperatura poniżej dwudziestu pięciu stopni Celsjusza.
Okres zdjęciowy filmu zajął niespełna dwa miesiące (zdjęcia ruszyły 17 stycznia 2006 r., a zakończyły się 4 marca tegoż roku), montaż − kolejnych dziewięć miesięcy.
Festiwale filmowe.
Film zaprezentowano podczas następujących festiwali filmowych (wybór):
Sequele.
Sukces filmu przyczynił się do powstania dwóch sequeli. Pierwszy, "Hotel zła II" powstały w 2008 roku, wyreżyserował Mats Stenberg. Kolejny, "Hotel zła III" (2010), zrealizowano w konwencji prequela, a jego reżyserią zajął się Mikkel Brænne Sandemose.

</doc>
<doc id="1701291" url="https://pl.wikipedia.org/wiki?curid=1701291" title="Wkra (dopływ Mołstowy)">
Wkra (dopływ Mołstowy)

Wkra – struga na Równinie Gryfickiej, w woj. zachodniopomorskim, w gminie Rymań; prawobrzeżny dopływ rzeki Mołstowy.
Struga bierze swe źródła na północ od Rymania między Kobylą Górą a Raciborskimi Górami, skąd płynie na północ. Dalej na południe od wsi Gorawino zmienia bieg w kierunku południowo-wschodnim. Płynie na zachód od wsi Starnin, za którą biegnie w kierunku południowym. Wpada do Mołstowy od prawego brzegu, na północny zachód od wsi Grąd.
Ujściowy odcinek stanowi granicę między gminą Brojce a gminą Rymań.
Nazwę "Wkra" wprowadzono w 1948 roku, zastępując poprzednią niemiecką nazwę "Ücker Bach".

</doc>
<doc id="1701293" url="https://pl.wikipedia.org/wiki?curid=1701293" title="Demby">
Demby



</doc>
<doc id="1701297" url="https://pl.wikipedia.org/wiki?curid=1701297" title="Avatar Studios">
Avatar Studios

Avatar Studios, wcześniej znane jako The Power Station – studio nagraniowe na 441 West 53rd Street na Manhattanie w Nowym Jorku.
Oryginalnie budynek należał do przedsiębiorstwa energetycznego Con Edison, jednak po wygaśnięciu umowy zaczęto kręcić tu program rozrywkowy "Idź na całość". W 1977 roku za sprawą producenta muzycznego Tony’ego Bongioviego budynek został przebudowany na studio nagraniowe, które w niedługim czasie zyskało światową renomę jako jedno z miejsc o najlepszej akustyce na świecie. Studio zdobyło kilka nagród przemysłu nagraniowego, w tym Les Paul Award for Special Lifetime Achievement w 1991 roku.
W maju 1996 roku studio zmieniło nazwę na Avatar Studios.
Najważniejsi artyści, którzy nagrywali w Avatar Studios, to m.in.: The Kinks, Aerosmith, Counting Crows, Marc Anthony, Tony Bennett, Devo, Bon Jovi, Duran Duran, Dream Theater, Bruce Springsteen, John Lennon, Serge Gainsbourg, Bernadette Peters, Neil Young, Iggy Pop, Madonna, Journey, George Michael, Betty Carter, Sum 41, John Mayer, Moby, Vanessa Williams, Blondie, Porcupine Tree, Chic, Joan Jett, David Bowie, The Last Shadow Puppets oraz zespół Power Station, którego nazwa pochodzi właśnie od pierwotnej nazwy studia.

</doc>
<doc id="1701300" url="https://pl.wikipedia.org/wiki?curid=1701300" title="Mikrosomatognozja">
Mikrosomatognozja

Mikrosomatognozja – objaw neurologiczny polegający na odczuwaniu własnych części ciała jako nadmiernie małych.
W przeciwieństwie do mikrosomatognozji, odczuwanie części ciała jako nadmiernie dużych to makrosomatognozja.
Zaburzenia postrzegania wielkości części ciała są charakterystyczne dla uszkodzenia zakrętu kątowego (w dominującej półkuli) znajdującego się na obszarze pogranicza ciemieniowo-skroniowo-potylicznego w płacie ciemieniowym kresomózgowia. Mogą występować wraz z innymi objawami zespołu Gerstmanna.

</doc>
<doc id="1701301" url="https://pl.wikipedia.org/wiki?curid=1701301" title="Contramaestre">
Contramaestre

Contramaestre – miasto na Kubie, w prowincji Santiago de Cuba. W 2004 r. miasto to zamieszkiwało 101 832 osób.

</doc>
<doc id="1701302" url="https://pl.wikipedia.org/wiki?curid=1701302" title="Makrosomatognozja">
Makrosomatognozja



</doc>
<doc id="1701305" url="https://pl.wikipedia.org/wiki?curid=1701305" title="Armstrong Whitworth Aircraft">
Armstrong Whitworth Aircraft

Armstrong Whitworth Aircraft (Sir W. G. Armstrong Whitworth Aircraft Company) – brytyjska wytwórnia lotnicza będąca częścią firmy Sir W G Armstrong Whitworth &amp; Co Ltd.
Historia.
Wytwórnia pierwotnie powstała jako Wydział Lotniczy (Aerial Department) firmy Sir W G Armstrong Whitworth &amp; Co Ltd w Newcastle upon Tyne w 1912 roku. W 1920 roku firma macierzysta kupiła przedsiębiorstwo Siddeley-Deasy, będące producentem silników lotniczych i samochodów, których produkcja była kontynuowana po wykupieniu pod szyldem Armstrong Siddeley a produkcją samolotów zajęła się Sir W. G. Armstrong Whitworth Aircraft Company. Gdy W 1927 roku firmy Vickers Limited i Sir W G Armstrong Whitworth &amp; Co Ltd. połączyły się tworząc nowe Vickers-Armstrongs Limited, Armstrong Whitworth Aircraft i Armstrong Siddeley zostały zakupione przez Johna Siddeleya. Vickers-Armstrongs produkował własne samoloty a Armstrong Whitworth Aircraft będący już własnością Johna Siddeleya własne. W 1935 roku Armstrong Whitworth Aircraft został kupiony przez Hawker Aircraft, po połączeniu powstała Hawker Siddeley Aircraft. Firma będąc już własnością Hawkera nadal działała pod własnym szyldem, trwało to do 1961 roku kiedy to Hawker Siddeley połączył Armstrong Whitworth Aircraft z inną należącą do siebie spółką Gloster Aircraft Company, w ten sposób powstała spółka Whitworth Gloster Aircraft. W 1963 roku Hawker Siddeley wycofał z nazw swoich produktów nazwy spółek zależnych, dlatego ostatni samolot produkowany przez Armstrong Whitworth Aircraft, Argosy znany jest również pod oznaczeniem Hawker Siddeley Argosy.

</doc>
<doc id="1701308" url="https://pl.wikipedia.org/wiki?curid=1701308" title="Rafał Guízar Valencia">
Rafał Guízar Valencia

Św. Rafał Guizar Valencia (hisz. Rafael Guízar Valencia) (ur. 26 kwietnia 1878, zm. 6 czerwca 1938) – biskup Veracruz, Rycerz Kolumba. Wsławił się zarówno ogromną wiarą jak i ofiarną służbą dla ubogich, sierot i ofiar rewolucji meksykańskiej w latach 1910–1917. Jako duszpasterz diecezji Veracruz znany był jako „biskup ubogich”.
Kiedy jego ciało zostało ekshumowane w 1950 r. – 12 lat od śmierci – okazało się, że nie uległo rozkładowi poza lewym okiem, które ofiarował – jak twierdził za życia – za grzeszników.
„Z radością przyjęliśmy kanonizacji naszego brata Rycerza, biskupa Rafała Guizar Valencia, i jesteśmy głęboko przekonani, że jego życiowa odwaga i duch ewangelizacji będą inspiracją dla każdego z 1,7 mln członków Zakonu Rycerzy Kolumba” powiedział Najwyższy Rycerz Carl A. Anderson w czasie kanonizacji biskupa Rafała Guizar Valencia w 2006 r. w Rzymie.
Młodość.
Rafał Guizar Valencia urodził się w Cotija de la Paz, w prowincji Michoacan. Święcenia kapłańskie przyjął w 1901 r. Uczęszczał do niższego seminarium duchownego w Cotija, a następnie do wyższego seminarium w Zamora. Po ukończeniu seminarium pozostał aktywnym i zaangażowanym w edukację kleryków wykładowcą co przyniosło mu chlubny przydomek „duchowego dyrektora seminarium”.
W 1911 r. rozpoczął wydawanie religijnego dziennika, który za cel stawiał sobie obronę Kościoła katolickiego i wartości religijnych. Władze rewolucyjne zmusiły go do szybkiego zamknięcia gazety.
Prześladowania i emigracja.
Kiedy w 1910 r. wybuchła rewolucja meksykańska, doszło do prześladowań duchownych i wiernych Kościoła katolickiego. Ksiądz Rafał Guizar stał się głównym celem prześladowań ze względu na śmiałe wypowiedzi w obronie Kościoła, odwagę cywilną i szacunek jakim otaczali go wierni.
Ostrzeżony o planowanym aresztowaniu musiał się ukrywać w przebraniu bezdomnego zbieracza złomu, sprzedawcy ulicznego, grajka i sprzedawcy preparatów homeopatycznych wciąż pełniąc z oddaniem posługę kapłańską. W 1915 r. trybunał rewolucyjny skazał zaocznie ks. Rafała Guizar na śmierć i wydał rozkaz jego natychmiastowego aresztowania i rozstrzelania. W obawie o życie, po gorących namowach wiernych, ks. Guizar przedostał się do USA, skąd udał się z posługą kapłańską do Gwatemali i na Kubę.
W czasie pobytu na Kubie został konsekrowany na biskupa Veracruz. Po zakończeniu rewolucji, w styczniu 1920 r. powrócił do Meksyku. Pierwsze dwa lata po powrocie do diecezji poświęcił na podróże duszpasterskie z misją odnowienia życia duchowego wiernych.
Posługa biskupia.
Jako biskup, św. Rafał Guizar wsławił się stwierdzeniem: „Biskup może nie mieć mitry, pastorału, czy nawet katedry, ale musi mieć seminarium, gdyż od niego zależy przyszłość diecezji”. Znany był z upartej walki o otwarcie, a następnie utrzymanie seminarium w Xalapa. Kiedy to się nie udało przeniósł seminarium do Meksyku, gdzie funkcjonowało w konspiracji przez 15 lat jako jedyne seminarium w Meksyku w okresie prześladowań religijnych.
16 sierpnia 1923 r. wstąpił do Rady nr 2311 Zakonu Rycerzy Kolumba w Xalapa. Swoim zaangażowaniem przyczynił się do dynamicznego rozwoju nowych Rad Rycerskich w diecezji Veracruz i w całym Meksyku.
Biskup Rafał Guizar Valencia musiał ponownie opuścić Meksyk w 1927 r. w czasie prześladowań Kościoła za prezydentury Plutarco Elias Calles. Dzięki wsparciu Zakonu Rycerzy Kolumba i działaniom Rządu USA już w 1929 r. udało mu się powrócić do swojej diecezji.
Śmierć i kanonizacja.
Po powrocie do Meksyku, bp Rafał Guizar Valencia kontynuował swoją posługę biskupią. Zmarł śmiercią naturalną 6 czerwca 1938. Został beatyfikowany 29 stycznia 1995 przez papieża Jana Pawła II, a następnie kanonizowany 15 października 2006 przez papieża Benedykta XVI.
Sześciu innych Rycerzy Kolumba – męczenników za wiarę z czasów prześladowań Kościoła Katolickiego w Meksyku w latach 20. i 30. XX wieku - było kanonizowanych przez Jana Pawła II w 2000.
Wspomnienie św. Rafała Guizar Valencia jest obchodzone w Kościele Katolickim 6 czerwca.

</doc>
<doc id="1701326" url="https://pl.wikipedia.org/wiki?curid=1701326" title="Aldehyd 3-fosfoglicerynowy">
Aldehyd 3-fosfoglicerynowy

Aldehyd 3-fosfoglicerynowy (GAP, PGAL) – organiczny związek chemiczny z grupy estrów kwasu fosforowego, ufosforylowana postać aldehydu glicerynowego.
Jako produkt pośredni fotosyntezy ma istotne znaczenie w fazie ciemnej, w wyniku której syntezowana jest glukoza i inne węglowodany. W procesie glikolizy jest produktem pośrednim, który ulega wieloetapowemu utlenianiu do pirogronianu w połączeniu z tworzeniem wysokoenergetycznych wiązań fosforanowych w postaci ATP i redukcją NAD+ do NADH + H+.
Aldehyd 3-fosfoglicerynowy jest również produktem pośrednim procesu glukoneogenezy (1,3-BPG ⇌ GAP ⇌ F-1,6-BP).

</doc>
<doc id="1701330" url="https://pl.wikipedia.org/wiki?curid=1701330" title="Objaw Riddocha">
Objaw Riddocha

Objaw Riddocha – możliwość spostrzegania i śledzenia poruszających się obiektów (pozostają one jednak bezkształtne i bezbarwne) w ślepych dla statycznego obrazu połówkach pola widzenia w przebiegu uszkodzenia kory projekcyjnej płata potylicznego. Objaw Riddocha wskazuje na możliwość cofnięcia się niedowidzenia połowiczego. Hipotezę potwierdza badanie elektronystamograficzne z zapisem oczopląsu optokinetycznego.

</doc>
<doc id="1701331" url="https://pl.wikipedia.org/wiki?curid=1701331" title="Brodawczak">
Brodawczak



</doc>
<doc id="1701333" url="https://pl.wikipedia.org/wiki?curid=1701333" title="Melle (turniej)">
Melle (turniej)

Melle, inaczej zwane turniejem francuskim, polega na bezpośrednim spychaniu przeciwnika kopią z konia.

</doc>
<doc id="1701339" url="https://pl.wikipedia.org/wiki?curid=1701339" title="Palinopsja">
Palinopsja

Palinopsja (perseweracja wzrokowa) – zaburzenie neurologiczne polegające na przetrwałym widzeniu lub wielokrotnym pojawianiu się obrazu, mimo ustania działania wywołującego go bodźca. Palinopsja jest charakterystycznym objawem dla uszkodzenia kojarzeniowych pól wzrokowych w płatach potylicznych kresomózgowia (pola 18B i 19B).
Oliver Sacks wiąże pojęcie „palinopsja” z „bezwładnością wzroku” („wizualne rozszerzenie poprzez tworzenie złudzenia”, „podtrzymanie wizualne”, rodzaj halucynacji). Dowodzi – na podstawie osobistych doświadczeń, związanych z uszkodzeniem części siatkówki jednego oka – że obserwowane obrazy tworzą się dzięki kompensacyjnej działalności umysłu, który uzupełnia niekompletne doznania zewnętrzne informacjami zachowanymi w pamięci. Wykorzystywane tu informacje (doświadczenia „oka umysłu”) dotyczą nie tylko wcześniejszych wrażeń wzrokowych, ale również np. związanych z ruchem. Świadczy o tym np. fakt, że Oliver Sacks mógł „widzieć” (mimo braku widzenia środkowego) obraz własnej, poruszającej się dłoni, ale nie „dostrzegał” tak samo dłoni innych osób. Tego rodzaju halucynacji nie uważa on wyłącznie za objaw uszkodzenia kojarzeniowych pól wzrokowych. Twierdzi, że mogą być efektem naturalnych „ośrodkowych rezonansów zaburzenia peryferyjnego”.

</doc>
<doc id="1701340" url="https://pl.wikipedia.org/wiki?curid=1701340" title="Flávio Costa">
Flávio Costa

Flavio Rodrigues da Costa (ur. 14 września 1906 w Carangola, zm. 22 listopada 1999 w Rio de Janeiro) – brazylijski piłkarz, a po zakończeniu kariery trener. Podczas kariery występował na pozycji napastnika.
Kariera piłkarska.
Karierę piłkarską Flavio Costa spędził w CR Flamengo. W latach 1925–1936 Flavio Costa wystąpił w 126 meczach i strzelił 16 bramek dla Flamengo. Z klubem z Rio de Janeiro zdobył mistrzostwo stanu Rio de Janeiro – Campeonato Carioca w 1927 roku.
Kariera trenerska.
Jeszcze przed zakończeniem kariery piłkarskiej Flavio Costa został trenerem piłkarskim. Karierę trenerską zaczął CR Flamengo w 1934 roku. Trenerem Flamengo był do stycznia 1937. Po krótkiej przygodzie z Santosem FC, 8 grudnia 1938 roku drugi raz został trenerem Flamengo i pełnił do 10 marca 1945 roku. Z Flamengo zdobył czterokrotnie mistrzostwo stanu Rio de Janeiro – Campeonato Carioca w 1939, 1942, 1943, 1944 oraz wygrał Turniej Rio-São Paulo w 1940 roku.
W 1944 roku Flavio Costa został selekcjonerem reprezentacji Brazylii i porwadził ją do 16 lipca 1950 roku. W 1949 roku zdobył z ekipą "canarinhos" Copa América 1949. W 1950 roku prowadził Brazylię na mistrzostwach świata, które odbywały się na jej stadionach. Brazylia zdobyła tytuł wicemistrzostwo świata, przegrywając w decydującym meczu grupy finałowej z Urugwajem, który był rozegrany w Rio de Janeiro na Maracanie w obecności 200-tysięcznej publiczności. Równolegle z pracą z reprezentacją prowadził Flamengo w 1946 i CR Vasco da Gama, z którym zdobył mistrzostwo stanu Rio de Janeiro – Campeonato Carioca w 1947, 1949, 1950 oraz Klubowy Puchar Ameryki Południowej w 1948 roku.
Potem ponownie trenował CR Flamengo 1951–1952 oraz CR Vasco da Gama, ale nie osiągnął już sukcesów. 13 listopada 1955 na jeden mecz z Paragwajem wrócił na stanowisko selekcjonera Brazylii. Trzecią przygodę z reprezentacją zaliczył w kwietniu 1956 roku, gdy prowadził "canarinhos" w meczach z reprezentacją okręgu Pernambuco oraz z Portugalią. Łączny bilans jego pracy z reprezentacją Brazylii to 56 meczów, w tym 35 zwycięstw, 9 remisów i 12 porażek, przy bilansie bramkowym 160-60. W 1956 roku Costa opuścił Brazylię i został trenerem FC Porto. Po powrocie do Brazylii trenował Portuguesę, po czym wyjechał do Chile, gdzie trenował CSD Colo-Colo.
W 1960 roku został trenerem São Paulo FC,po czym po raz piąty został trenerem Flamengo z wywalczył mistrzostwo stanu Rio de Janeiro – Campeonato Carioca w 1963 roku. W latach 1965–1966 ponownie trenował FC Porto. Ostatnim przystankiem w jego karierze było Bangu AC, gdzie rozstał się z futbolem w 1970 roku.

</doc>
<doc id="1701341" url="https://pl.wikipedia.org/wiki?curid=1701341" title="Perseweracja wzrokowa">
Perseweracja wzrokowa



</doc>
<doc id="1701344" url="https://pl.wikipedia.org/wiki?curid=1701344" title="Alki Larnaka">
Alki Larnaka

Alki Larnaka (grecki: Αλκή Λάρνακα) – były cypryjski klub piłkarski, z siedzibą w Larnace.
Historia.
Klub powstał w 1948 roku. Swoje największe sukcesy klub święcił w latach 70. dwudziestego wieku, kiedy to pięciokrotnie docierał do finału Pucharu Cypru, ani razu jednak nie zdobywając go. Sezon 1978/1979, przyniósł największy sukces w historii klubu kiedy to drużyna Alki wywalczyła 3. miejsce w rozgrywkach o mistrzostwo Cypru. Dzięki temu klub miał jedyną w historii okazję zagrać w Pucharze UEFA. Odpadła w pierwszej rundzie z Dynamem Bukareszt.
Problemy finansowe.
Problemy rozpoczęły się już w roku 2012, gdy prezes Nicos Lillis przejął klub od firmy Marathon. Klub już wówczas stał na skraju bankructwa na skutek olbrzymich długów oraz podpisanych wysokich kontraktów. Mimo wszystko nowy prezes wierzył w utrzymanie klubu, co udało się przez dwa sezony. W roku 2013 prezes Lillis został aresztowany i oskarżony o oszustwa i korumpowanie funkcjonariuszy publicznych. W tym czasie klub przestał być wypłacalny, a sezon 2013/2014 okazał się być ostatnim w historii klubu. W trakcie tego sezonu klub wielokrotnie był karany ujemnymi punktami, a wszystkie zyski które udało się wypracować w trakcie sezonu zostały wypłacone na rzecz trzech byłych piłkarzy klubu, którym klub zalegał pieniądze. 6 maja 2014 do Cypryjskiego Związku Piłki Nożnej zostało wysłane pismo informujące o wycofaniu się klubu ze struktur federacji.

</doc>
<doc id="1701345" url="https://pl.wikipedia.org/wiki?curid=1701345" title="Łucznictwo na Letnich Igrzyskach Olimpijskich 1904">
Łucznictwo na Letnich Igrzyskach Olimpijskich 1904

Łucznictwo na Letnich Igrzyskach Olimpijskich 1904 w Saint Louis. Zawody miały miejsce w dniach 19-21 września 1904 roku na stadionie Francis Field. W zawodach udział wzięły również kobiety, które wystąpiły w trzech konkurencjach – podobnie jak i mężczyźni. W zawodach brali udział tylko łucznicy ze Stanów Zjednoczonych.

</doc>
<doc id="1701357" url="https://pl.wikipedia.org/wiki?curid=1701357" title="Figura Matki Boskiej Pasawskiej w Warszawie">
Figura Matki Boskiej Pasawskiej w Warszawie

Figura Matki Boskiej Pasawskiej – rzeźba wotywna Matki Boskiej znajdująca się na Krakowskim Przedmieściu w Warszawie w pobliżu placu Zamkowego. Jest drugim – po Kolumnie Zygmunta z 1644 – najstarszym pomnikiem Warszawy.
Opis.
Rzeźba jest dziełem rzeźbiarza i architekta Józefa Bellottiego. Została wzniesiona w roku 1683, jako ufundowane przez rzeźbiarza wotum dziękczynne za ocalenie go wraz z rodziną od zarazy, która w latach 1677–1679 nawiedziła Warszawę, a także na pamiątkę zwycięstwa króla Jana III Sobieskiego w odsieczy wiedeńskiej. Artysta podarował rzeźbę pobożnemu królowi. Została ona ustawiona w prestiżowej lokalizacji, w miejscu zamykającym odcinek Krakowskiego Przedmieścia znajdujący się najbliżej Zamku Królewskiego i murów obronnych.
Nazwa figury pochodzi od faktu, że rzeźba była wzorowana na słynącym cudami obrazie Matki Boskiej, który znajduje się w kościele pielgrzymkowym Matki Boskiej Wspomożenia Wiernych ("Wallfahrtskirche Mariahilf in Passau") w niemieckiej Pasawie (niem. Passau). Obraz w pasawskim kościele jest wierną kopią obrazu ołtarzowego z Innsbrucku, dzieła Lucasa Cranacha Starszego z roku 1537, sporządzoną w roku 1620. Przed tym obrazem w okresie najazdu tureckiego modlił się cesarz Leopold I wraz z małżonką o wyzwolenie Wiednia z oblężenia. Po pokonaniu Turków obraz ogłoszono cudownym obrazem monarchii habsburskiej. Wiele kopii tego obrazu znalazło się w kościołach na terenie całej Austrii.
Układ postaci warszawskiej figury przypomina układ z obrazu Cranacha. Nie wiadomo, czy Belotti odwiedził Pasawę lub Innsbruck. Być może rzeźbiarz posługiwał się graficzną reprodukcją cudownego obrazu.
Figura stoi na cokole z piaskowca. Na czterech stronach cokołu wykuto inskrypcje w języku łacińskim lub włoskim.
Figura została ukoronowana w latach 30. XIX wieku. W 1852 dokonano restauracji na koszt generała Aleksandra Haukego „"z wdzięczności za ocalenie R.P. 1852, kiedy ciężka grasowała cholera”", o czym głosił napis na postumencie. Dawne korony z cynkowej blachy, pomalowane na niebiesko, zostały sumptem Haukego zastąpione żelaznymi złoconymi w ogniu. Figura znajdowała się dawniej w bardziej południowej części Krakowskiego Przedmieścia (w stronę obecnego skweru Mickiewicza), w roku 1866 została przeniesiona na obecne miejsce.
Po obu stronach figury w roku 1880 ustawiono ozdobne latarnie. W roku 1905 cokół figury podniesiono, ustawiając go na kamiennej podbudowie o cechach architektury secesji. Dodano też ogrodzenie z kutego żelaza na kamiennych słupkach.
Warszawska figura szczęśliwie przetrwała powstanie warszawskie. Została odnowiona w roku 2001 staraniem Franza Batthyany’ego i prowadzonej przez niego firmy, o czym świadczy tablica u stóp pomnika.
Napisy na czterech ścianach cokołu.
Napis ten tłumaczy się następująco

</doc>
<doc id="1701358" url="https://pl.wikipedia.org/wiki?curid=1701358" title="Anarhynchus frontalis">
Anarhynchus frontalis



</doc>
<doc id="1701359" url="https://pl.wikipedia.org/wiki?curid=1701359" title="Sokół Millenium">
Sokół Millenium



</doc>
<doc id="1701360" url="https://pl.wikipedia.org/wiki?curid=1701360" title="XEphem">
XEphem

XEphem – program astronomiczny dla systemów uniksowych. Posiada funkcje np. wykreślania map nieba, generowania wykresów, obliczania efemeryd, symulacji zjawisk astronomicznych.

</doc>
<doc id="1701363" url="https://pl.wikipedia.org/wiki?curid=1701363" title="Lunsemfwa">
Lunsemfwa

Lunsemfwa (ang. "Lunsemfwa River") – rzeka w środkowej Zambii, w Prowincji Centralnej. Wypływa z niższych partii gór Muczinga, niedaleko miasta Kabwe, łączy się z rzeką Lukusashi w okolicy Wzgórz Chifukunya. Razem wpadają do rzeki Luangwa.

</doc>
<doc id="1701369" url="https://pl.wikipedia.org/wiki?curid=1701369" title="Circular Error Probable">
Circular Error Probable

Circular Error Probable, CEP – miara dokładności systemu nawigacyjnego lub celności systemów uzbrojenia (w tym broni rakietowej). W badaniach nad militarnymi zastosowaniami balistyki jest to promień okręgu, wewnątrz którego powinno zakończyć swój lot 50% wycelowanych w środek okręgu pocisków rakietowych o danej celności.
CEP jest użytecznym parametrem w przypadku systemów o „kołowym” rozkładzie trafień (obszar rozkładu trafień ma symetrię obrotową), ale dla wielu systemów, dla których rozkład błędów jest znacząco inny, należy zastosować inne wskaźniki błędów, np. prawdopodobny błąd ugięcia (, DEP).

</doc>
<doc id="1701371" url="https://pl.wikipedia.org/wiki?curid=1701371" title="Dzong">
Dzong

Dzong (z tybetańskiego: རྫོང་, transliteracja Wyliego "rDzong") – specyficzny typ buddyjskiego klasztoru-twierdzy, który wykształcił się w różnych dawnych królestwach himalajskich. Ten typ architektury jest szczególnie często spotykany w Bhutanie. Charakterystyczną cechą są nachylone pod kątem masywne, wysokie mury, kryjące wewnątrz cały kompleks dziedzińców, świątyń, biur i dormitoriów dla mnichów. Pomieszczenia wewnętrzne są zazwyczaj bogato zdobione i pomalowane jaskrawymi kolorami.
Przed inwazją chińską na Tybet w 1951 roku terytorium Tybetu było podzielone na 53 jednostki administracyjne, zwane „dzongami”.
W tego typu klasztorach powstał literacki język, zapisywany pismem tybetańskim zwany dzongkha, dosłownie „język dzongów”, obecnie urzędowy język Bhutanu.

</doc>
<doc id="1701372" url="https://pl.wikipedia.org/wiki?curid=1701372" title="Halcyon badia">
Halcyon badia



</doc>
<doc id="1701377" url="https://pl.wikipedia.org/wiki?curid=1701377" title="Mięsień trójgłowy">
Mięsień trójgłowy



</doc>
<doc id="1701378" url="https://pl.wikipedia.org/wiki?curid=1701378" title="OneTouch Premier League">
OneTouch Premier League



</doc>
<doc id="1701379" url="https://pl.wikipedia.org/wiki?curid=1701379" title="Białoruś a Unia Europejska">
Białoruś a Unia Europejska



</doc>
<doc id="1701380" url="https://pl.wikipedia.org/wiki?curid=1701380" title="Mołdawia a Unia Europejska">
Mołdawia a Unia Europejska



</doc>
<doc id="1701382" url="https://pl.wikipedia.org/wiki?curid=1701382" title="Rosja a Unia Europejska">
Rosja a Unia Europejska



</doc>
<doc id="1701385" url="https://pl.wikipedia.org/wiki?curid=1701385" title="Stany Zjednoczone Ameryki a Unia Europejska">
Stany Zjednoczone Ameryki a Unia Europejska



</doc>
<doc id="1701386" url="https://pl.wikipedia.org/wiki?curid=1701386" title="Ukraina a Unia Europejska">
Ukraina a Unia Europejska



</doc>
<doc id="1701390" url="https://pl.wikipedia.org/wiki?curid=1701390" title="Kanada a Unia Europejska">
Kanada a Unia Europejska



</doc>
<doc id="1701391" url="https://pl.wikipedia.org/wiki?curid=1701391" title="Chorwacja a Unia Europejska">
Chorwacja a Unia Europejska



</doc>
<doc id="1701395" url="https://pl.wikipedia.org/wiki?curid=1701395" title="Przygody Misia Bruno">
Przygody Misia Bruno

Przygody Misia Bruno (fr. "Les Aventures de Petit Ours Brun", ang. "The Adventures of Little Brown Bear", 2003-2005) – amerykańsko-francuski serial animowany, który emitowany jest w Polsce na kanale TVN Style.
Opis fabuły.
Serial opowiada o przygodach trójki przyjaciół. Bruno, Rózia i Bartek chodzą do jednej szkoły, uwielbiają próbować nowych wrażeń. Razem przeżywają niesamowite historie. 
Wersja polska.
Opracowanie wersji polskiej: Studio Sonica
Reżyseria: Jerzy Dominik
Dźwięk: Maciej Sapiński 
Kierownictwo produkcji: Dorota Furtak 
Kierownictwo muzyczne: Marek Krejzler
Udział wzięli: 
i inni

</doc>
<doc id="1701400" url="https://pl.wikipedia.org/wiki?curid=1701400" title="Turcja a Unia Europejska">
Turcja a Unia Europejska



</doc>
<doc id="1701404" url="https://pl.wikipedia.org/wiki?curid=1701404" title="Macedonia a Unia Europejska">
Macedonia a Unia Europejska



</doc>
<doc id="1701407" url="https://pl.wikipedia.org/wiki?curid=1701407" title="Arcadio María Larraona">
Arcadio María Larraona

Arcadio María Larraona C.M.F., (ur. 13 listopada 1887 w Oteiza de la Solana w diecezji Pampeluna, zm. 7 maja 1973 w Rzymie) – hiszpański duchowny katolicki, członek zgromadzenia misjonarzy klaretynów, kardynał, prefekt Kongregacji ds. Obrzędów.
Życiorys.
28 lipca 1902 wstąpił do zgromadzenia misjonarzy klaretynów. Doktorat z prawa kanonicznego uzyskał na Uniwersytecie w Rzymie. 10 czerwca 1911 przyjął święcenia kapłańskie w Saragossie. 11 grudnia 1950 Pius XII mianował go sekretarzem Kongregacji ds. Zakonników. Na konsystorzu 14 grudnia 1959 Jan XXIII wyniósł go do godności kardynalskiej z tytułem diakona Santi Biagio e Carlo ai Catinari. 13 sierpnia 1961 mianował go Penitencjarzem Wielkim. 12 lutego 1962 mianował go prefektem Kongregacji ds. Obrzędów, a 5 kwietnia tego samego roku mianował go arcybiskupem tytularnym Diocesarea di Isauria. Konsekracja odbyła się 19 kwietnia w bazylice patriarchalnej św. Jana na Lateranie, sakrę biskupią przyjął z rąk papieża Jana XXIII. Uczestniczył w obradach Soboru Watykańskiego II. Uczestnik konklawe w 1963. 9 stycznia 1968 złożył rezygnację z urzędu prefekta. Zmarł w Rzymie.

</doc>
<doc id="1701408" url="https://pl.wikipedia.org/wiki?curid=1701408" title="Szwajcaria a Unia Europejska">
Szwajcaria a Unia Europejska



</doc>
<doc id="1701410" url="https://pl.wikipedia.org/wiki?curid=1701410" title="Afryka subsaharyjska a Unia Europejska">
Afryka subsaharyjska a Unia Europejska



</doc>
<doc id="1701412" url="https://pl.wikipedia.org/wiki?curid=1701412" title="Jutrosin (ujednoznacznienie)">
Jutrosin (ujednoznacznienie)



</doc>
<doc id="1701413" url="https://pl.wikipedia.org/wiki?curid=1701413" title="Norwegia a Unia Europejska">
Norwegia a Unia Europejska



</doc>
<doc id="1701414" url="https://pl.wikipedia.org/wiki?curid=1701414" title="Ameryka Łacińska a Unia Europejska">
Ameryka Łacińska a Unia Europejska



</doc>
<doc id="1701421" url="https://pl.wikipedia.org/wiki?curid=1701421" title="Europejskie prawo walutowe">
Europejskie prawo walutowe

Europejskie prawo walutowe – opiera się na prawie pierwotnym.
Pierwszym aktem prawnym mającym znaczenie dla wprowadzenia euro było rozporządzenie Rady 1103/97 z dnia 17 czerwca 1997 roku o postanowieniach odnoszących się do wprowadzenia euro.
Rozporządzenie to zawiera przypisy dotyczące trzech kwestii:
Podstawowym aktem wykonawczym w europejskim prawie walutowym jest rozporządzenie Rady 974/98 z dnia 3 maja 1998 roku w sprawie wprowadzenia euro.
Na podstawie tego aktu prawnego z dniem 1 stycznia 1999 roku euro zostało wprowadzone do rozliczeń bezgotówkowych. Rozporządzenie to ustaliło także kalendarz procedur związanych z wprowadzeniem nowej waluty do obrotu w państwach członkowskich które zdecydowały o jej przyjęciu.
W celu zbliżenia polityk makroekonomicznych państw członkowskich oraz umożliwieniu przepływu kapitału, Rada Unii Europejskiej sformułowała decyzje:

</doc>
<doc id="1701424" url="https://pl.wikipedia.org/wiki?curid=1701424" title="Oreco">
Oreco

Oreco, właśc. Valdemar Rodrigues Martins (ur. 13 czerwca 1932 w Santa Maria, zm. 3 kwietnia 1985 w Ituravera) – piłkarz brazylijski, występujący na pozycji lewego obrońcy.
Kariera klubowa.
Karierę piłkarską zaczął w klubie Inter Santa Maria, gdzie grał w latach 1947-1950. 
W 1950 przeszedł do SC Internacional. W klubie z Porto Alegre grał do 1957 roku. Podczas tego okresu pięciokrotnie zdobył mistrzostwo Stanu Rio Grande do Sul - Campeonato Gaúcho w 1950, 1951, 1952, 1953, 1955 roku. W 1957 roku przeszedł do Corinthians Paulista, w którym grał do 1965. W 1965 przeszedł do kolumbijskiego Millonarios FC, gdzie grał do 1966, po czym przeszedł meksykańskiego Deportivo Toluca, w którym grał do 1968 roku. Ostatnim etapem kariery była gra w amerykańskim Dallas Tornado, z którym zdobył mistrzostwo NASL w 1971 roku. Karierę zakończył w 1972 roku.
Kariera reprezentacyjna.
W reprezentacji Brazylii Oreco zadebiutował 1 marca 1956 w meczu z reprezentacją Chile, podczas mistrzostw panamerykańskich, które Brazylia wygrała. W 1957 wygrał z ekipą "canarinhos" Copa Julio Roca 1957 pokonując reprezentację Argentyny. Rok później był członkiem kadry na mistrzostwa świata w Szwecji, na których Brazylia wywalczyła mistrzostwo świata, jednakże nie zagrał w żadnym meczu. Ostatni raz w barwach "canarinhos" wystąpił 30 kwietnia 1961 w meczu z reprezentacją Paragwaju. Ogółem w reprezentacji wystąpił w 8 meczach.

</doc>
<doc id="1701425" url="https://pl.wikipedia.org/wiki?curid=1701425" title="James Dickson (polityk)">
James Dickson (polityk)

James Dickson (ur. 30 listopada 1832 w Plymouth, zm. 10 stycznia 1901 w Sydney) – australijski polityk i przedsiębiorca, pierwszy w historii federalny minister obrony Australii (choć pełnił to stanowisko zaledwie przez 10 dni). W latach 1898-1899 premier Queenslandu.
Życiorys.
Pochodził z południowo-zachodniej Anglii, skąd wyemigrował do Australii mając 22 lata. Początkowo osiadł w kolonii Wiktoria, aby po ośmiu latach przenieść się do Queenslandu, gdzie założył własny dom aukcyjny, którzy szybko uczynił z niego osobę zamożną i wpływową. W 1873 został wybrany do parlamentu kolonii. Kilkukrotnie zasiadał w autonomicznym rządzie kolonii, kierując resortami robót publicznych i górnictwa, skarbu, kolei, poczty oraz spraw wewnętrznych. W 1888 stracił mandat parlamentarny, ale odzyskał go już w następnych wyborach w 1892. Przez 14 miesięcy – od 1 października 1898 do 1 grudnia 1899 – pełnił urząd premiera kolonii.
Był nieformalnym przywódcą ruchu federacjonistycznego w Queenslandzie, kierował również na terenie swojej kolonii kampanią poprzedzającą referendum w sprawie przyjęcia konstytucji zjednoczonej Australii. Po inauguracji Związku Australijskiego – co miało miejsce 1 stycznia 1901 – został ministrem obrony w gabinecie Edmunda Bartona. Zmarł nagle zaledwie 10 dni później, w wieku 68 lat. Stał się tym samym pierwszym w dziejach członkiem gabinetu federalnego Australii, który zmarł w trakcie sprawowania urzędu.
Na kilka dni przed śmiercią został odznaczony Orderem św. Michała i św. Jerzego klasy Rycerz Komandor, co dało mu prawo posługiwania się tytułem "sir". Jego nazwiskiem została nazwana jedna z dzielnic Canberry oraz okręg wyborczy do Izby Reprezentantów.

</doc>
<doc id="1701426" url="https://pl.wikipedia.org/wiki?curid=1701426" title="Jean Lambert">
Jean Lambert

Jean Lambert (ur. 1 czerwca 1950 w Orsett) – brytyjska polityk, posłanka do Parlamentu Europejskiego z Londynu, działaczka Partii Zielonych Anglii i Walii (GPEW).
Życiorys.
Ukończyła w 1971 studia filologiczne na Cardiff University. W latach 1972–1978, 1985–1989 oraz 1993–1999 pracowała jako nauczycielka w londyńskim liceum.
W 1977 wstąpiła do Ecology Party (przekształconej w GPEW). W latach 80. i 90. kilkakrotnie pełniła najwyższe funkcje we władzach krajowych partii. Od lat 80. działa na rzecz reformy prawa wyborczego w Wielkiej Brytanii i przyjęcia ordynacji proporcjonalnej. W wyborach do PE w 1999 zdobyła mandat w okręgu londyńskim, stając się (obok Caroline Lucas) pierwszą przedstawicielką angielskich Zielonych w Europarlamencie. W kolejnych wyborach w 2004, 2009 i 2014 odnawiała mandat na kolejne kadencje.
Jean Lambert przystąpiła do grupy Zielonych i Wolnego Sojuszu Europejskiego w Parlamencie Europejskim. Objęła funkcję rzeczniczki frakcji w sprawach dotyczących azylu i uchodźców. Zajęła się problematyką harmonizacji prawa pracy (działała na rzecz przyjęcia dyrektywy o czasie pracy), zmian klimatycznych oraz praw człowieka. W 2005 została wyróżniona przez „The Parliament Magazine” nagrodą MEP Awards w jednej z kategorii.

</doc>
<doc id="1701428" url="https://pl.wikipedia.org/wiki?curid=1701428" title="Elektrownia GRES-1">
Elektrownia GRES-1

Elektrownia GRES-1 – elektrownia cieplna znajdująca się w Jekybastuz, w Kazachstanie, której moc została zaprojektowana na 4000 MW. Posiada dwa kominy o wysokości 300 m i 330 m.
5 lutego 2008 elektrownia została kupiona przez Kazakhmys Plc. W momencie zakupu jej moc była szacowana na około 2688 MW 
Dane techniczne.
Elektrownia składa się z 8 bloków. Każdy ma moc znamionową 500 MW, która zmniejszała się z upływem czasu w związku z zaniedbaniem.

</doc>
<doc id="1701431" url="https://pl.wikipedia.org/wiki?curid=1701431" title="Itbaj">
Itbaj



</doc>
<doc id="1701432" url="https://pl.wikipedia.org/wiki?curid=1701432" title="Góry Czerwonomorskie">
Góry Czerwonomorskie



</doc>
<doc id="1701433" url="https://pl.wikipedia.org/wiki?curid=1701433" title="Diksza">
Diksza

Diksza (dewanagari दीक्षा) – akt inicjacji w tradycjach hinduistycznych równoważny znaczeniowo nowym narodzinom. Już w czasach wedyjskich miał na celu uśmiercenie "nieuświęconej egzystencji" dla osiągnięcia egzystencji wyższego stopnia. Również późniejsze brahmany (np. Aitareja 1.3.1 i 1.2.1–20, Śatapatha 3.2.1.11) określają dikszę, jako obrzęd o znaczeniu embriologicznym i położniczym.
Przekazu tego inicjacyjnego wtajemniczenia religijnego dokonuje mistrz (guru, bramin), a odbiorcą jest uczeń (śiszja).
Źródłosłów.
Termin diksza wywodzony jest z połączenia dwóch rdzeni:

</doc>
<doc id="1701435" url="https://pl.wikipedia.org/wiki?curid=1701435" title="Agnieszka Szott-Hejmej">
Agnieszka Szott-Hejmej

Agnieszka Szott-Hejmej (ur. 23 marca 1982 w Gorzowie Wielkopolskim) – była polska koszykarka grająca na pozycji skrzydłowej. Mistrzyni i reprezentantka Polski, także mistrzyni Szwajcarii.
Kariera sportowa.
Kariera klubowa.
Jest wychowanką Stilonu Gorzów. Jako zawodniczka rezerw debiutowała w ówczesnej II lidze w sezonie 1996/1997. W tym samym sezonie debiutowała także w I drużynie, w rozgrywkach I-ligowych. W sezonie 1997/1998 była już podstawową zawodniczką I drużyny w rozgrywkach ekstraklasy. Po likwidacji sekcji w 1998 została zawodniczką Ślęzy Wrocław. Z wrocławskim klubem zdobyła dwukrotnie brązowy medal mistrzostw Polski (2001, 2002). W sierpniu 2002 zawarła umowę z Quay POSiR Poznań. We wrześniu 2002 podpisała kontrakt z Lotosem Gdynia, rezygnując z poprzedniej, ponieważ w Poznaniu kazano jej mieszkać w domku kempingowym, dopóki nie udowodni swojej wartości. W sezonie 2002/2003 nie zagrała z powodu kontuzji kolana. W barwach gdyńskiego klubu zagrała dopiero w rundzie jesiennej sezonu 2003/2004, a w rundzie wiosennej tego sezonu została wypożyczona do Odry Brzeg. Jako zawodniczka Lotosu miała udział w zdobyciu tytułu mistrza Polski w 2004.
W latach 2004-2008 była zawodniczką AZS PWSZ Gorzów Wielkopolski, w 2008 zdobyła z tą drużyną brązowy medal mistrzostw Polski, razem ze swoim klubem zdobyła też akademickie wicemistrzostwo Europy w 2005 oraz akademickie mistrzostwo Europy w 2006 i 2007, w 2005 została najlepszym strzelcem ligi. Od 2008 występowała w klubach zagranicznych. W rundzie jesiennej sezonu 2008/2009 była zawodniczką izraelskiego zespołu Elicur Ramla, w przerwie zimowej tego sezonu przeszła do szwajcarskiej drużyny Sdent Sierre Basket i zdobyła z nią w 2009 mistrzostwo Szwajcarii. W sezonie 2009/2010 została zawodniczką cypryjskiej drużyny AEL Limassol, jednak w grudniu tegoż roku przerwała karierę i w czerwcu 2010 urodziła córkę. Od 2010 jest ponownie zawodniczką polskich klubów. W latach 2010-2013 reprezentowała barwy Artego Bydgoszcz. W 2013 zdobyła z tą drużyną brązowy medal mistrzostw Polski. Od 2013 jest zawodniczką TS Wisła Can-Pack Kraków, z którą zdobyła mistrzostwo Polski w 2014 i 2015.
9 czerwca 2017 zasiliła po raz kolejny w swojej karierze szeregi Artego Bydgoszcz.
24 maja 2019 dołączyła do Pszczółki Polski-Cukier AZS-UMCS Lublin.
16 czerwca 2020 zawarła umowę z PolskąStrefąInwestycji Enea Gorzów Wielkopolski.
15 maja 2021 ogłosiła zakończenie kariery zawodniczej.
Kariera reprezentacyjna.
Była reprezentantką Polski kadetek, z reprezentacją Polski juniorek wywalczyła brązowy medal mistrzostw Europy w 2000. Z reprezentacją Polski seniorek wystąpiła na mistrzostwach Europy w 2005 (7 miejsce) i 2011 (11 miejsce).
Życie prywatne.
W 2012 poślubiła wioślarza Rafała Hejmeja, z którym ma córkę Laurę, urodzoną w czerwcu 2010. W 2002 została wybrana najpiękniejszą polską koszykarką w plebiscycie Miss Basket. Zdobyła też tytuł The Hottest Woman of EuroBasket 2011 dla najpiękniejszej zawodniczki Mistrzostw Europy 2011.

</doc>
<doc id="1701441" url="https://pl.wikipedia.org/wiki?curid=1701441" title="Magiczna uliczka">
Magiczna uliczka

Magiczna uliczka (, 1999) – brytyjski serial animowany, który emitowany jest w Polsce na kanale TVN Style.
Opis fabuły.
„Magiczna uliczka” opowiada o przygodach grupki przyjaciół – samochodów mieszkające na tytułowej ulicy. Wszyscy codziennie borykają się z przeróżnymi problemami, a w ich rozwiązaniu pomoże Bartek, używając magii.
Wersja polska.
Opracowanie i udźwiękowienie wersji polskiej: Studio Sonica
Reżyseria: Piotr Kozłowski
Dialogi polskie:
Dźwięk i montaż: Maciej Brzeziński
Organizacja produkcji: Agnieszka Kudelska
Wystąpili:
i inni

</doc>
<doc id="1701444" url="https://pl.wikipedia.org/wiki?curid=1701444" title="Scottsburgh">
Scottsburgh

Scottsburgh – miasto, zamieszkane przez 8618 ludzi, w Republice Południowej Afryki, w prowincji KwaZulu-Natal.

</doc>
<doc id="1701448" url="https://pl.wikipedia.org/wiki?curid=1701448" title="Secunda">
Secunda

Secunda – miasto, zamieszkane przez 40 198 ludzi (2011), w Republice Południowej Afryki, w prowincji Mpumalanga.
Miasto powstało jako miejsce zamieszkania dla górników z leżących w okolicy kopalni węgla.

</doc>
<doc id="1701450" url="https://pl.wikipedia.org/wiki?curid=1701450" title="Senekal">
Senekal

Senekal – miasto w Republice Południowej Afryki, w prowincji Wolne Państwo, 3466 mieszkańców (2011). 
Miasto położone jest nad brzegiem rzeki Klipspruit, który jest dopływem Vaalu.
Senekal zostało założone w 1874 roku i nazwane na cześć głównodowodzącego wojsk Wolnego Państwa Orania FP Senekala (1815- 1866). 
W 1900 roku w okresie II wojny burskiej na przedpolach Senekal w sąsiedztwie góry Biddulphs wojska burskie stoczyły bitwę z wojskami bytyjskimi.

</doc>
<doc id="1701452" url="https://pl.wikipedia.org/wiki?curid=1701452" title="Bernadette Vergnaud">
Bernadette Vergnaud

Bernadette Vergnaud (ur. 16 września 1950 w Montluçon) – francuska polityk, filolog, eurodeputowana.
Życiorys.
Ukończyła studia w zakresie języków hiszpańskiego i portugalskiego. Magisterium z filologii łacińskiej i języków Ameryki Łacińskiej uzyskała w 1974. Pracowała jako nauczycielka łaciny. Od 1976 do 2004 była inspektorem w Ministerstwie Edukacji Narodowej.
Zaangażowała się w działalność Partii Socjalistycznej, w latach 1990–2003 pełniła kierownicze funkcje we władzach regionalnych. W 2004 została członkiem prezydium Rady Kobiet PS. Była radną Poitiers (w latach 1995–2001), później objęła stanowisko zastępcy mera tego miasta. Sprawowała też mandat radnej regionu Poitou-Charentes (1998–2004).
W wyborach w 2004 uzyskała mandat posła do Parlamentu Europejskiego. Przystąpiła do grupy Partii Europejskich Socjalistów, a także Komisji Rynku Wewnętrznego i Ochrony Konsumentów. W 2009 została wybrana na kolejną kadencję, przystępując do nowej lewicowej frakcji socjalistów i demokratów.

</doc>
<doc id="1701456" url="https://pl.wikipedia.org/wiki?curid=1701456" title="Waldemar Grzywaczewski">
Waldemar Grzywaczewski

Waldemar Grzywaczewski (ur. 19 kwietnia 1955 w Skępem) – polski polityk, poseł na Sejm PRL IX kadencji.
Życiorys.
W 1974 podjął pracę zawodową jako ślusarz narzędziowy w Fabryce Urządzeń Wentylacyjno-Klimatyzacyjnych „Konwektor” w Lipnie. W 1979 ukończył Technikum Rolnicze w Wymyślinie. Był działaczem Związku Socjalistycznej Młodzieży Polskiej i Polskiej Zjednoczonej Partii Robotniczej. W 1985 uzyskał mandat posła na Sejm PRL IX kadencji w okręgu Włocławek. Zasiadał w Komisji Budownictwa, Gospodarki Przestrzennej, Komunalnej i Mieszkaniowej, Komisji Ochrony Środowiska i Zasobów Naturalnych, Komisji Spraw Samorządowych oraz w Komisji Nadzwyczajnej do rozpatrzenia poselskiego projektu ustawy o konsultacjach społecznych i referendum.
Żonaty, ma dwoje dzieci.

</doc>
<doc id="1701457" url="https://pl.wikipedia.org/wiki?curid=1701457" title="Egil Skallagrimsson">
Egil Skallagrimsson



</doc>
<doc id="1701458" url="https://pl.wikipedia.org/wiki?curid=1701458" title="Siyabuswa">
Siyabuswa

Siyabuswa – miasto, zamieszkane przez 36 882 ludzi, w Republice Południowej Afryki, w prowincji Mpumalanga.
W czasach apartheidu miasto było stolicą bantustanu KwaNdebele, po czym w 1986 roku przeniesiono stolicę do KwaMhlanga.

</doc>
<doc id="1701463" url="https://pl.wikipedia.org/wiki?curid=1701463" title="KwaMhlanga">
KwaMhlanga

KwaMhlanga – miasto w Republice Południowej Afryki, w prowincji Mpumalanga.
W czasach apartheidu miasto było stolicą bantustanu KwaNdebele, odkąd przeniesiono ją tutaj w 1986 roku przeniesiono stolicę z Siyabuswa.

</doc>
<doc id="1701465" url="https://pl.wikipedia.org/wiki?curid=1701465" title="Division One (1924/1925)">
Division One (1924/1925)

Division One (1924/1925) – był to 35. sezon szkockiej pierwszej klasy rozgrywkowej w piłce nożnej. Sezon rozpoczął się 16 sierpnia 1924, a zakończył się 25 kwietnia 1925. Brało w niej udział 20 zespołów, które grały ze sobą systemem „każdy z każdym”. Tytuł mistrzowski obroniło Rangers, dla którego był to 14. tytuł mistrzowski w historii klubu. Tytuł króla strzelców zdobył William Devlin, który strzelił 33 bramki.
Zasady rozgrywek.
W rozgrywkach brało udział 20 drużyn, walczących o tytuł mistrza Szkocji w piłce nożnej. Każda z drużyn rozegrała po 2 mecze ze wszystkimi przeciwnikami (razem 38 spotkań).
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1701467" url="https://pl.wikipedia.org/wiki?curid=1701467" title="Véronique Mathieu">
Véronique Mathieu

Véronique Mathieu (ur. 28 października 1955 w Nancy) – francuska polityk, eurodeputowana V, VI i VII kadencji.
Życiorys.
W 1975 zdała egzamin maturalny w zakresie medycyny. Pracowała jako asystentka dentystyczna (1974–1989), następnie prowadziła gabinet medycyny ogólnej.
Działaczka licznych organizacji myśliwskich. W 1998 została zastępcą przewodniczącego rady regionalnej łowczych indywidualnych w Lotaryngii, przewodniczyła grupie broniącej interesów myśliwych w Rambervillers.
W 1999 z listy konserwatywnej partii Łowiectwo, Wędkarstwo, Przyroda, Tradycja została posłem do Parlamentu Europejskiego. W V kadencji PE zasiadała w prezydium Grupy na rzecz Europy Demokracji i Różnorodności. W 2003 objęła funkcję sekretarza generalnego CPNT. W wyborach w 2004 skutecznie ubiegała się o reelekcję z listy Unii na rzecz Ruchu Ludowego. Wstąpiła też do stowarzyszonej z UMP Partii Radykalnej. W 2006 objęła funkcję sekretarza krajowego radykałów i przewodniczącego partyjnej komisji ds. europejskich. W 2009 po raz trzeci z rzędu została wybrana do PE, zasiadała w nim do 2014.

</doc>
<doc id="1701468" url="https://pl.wikipedia.org/wiki?curid=1701468" title="Veronique Mathieu">
Veronique Mathieu



</doc>
<doc id="1701473" url="https://pl.wikipedia.org/wiki?curid=1701473" title="Somerset East">
Somerset East

Somerset East – miasto, zamieszkane przez 13 619 ludzi (2011), w Republice Południowej Afryki, w Prowincji Przylądkowej Wschodniej.
Miasto założono w 1825 roku na zlecenie Lorda Charlesa Somerseta.

</doc>
<doc id="1701475" url="https://pl.wikipedia.org/wiki?curid=1701475" title="Division One (1925/1926)">
Division One (1925/1926)

Division One (1925/1926) – był to 36. sezon szkockiej pierwszej klasy rozgrywkowej w piłce nożnej. Sezon rozpoczął się 15 sierpnia 1925, a zakończył się 24 kwietnia 1926. Brało w niej udział 20 zespołów, które grały ze sobą systemem „każdy z każdym”. Tytułu mistrzowskiego nie obroniło Rangers. Nowym mistrzem Szkocji został Celtic, dla którego był to 17. tytuł mistrzowski w historii klubu. Tytuł króla strzelców zdobył William Devlin, który strzelił 40 bramek.
Zasady rozgrywek.
W rozgrywkach brało udział 20 drużyn, walczących o tytuł mistrza Szkocji w piłce nożnej. Każda z drużyn rozegrała po 2 mecze ze wszystkimi przeciwnikami (razem 38 spotkań).
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1701478" url="https://pl.wikipedia.org/wiki?curid=1701478" title="Angelyne">
Angelyne

Angelyne (właśc. Ronia Tamar Goldberg, ur. 2 października 1950 w Chmielniku) – amerykańska modelka, piosenkarka, aktorka i przedsiębiorca, która stała się znana w 1984, po wywieszeniu w Stanach Zjednoczonych serii ikonicznych billboardów w Los Angeles w Kalifornii i okolicach, na których widniało tylko słowo „Angelyne” i przedstawiało ją sugestywnie pozującą. Przyciągnęły one uwagę lokalnych mediów i wkrótce otrzymała szereg ofert ról filmowych, wywiadów w czasopismach i występów w programach telewizyjnych. Głównym znakiem rozpoznawczym jej osobowości celebrytki był różowy Chevrolet Corvette. Jej billboardy pojawiły się w wielu filmach i serialach telewizyjnych, w tym w napisach początkowych serialu ABC "Na wariackich papierach" z Cybill Shepherd i Bruce’em Willisem, a także wykorzystane w serialach animowanych takich jak "Simpsonowie", "Futurama" i "BoJack Horseman" czy filmach – "Sobowtór" (1991), "Fan" (1996), "Wulkan" (1997), "Osiem milimetrów" (1999), "Pojutrze" (2004), "Notorious" (2009), "Rock of Ages" (2012), "Wielki Liberace" (2013) i "" (2015).
Życiorys.
Wczesne lata.
Urodziła się pod Kielcami w rodzinie żydowskiej jako córka Bronisławy (z domu Zernicka) i Henryka Goldbergów. Wychowywała się z młodszą siostrą Annette Block (ur. 1954). Jej rodzice przeszli przez getto w Chmielniku i obóz koncentracyjny w Skarżysku-Kamiennej. Po wojnie Goldbergowie powrócili do Polski, a później wyemigrowali do Izraela, a stamtąd wyprowadzili się do dystryktu Fairfax w Los Angeles w USA. Goldberg uczęszczała do James Monroe High School, przeszła kilka operacji plastycznych, a w późnych latach 60. była krótko mężatką z Michaelem Straussem.
Kariera.
Debiutowała na kinowym ekranie jako przesłuchiwana piosenkarka w komedii grozy w stylu rockowej opery Briana De Palmy "Upiór z raju" ("Phantom of the Paradise", 1974) z udziałem Paula Williamsa. Wystąpiła potem w dramacie Jamesa Ivory’ego "Zwariowane party" ("The Wild Party", 1975) z Jamesem Coco, Raquel Welch i Perrym Kingiem. Była Czerwonym Kapturkiem w komedii I. Roberta Levy’ego "Czy mogę to zrobić ... dopóki nie będę potrzebować okularów?" ("Can I Do It... ’Til I Need Glasses?", 1977) u boku Rona Jeremy’ego i Robina Williamsa. W westernie komediowym Roberta Aldricha "Frisco Kid" (1979) z Gene’em Wilderem i Harrisonem Fordem pojawiła się jako piersiasta Lady.
W 1978 dołączyła do punkrockowego zespołu Baby Blue swojego ówczesnego chłopaka, który występował w klubach w Los Angeles, ale nigdy nie odniósł sukcesu finansowego. W 1982 wydała swój debiutancki album, a jej pierwsze plakaty zaczęły pojawiać się w ramach promocji albumu. Po uruchomieniu ogromnej kampanii bilbordowej w lutym 1984 rozpoczęła pracę nad swoim drugim albumem. "Driven to Fantasy" ukazał się w 1986.
Za występ w komedii fantasy Juliena Temple’a "Ziemskie dziewczyny są łatwe" ("Earth Girls Are Easy", 1988) z Geeną Davis i Jeffem Goldblumem była nominowana do Złotej Maliny jako najgorsza aktorka drugoplanowa. Zagrała postać Josie w dreszczowcu Marty’ego Ollsteina "Niebezpieczna miłość" ("Dangerous Love", 1988) u boku Lawrence’a Monosona i Elliotta Goulda. Po udziale w filmie sensacyjno-przygodowym Tony’ego Zarindasta "Hardcase i pięść" ("Hardcase and Fist", 1989) jako tancerka Sly Fox z Tedem Priorem, pojawiła się jako blondynka w komediodramacie kryminalnym Andrieja Konczałowskiego "Homer i Eddie" ("Homer and Eddie", 1989) z Whoopi Goldberg i Jamesem Belushim.
W 1997 Angelyne uruchomiła swoją stronę internetową, na której oferowała wycieczki po Bulwarze Zachodzącego Słońca i Hollywood.

</doc>
<doc id="1701487" url="https://pl.wikipedia.org/wiki?curid=1701487" title="Aleksander von Humboldt">
Aleksander von Humboldt



</doc>
<doc id="1701490" url="https://pl.wikipedia.org/wiki?curid=1701490" title="Rodolfo de Zorzi">
Rodolfo de Zorzi

Rodolfo Justo de Zorzi (27 lipca 1921 w Santa Fe – 12 stycznia 1995) – piłkarz argentyński, obrońca.
W 1941 roku grał w klubie Rosario Central, z którym zajął w lidze ostatnie, 16. miejsce, oznaczające spadek do drugiej ligi. W 1943 roku powrócił razem z Rosario Central do pierwszej ligi i zdobył swoją pierwszą bramkę w Primera División – 5 września w przegranym 1:3 meczu z CA Platense. Na koniec tego sezonu Rosario Central zajął w 9. miejsce, a rok później 11. miejsce.
De Zorzi 6 stycznia 1945 roku zadebiutował w reprezentacji Argentyny w wygranym 5:2 meczu z Paragwajem. W tym samym roku za sumę 87 000 peso przeszedł do klubu Boca Juniors, w którym zadebiutował 8 kwietnia w wygranym 6:2 meczu z Atlanta Buenos Aires w ramach turnieju Copa Competencia Británica 1945.
Jako gracz klubu Boca Juniors wziął udział w turnieju Copa América 1945, gdzie Argentyna zdobyła tytuł mistrza Ameryki Południowej. De Zorzi zagrał w pięciu meczach - z Boliwią, Ekwadorem, Kolumbią, Chile i Brazylią.
W Boca Juniors de Zorzi grał do 1948 roku - ostatni mecz rozegrał 31 października przeciwko Newell's Old Boys Rosario (remis 1:1). W Boca Juniors rozegrał 115 meczów (10 235 minut) i zdobył 1 bramkę (30 września 1945 w wygranym 5:2 meczu z Newell's Old Boys). Grając w Boca Juniors de Zorzi trzy raz z rzędu został wicemistrzem Argentyny - w 1945, 1946 i 1947 roku.
W 10 minucie meczu Boca Juniors z San Lorenzo de Almagro (13 czerwca 1948 roku na La Bombonera) de Zorzi brutalnie wszedł w nogi napastnika rywali, René Pontoniego, doprowadzając do skomplikowanego złamania nogi. Pontoni po tym zdarzeniu nigdy już nie powrócił do dawniej prezentowanej klasy.
Łącznie w pierwszej lidze argentyńskiej de Zorzi rozegrał 170 meczów i zdobył 2 bramki, natomiast w reprezentacji Argentyny rozegrał 7 meczów.

</doc>
<doc id="1701494" url="https://pl.wikipedia.org/wiki?curid=1701494" title="Egill Skallagrímsson">
Egill Skallagrímsson

Egill Skallagrímsson (ok. 904–990) – najsłynniejszy skald skandynawski. Na początku XII wieku spisano Sagę o Egilu, w której zacytowano jego wiersze. Jest uznawany za prekursora rymowanej poezji w północnej Europie.
Według tradycji stworzył sześć poematów, z których zachowały się trzy oraz kilkadziesiąt luźnych strof i wersów (tzw. "lausavísur").
Jedna z pieśni "Okup za głowę" poświęcona jest konungowi Yorku Erykowi. Skald napisał ją będąc w niewoli u Eryka, aby ratować swoją głowę.

</doc>
<doc id="1701499" url="https://pl.wikipedia.org/wiki?curid=1701499" title="Obserwator">
Obserwator



</doc>
<doc id="1701501" url="https://pl.wikipedia.org/wiki?curid=1701501" title="Rodolfo Justo de Zorzi">
Rodolfo Justo de Zorzi



</doc>
<doc id="1701505" url="https://pl.wikipedia.org/wiki?curid=1701505" title="Jan Sergiusz Gajek">
Jan Sergiusz Gajek

Jan Sergiusz Gajek MIC (ur. 8 lutego 1949) – polski prezbiter katolicki, marianin, wizytator apostolski
dla wiernych obrządku bizantyjskiego na Białorusi w latach 1993-2023, od 2023 administrator apostolski dla wiernych obrządku bizantyjskiego na Białorusi, zwierzchnik Kościoła katolickiego obrządku bizantyjsko-białoruskiego, jedyny archimandryta omoforny w Kościele katolickim.
Życiorys.
Studiował na Katolickim Uniwersytecie Lubelskim i Papieskim Instytucie Studiów Wschodnich ("Orientale") w Rzymie, dr nauk humanistycznych KUL, specjalista w zakresie teologii ekumeniczno-porównawczej, teologii kościołów wschodnich, pracownik Katedry Teologii Prawosławnej Instytutu Ekumenicznego KUL: asystent (21 listopada 1983 – 30 września 1985), adiunkt (1 października 1985 – 30 września 1994), starszy wykładowca (1 października 1994 – 30 września 1999); trirytualista, w latach 1993-2023 wizytator apostolski dla grekokatolików na Białorusi z ramienia Kongregacji ds. Kościołów Wschodnich, od 1996 archimandryta, zwierzchnik Kościoła katolickiego obrządku bizantyjsko-białoruskiego. 30 marca 2023 papież Franciszek podniósł tę strukturę na Białorusi do rangi administratury apostolskiej, a jego mianował jej pierwszym administratorem, jednak bez przyjęcia chirotonii biskupiej.
Wybrane publikacje.
Ponadto redaktor serii naukowych Parakletos i Theotokos w Wydawnictwie Księży Marianów.

</doc>
<doc id="1701509" url="https://pl.wikipedia.org/wiki?curid=1701509" title="Pervenche Berès">
Pervenche Berès

Pervenche Berès (ur. 10 marca 1957 w Paryżu) – francuska polityk, urzędnik państwowy, eurodeputowana IV, V, VI, VII i VIII kadencji.
Życiorys.
Ukończyła "École alsacienne", w 1978 została absolwentką Instytutu Nauk Politycznych w Paryżu. Pracowała w administracji Zgromadzenia Narodowego, m.in. jako doradca Laurenta Fabiusa, przewodniczącego niższej izby parlamentu na przełomie lat 80. i 90.
Zaangażowała się w działalność Partii Socjalistycznej. W latach 1993–2004 zasiadała w jej prezydium. W 1995 została przewodniczącą organizacji pod nazwą Europejska Lewica Francuska. Od 2001 pełniła funkcję radnej Sèvres.
W 1994 uzyskała mandat posła do Parlamentu Europejskiego, skutecznie ubiegała się o reelekcję w 1999, 2004, 2009 i 2014. W latach 1997–2004 przewodniczyła delegacji francuskich socjalistów w PE. W VII kadencji została przewodniczącą Komisji Zatrudnienia i Spraw Socjalnych.

</doc>
<doc id="1701512" url="https://pl.wikipedia.org/wiki?curid=1701512" title="Saga o Egilu">
Saga o Egilu

Saga o Egilu (isl. "Egils saga") – spisana na początku XII wieku saga, która opiewa życie najsłynniejszego skalda skandynawskiego Egilla Skallagrímssona, wikinga pochodzącego ze szlachetnego rodu, który wyniósł się z Norwegii do Islandii. Egill był wnukiem Ulfa Kweldulfa i synem Skalla-Grimie. W sagę zostały wplecione poematy Egilla "Wykupienie głowy", "Pieśń o Arinbjörnie" i "Utrata synów".

</doc>
<doc id="1701513" url="https://pl.wikipedia.org/wiki?curid=1701513" title="Obserwator (wojsko)">
Obserwator (wojsko)

Obserwator w wojskach lądowych.
Żołnierz dokonujący obserwacji w wyznaczonym sektorze obserwacji. Zależnie od potrzeb jego zadanie może polegać na śledzeniu ruchu, ugrupowania i działania pododdziałów nieprzyjaciela (przeciwnika), jego środków ogniowych, zachowania się, trybu życia, obserwowania skutków działania własnych środków ogniowych bądź ruchu i działania wojsk własnych, sąsiadów, sygnałów przełożonego itp. O ważniejszych spostrzeżeniach obserwator melduje niezwłocznie swemu dowódcy. W nocy zajmuje on stanowisko w takim miejscu, by nadzorowane przez niego obiekty były widoczne na tle horyzontu. Obserwator, któremu zlecono obserwowanie i alarmowanie o grożącym nagłym niebezpieczeństwie, nosi nazwę obserwatora alarmowego.
Obserwator w lotnictwie wojskowym.
Lotnik, członek załogi wojskowego statku powietrznego (np. samolotu bombowego, odpowiednio wyszkolony w prowadzeniu obserwacji pola walki. Zarówno w lotnictwie II RP (do 1939 roku), jak i w PSP na Zachodzie lotnik-obserwator był dowódcą załogi samolotu.
Tytuł nadawany do 1946 roku absolwentom wojskowej szkoły lotniczej, którzy ukończyli specjalistyczny kurs nawigacji lotniczej. W 1946 roku zastąpiony tytułem "nawigator lotniczy".
Zobacz też: Oficerska Szkoła Obserwatorów Lotniczych.
Oficer działający w ramach mandatu międzynarodowego.
Oficer działający w ramach mandatu międzynarodowego, wyznaczony przez państwo członkowskie ONZ lub inną organizację w związku z rozpatrywaniem sporu międzynarodowego.

</doc>
<doc id="1701515" url="https://pl.wikipedia.org/wiki?curid=1701515" title="Kaczyca">
Kaczyca



</doc>
<doc id="1701516" url="https://pl.wikipedia.org/wiki?curid=1701516" title="Dawit Mudziri">
Dawit Mudziri



</doc>
<doc id="1701518" url="https://pl.wikipedia.org/wiki?curid=1701518" title="Mamaia">
Mamaia



</doc>
<doc id="1701520" url="https://pl.wikipedia.org/wiki?curid=1701520" title="Adam Górczyński">
Adam Górczyński

Adam Górczyński (ur. 17 października 1962 roku w Gdyni) – producent,
dziennikarz i reżyser telewizyjny, wydawca prasowy.
Wykształcenie.
Absolwent Instytutu Dziennikarstwa Uniwersytetu Warszawskiego.
Kariera zawodowa.
Zaczynał karierę w TVP S.A.
W latach 1989 – 1991 był autor wielu cykli programowych, m.in. "Nie ma się z czego śmiać", "Telewizja Drzwi Otwarte", "Małe Wiadomości DeDe", "Szortpress", "Stoper" oraz program rozrywkowy "Minilista przebojów". Był redaktorem naczelnym i wydawca dziecięcego pisma "De De Reporter"Pracował jako reporter i realizator dla Teleekspressu, Studia Wyborczego oraz Domatora. Pełnił funkcję zastępcy dyrektora programu 2 TVP, a także szefa oprawy i promocji w programie 1 TVP.
Po odejściu z telewizji w 1994 rok rozpoczął pracę w firmie ITI, współtworząc z Mariuszem Walterem koncepcję programową nowej telewizji. Po otrzymaniu koncesji przez ITI został powołany na stanowisko prezesa zarządu i dyrektora generalnego Telewizji Wisła, późniejszej TVN Południe.
Jest współtwórcą telewizji TVN a w latach 1997 – 1999 jej pierwszym dyrektorem programowym, a następnie członkiem Rady Nadzorczej.
Po odejściu założył spółkę XXL Media, działającą na rynku reklamowym, wydawniczym i telewizyjnym. Wyprodukował m.in.: "O co chodzi", "DeDe Reporter", "Mama, tata i ja", "1, 2, 3 Śpiewaj Ty!".
Jako wydawca w ramach spółki XXL Media stworzył autorskie czasopisma dla dzieci "DD Reporter", "Mix Komiks", "DD Max Zabawa", "Projekt Planeta" (miesięcznik kilkakrotnie nagradzany przez Narodowy Fundusz Ochrony Środowiska i Gospodarki Wodnej) oraz miesięcznik "Moda na Zdrowie" i
"Moda na Farmację".
W XXL Media pełni funkcję prezesa zarządu i redaktora naczelnego Mody na Zdrowie.
Jest współautorem pierwszej Encyklopedii Unii Europejskiej.

</doc>
<doc id="1701521" url="https://pl.wikipedia.org/wiki?curid=1701521" title="Moacyr Claudino Pinto">
Moacyr Claudino Pinto

Moacir, właśc. Moacyr Claudino Pinto (ur. 18 maja 1936 w São Paulo) – piłkarz brazylijski, występujący na pozycji ofensywnego pomocnika.
Kariera klubowa.
Karierę piłkarską zaczął w klubie CR Flamengo, gdzie grał w latach 1956-1961. Z Flamengo wygrał Turniej Rio-São Paulo w 1960 roku.
W 1960 przeszedł do argentyńskiego River Plate. W klubie z Buenos Aires grał do 1962 roku. W 1952 roku przeszedł do urugwajskiego CA Peñarol, w którym grał do 1963. Z Penarolem zdobył mistrzostwo Urugwaju w 1962. W 1963 przeszedł do ekwadorskiego Everest FC, gdzie grał do 1964, po czym przeszedł do Barcelona SC, w którym grał do końca kariery, którą skończył w 1966 roku. Z Barceloną zdobył mistrzostwo Ekwadoru w 1966 roku.
Kariera reprezentacyjna.
W reprezentacji Brazylii Moacir zadebiutował 11 czerwca 1957 w meczu z reprezentacją Portugalii. W tym samym roku zdobył z ekipą "canarinhos" Puchar Roca pokonując reprezentację Argentyny. Rok później był członkiem kadry na mistrzostwa świata w Szwecji, na których Brazylia wywalczyła mistrzostwo świata, jednakże nie zagrał w żadnym meczu. Ostatni raz w barwach "canarinhos" wystąpił 12 lipca 1960 w meczu z reprezentacją Argentyny w Turnieju Atlantyckim. Ogółem w reprezentacji wystąpił w 5 meczach i strzelił 2 bramki.

</doc>
<doc id="1701522" url="https://pl.wikipedia.org/wiki?curid=1701522" title="Tom Tailor">
Tom Tailor

Tom Tailor Holding SE – niemieckie przedsiębiorstwo odzieżowe założone w 1962 roku w Hamburgu. Produkty przedsiębiorstwa sprzedawane są w 21 państwach na świecie.
Tom Tailor Holding SE jest właścicielem dwóch głównych marek: Tom Tailor oraz Bonita. Marka Tom Tailor dzieli się na Tom Tailor, Tom Tailor Denim oraz Tom Tailor Contemporary, natomiast Bonita na Bonita oraz Bonita Men.

</doc>
<doc id="1701523" url="https://pl.wikipedia.org/wiki?curid=1701523" title="Dawid Mudżiri">
Dawid Mudżiri



</doc>
<doc id="1701524" url="https://pl.wikipedia.org/wiki?curid=1701524" title="Orşova">
Orşova



</doc>
<doc id="1701527" url="https://pl.wikipedia.org/wiki?curid=1701527" title="Tower defense">
Tower defense

Tower defense – jeden z typów strategicznych gier czasu rzeczywistego. Zadaniem gracza jest powstrzymywanie kolejnych fal przeciwników poprzez stawianie wież obronnych czy też utrudnień na drodze, po której się oni poruszają. W większości tego typu gier występuje wiele rodzajów wież, które mają różne zdolności i można je ulepszać.
Przeciwnicy zazwyczaj poruszają po określonej, najczęściej zawiłej, drodze, wzdłuż której rozstawiane są wieże gracza, jednak w niektórych grach odchodzi się od tego i przeciwnicy nie mają wytyczonej jedynej trasy, po której się poruszają.
Pochodzenie.
Korzeni upatruje się w wydanej w 1990 roku przez Atari grze "Ramparts". W dziele tym zadaniem gracza była obrona zamku przed nacierającymi wrogami za pomocą broni zainstalowanej w zamku. 
Pierwszymi nowoczesnymi grami, które zawierały elementy "tower defense", były mapy stworzone przez użytkowników do takich gier jak "" czy "Age of Empires".
Popularność.
W dzisiejszych czasach wiele gier tego typu tworzonych jest w programie Adobe Flash przez pojedynczych programistów lub niewielkie grupy entuzjastów. Są one bardzo popularne. Jednymi z najbardziej znanych gier tego typu stworzonych w technologii flash są "Desktop Tower Defense, Kingdom Rush" czy trzy części "Gemcrafta".
Zainteresowanie tym rodzajem gier przyciągnęło uwagę także większych deweloperów, co zaowocowało stworzeniem m.in. gier "PixelJunk Monsters", "Savage Moon" i "Comet Crash" na PlayStation 3 czy "Defense Grid" na Xboksa 360 i PC.
Gry z tego gatunku stają się coraz bardziej zaawansowane technicznie i bardziej rozbudowane, czego przykładem są: "Orcs Must Die!", "Defender's Quest", "Oil Rush" czy "Dungeon Defenders".
Tower offense.
"Tower offense" (inaczej: odwrócone "tower defense", "tower attack") to gatunek reprezentowany m.in. przez grę "", w którym zadaniem gracza jest dowodzenie jednostkami tak, aby zniszczyć wrogie wieże.

</doc>
<doc id="1701528" url="https://pl.wikipedia.org/wiki?curid=1701528" title="Petroşani">
Petroşani



</doc>
<doc id="1701535" url="https://pl.wikipedia.org/wiki?curid=1701535" title="Alaska Kid">
Alaska Kid

Alaska Kid (ros. Aляcкa кид) – niemiecko-polsko-rosyjski serial przygodowy z 1993 roku w reżyserii Jamesa Hilla na motywach powieści Jacka Londona – "Bellew Zawierucha".
Serial przedstawia przygody dziennikarza Jacka Bellewa, znanego też pod pseudonimem Alaska Kid, który w czasie gorączki złota znalazł się w rejonie Klondike.

</doc>
<doc id="1701536" url="https://pl.wikipedia.org/wiki?curid=1701536" title="Paul C. Sereno">
Paul C. Sereno



</doc>
<doc id="1701538" url="https://pl.wikipedia.org/wiki?curid=1701538" title="Jeronimas Kraujelis">
Jeronimas Kraujelis

Jeronimas Kraujelis (ur. 16 lutego 1938 w Šlekiai w rejonie poniewieskim, zm. 31 marca 2019 w Wilnie) – litewski agronom, ekonomista, polityk, minister rolnictwa w latach 2001–2004.
Życiorys.
W 1962 ukończył studia w Litewskiej Akademii Rolniczej i uzyskał specjalność agronoma.
Po ukończeniu studiów pracował jako główny agronom w kołchozie Meškalaukis w rejonie poswolskim. W latach 1964–1968 kierował wydziałem planowania i finansów w zarządzie gospodarki rolnej w Poswolu. Od 1969 do 1985 był naczelnikiem zarządu płac, planowania i ekonomiki w ministerstwie rolnictwa. W latach 1986–1988 pełnił funkcje zastępcy naczelnika i naczelnika głównego zarządu ekonomicznego w państwowym komitecie rolno-przemysłowym. W 1989 został zastępcą ministra rolnictwa ds. ekonomicznych.
Od 1992 pełnił funkcję generalnego dyrektora i prezesa Litewskiego Stowarzyszenia Spółdzielni Rolniczych. W wyborach do Sejmu w 2000 uzyskał mandat poselski jako kandydat Nowego Związku. Przez rok stał na czele sejmowej komisji ds. wsi. 3 października 2001 otrzymał nominację na stanowisko ministra rolnictwa w rządzie Algirdasa Brazauskasa. Funkcję pełnił do grudnia 2004.
Po odejściu ze stanowiska ministra i zakończeniu kadencji poselskiej powrócił do pracy na stanowisku prezesa Litewskiego Stowarzyszenia Spółdzielni Rolniczych.

</doc>
<doc id="1701539" url="https://pl.wikipedia.org/wiki?curid=1701539" title="Sighetu Marmaţiei">
Sighetu Marmaţiei



</doc>
<doc id="1701543" url="https://pl.wikipedia.org/wiki?curid=1701543" title="Parafia Dobrego Pasterza w Ustroniu">
Parafia Dobrego Pasterza w Ustroniu

Parafia Dobrego Pasterza – rzymskokatolicka parafia znajdująca się w Ustroniu, na osiedlu Polana. Należy do dekanatu Wisła diecezji bielsko-żywieckiej. Erygowana 20 marca 1983 r.. Na terenie parafii znajduje się filialna kaplica pw. św. Jana przy wyciągu na Czantorię.
Historia.
Historia parafii rozpoczyna się wraz ze staraniami parafian, którzy pomimo zdecydowanego sprzeciwu ówczesnych władz komunistycznych dalej zabiegali o budowę kościoła w Ustroniu Polanie. W 1975 r. przybył na Polanę ksiądz Alojzy Wencepel, który od samego początku stał się przywódcą i kreatorem kolejnych działań. Pierwsza msza święta odbyła się 16 października 1977 r. w piwnicy państwa Bukowczan. Katecheza odbywała się w kolejnych prywatnych domach, a msze w piwnicy, pod gołym niebem, a wreszcie w części adaptowanej stodoły, czyli w "bazylice stodołowej", jak ją nazwał w czasie wizytacji bp Herbert Bednorz. Tam właśnie ks. Alojzy Wencepel odprawił pierwszą pasterkę na Polanie 24 grudnia 1978 r. Władze komunistyczne wydały zakaz odprawiania nabożeństw pod groźbą grzywny albo i więzienia. Mimo tego ks. Alojzy dalej sprawował eucharystię, mając świadomość, że w każdej chwili może zostać zatrzymany. W końcu wojewoda bielski wydał pozwolenie na budowę nowego kościoła w Ustroniu Polanie.
Budowa kościoła.
Budowa postępowała szybko. 20 marca 1983 r. w kaplicy św. Jana na mszy świętej biskup Herbert Bednorz ustanowił Parafię Dobrego Pasterza w Ustroniu-Polanie. Latem 1984 r. były gotowe już salki katechetyczne, gdzie przyjęto pierwszą grupę niepełnosprawnych i odtąd przyjeżdżają co roku różne grupy. Na początku lat 90. XX w. ks. proboszcz przyjął pod swój dach pierwszych bezdomnych. Dziś prowadzi już trzy domy dla bezdomnych, w tym dwa dla bezdomnych matek z dziećmi.
Działalność proboszcza.
Zmiana ustroju w Polsce spowodowała bezrobocie wyraźnie odczuwalne również w parafii Dobrego Pasterza. Ks. proboszcz natychmiast ruszył z pomocą. Powstał "Sztab kryzysowy dla Bezrobotnych", który później dzięki pomocy władz powiatowych i wojewódzkich przekształcił się w Gminne Centrum Informacji. W GCI odbywają się w tej chwili szkolenia dla bezrobotnych, co ułatwia im znalezienie pracy, a dzięki jego działalności kilkadziesiąt osób znalazło pracę.
W 2015 administratorem parafii został ks. Andrzej Gawlas, a od 16 stycznia 2019 ks. Ireneusz Kurkowski.

</doc>
<doc id="1701548" url="https://pl.wikipedia.org/wiki?curid=1701548" title="Čierna nad Tisou">
Čierna nad Tisou



</doc>
<doc id="1701549" url="https://pl.wikipedia.org/wiki?curid=1701549" title="Archidiecezja Nairobi">
Archidiecezja Nairobi

Archidiecezja Nairobi (łac. "Archidioecesis Nairobiensis", ang. "Archdiocese of Nairobi", swa. "Jimbo Kuu la Nairobi") – rzymskokatolicka archidiecezja ze stolicą w Nairobi, w Kenii.
Na terenie archidiecezji żyje 1290 zakonników i 1034 sióstr zakonnych.
Metropolia Nairobi.
Arcybiskup Nairobi jest również metropolitą Nairobi. Sufraganami metropolii są diecezje:
Historia.
W dniu 26 lutego 1860 papież Pius IX erygował prefekturę apostolską Zanguebar. Wcześniej wierni z tych terenów podlegali francuskim biskupom Saint-Denis-de-la-Réunion.
W dniu 23 października 1883 w prefektura apostolska została podniesiona do godności wikariatu apostolskiego.
16 listopada 1887 z wikariatu apostolskiego wyłączono terytorium Niemieckiej Afryki Wschodniej, na którym utworzono "prefekturę apostolską Południowego Zanguebaru" (obecnie archidiecezja Dar-es-Salaam). Nazwę wikariatu zmieniono zaś na "wikariat apostolski Północnego Zanguebaru".
21 grudnia 1906 ponownie zmieniono nazwę. Nowa nazwa brzmiała "wikariat apostolski Zanzibaru".
W dniu 25 marca 1953 papież Pius XII bullą "Quemadmodum ad Nos" podniósł wikariat apostolski Zanzibaru do godności archidiecezji i przeniósł jego stolicę do Nairobi. Jednostka przyjęła wtedy obecną nazwę.
W miarę rozwoju Kościoła rzymskokatolickiego w Kenii powstawały kolejne diecezje. Podczas tego procesu z terenu arcybiskupstwa Nairobi zostały wyłączone:

</doc>
<doc id="1701550" url="https://pl.wikipedia.org/wiki?curid=1701550" title="Crash (perkusja)">
Crash (perkusja)

Crash - jeden z podstawowych talerzy w zestawie perkusyjnym. Crash ma zwykle rozmiar od 13" do 19", najczęściej 16". Przy uderzeniu wydaje głośny, agresywny dźwięk. Jest zazwyczaj używany do wyraźnego akcentowania części rytmu. 
Miejsce zapisywania nut granych przez crash na nutach przeznaczonych do gry na zestawie perkusyjnym:

</doc>
<doc id="1701552" url="https://pl.wikipedia.org/wiki?curid=1701552" title="Dobšiná">
Dobšiná



</doc>
<doc id="1701554" url="https://pl.wikipedia.org/wiki?curid=1701554" title="Anthony Idiata">
Anthony Idiata

Anthony Idiata (ur. 5 stycznia 1975) – nigeryjski lekkoatleta, skoczek wzwyż.

</doc>
<doc id="1701556" url="https://pl.wikipedia.org/wiki?curid=1701556" title="Biały krzyż (piosenka)">
Biały krzyż (piosenka)

Biały krzyż – piosenka Czerwonych Gitar napisana w 1968 roku. Autorem jej słów jest Janusz Kondratowicz, muzyki – Krzysztof Klenczon. Piosenka zapewniła zespołowi nagrodę Ministra Kultury i Sztuki na VII Krajowym Festiwalu Piosenki Polskiej w Opolu w 1969 roku.
Historia.
Krzysztof Klenczon skomponował „Biały krzyż”, aby upamiętnić swego ojca, Czesława Klenczona, żołnierza Armii Krajowej i uczestnika polskiego podziemia antykomunistycznego w okresie powojennym. W 1945, gdy Krzysztof Klenczon miał trzy lata, Czesława Klenczona zatrzymał Urząd Bezpieczeństwa, jednak udało mu się uciec i przez kolejnych 11 lat ukrywał się na Pomorzu. Do rodziny powrócił jesienią 1956. Siostra gitarzysty opowiadała, że "ojciec po powrocie do domu zamykał się z synem w pokoju i całą noc opowiadał – jakby chciał nadrobić w ten sposób lata rozłąki". Gdy po 1968 r. komunistyczna cenzura zaczęła promować w głównym nurcie wątki partyzanckie, powstał „Biały krzyż”. 
Inspiracją dla autora tekstu Janusza Kondratowicza był napotkany w zakopiańskim lesie brzozowy krzyż bez tabliczki, charakterystyczny element polskiego krajobrazu. Skromnym krzyżem z brzozowego drewna często oznaczano partyzanckie mogiły, nieraz – bezimienne. Tekst piosenki wprost mówi o pamięci o poległych w boju, pochowanych w tych bezimiennych mogiłach. Brak w nim odniesienia do przynależności organizacyjnej poległych, co z jednej strony nadawało mu ponadczasowości i uniwersalizmu, z drugiej pozwoliło uniknąć kłopotów z cenzurą.
Na końcu utworu brzmi melodia pieśni partyzanckiej "Rozszumiały się wierzby płaczące".
Wykonawcy.
Piosenkę wykonywali również między innymi (kolejność alfabetyczna): Stan Borys, Piotr Cugowski, Artur Gadowski, Andrzej Lampert, Justyna Steczkowska.
Piosenkę podczas "Koncertu dla Niepodległej" 10 listopada 2018 na Stadionie Narodowym w Warszawie dla 37-tysięcznej publiczności wykonali: Skubas, Jan Radwan i Maciej Starnawski.

</doc>
<doc id="1701557" url="https://pl.wikipedia.org/wiki?curid=1701557" title="Nové Mesto nad Váhom">
Nové Mesto nad Váhom



</doc>
<doc id="1701558" url="https://pl.wikipedia.org/wiki?curid=1701558" title="Kołek stolarski">
Kołek stolarski

Kołek stolarski, nazywany też kołkiem meblowym – element łączący w konstrukcji mebli szkieletowych i skrzyniowych.
Jest rodzajem łącznika, który jest najczęściej stosowany w przemyśle meblarskim do łączenia poszczególnych elementów mebla w całość.
Kołki produkowane są z drewna o dużej twardości i wytrzymałości - najczęściej z drewna dębowego lub bukowego.
Kołki stosowane w meblarstwie mają kształt walcowy i są gładkie bądź karbowane (ryflowane). Najczęściej wytwarzane kołki mają średnicę od 5 mm do 16 mm.

</doc>
<doc id="1701563" url="https://pl.wikipedia.org/wiki?curid=1701563" title="Nové Zámky">
Nové Zámky



</doc>
<doc id="1701564" url="https://pl.wikipedia.org/wiki?curid=1701564" title="Léo Margarit">
Léo Margarit

Léo Margarit (ur. 1 listopada 1981) – francuski perkusista mieszkający obecnie w Szwecji. Jest perkusistą zespołu Pain of Salvation.
Życiorys.
Léo urodził się w 1981 roku w południowej Francji. Żyjąc w muzykalnej rodzinie rozpoczął grę na perkusji w wieku 5 lat, a rok później dostał się do lokalnej szkoły muzycznej. W wieku 14 lat przeprowadził się do Montpellier, aby studiować w konserwatorium gdzie uzyskał dyplom w dziedzinach klasycznych instrumentów perkusyjnych, kształceniu słuchu i muzyki kameralnej. W międzyczasie grał w Montpellier National Philharmonic Orchestra koncertując często po Francji i Europie. Potem dołączył do francuskiej grupy wykonującej ekstremalny metal Zubrowska, z którą grał na europejskich festiwalach w 2007 roku. Léo Margarit dostał się do Pain of Salvation pod koniec 2007 roku. Obecnie mieszka w Eskilstuna (Szwecja) i pracuje nad kolejnym albumem.
Sprzęt.
Sonor Designer maple light 20/8/10/12/13/15/16
Sonor Designer maple light snaredrum 14X4
Sonor Signature steel snaredrum 14X8
Tama Iron Cobra stopa i siedzenie
Zildjian cymbals: A Custom 6, K/Z 13, A Custom 15, Avedis Medium Ride 22
Sabian cymbals: Max Stax 10, HH Thin Crash 16, AAX Chinese 16
Wincent 5B RoundTip

</doc>
<doc id="1701570" url="https://pl.wikipedia.org/wiki?curid=1701570" title="Polska Eskadra Balonowa">
Polska Eskadra Balonowa

Polska Eskadra Balonowa (ang. "Polish Balloon Flight") – polska jednostka wojskowa sformowana w Wielkiej Brytanii podczas II wojny światowej.
Geneza i personel.
10 lipca 1940 rozpoczęła się bitwa o Anglię, co wiązało się ze znacznym wzrostem nalotów niemieckich sił powietrznych Luftwaffe na brytyjskie miasta i cele strategiczne. W związku z tym siły powietrzne Wielkiej Brytanii Royal Air Force (RAF) podjęły decyzję o zwiększeniu liczby jednostek balonów zaporowych. Z tego powodu 15 września 1940 sformowano Polską Eskadrę Balonową pod dowództwem pułkownika Hilarego Grabowskiego. Eskadra składała się z 6 oficerów oraz 148 podoficerów i szeregowych. Personel rekrutował się głównie z żołnierzy przedwojennych polskich batalionów balonowych, które stacjonowały w Toruniu (1 Batalion Balonowy) i Jabłonnie koło Legionowa (2 Batalion Balonowy). Później w wyniku rotacji personelu nastąpiła wymiana obsady i znaczną część obsługi balonów stanowiły kobiety. Szkolenie eskadry rozpoczęło się 15 października 1940 w brytyjskim ośrodku szkoleniowym No. 1 Balloon Training Unit RAF w angielskiej wsi Cardington. 
Działania bojowe.
1 grudnia 1940 Polska Eskadra Balonowa osiągnęła gotowość operacyjną. 20 grudnia jako Eskadra C została włączona do 945 Dywizjonu Balonowego RAF stacjonującego w szkockim mieście Glasgow. Eskadra w składzie 5 oficerów i 120 szeregowych obsadziła 10 lub 12 posterunków balonowych w północno-zachodniej części Glasgow, osłaniając doki Queen’s Dock, węzeł kolejowy i zakłady przemysłowe. Na uzbrojeniu eskadry znajdowały się brytyjskie balony zaporowe typu LZ Mk. VII oraz ściągarki Wild. Innowacją dla polskich baloniarzy były stałe posterunki balonowe stworzone z betonowych bloków z wielokrążkiem, posadowione na ziemi – dzięki temu obsługa balonów była sprawniejsza, bo mogły być przygotowane przez mniejszą niż zwykle liczbę żołnierzy a podczas biwaku wymagały mniejszej ilości balastu. W trakcie służby personel eskadry został przeszkolony na kursach obsługi i eksploatacji balonów zaporowych, morskich i przeznaczonych do skoków spadochronowych, kursach na operatorów ściągarek i produkcji wodoru w wytwórniach polowych oraz kursach na kierowców pojazdów mechanicznych co znacznie usprawniało obsługę sprzętu, bo każdy z żołnierzy eskadry miał co najmniej dwie specjalizacje. 
22 lipca 1942 eskadrę przeniesiono do 929 Dywizjonu Balonowego RAF w rejon szkockiej zatoki Firth of Forth, gdzie na północnym brzegu wzmocniła osłonę mostu kolejowego Forth Bridge, lotniska morskiego Donibristle i bazy Royal Navy w Rosyth – obsadzono tam od 12 do 14 posterunków balonowych. Część żołnierzy została zaangażowana do ochrony konwojów przybrzeżnych. Na pokładach statków używano brytyjskich balonów zaporowych typu LZ Mk. V. Jednocześnie jeden balon został przystosowany do szkolenia skoczków spadochronowych – była to powiększona kopia balonu LZ Mk. VII który został ochrzczony imieniem „Dumbo” ze względu na ciężkie kształty i podobieństwo do latającego słonia z disneyowskich filmów. Służył on w szkockim mieście Leven do szkolenia żołnierzy polskiej 1 Samodzielnej Brygady Spadochronowej dowodzonej przez pułkownika (późniejszego generała) Stanisława Sosabowskiego. 
Na przełomie czerwca i lipca 1944 eskadra została przesunięta w pobliże miasta Redhill na południu Anglii, gdzie obsadziła 22 balonowe posterunki biorąc udział w obronie Londynu przed atakami niemieckich samolotów-pocisków V-1. 27 sierpnia została przesunięta na wschód w okolice miasta Rochester. W tym czasie eskadra używała również amerykańskich balonów zaporowych typu US/BB Mk. VIII i US/BB Mk. XII. 
13 października 1944 eskadra została przeniesiona do 15 Ośrodka Balonowego RAF w Newcastle upon Tyne na północy Anglii gdzie została przemianowana na Polską Jednostkę Balonową (ang. "Polish Balloon Unit"). Stało się to po rozwiązaniu brytyjskiego RAF Balloon Command. 19 grudnia 1945 jednostka została przeniesiona do Cardington, gdzie pozostawała aż do rozwiązania w lipcu 1946.

</doc>
<doc id="1701573" url="https://pl.wikipedia.org/wiki?curid=1701573" title="Marine Le Pen">
Marine Le Pen

Marine Le Pen (ur. 5 sierpnia 1968 w Neuilly-sur-Seine) – francuska polityk i prawniczka, w latach 2003–2011 wiceprzewodnicząca, a od 2011 do 2021 przewodnicząca Frontu Narodowego/Zjednoczenia Narodowego (FN/RN), deputowana do Parlamentu Europejskiego VI, VII i VIII kadencji, posłanka do Zgromadzenia Narodowego. Kandydatka w wyborach prezydenckich w 2012, 2017 i 2022.
Życiorys.
Jest córką Jeana-Marie Le Pena, założyciela i pierwszego przewodniczącego FN (1972–2011). Z wykształcenia prawniczka, absolwentka Uniwersytetu Paryż II. W 1991 uzyskała dyplom pomagisterskich studiów z zakresu prawa karnego. Od 1992 praktykowała jako adwokat w Paryżu.
W drugiej połowie lat 90. weszła w skład władz Frontu Narodowego, nacjonalistycznego i eurosceptycznego ugrupowania założonego i kierowanego przez jej ojca, Jean-Marie Le Pena. Z ramienia Frontu Narodowego uzyskiwała mandaty radnej departamentu Nord i regionu Île-de-France. Kierowała działem prawnym FN, od 2003 pełniła funkcję wiceprzewodniczącej partii. W 2004 została wybrana posłanką do Parlamentu Europejskiego. Pięć lat później skutecznie ubiegała się o reelekcję.
W 2007 prowadziła prezydencką kampanię wyborczą swojego ojca. Była wymieniana jako główny kandydat do przejęcia po nim przywództwa we Froncie Narodowym. 16 stycznia 2011 stanęła na czele Frontu Narodowego, zastępując na tym stanowisku swojego ojca.
Marine Le Pen wystartowała w wyborach prezydenckich w 2012. W głosowaniu z 22 kwietnia 2012 otrzymała około 6,4 miliona głosów (17,90%), zajmując 3. miejsce wśród 10 kandydatów i przegrywając w pierwszej turze.
W 2014 kierowany przez nią Front Narodowy zwyciężył w wyborach europejskich we Francji, uzyskując 24 mandaty w PE VIII kadencji, z których jeden przypadł Marine Le Pen. W grudniu 2015 FN uzyskał najwięcej głosów w pierwszej turze wyborów regionalnych (ok. 28%), a jego kandydaci zajęli pierwsze miejsca w wyborach na prezydentów regionów. W drugiej turze FN uległ jednak centroprawicy i lewicy, nie wygrywając w żadnym z regionów. Sama Marine Le Pen przegrała w Nord-Pas-de-Calais-Pikardia z Xavierem Bertrandem.
W 2017 wystartowała w kolejnych wyborach prezydenckich. W pierwszej turze głosowania z 23 kwietnia 2017 otrzymała 7,7 miliona głosów (21,30%), zajmując 2. miejsce spośród 11 pretendentów. Przeszła do drugiej tury głosowania razem z centrystą Emmanuelem Macronem, który uzyskał poparcie na poziomie 24,01%. Spośród kandydatów, którzy przegrali w pierwszej turze, oddanie na nią głosu zadeklarował Nicolas Dupont-Aignan.
24 kwietnia 2017 na czas dalszej kampanii wyborczej ustąpiła z funkcji przewodniczącej Frontu Narodowego. 7 maja 2017 w drugiej turze głosowania dostała 10,6 miliona głosów (33,90%), przegrywając tym samym ze swoim konkurentem Emmanuelem Macronem. Osiem dni później ponownie objęła kierownictwo swojej partii.
W wyborach parlamentarnych w tym samym roku uzyskała mandat deputowanej do Zgromadzenia Narodowego XV kadencji w jednym z okręgów departamentu Pas-de-Calais. W czerwcu 2018 kierowany wciąż przez nią FN przyjął nową nazwę – Zjednoczenie Narodowe. 13 września 2021 w związku z kampanią przed wyborami prezydenckimi w 2022 ustąpiła z funkcji przewodniczącej RN. W pierwszej turze głosowania prezydenckiego z 10 kwietnia 2022 otrzymała 8,1 miliona głosów (23,15%), zajmując 2. miejsce spośród 12 pretendentów. Przeszła do drugiej tury z ubiegającym się o reelekcję Emmanuelem Macronem, który uzyskał poparcie na poziomie 27,85%. 24 kwietnia 2022 w drugiej turze głosowania dostała 13,3 miliona głosów (41,46%), przegrywając ponownie ze swoim konkurentem.
W wyborach parlamentarnych w 2022 z powodzeniem ubiegała się o reelekcję do niższej izby francuskiego parlamentu. Jej ugrupowanie uzyskało wówczas najlepszy wynik w historii, zdobywając 89 mandatów w Zgromadzeniu Narodowym.
Poglądy.
W zakresie polityki zagranicznej Marine Le Pen zadeklarowała poparcie dla izolacjonizmu Francji. Sprzeciwiała się zachodniej interwencji w wojnie domowej w Libii w 2011 oraz planom akcji zbrojnej w Syrii. Po aneksji Krymu przez Rosję odwiedziła Moskwę, gdzie spotkała się z przewodniczącym Dumy Państwowej Siergiejem Naryszkinem i poparła forsowany przez Rosję postulat tzw. federalizacji Ukrainy. Marine Le Pen opowiedziała się za utworzeniem osi Paryż-Berlin-Moskwa i chciałaby wraz z Władimirem Putinem „bronić wartości chrześcijańskich w dziedzictwie europejskim”. Samego Władimira Putina określiła jako patriotę. W 2022, po rozpoczęciu przez Rosję inwazji na Ukrainę, nakazała jednak wycofać swoje ulotki wyborcze, na których widniała jej fotografia z rosyjskim prezydentem.
Publicznie wyraziła pogląd, że Francja nie jest odpowiedzialna za obławę Vel d'Hiv, ponieważ dokonał jej marionetkowy rząd Vichy.
Życie prywatne.
Od czerwca 1997 do kwietnia 2000 Marine Le Pen była żoną przedsiębiorcy Francka Chauffroy, z którym ma troje dzieci (wszystkie ochrzczone w prowadzonym przez integrystów kościele Saint Nicolas du Chardonnet w Paryżu). Od grudnia 2002 do czerwca 2006 była żoną Érica Iorio, który pełnił funkcję sekretarza generalnego FN. Po drugim rozwodzie jej partnerem życiowym został polityk Louis Aliot, z którym była związana w latach 2009–2019.

</doc>
<doc id="1701574" url="https://pl.wikipedia.org/wiki?curid=1701574" title="Katedra w Szegedzie">
Katedra w Szegedzie



</doc>
<doc id="1701578" url="https://pl.wikipedia.org/wiki?curid=1701578" title="Edvardas Makelis">
Edvardas Makelis

Edvardas Makelis (ur. 2 lipca 1954 w Naršėnai w rejonie jezioroskim) – litewski agronom, polityk, minister rolnictwa w latach 1998–2000.
Życiorys.
W latach 1972–1977 studiował w Litewskiej Akademii Rolniczej, a w latach 1985–1991 odbywał studia aspiranckie w akademii rolniczej w Moskwie. W latach 90. odbył staże zawodowe w USA, Wielkiej Brytanii i Danii.
Od 1977 do 1979 pracował w laboratorium agrochemicznym. W latach 80. pracował w rejonie janiskim jako kierownik rejonowego zjednoczenia rolno-przemysłowego oraz wiceprzewodniczący komitetu wykonawczego rejonowej rady deputowanych ludowych. W latach 1989–1990 był kierownikiem rejonowego zarządu gospodarki rolnej, a w latach 1990–1991 zastępcą naczelnika rejonu ds. rolnictwa i gospodarki komunalnej.
Od 1992 kierował grupą ds. współpracy międzynarodowej w Litewskim Instytucie Rolniczym, a od 1993 do 1998 stał na czele litewskiej rolniczej służby doradczej. 6 maja 1998 objął stanowisko ministra rolnictwa, które zajmował do 9 listopada 2000. W 2001 stanął na czele bałtyckiego instytutu agrobiznesu ("Baltijos agroverslo institutas").

</doc>
<doc id="1701582" url="https://pl.wikipedia.org/wiki?curid=1701582" title="Romans rycerski">
Romans rycerski



</doc>
<doc id="1701584" url="https://pl.wikipedia.org/wiki?curid=1701584" title="Szeged">
Szeged



</doc>
<doc id="1701586" url="https://pl.wikipedia.org/wiki?curid=1701586" title="Ołeh Matwiejew">
Ołeh Matwiejew

Ołeh Jurijowycz Matwiejew, ukr. Олег Юрійович Матвєєв, ros. Олег Юрьевич Матвеев, "Oleg Jurjewicz Matwiejew" (ur. 18 sierpnia 1970 w Rostowie nad Donem, Rosyjska FSRR) – ukraiński piłkarz pochodzenia rosyjskiego, grający na pozycji napastnika, a wcześniej pomocnika, trener piłkarski.
Kariera piłkarska.
Kariera klubowa.
Wychowanek DJuSSz w Rostowie nad Donem, skąd w 1987 został zaproszony do miejscowego klubu Rostsielmasz Rostów nad Donem. W 1988 rozpoczął służbę wojskową w Dynamie Kijów. W 1992 został zaproszony przez Wałerija Jaremczenka do Szachtara Donieck. Kiedy Wałerij Jaremczenko w 1996 prowadził Kremiń Krzemieńczuk grał na wypożyczeniu drużynie Kreminia. Po półrocznych występach strzelił 12 bramek i powrócił do Szachtara Donieck. Od lata 2000 występował półtora roku w składzie Metałurha Zaporoże. Na początku 2002 przeszedł do Metałurha Donieck, w którym zakończył karierę piłkarską.
Kariera reprezentacyjna.
Występował w radzieckiej reprezentacji U-16, z którą w 1987 zdobył Mistrzostwo Świata U-16 w Kanadzie. Później bronił barw juniorskiej reprezentacji ZSRR.
Kariera trenerska.
W 2008 otrzymał propozycję pracy w Szachtarze Donieck na stanowisku trenera selekcjonera. W grudniu 2010 został zaproszony do sztabu szkoleniowego Illicziwca Mariupol.

</doc>
<doc id="1701587" url="https://pl.wikipedia.org/wiki?curid=1701587" title="Katastrofa lotu TWA 903">
Katastrofa lotu TWA 903



</doc>
<doc id="1701588" url="https://pl.wikipedia.org/wiki?curid=1701588" title="Rostsielmasz Rostów nad Donem">
Rostsielmasz Rostów nad Donem



</doc>
<doc id="1701589" url="https://pl.wikipedia.org/wiki?curid=1701589" title="Patrick Ndururi">
Patrick Ndururi

Patrick Ndururi (ur. 12 stycznia 1969, zm. 26 października 2009) – kenijski lekkoatleta, średniodystansowiec.

</doc>
<doc id="1701591" url="https://pl.wikipedia.org/wiki?curid=1701591" title="Franciszek Guz">
Franciszek Guz

Franciszek Guz (ur. 19 października 1936 w Cieszynie, zm. 6 sierpnia 2015 w Pustkowie) – polski elektromonter, poseł na Sejm PRL IX kadencji.
Życiorys.
Syn Romana i Marii. Uzyskał wykształcenie zasadnicze zawodowe. Od 1953 pracował jako elektromonter w Zakładach Instalacyjno-Materiałowych w Przemyślu, a od 1956 w Dębickich Zakładach Opon Samochodowych „Stomil”. Do Polskiej Zjednoczonej Partii Robotniczej wstąpił w 1959. Członek Komitetu Wojewódzkiego i egzekutywy Komitetu Zakładowego PZPR. W 1963 skończył kurs mistrzowski elektryczny i otrzymał stanowisko brygadzisty elektromontera urządzeń stacyjnych w „Stomilu”. W 1985 uzyskał mandat posła na Sejm PRL
IX kadencji z okręgu Tarnów. Zasiadał w Komisji Współpracy Gospodarczej z Zagranicą oraz w Komisji Współpracy Gospodarczej z Zagranicą i Gospodarki Morskiej.
Otrzymał Medal 40-lecia Polski Ludowej.

</doc>
<doc id="1701592" url="https://pl.wikipedia.org/wiki?curid=1701592" title="Pervenche Beres">
Pervenche Beres



</doc>
<doc id="1701594" url="https://pl.wikipedia.org/wiki?curid=1701594" title="Dalia Blimke">
Dalia Blimke



</doc>
<doc id="1701595" url="https://pl.wikipedia.org/wiki?curid=1701595" title="Powiat Szeged">
Powiat Szeged



</doc>
<doc id="1701596" url="https://pl.wikipedia.org/wiki?curid=1701596" title="Stanisław Habczyk">
Stanisław Habczyk

Stanisław Habczyk (ur. 8 maja 1942 w Chełmku) – polski nauczyciel, historyk i polityk, poseł na Sejm PRL IX kadencji.
Życiorys.
Syn Józefa i Heleny. W 1963 wstąpił do Polskiej Zjednoczonej Partii Robotniczej. Od 1964 (po ukończeniu studiów na Wydziale Historii Wyższej Szkoły Pedagogicznej w Krakowie) pracował jako nauczyciel. W latach 1967–1972 był kierownikiem MOPP w Żywcu, a od 1972 do 1981 dyrektorem liceum ogólnokształcącego i potem Zespołu Szkół Mechaniczno-Elektrycznych w Żywcu. W 1968 został absolwentem Międzywojewódzkiej Szkoły Partyjnej w Katowicach, a w 1978 studiów podyplomowych z zakresu organizacji i zarządzania oświatą. Od grudnia 1982 zasiadał w Komitecie Wojewódzkim PZPR w Bielsku-Białej, w tym od 8 stycznia 1985 do lutego 1990 był I sekretarzem KW.
W latach 1985–1989 pełnił mandat posła na Sejm PRL IX kadencji w okręgu Andrychów, zasiadając w Komisji Administracji, Spraw Wewnętrznych i Wymiaru Sprawiedliwości oraz w Komisji Nadzwyczajnej do rozpatrzenia projektu ustawy o zmianie ustawy Ordynacja wyborcza do rad narodowych.
Działacz Towarzystwa Miłośników Ziemi Żywieckiej.

</doc>
<doc id="1701598" url="https://pl.wikipedia.org/wiki?curid=1701598" title="Babinicze">
Babinicze

Na Białorusi:

</doc>
<doc id="1701601" url="https://pl.wikipedia.org/wiki?curid=1701601" title="Aly Cissokho">
Aly Cissokho

Aly Cissokho (wym. [], ur. 15 września 1987 w Blois) – francuski piłkarz grający na pozycji lewego obrońcy, wychowanek FC Gueugnon.
Kariera klubowa.
Rodzina Cissokho pochodzi z Senegalu. Karierę piłkarską zawodnik rozpoczął we francuskim FC Gueugnon. W 2007 roku stał się członkiem kadry pierwszego zespołu, a 25 maja 2007 zadebiutował w jego barwach w Ligue 2 w wygranym 2:1 wyjazdowym spotkaniu z FC Metz. W sezonie 2007/2008 rozegrał w Gueugnon 21 meczów, ale nie zdołał awansować z tym klubem do Ligue 1.
Latem 2008 roku Cissokho przeszedł na zasadzie wolnego transferu do portugalskiej Vitórii Setúbal. 22 sierpnia 2008 rozegrał swoje pierwsze spotkanie w pierwszej lidze portugalskiej, zremisowane 1:1 na wyjeździe z Vitórią Guimarães. W Vitórii Setúbal rozegrał 13 spotkań w rundzie jesiennej sezonu 2008/2009, a także dwa w rozgrywkach Pucharu UEFA.
Na początku 2009 roku Cissokho został sprzedany za 300 tysięcy euro do FC Porto i podpisał z nim czteroletni kontrakt. Stał się podstawowym zawodnikiem tego zespołu, a 24 stycznia 2009 rozegrał w jego barwach swój pierwszy mecz, wygrany 2:0 na wyjeździe z SC Braga. Z Porto został mistrzem Portugalii, a także dotarł do ćwierćfinału Ligi Mistrzów. Zdobył też Puchar Portugalii.
14 czerwca 2009 roku francuski obrońca za kwotę piętnastu milionów euro został kupiony przez włoski zespół A.C. Milan. Kilka dni później włoskie media poinformowały, że piłkarz nie przeszedł pozytywnie testów medycznych (problemy z zębami) i nie dołączy do Milanu. Działacze włoskiego klubu zdecydowali się wypożyczyć Cissokho na jeden sezon z opcją transferu definitywnego, jednak wiceprezydent drużyny – Adriano Galliani powiedział, że żądania Porto odnośnie do wypożyczenia są zbyt wysokie. Następnie Porto zmniejszyło cenę za swojego zawodnika z 15 na 10 milionów euro.
18 lipca 2009 roku podpisał 5-letni kontrakt z Olympique Lyon. Kosztował 15 milionów euro. Za kwotę około 10 milionów euro, 23 sierpnia 2012 roku, piłkarz przeniósł się do jednej z czołowych hiszpańskich drużyn, Valencii.
20 sierpnia 2013 roku podano do publicznej wiadomości wypożyczenie Francuza do Liverpoolu na okres całego sezonu.

</doc>
<doc id="1701605" url="https://pl.wikipedia.org/wiki?curid=1701605" title="Françoise Castex">
Françoise Castex

Françoise Castex (ur. 7 lutego 1956 w Agadirze) – francuska polityk, filolog, eurodeputowana VI i VII kadencji.
Życiorys.
Absolwentka filologii ma "Université Toulouse II-Le Mirail". Odbyła też m.in. studia pomagisterskie (DEA) z pedagogiki. Początkowo pracowała w administracji terytorialnej jako doradca ds. edukacji i młodzieży w departamencie Gers, a w latach 1998–2000 jako doradca przewodniczącego rady generalnej. Później była konsultantem ministra delegowanego ds. nauczania zawodowego i pracownikiem Ministerstwa Spraw Zagranicznych. Od 1996 do 2001 zasiadała w radzie miejskiej Lavardens. Zaangażowała się w działalność organizacji na rzecz praw człowieka oraz organizacji oświatowych.
Od 1990 wybierana w skład rady krajowej Partii Socjalistycznej. W wyborach w 2004 uzyskała mandat posła do Parlamentu Europejskiego. Weszła w skład grupy Partii Europejskich Socjalistów, a także do Komisji Handlu Międzynarodowego. W 2009 została wybrana na kolejną kadencję, w PE zasiadała do 2014.

</doc>
<doc id="1701606" url="https://pl.wikipedia.org/wiki?curid=1701606" title="Francoise Castex">
Francoise Castex



</doc>
<doc id="1701607" url="https://pl.wikipedia.org/wiki?curid=1701607" title="Neumarkter Lammsbräu">
Neumarkter Lammsbräu

Neumarkter Lammsbräu jest niemieckim browarem zlokalizowanym w miejscowości Neumarkt w pobliżu Norymbergi. Funkcjonuje nieprzerwanie od 1628 roku. Browar posiada własną słodownię. Oprócz piwa Neumarkter Lammsbräu, produkuje również bezalkoholowe, ekologiczne napoje orzeźwiające.

</doc>
<doc id="1701608" url="https://pl.wikipedia.org/wiki?curid=1701608" title="Canossa">
Canossa



</doc>
<doc id="1701610" url="https://pl.wikipedia.org/wiki?curid=1701610" title="Roman Kaleta">
Roman Kaleta

Roman Kaleta (ur. 9 lutego 1924 w Bieczu, zm. 16 lipca 1989 we Wrocławiu) – historyk literatury polskiej.
Pochodził z rodziny mieszczańskiej, był synem Franciszka oraz Anny z Różów. Młodość spędził w rodzinnym mieście, gdzie podczas okupacji niemieckiej uczył się i pracował jako robotnik. Po zakończeniu wojny zdał egzamin dojrzałości. Uczęszczał do Liceum Ogólnokształcącego w Bieczu.
Studia.
Studiował na Uniwersytecie Wrocławskim. W czasie studiów działał społecznie i naukowo jako:
Twórczość czasu studenckiego.
Od początku studiów na wydziale filologii polskiej brał czynny udział w rozwoju piśmiennictwa narodowego. Pierwszym opublikowanym tekstem Kalety był artykuł dotyczący gazety studenckiej, jednak rozgłos przyniosła mu recenzja powieści A. Chojeckiego pod tytułem "Alkhadar". Studiując pod okiem J. Kotta i T. Mikulskiego tworzył artykuły, recenzje oraz edycje utworów literackich. Jego teksty drukowane były na łamach „Pamiętnika Literackiego” oraz „Zeszytów Wrocławskich”. W tym czasie pełnił funkcję młodszego asystenta w Katedrze Historii Literatury Polskiej na Uniwersytecie Wrocławskim.
Praca.
Po skończeniu studiów magisterskich oraz uzyskaniu habilitacji został kierownikiem Pracowni Historii Literatury i Edytorstwa Wieku Oświecenia IBL PAN we Wrocławiu (lata 1975-1989). Ogłaszał swoje prace w czasopismach naukowych. Otrzymał nagrodę wrocławskiej prasy. Był członkiem Rzeszowskiego Towarzystwa Naukowego, Rady Naukowej IBL, Rady Naukowej Zakładu Narodowego imienia Ossolińskich. Badał poezję stanisławowską, która stanowiła główny temat jego dzieł.

</doc>
<doc id="1701611" url="https://pl.wikipedia.org/wiki?curid=1701611" title="Cactus">
Cactus

Cactus – amerykańska supergrupa muzyczna wykonująca hard rock.
Historia.
Na założony w 1969 roku zespół złożyła się sekcja rytmiczna Vanilla Fudge: Tim Bogert i Carmine Appice, były gitarzysta zespołu Mitcha Rydera oraz Buddy Miles' Express, oraz wokalista Rusty Day, wcześniej członek The Amboy Dukes. W 1971 roku skład powiększono o klawiszowca Duane'a Hitchingsa. W tym samym roku grupę opuścili wokalista i gitarzysta, którzy zasilili szeregi zespołu Detroid. Zastąpili ich Peter French (Atomic Rooster, Leaf Hound) i Werner Fritzsching. Po nagraniu jednego albumu w nowym składzie zespół opuściła dotychczasowa sekcja rytmiczna by zawiązać z Jeffem Beckiem supergrupę Beck, Bogert &amp; Appice. W 2006 roku Appice, Bogert i McCarty znowu spotkali się i z wokalistą Savoy Brown Jimmym Kunesem nagrali płytę "Cactus V" oraz dali kilka koncertów w lecie 2006 roku. Utworzony przez klawiszowca Duane'a Hitchingsa w 1973 roku "The New Cactus Band" nie miał nic, poza nawiązaniem do nazwy, wspólnego z oryginalną grupą.
W okresie działalności Cactus nie wydał ani jednej płyty koncertowej. Jedyne nagrania koncertowe znalazły się na ostatniej płycie – "'Ot 'N' Sweaty" – oraz na wydawnictwie "The First Great Rock Festivals Of The Seventies" będącym zapisem koncertów z festiwali na wyspie White (Isle of Wight Festival) oraz w Atlancie (Atlanta International Pop Festival). Dopiero po ponad 30 latach wydane zostały płyty koncertowe. Podwójne wydawnictwo z roku 2004 jest zapisem koncertu z Memphis z 19 grudnia 1971 uzupełnionym koncertowymi nagraniami z ostatniej płyty, nagraniami ze wspomnianego festiwalu na Wyspie White, z klubu Gilligana w Nowym Jorku oraz z festiwalu "Mar Y Sol Pop Festival" w Puerto Rico z 1972 roku. Z kolei dwupłytowy album z 2007 roku to zapis koncertu z klubu Gilligana w Nowym Jorku z 26 czerwca 1971 roku. Z tego samego roku pochodzą nagrania z płyty "Ultra Sonic Boogie 1971" które zostały zarejestrowane podczas koncertu dla niewielkiego grona znajomych w studiu Ultra Sonic w Nowym Jorku na potrzeby lokalnej stacji radiowej.

</doc>
<doc id="1701613" url="https://pl.wikipedia.org/wiki?curid=1701613" title="Selbhorn">
Selbhorn

Selbhorn – szczyt w Alpach Berchtesgadeńskich, części Alp Bawarskich. Leży w Austrii, w kraju związkowym Salzburg, przy granicy z Niemcami. Sąsiaduje z Schönfeldspitze. Szczyt ten jest dobrym punktem widokowym; ze szczytu widać między innymi Wysokie Taury z Großglocknerem.

</doc>
<doc id="1701614" url="https://pl.wikipedia.org/wiki?curid=1701614" title="Myxophaga">
Myxophaga

Myxophaga – niewielka grupa chrząszczy, w skład której wchodzi ok. 100 gatunków zebranych w 4 rodzinach. Występują na wszystkich kontynentach poza Antarktydą. W faunie polskiej podrząd ten reprezentowany jest przez jeden gatunek "Sphaerius acaroides" z rodziny Sphaeriusidae.
Biologia i ekologia.
Chrząszcze te charakteryzują się długimi, orzęsionymi skrzydłami z silnie uwstecznionym użyłkowaniem i buławkowatymi czułkami, a także występowaniem ruchomego zęba lewej żuwaczki. 
Są to organizmy niewielkich rozmiarów (0,5–2,7 mm), wyspecjalizowane do życia w środowiskach podmokłych. Zarówno osobniki dorosłe, jak i larwy odżywiają się glonami i sinicami. 
Systematyka.
Do podrzędu zalicza się 4 rodziny:
Filogeneza.
Myxophaga są grupą monofiletyczną. Zostało to potwierdzone zarówno przez badania morfologiczne jak i molekularne. Jednak ich pozycja filogenetyczna nie jest do końca pewna. Część badaczy proponuje Myxophaga jako grupę siostrzaną w stosunku do Polyphaga jednak niektóre cechy budowy skrzydeł sugerują bliższe pokrewieństwo z Adephaga

</doc>
<doc id="1701617" url="https://pl.wikipedia.org/wiki?curid=1701617" title="Serie A (2009/2010)">
Serie A (2009/2010)

Serie A 2009/2010 – 108. edycja najwyższej w hierarchii klasy mistrzostw Włoch w piłce nożnej, organizowanych przez Lega Nazionale. Sezon rozpoczął się 22 sierpnia 2009 o godzinie 18:00 meczem Bologny z Fiorentiną (1:1), a zakończył się 16 maja 2010. Terminarz został ustalony 29 lipca 2009, a transmisję na żywo pokazywała wówczas stacja telewizyjna Rai Due.
Tytuł mistrzowski obronił , który pierwsze miejsce w tabeli zapewnił sobie w ostatniej kolejce. Wicemistrzem kraju zostali piłkarze Romy. Do Serie B spadły , i . Królem strzelców rozgrywek został kapitan – Antonio Di Natale – strzelec 29 bramek.
Organizacja.
Liczba uczestników pozostała bez zmian (20 drużyn). , oraz zwycięzca baraży awansowali z Serie B. Rozgrywki składały się z meczów, które odbyły się systemem kołowym u siebie i na wyjeździe, w sumie 38 rund: 3 punkty przyznano za zwycięstwo i po jednym punkcie w przypadku remisu. W przypadku równości punktów wyżej została sklasyfikowana drużyna, która uzyskała większą liczbę punktów i różnicę bramek zdobytych w meczach bezpośrednich (więcej goli), a jeśli nadal była sytuacja nierozstrzygnięta, to większa liczba punktów i różnica bramek zdobytych w końcowej klasyfikacji. Zwycięzca rozgrywek ligowych otrzymywał tytuł mistrza Włoch. Trzy ostatnie drużyny spadało bezpośrednio do Serie B.
20 klubów reprezentowało 12 różnych regionów. Najliczniej reprezentowane były 2 regiony: Lombardia, skąd pochodziły , i oraz Toskania, gdzie swoje siedziby mają , i . Regiony Emilia-Romania, Liguria, Lacjum i Sycylia były reprezentowane przez 2 drużyny, natomiast Friuli-Wenecja Julijska, Kampania, Wenecja Euganejska, Apulia, Sardynia i Piemont liczyły po 1 zespole.
Wszystkie mecze w sezonie rozgrywane były nową piłką Nike T90 Ascente. W poprzednich rozgrywkach używano piłek T90 Omni.
Tabela.
&lt;onlyinclude&gt;&lt;/onlyinclude&gt;
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1701618" url="https://pl.wikipedia.org/wiki?curid=1701618" title="Kęstutis Kristinaitis">
Kęstutis Kristinaitis

Kęstutis Kristinaitis (ur. 29 lipca 1961 w Gaudžiočiai w rejonie okmiańskim) – litewski inżynier, przedsiębiorca, polityk, minister rolnictwa w latach 2000–2001.
Życiorys.
Po ukończeniu w 1985 studiów w Litewskiej Akademii Rolniczej pracował jako inżynier-geodeta w instytucie geodezyjnym. Od 1989 do 1993 był urzędnikiem Ministerstwa Rolnictwa, gdzie pełnił kolejno funkcje naczelnika zarządu użytkowania ziemi, dyrektora wydziału ds. reformy rolnej, zastępcy dyrektora departamentu geodezji oraz zastępcy ministra.
W latach 1993–2000 był prezesem korporacji "Matininkai". Od 1994 stał na czele litewskiego stowarzyszenia rzeczoznawców majątkowych. Zasiadał w radzie litewskiego instytutu zajmującego się audytem i wyceną, a także we władzach Rady Międzynarodowych Standardów Rachunkowości (IASB).
Od 9 listopada 2000 do 3 października 2001 pełnił funkcję ministra rolnictwa w rządach Rolandasa Paksasa i Algirdasa Brazauskasa.
Po odejściu z funkcji ministra powrócił na stanowisko prezesa spółki "Matininkai".

</doc>
<doc id="1701620" url="https://pl.wikipedia.org/wiki?curid=1701620" title="Tatanka">
Tatanka

Tatanka, szarlotka – koktajl alkoholowy, którego głównymi składnikami są żubrówka i sok jabłkowy. Do koktajlu bywa też dodawany sok cytrynowy lub cynamon. 
Drink powstał w Polsce, a jego nazwa "tatanka" pochodzi od słowa w języku lakota oznaczającego bizona, znanego dzięki filmowi "Tańczący z wilkami" Kevina Costnera (premiera 1990). Druga z nazw, szarlotka, nawiązuje do drugiego ze składników koktajlu – soku jabłkowego.
Koktajl przygotowuje się, miksując składniki z lodem i ozdabiając plasterkami jabłka bądź cząstką cytryny. Można też dodać trochę cynamonu. W niektórych przepisach sok jest zastępowany jabłkowym cydrem. Wariacją koktajlu jest tatanka royale, z dodatkiem szampana oraz stingray, którego składnikami oprócz żubrówki i soku jabłkowego jest likier goldwasser oraz nektar brzoskwiniowy. 
Drinki tatanka oraz stingray znalazły się w zestawieniu 50 najlepszych koktajli, opublikowanym przez „The Independent” w 1999 roku. 

</doc>
<doc id="1701621" url="https://pl.wikipedia.org/wiki?curid=1701621" title="Schönfeldspitze">
Schönfeldspitze

Schönfeldspitze – szczyt w Alpach Berchtesgadeńskich, części Alp Bawarskich. Leży w Austrii, w kraju związkowym Salzburg, przy granicy z Niemcami. Sąsiaduje z Selbhorn, leży też na zachód od Hochkönig. Na szczycie znajduje się krzyż.

</doc>
<doc id="1701630" url="https://pl.wikipedia.org/wiki?curid=1701630" title="Uniwersytet w Szegedzie">
Uniwersytet w Szegedzie



</doc>
<doc id="1701632" url="https://pl.wikipedia.org/wiki?curid=1701632" title="French Open 2009 (gra podwójna chłopców)">
French Open 2009 (gra podwójna chłopców)



</doc>
<doc id="1701633" url="https://pl.wikipedia.org/wiki?curid=1701633" title="Capua">
Capua



</doc>
<doc id="1701634" url="https://pl.wikipedia.org/wiki?curid=1701634" title="Trzęsienie ziemi w Hondurasie (2009)">
Trzęsienie ziemi w Hondurasie (2009)

Trzęsienie ziemi w Hondurasie w 2009 roku – katastrofa, która miała miejsce 28 maja o 2:24 czasu miejscowego. Trzęsienie miało siłę 7,1 stopnia w skali Richtera, epicentrum położone było na Morzu Karaibskim, 64 km na północny wschód od wyspy Roatán i 130 km od miasta La Ceiba. Wystąpiło na głębokości około 10 km w strefie uskoku transformacyjnego w Rowie Kajmańskim. Rów ten stanowi tektoniczną granicę pomiędzy płytą północnoamerykańską, a płytą karaibską.
Wstrząsy, spowodowane siłą 30–sekundowego, morskiego trzęsienia, były odczuwalne w Gwatemali, Salwadorze, Belize, a nawet w Cancún w Meksyku, jak również na pewnych obszarach Nikaragui, Kostaryki, Panamy, Kolumbii, Kuby, Jamajki, Kajman.
Z obawy przed tsunami rozpoczęto obserwację wód wokół Hondurasu, Belize i Gwatemali. Pacific Tsunami Warning Center (Ośrodek ostrzegania przed tsunami na Pacyfiku) poinformował o możliwości wystąpienia lokalnych fal tsunami wzdłuż wybrzeża, alarm odwołano 90 minut po trzęsieniu ziemi.
Po wstrząsach o sile 7,1 ML nastąpiły kolejne trzęsienia – o sile 4,6 Mw (29 maja 2009 o 14:51:03 UTC) w północnym Hondurasie i 4,5 Mw (30 maja 2009 o 08:33:09 UTC).
Skutki trzęsienia.
W wyniku trzęsienia ziemi zginęło 7 osób, 40 zostało rannych, ponad 130 budynków w północnym Hondurasie zostało zniszczonych lub uszkodzonych. W departamencie Izabal w Gwatemali zniszczeniu uległo 35 budynków, 80 zostało uszkodzonych. W Belize trzęsienie zniszczyło co najmniej 5 budynków, uszkodzonych zostało 25.

</doc>
<doc id="1701635" url="https://pl.wikipedia.org/wiki?curid=1701635" title="Jan Stryjeński">
Jan Stryjeński

Jan Stryjeński (ur. 21 listopada 1922 w Krakowie, zm. 22 czerwca 1996 w Genewie) – architekt, profesor Uniwersytetu Genewskiego, alpinista, członek Polskiego Towarzystwa Tatrzańskiego. 
Życiorys.
Był synem malarki Zofii Stryjeńskiej i architekta Karola Stryjeńskiego, bratem bliźniaczym malarza Jacka Stryjeńskiego.
Studiował na Akademii Górniczo-Hutniczej w Krakowie. W czasie wojny został taternikiem. 10 kwietnia 1944 dokonał pierwszego zimowego wejścia na Kozią Przełęcz Wyżnią od strony Doliny Gąsienicowej (ze Stanisławem Siedleckim). 
Pod koniec wojny, korzystając z posiadanego paszportu szwajcarskiego, przedostał się do Szwajcarii. W czasie studiów szwajcarskich, 1 listopada 1945 r. został członkiem Klubu Wysokogórskiego Winterthur.
Po dokończeniu studiów architektonicznych objął stanowisko profesora w École d’Architecture de l’Université de Geneve i École d’Ingenieurs. Zajmował się problemami akustyki budowli.

</doc>
<doc id="1701637" url="https://pl.wikipedia.org/wiki?curid=1701637" title="Stanisław Kochowicz">
Stanisław Kochowicz

Stanisław Kochowicz (ur. 11 kwietnia 1873 w Krzywiniu, zm. 2 października 1948 w Gostyniu) – polski działacz niepodległościowy, polityczny, społeczny i kulturalny.
Na wychodźstwie.
Osierocony bardzo młodo, wyemigrował z rodzinnego Krzywinia w pow. kościańskim do Bruckhausen w Nadrenii Północnej-Westfalii, gdzie założył sklep z artykułami papierniczymi, muzycznymi, obrazami z historii Polski itp. W Bochum kupił od Jana Brejskiego księgarnię „Wiarus Polski”, którą już jako własność Stanisława Kochowicza w 1919 r. przyjęto do Związku Księgarzy Polskich.
W Nadrenii Północnej-Westfalii zorganizował Towarzystwo Gimnastyczne „Sokół”, gdzie został prezesem okręgu VII. Od 1910 r. był także II wiceprezesem Wydziału Związku Sokołów Polskich w Państwie Niemieckim. Po powrocie do niepodległej Polski w 1920 roku, do Gostynia, był prezesem tamtejszego „Sokoła”.
W tym samym czasie organizował w Holandii (co było zakazane w Niemczech) zjazdy, na których wygłaszał przemówienia wzywające do walki o wolną Polskę.
24 maja 1909 r. w Poznaniu, wspólnie z m.in. Wojciechem Korfantym, tworzył Polskie Towarzystwo Demokratyczne, do którego rady głównej (1909–1919) z Korfantym weszli. a podczas plebiscytu na Górnym Śląsku kilkakrotnie kontaktował się z nim, jako emisariusz środowisk polonijnych.
Wielokrotnie stawał przed sądami pruskimi, walcząc o uznanie przez władze słowiańskiego imienia Radomir (ur. 1908 r. w Hamborn pod Duisburgiem) swego drugiego syna, który przez 2 lata w metryce miał zapisane „Dziecko bez imienia” (Kind ohne Vorname). Procesy te ostatecznie wygrał, oświadczając przed pruskim sądem najwyższym w Berlinie, że „jeśli człowiek urodzi się w chlewie – to nie musi się nazywać świnia”.
W odrodzonej Polsce.
Wrócił do Gostynia w 1920 r., po nieudanej próbie osiedlenia się w Poznaniu. Wkrótce został wybrany na prezesa organizacji takich jak tamtejszy „Sokół”, Klub Sportowy „Kania”, Ochotnicza Straż Pożarna. Był działaczem BBWR-u w regionie gostyńskim i zagorzałym zwolennikiem Józefa Piłsudskiego oraz prezesem Wielkopolskiego Związku Chórów i Orkiestr Okręgu X w Gostyniu w latach 1925–1936. Za swą działalność w Związku uhonorowany został brązową, a później srebrną Odznaką Honorową. Na Walnym Zjeździe Delegatów Okręgu X w dniu 25 kwietnia 1946 roku został Honorowym Prezesem Okręgu. 24 czerwca 1934 r. przemawiał przed pomnikiem Ewarysta Estkowskiego w Wojciechowie przy okazji zjazdu w Łowęcicach X Okręgu kół śpiewaczych.
W zniewolonym kraju.
Po powrocie do Gostynia w 1945 roku z Generalnego Gubernatorstwa (Krakowa), dokąd został deportowany wraz z rodziną w 1939 roku przez hitlerowskie władze, znowu stanął do pracy mimo podeszłego już wieku. Interesował się żywo pracą Związku Zachodniego i stał się w Gostyniu organizatorem i czołowym działaczem Stronnictwa Demokratycznego, z którego ramienia zasiadał w Powiatowej Radzie Narodowej.
Ze względu na szacunek, jakim darzyło społeczeństwo Stanisława Kochowicza za jego społeczną pracę i poświęcenie dla wolnej Polski i ziemi gostyńskiej – w dniu jego pogrzebu dnia 5 października 1948 roku – tłumy odprowadzały jego szczątki na gostyński cmentarz, a trumnę poprzedzały liczne szeregi strażaków, śpiewaków i członków innych organizacji. Marsz żałobny wykonała orkiestra „Fredreum”, a pienia Towarzystwo „Cecylia”.

</doc>
<doc id="1701640" url="https://pl.wikipedia.org/wiki?curid=1701640" title="Maziarski">
Maziarski



</doc>
<doc id="1701641" url="https://pl.wikipedia.org/wiki?curid=1701641" title="Hochkalter">
Hochkalter

Hochkalter - masyw w Alpach Berchtesgadeńskich, części Alp Bawarskich. Leży w Niemczech, w Bawarii, przy granicy z Austrią. Leży na zachód od masywu Watzmann.

</doc>
<doc id="1701643" url="https://pl.wikipedia.org/wiki?curid=1701643" title="Park Cytadela">
Park Cytadela

Park Cytadela – największy park Poznania o powierzchni ok. 100 ha, zbudowany w latach 1963–1970 na terenie dawnego Fortu Winiary. Nadano mu nazwę: "Park-Pomnik Braterstwa Broni i Przyjaźni Polsko-Radzieckiej". W 1992 roku zmieniono nazwę na "Park Cytadela". W 2008 uznany został przez prezydenta RP, w ramach historycznego zespołu miasta Poznania, jako pomnik historii.
Historia i charakterystyka.
Stoki forteczne miasto przejęło od wojska w 1925. Były one wtedy bardzo zaniedbane i pozbawione jakiejkolwiek pielęgnacji. Na doprowadzenie ich do stanu uporządkowanego przeznaczono 20 tysięcy ówczesnych złotych. 
Obecnie od strony centrum miasta – na przedłużeniu al. Niepodległości (dawniej ul. Stalingradzkiej) – na Cytadelę prowadzą monumentalne schody. Na szczycie schodów znajduje się Pomnik Bohaterów (dawniej z czerwoną gwiazdą na szczycie, usuniętą w 1989), liczący 23 metry wysokości, odsłonięty w pierwszą rocznicę wyzwolenia Poznania spod okupacji niemieckiej – 23 lutego 1946 roku.
Od 1998 r. na Cytadeli odbywa się co roku największe na świecie widowisko pasyjne. W 2009 r. odbył się tu koncert zespołu Radiohead.
Trzy alejki parkowe noszą nazwy, są to:
Obiekty na Cytadeli.
Cmentarze.
Na terenie parku znajdują się następujące cmentarze: Cmentarz parafii św. Wojciecha, Cmentarz Garnizonowy, wojenny Cmentarz Bohaterów Radzieckich, wojenny Cmentarz Wspólnoty Brytyjskiej, Cmentarz Bohaterów Polskich oraz relikty dawnego cmentarza tzw. starogarnizonowego, niemieckiego Cmentarza Honorowego (Ehrenfriedhof) oraz kwatera prawosławna tzw. Cmentarz Prawosławny. 
Na Cmentarzu Garnizonowym, liczącym ponad 1500 grobów, znajdują się mogiły wojskowych, a wśród nich powstańców styczniowych, wielkopolskich, żołnierzy z lat 1918–1920, generałów, kawalerów Virtuti Militari. 
Ofiary terroru hitlerowskiego i sowieckiego oraz Cytadelowcy znajdują się na Cmentarzu Bohaterów Polskich. 
Są też tutaj zbiorowe mogiły z pomnikami nagrobnymi jeńców rosyjskich i francuskich. 
Cmentarz Wspólnoty Brytyjskiej jest miejscem spoczynku m.in. 48 uczestników tzw. Wielkiej Ucieczki, wśród nich Polaków.
Muzea.
W ocalałych budowlach fortecznych mieszczą się dwa muzea, oddziały Wielkopolskiego Muzeum Walk Niepodległościowych w Poznaniu:
Obiekty forteczne.
Zachowane obiekty warte obejrzenia:
Inne obiekty.
Inne ciekawe obiekty na terenie Cytadeli:
Przyroda.
Flora.
Na terenie Cytadeli zinwentaryzowano 170 taksonów roślin drzewiastych. Najstarszych z nich (ponad 100-letnich) jest niewiele. W fazie początkowej nie było większych nasadzeń z powodów militarnych. Ogromna liczba drzew ucierpiała w 1945 i została bezpowrotnie stracona. Z tych, które dotrwały do czasów obecnych, należy wymienić takie gatunki, jak klon zwyczajny, grusza pospolita, kasztanowiec zwyczajny, wiąz szypułkowy, dąb szypułkowy, jesion wyniosły, klon jawor i robinia akacjowa. Większość roślin ozdobnych wprowadzono dopiero w latach 60. XX wieku, podczas urządzania założeń parkowych.
Park, dzięki swojej bioróżnorodności, ma ogromne znaczenie dla botaniki Poznania. Rośnie tu około 380 gatunków roślin naczyniowych (nie licząc nasadzanych i pielęgnowanych) w 44 zespołach roślinnych. Trzynaście z nich objętych jest ochroną ścisłą. Kilka gatunków jest rzadkich w skali Wielkopolski, a około pięćdziesiąt ma status rzadkich lub bardzo rzadkich w Poznaniu. Niektóre rośliny wprowadzono tu pierwotnie sztucznie, a potem zdziczały i samorzutnie się rozmnażają. Należą doń cebulica dwulistna, bluszcz pospolity, pióropusznik strusi i barwinek pospolity. Do chronionych gatunków drzew należy cis pospolity nie odnawiający się jednak w sposób naturalny. Z innych roślin występujących na Cytadeli wskazać należy takie jak konwalia majowa i przylaszczka pospolita. Cennym i unikalnym w skali Polski zespołem roślinnym jest żyzny łęg zboczowy "Violo odoratae Ulmentum minoris", murawa napiaskowa "Cerastio-Androsacetum septentrionalis", łąka rajgrasowa "Arrhenatheretum medioeuropaeum", jak również dwie murawy kserotermiczne: "Adonido-Brachypodietum" i "Bromus erectus" (ta druga z udziałem stokłosy prostej). 
W różnych okresach XX wieku zanotowano w parku około sześćdziesiąt gatunków porostów, ale obecnie spotykana jest tylko niecała połowa z nich, w tym żaden chroniony. 
W 2016 opisano po raz pierwszy w sposób kompleksowy florę naczyniową cmentarzy na stokach Cytadeli. Na obszarze nekropolii stwierdzono występowanie 255 gatunków roślin naczyniowych, w tym gatunki nowe dla Polski: śnieżnik lśniący, śniadek Buchego, fiołek bławatkowy, Wielkopolski: szczaw ogrodowy, "Dactylis ×intercedens", "Gagea ×pomeranica" oraz Poznania: przymiotno gałęziste, lilia bulwkowata, szafirek armeński, szafirek groniasty, "Pimpinella nigra", "Poa subcaerulea" i przetacznik bluszczykowy. Wegetuje tu stosunkowo dużo wiosennych geofitów (30 gatunków): czosnek wężowy, zawilec gajowy, zawilec żółty, konwalia majowa, kokorycz pełna, "Crocus chrysanthus", szafran wiosenny, ziarnopłon wiosenny, złoć polna, złoć żółta, złoć łąkowa, śnieżyczka przebiśnieg, szafirek drobnokwiatowy, szafirek groniasty, narcyz żonkil, narcyz biały, "Ornithogalum nutans", śniadek baldaszkowaty, cebulica syberyjska, tulipan ogrodowy i tulipan dziki. W warstwie zielnej wykryto stare rośliny uprawiane na cmentarzach: podagrycznik pospolity, orlik pospolity, "Bergenia cordifolia", dzwonek jednostronny, powojnik pnący, bluszcz pospolity, "Hemerocallis fulva", kosaciec bródkowy, jasnota biała, niezapominajka leśna, mydlnica lekarska, rozchodnik kaukaski, nawłoć kanadyjska, barwinek pospolity i fiołek wonny. Ergazjofity (nowsze uprawiane rośliny cmentarne) stwierdzono wyłącznie na Cmentarzu Wspólnoty Brytyjskiej: przywrotnik miękki, "Campanula poscharskyana", turzyca muskegońska, "Galeobdolon argentatum", lawenda wąskolistna, kocimiętka Faassena, "Stachys lanata", pragnia kuklikowata, pragnia syberyjska i inne. Oznaczono też bogatą florę rodzimych roślin uprawianych: podagrycznik pospolity, zawilec żółty, orlik pospolity, zawciąg pospolity, dzwonek brzoskwiniolistny, złoć mała, bodziszek czerwony, jasnota plamista, niezapominajka leśna, lebiodka pospolita, skalnica gronkowa, macierzanka wczesna oraz macierzanka piaskowa. Spośród form i odmian uprawianych rodzimych gatunków znaleziono: podagrycznik pospolity ‘Variegatum’, dąbrówka rozłogowa ‘Atropurpurea’, turzyca ptasie łapki ‘Variegata’, ziarnopłon wiosenny f. plenifolia, śnieżyca przebiśnieg f. pleniflora i jaskier rozłogowy ‘Plena’. 
Ssaki.
Na terenie parku występuje 20 gatunków ssaków, w tym 16 chronionych. Bytują tu na stałe m.in. lis, tchórz zwyczajny, łasica, wiewiórka pospolita, mysz zaroślowa, szczur wędrowny, jeż europejski, ryjówka aksamitna i kret. Z terenów nadwarciańskich zachodzą sarna i borsuk. Niegdyś żyły też króliki europejskie, ale nie pokazują się już od lat, prawdopodobnie wystraszone przez psy i lisy. Cytadela jest ostoją zimową nietoperzy (12 gatunków, możliwe, że więcej, m.in. nocek Natterera, nocek rudy, nocek duży, mopek i karlik). Jest to najważniejsze zimowisko tych ssaków w Poznaniu i jedno ze znaczących w Polsce.
Ptaki.
Z ptaków na Cytadeli występuje m.in. grzywacz, bogatka zwyczajna, modraszka zwyczajna, rudzik, kos, drozd śpiewak, szpak zwyczajny, kapturka, zięba, dzwoniec, pierwiosnek, piecuszek, świstunka leśna, gajówka, puszczyk, uszatka, kwiczoł, pleszka, wilga, kowalik i zaganiacz zwyczajny (ten ostatni jest gatunkiem zagranicznym). Dzięcioły reprezentują: dzięcioł duży, dzięcioł czarny, dzięcioł zielony, dzięciołek i krętogłów. Z uwagi na rozległe miejsca odpoczynku i obfitość pokarmu (berberys, tarnina, głóg, bez, jarząb, czeremcha) teren parku jest atrakcyjny dla ptaków przelotnych i zimujących: grubodziobów, szpaków, gili i jemiołuszek. Ich stada liczą nierzadko po kilkaset osobników.
Park jest jedną z największych ostoi ptaków w centrum Poznania. Występuje tu około 50 gatunków tych stworzeń. 
Płazy i gady.
Na terenach Cytadeli stwierdzono dotąd występowanie czterech gatunków płazów. Są to: traszka zwyczajna, żaba trawna, ropucha szara i ropucha zielona (ta ostatnia w rosarium - 105 osobników w 2017). Gady reprezentują dwa gatunki: jaszczurka zwinka i padalec zwyczajny. Park ważny jest dla poznańskiej herpetofauny z uwagi na dużą liczbę miejsc do dogodnego zimowania.
Mięczaki.
Podczas badań odkryte zostało w parku duże stanowisko ślimaka wstężyka austriackiego. Liczne są winniczki i ślimaki zaroślowe.
Owady.
Świat bezkręgowców jest na Cytadeli bardzo bogaty, zwłaszcza w obrębie chrząszczy, których stwierdzono 501 gatunków, również rzadkich, takich jak walgierz mrówkodrzewny (Czerwona księga gatunków zagrożonych), "Batrisodes buqueti" (jedyne stanowisko w Polsce), "Sitona languidus" (jedyne stanowisko w Wielkopolsce), czy ciepłolubne kózkowate. Suche i piaszczyste zbocza, zacienione, wilgotne fosy, stare i obumierające drzewa z odstającą korą i dziuplami, jak również gałęzie, pnie i pniaki pozostałe po ścięciu drzew, pełnią rolę enklawy dla licznych gatunków. W 1990 stwierdzono w parku występowanie chrząszcza "Cteniopus flavus", a w 2001, na topoli czarnej, chrząszcza "Allecula morio" (z Wielkopolski podany z 3 stanowisk). Oprócz chrząszczy stwierdzono występowanie innych bezkręgowców, takich jak: mrowiszczak mrówkomirek, wątlik charłaj, czy "Haplophilus subterraneus" (odkryty tu jako nowy gatunek dla Polski). Na terenie parku występują też takie owady jak: grzebyczak żółtawy (kserotermiczne zbocza), zielarka krwawnica (kserotermiczne zbocza, polany - ostatnie dane o występowaniu pochodziły z lat 30. XX wieku), skrócik (pocięte i zalegające pniaki topól, cenne stanowiska z uwagi na rzadkość gatunku), opuchlak (miejsca suche, piaskowe, żwirowe), orszoł paskowany (kserotermiczne zbocza, cztery stanowiska w Poznaniu - również na Krzesinach, Malcie i Kobylempolu, są jedynymi w Polsce), grzybinek "Agathidium nigripenne" (w ściółce, na grzybach, rzadki). W wilgotnych fosach występują liczne biegaczowate oraz ryjkowcowate, w tym np. rzadki opuchlak - "Otiorhynchus rugosostriatus". Z podrodziny Malachiinae w 1993 stwierdzono stanowisko bęblika dwuplamka, w 1994 "Cordylepherus viridis", w 1996 "Axinotarsus ruficollis", w 1999 "Anthocomus fasciatus", w 2000 "Ebaeus flavicornis", a w 2007 "Axinotarsus marginalis". W 2002 i później wykryto w parku mrowiszczaka mrówkomirka.
W latach 2006–2007 przeprowadzono na terenie parku badania afidofauny, podczas których ustalono występowanie tutaj 67 gatunków mszyc, z dwóch rodzin: ochojnikowate i mszycowate, zwłaszcza z tej drugiej.

</doc>
<doc id="1701644" url="https://pl.wikipedia.org/wiki?curid=1701644" title="Carlo Valentini">
Carlo Valentini

Carlo Valentini (ur. 15 marca 1982 w Borgo Maggiore) – sanmaryński piłkarz występujący na pozycji obrońcy lub pomocnika w SS Murata, reprezentant San Marino w latach 2002–2017.
Kariera klubowa.
Wychowanek San Marino Calcio, gdzie rozpoczął treningi w wieku 7 lat. Karierę na poziomie seniorskim rozpoczął w sezonie 2002/03 we włoskim klubie ASD Savignanese (Eccellenza). Następnie grał w AS Virtus Villa, San Marino Calcio i Sportingu NovaValmarecchia. W 2007 roku przeniósł się do SS Murata, z którą wywalczył w sezonie 2006/07 i 2007/08 mistrzostwo oraz Puchar San Marino. Od 2008 roku kontynuował karierę w sanmaryńskich i włoskich zespołach. Przed sezonem 2011/12 zawiesił na rok karierę. Wiosną 2018 roku, będąc graczem AC Libertas, został przez FSGC ukarany roczną dyskwalifikacją. W marcu 2019 roku został piłkarzem SP La Fiorita.
Kariera reprezentacyjna.
21 maja 2002 zadebiutował w reprezentacji San Marino w przegranym 0:1 towarzyskim meczu z Estonią w Serravalle. W spotkaniu tym pojawił się na boisku w podstawowym składzie i został zmieniony w 56. minucie przez Roberto Selvę. W listopadzie 2002 w meczu z Łotwą (0:1) strzelił w doliczanym czasie gry bramkę samobójczą. Ogółem w latach 2002–2017 rozegrał w drużynie narodowej 46 spotkań, nie zdobył żadnego gola.
Życie prywatne.
Z wykształcenia jest księgowym.

</doc>
<doc id="1701645" url="https://pl.wikipedia.org/wiki?curid=1701645" title="Torsäule">
Torsäule

Torsäule – szczyt w Alpach Berchtesgadeńskich, części Alp Bawarskich. Leży w Austrii, w kraju związkowym Salzburg, przy granicy z Niemcami. Szczyt ten jest 500 metrową wieżowatą wapienną formacją skalną, Leży na wschód od Hochkönig.
Pierwszego wejścia, w 1882 r., dokonali A. Posselt-Czorich i J. Aigner.

</doc>
<doc id="1701646" url="https://pl.wikipedia.org/wiki?curid=1701646" title="Jonas Prapiestis">
Jonas Prapiestis

Jonas Prapiestis (ur. 2 sierpnia 1952 w Kupiszkach) – litewski prawnik i polityk, sędzia, minister sprawiedliwości w latach 1992–1996.
Życiorys.
W 1975 ukończył studia na Wydziale Prawa Uniwersytetu Wileńskiego. W 1982 uzyskał stopień kandydata nauk prawnych po ukończeniu studiów aspiranckich na Moskiewskim Uniwersytecie Państwowym.
W 1975 został wykładowcą na Wydziale Prawa Uniwersytetu Wileńskiego. Pracuje w Katedrze Prawa Karnego. W latach 1989–1990 pełnił funkcję prodziekana Wydziału.
Od 1990 zasiadał w Radzie Najwyższej Litewskiej SRR, przekształconej w Sejm niepodległej Litwy. Był jednym z sygnatariuszy Aktu Przywrócenia Państwa Litewskiego uchwalonego 11 marca 1990. Przewodniczył sejmowej komisji ds. systemu prawnego. Od 17 grudnia 1992 do 23 kwietnia 1996 w trzech kolejnych gabinetach sprawował funkcję ministra sprawiedliwości.
W latach 1996–2005 był sędzią Sądu Konstytucyjnego, w 2005 został sędzią Sądu Najwyższego.

</doc>
<doc id="1701647" url="https://pl.wikipedia.org/wiki?curid=1701647" title="Juhan Kukk">
Juhan Kukk

Juhan (Johann) Kukk (ur. 13 kwietnia 1885, zm. 4 grudnia 1942) – estoński polityk.
Życiorys.
Był ministrem finansów (1918–1920) oraz przemysłu i handlu (1920–1921). W latach 1921–1922 sprawował urząd przewodniczącego Riigikogu, w którym zasiadał od 1920 do 1926. Wcześniej był członkiem konstytuanty Estonii (Asutav Kogu), a także parlamentu (Maapäev) i rządu (Maavalitsus) Autonomicznej Guberni Estońskiej. W latach 1922–1923 pełnił funkcję starszego państwa (ówczesny tytuł głowy państwa i szefa rządu). Od 1922 do 1924 zajmował stanowisko dyrektora Banku Estonii.
W 1920 został odznaczony estońskim Krzyżem Wolności I klasy.
W 1940 aresztowało go NKWD. Zmarł w obozie pracy Kargopollag w obwodzie archangielskim.

</doc>
<doc id="1701648" url="https://pl.wikipedia.org/wiki?curid=1701648" title="Drzewo genealogiczne Juniuszów Brutusów">
Drzewo genealogiczne Juniuszów Brutusów



</doc>
<doc id="1701649" url="https://pl.wikipedia.org/wiki?curid=1701649" title="Wyspy Pacyfiku">
Wyspy Pacyfiku



</doc>
<doc id="1701651" url="https://pl.wikipedia.org/wiki?curid=1701651" title="Breithorn (Alpy Berchtesgadeńskie)">
Breithorn (Alpy Berchtesgadeńskie)

Breithorn – szczyt w Alpach Berchtesgadeńskich, części Alp Bawarskich. Leży w Austrii, w kraju związkowym Salzburg, przy granicy z Niemcami.

</doc>
<doc id="1701652" url="https://pl.wikipedia.org/wiki?curid=1701652" title="Psephotus varius">
Psephotus varius



</doc>
<doc id="1701654" url="https://pl.wikipedia.org/wiki?curid=1701654" title="State Farm Classic">
State Farm Classic

State Farm Classic jest jednym z najstarszych turniejów golfowych rozgrywanych w ramach kalendarza zawodowej kobiecej ligi LPGA Tour. Od swojej inauguracji w 1976 rozgrywany był co roku w mieście Springfield w stanie Illinois w USA. Do 2006 roku miejscem zawodów było pole golfowe The Rail Golf Course. Do obecnego sezonu gospodarzem jest Panther Creek Country Club.
Przez pierwsze 32 lata data rozgrywania State Farm Classic przypadała na weekend poprzedzający amerykańskie Święto Pracy (Labour Day), które wypada w pierwszy poniedziałek września. Od 2008 odstąpiono od tej tradycji.
Dwie pierwsze edycje organizowane były przez właścicieli pola golfowego The Rail Golf Course. Od 1978 zarządzanie turniejem przejęła lokalna organizacja charytatywna, której zamysłem było pozyskiwanie w ten sposób środków na dofinansowanie potrzebujących. Od 1980 zebrano w ten sposób prawie 3 mln USD.
State Farm Classic ma w swej historii kilka wielokrotnych triumfatorek: JoAnne Carner (1981, 1982), Betsy King (1985, 1986, 1988), Beth Daniel (1989, 1990) oraz Pat Bradley (1978, 1991). Pierwszą triumfatorką była Sandra Palmer a obecnie (2009) tytuł mistrzyni posiada Koreanka Kim In-kyung.

</doc>
<doc id="1701657" url="https://pl.wikipedia.org/wiki?curid=1701657" title="Dunières-sur-Eyrieux">
Dunières-sur-Eyrieux



</doc>
<doc id="1701659" url="https://pl.wikipedia.org/wiki?curid=1701659" title="Großes Teufelshorn">
Großes Teufelshorn

Großes Teufelshorn (2362 lub 2363 m n.p.m.) – wyższy wierzchołek Teufelshörner, dwuwierzchołkowej góry w Alpach Berchtesgadeńskich, części Alp Salzburskich. Leży na granicy między Austrią (Salzburg), a Niemcami (Bawaria). Niższy wierzchołek, Kleines Teufelshorn, ma 2283 m n.p.m.

</doc>
<doc id="1701660" url="https://pl.wikipedia.org/wiki?curid=1701660" title="Kultura Współczesna">
Kultura Współczesna

Kultura Współczesna. Teorie. Interpretacje. Praktyka – pismo naukowe o kulturoznawczym rodowodzie, wpisujące się w najbardziej aktualne debaty poświęcone kulturze, naukom o kulturze, jak również zjawiskom okołokulturowym.
Redaktorem naczelnym pisma jest Rafał Koschany. W radzie naukowej zasiadają (w kolejności alfabetycznej): Elżbieta Banecka, Grzegorz Godlewski, Anna Gomóła, Konrad Klejsa, Leszek Korporowicz, Iwona Kurz, Ewa Rewers, Elżbieta Rybicka, Bożena Shallcross, Roch Sulima, Renata Tańczuk, Izolda Topp-Wójtowicz, Dariusz Wadowski, Krzysztof Wielecki, Rafał Wiśniewski, Maciej Ząbek (przewodniczący).
Na jego łamach publikowali m.in. Zygmunt Bauman, Anna Zeidler-Janiszewska, Sław Krzemień-Ojak oraz wielu innych, cenionych kulturoznawców, socjologów i filozofów. 
Kwartalnik wydawany jest nieprzerwanie od 1993 roku – początkowo przez Instytut Kultury, a od 2003 roku przez Narodowe Centrum Kultury. Od 2006 roku pismo jest forum Polskiego Towarzystwa Kulturoznawczego. 
Kwartalnik patronuje serii wydawniczej Biblioteka "Kultury Współczesnej", wydawanej przez Narodowe Centrum Kultury. Ukazały się w niej dotychczas: "Przestrzenie domu. Media, mobilność i tożsamość " (2011), "Wędrujące pojęcia w naukach humanistycznych. Krótki przewodnik "Mieke Bal (2012), "Emocje w kulturze "pod redakcją Małgorzaty Rajtar i Justyny Straczuk (2012), "Konteksty pamięci" "(Antologia)" pod redakcją Kornelii Kończal (2014), "Kulturowe studia miejskie" pod redakcją Ewy Rewers (2014), "Czego chcą obrazy?" (2015), "Fotografia, kino i komputer. Aby Warburg jako teoretyk mediów" Karla Sierka (2015), "Atlas obrazów Mnemosyne" Aby Warburga (2016), "Teoria i estetyka fotografii cyfrowej. Antologia" pod redakcją Piotra Zawojskiego (2017), "Odkrycie kreatywności" (2017). 
Od 2013 w archiwum na stronie pisma można znaleźć pełne wersje większości artykułów opublikowanych w kwartalniku na przestrzeni minionych 25 lat.

</doc>
<doc id="1701664" url="https://pl.wikipedia.org/wiki?curid=1701664" title="Śramanera">
Śramanera

Śramanera – (Pali: sāmaṇera, Sanskryt: śrāmaṇera) – buddyjski mnich nowicjusz, który po odbyciu szczególnej edukacji może ubiegać się o pełne święcenia bhikku. Zasady, jak i wiek dopuszczenia do nowicjatu różnią się w zależności od przyjętej przez daną szkołę winaji. Nowicjuszem mogą zostają zarówno chłopcy jak i dziewczęta (śramanerika) w zależności od konkretnej tradycji danego zakonu. ––––
Zgodnie z tradycją, by móc zostać śramanerą, chłopiec musiał być w stanie samodzielnie przegnać kruki. W praktyce jest to zazwyczaj 7. bądź 8. rok życia.
Ceremonia przejścia.
Każdy nowicjusz by móc wstąpić do klasztoru przechodzi ceremonię przejścia:
Trzy schronienia.
Po zgłoszeniu przez jednego mnicha akcesu trzykrotne przyznanie się do przyjęcia przez nowego wyznawcę buddyzmu schronienia w 3 klejnotach:
Rzeczy osobiste.
Każdy mnich może posiadać wyłącznie 8 własnych rzeczy. Są to:
Od nowicjatu do święceń.
Okres nowicjatu może zakończyć się przyjęciem pełnych święceń (ale nie później niż po 20. roku życia) albo z powrotem do życia świeckiego, po kilku tygodniach, miesiącach bądź latach.

</doc>
<doc id="1701665" url="https://pl.wikipedia.org/wiki?curid=1701665" title="Skarbiec Faraona">
Skarbiec Faraona

Al-Chazna (arab. الخزنة, "Al-H̱azna"), zwana przez Beduinów Skarbcem Faraona (خزنة الفرعون "Chaznat al-Firaun") – wykuta w skale piętrowa budowla powstała w I-II w. n.e. Jest to sztandarowy i najsłynniejszy zabytek Petry.
Fasada budowli ma wysokość ponad 40 m oraz szerokość 25 m. Wykuta z różowego piaskowca, w ciągu dnia przybiera wraz z pozornym ruchem Słońca po niebie różne odcienie. Dolne piętro fasady ma sześć kolumn zwieńczonych korynckimi kapitelami, w tym dwie wolnostojące, podtrzymujących zdobione ornamentem roślinnym belkowanie. Nad czterema środkowymi kolumnami znajduje się trójkątny przyczółek zwieńczony attyką, na której osadzone jest górne piętro. Środkowy i boczne akroteriony zdobią ornamenty roślinne, szczątkowo zachowały się natomiast skrajnie zewnętrzne figury orłów i boczne figury jeźdźców (przypuszczalnie Dioskurów).
Górne piętro budowli zajmuje okrągły budynek (tolos), otoczony podwójną kolumnadą. Między kolumnami tolosu i kolumnami zewnętrznymi znajdują się posągi postaci ludzkich, identyfikowanych z Izydą, Wiktorią, Amazonkami i satyrami. Tolos zwieńczony jest stożkowym dachem, na którym umieszczona jest kamienna urna o wysokości 4 metrów. Nazwa "Al-Chazna" (skarbiec) została nadana budowli przez lokalnych Beduinów, wierzących, że w urnie tej znajdują się ukryte skarby. Urna ta w przeszłości była celem ostrzału Beduinów, mających nadzieję uwolnić z niej domniemany skarb, o czym świadczą zachowane do dziś ślady kul.
Do wnętrza budowli prowadzi wysokie na 8 metrów główne wejście, usytuowane między dwoma centralnymi kolumnami dolnego piętra, oraz dwa wejścia boczne. Główna komnata ma kształt sześcianu o boku 12 m. Poza ozdobnymi wejściami do bocznych sal brak w niej jakichkolwiek dekoracji. Funkcja pomieszczeń, jak i całej budowli, pozostaje nieznana. Przypuszczalnie Skarbiec pełnił funkcję świątyni lub grobowca któregoś z nabatejskich władców, być może Aretasa IV.
Budowla pojawiła się w filmie "Indiana Jones i ostatnia krucjata" jako miejsce ukrycia Świętego Graala.

</doc>
<doc id="1701666" url="https://pl.wikipedia.org/wiki?curid=1701666" title="Persailhorn">
Persailhorn

Persailhorn – szczyt w Alpach Berchtesgadeńskich, części Alp Bawarskich. Leży w Austrii, w kraju związkowym Salzburg, przy granicy z Niemcami.

</doc>
<doc id="1701667" url="https://pl.wikipedia.org/wiki?curid=1701667" title="Granulacja słoneczna">
Granulacja słoneczna



</doc>
<doc id="1701671" url="https://pl.wikipedia.org/wiki?curid=1701671" title="Jean-Luc Bennahmias">
Jean-Luc Bennahmias

Jean-Luc Bennahmias (ur. 2 grudnia 1954 w Paryżu) – francuski polityk i dziennikarz, eurodeputowany VI i VII kadencji.
Życiorys.
W 1976 ukończył dwuletnie studium zawodowe, w 1984 uzyskał dyplom uniwersytecki wydziału oświaty dla dorosłych. W latach 1974–1994 pracował jako dziennikarz, m.in. w telewizyjnym serwisie informacyjnym "Télé 7 Jours" i w tygodniku „La Vie”. Był także radnym regionu Île-de-France (1992–1996) oraz członkiem Rady Ekonomicznej i Społecznej.
W latach 90. został jednym z liderów partii Zielonych. Od 1997 do 2001 był sekretarzem generalnym tego ugrupowania. W 2004 uzyskał mandat radnego regionu Prowansja-Alpy-Lazurowe Wybrzeże. W tym samym roku został posłem do Parlamentu Europejskiego. W PE przystąpił do grupy Zielonych – Wolnego Sojuszu Europejskiego. W 2007 poparł François Bayrou, a następnie wstąpił do organizowanego przez niego Ruchu Demokratycznego, obejmując stanowisko wiceprzewodniczącego MoDem. W 2009 wybrano go do PE na kolejną kadencję, mandat wykonywał do 2014. W tym samym roku powołał nowe ugrupowanie pod nazwą Front démocrate, stając na jego czele i deklarując współpracę z socjalistami.
W styczniu 2017 wziął udział w zorganizowanych przez socjalistów prawyborach przed wyborami prezydenckimi. W pierwszej turze głosowania zajął siódme (ostatnie) miejsce z wynikiem około 1% głosów.

</doc>
<doc id="1701672" url="https://pl.wikipedia.org/wiki?curid=1701672" title="Abraham z Lipeh">
Abraham z Lipeh

Abraham z Lipeh (VII/VIII wiek) – nestoriański pisarz syryjski, autor komentarza liturgicznego, będącego ważnym źródłem dla poznania nestoriańskiej liturgii. Żył w Mezopotamii.

</doc>
<doc id="1701674" url="https://pl.wikipedia.org/wiki?curid=1701674" title="Mykoła Sawołajnen">
Mykoła Sawołajnen

Mykoła Sawołajnen (ukr.: Микола Саволайнен, ur. 25 marca 1980) - ukraiński lekkoatleta, trójskoczek.
Osiągnięcia.
Sawołajnen dwukrotnie reprezentował Ukrainę na igrzyskach olimpijskich, w Atenach w 2004 zajął 20. miejsce w eliminacjach, 4 lata później w Pekinie zajął 16. lokatę w eliminacjach ponownie nie kwalifikując się do finału.

</doc>
<doc id="1701676" url="https://pl.wikipedia.org/wiki?curid=1701676" title="GameSpy Arcade">
GameSpy Arcade

GameSpy Arcade – oprogramowanie rozwijane przez firmę IGN Entertainment, służące do wyszukiwania i podłączania się do dostępnych serwerów komputerowych gier wieloosobowych. Program umożliwia między innymi komunikację między graczami, tworzenie serwerów dedykowanych, tworzenie pokoi gier oraz wyświetlanie statystyk dotyczących rozgrywek. Firma swoją działalność zakończyła w 2013 roku, a serwery dla graczy zostały zamknięte 31 maja 2014 roku.
Istniały trzy wersje programu:

</doc>
<doc id="1701677" url="https://pl.wikipedia.org/wiki?curid=1701677" title="Stadelhorn">
Stadelhorn

Stadelhorn – szczyt w masywie Reiter Alm w Alpach Berchtesgadeńskich, części Alp Bawarskich. Leży na granicy między Austrią (Salzburg), a Niemcami (Bawaria).

</doc>
<doc id="1701678" url="https://pl.wikipedia.org/wiki?curid=1701678" title="Poliopsja">
Poliopsja

Poliopsja – iluzja wzrokowa polegająca na zwielokrotnieniu widzianego obrazu. Może być objawem uszkodzenia wzrokowej kory kojarzeniowej płata potylicznego.

</doc>
<doc id="1701680" url="https://pl.wikipedia.org/wiki?curid=1701680" title="Kestutis Kristinaitis">
Kestutis Kristinaitis



</doc>
<doc id="1701682" url="https://pl.wikipedia.org/wiki?curid=1701682" title="Jezioro Kiełpińskie">
Jezioro Kiełpińskie

3 jeziora w Polsce:

</doc>
<doc id="1701685" url="https://pl.wikipedia.org/wiki?curid=1701685" title="Parafia Najświętszego Serca Pana Jezusa w Opatówku">
Parafia Najświętszego Serca Pana Jezusa w Opatówku

Parafia Najświętszego Serca Pana Jezusa w Opatówku – rzymskokatolicka parafia w mieście Opatówek w województwie wielkopolskim. Należy do dekanatu Opatówek diecezji kaliskiej. Erygowana w 1370. Mieści się przy ulicy Kościelnej. Prowadzą ją księża diecezjalni.
Kościół parafialny.
Kościół został wybudowany w stylu neogotyckim w latach 1905-1912 według projektu Architekta Konstantego Wojciechowskiego.

</doc>
<doc id="1701687" url="https://pl.wikipedia.org/wiki?curid=1701687" title="Emił Welew">
Emił Welew

Emił Welew (bułg. Емил Велев; ur. 5 lutego 1962) – bułgarski piłkarz grający na pozycji obrońcy, oraz trener piłkarski.
Kariera piłkarska.
Jest wychowankiem Lewskiego Sofia. W pierwszej drużynie tego klubu zadebiutował w wieku dziewiętnastu lat, a w ciągu kolejnych ośmiu zdobył z nim trzy tytuły mistrza kraju, dwa Puchary Bułgarii oraz raz – w sezonie 1986–1987 – dotarł do ćwierćfinału Pucharu Zdobywców Pucharów.
Po upadku komunizmu wyjechał za granicę, do Izraela, gdzie występował przez pięć lat. Był zawodnikiem klubów drugoligowych (Hapoel Ramat Gan, Maccabi Ironi Aszdod i Maccabi Jafa); z tym drugim w sezonie 1992–1993 wywalczył awans do ekstraklasy. Piłkarską karierę zakończył w barwach Lewskiego w wieku trzydziestu czterech lat. Mimo ponad dwustu meczów rozegranych w zespole ze stolicy, ani razu nie wystąpił w reprezentacji Bułgarii
Kariera szkoleniowa.
Pracę szkoleniową rozpoczął w 2002, kiedy dołączył do sztabu trenerskiego Lewskiego Sofia. Obok Canko Cwetanowa był najbliższym współpracownikiem Stanimira Stoiłowa w latach 2004–2008, czyli wówczas, gdy klub wywalczył dwa tytuły mistrza kraju, dotarł do ćwierćfinału Pucharu UEFA i jako pierwsza drużyna z Bułgarii – awansował do Ligi Mistrzów. 
W sierpniu 2008 po tym, jak drużyna prowadzona przez następcę Stoiłowa Welisława Wucowa przegrała w eliminacjach do Ligi Mistrzów z białoruskim BATE Borysów, Welew został nowym szkoleniowcem Lewskiego. W pierwszym sezonie swojej pracy, rozpoczętym od ligowego zwycięstwa 6:0 nad Botewem Płowdiw, zdobył mistrzostwo kraju. Dzięki temu na koniec rozgrywek 2008–2009 otrzymał nagrodę dla najlepszego szkoleniowca w Bułgarii.
23 lipca 2009, niedługo po tym, jak Lewski wygrał 9:0 z UE Sant Julià w drugiej rundzie Ligi Mistrzów, Welew otrzymał wymówienie. Szefowie Lewskiego nie podali przyczyn zwolnienia.
Od maja 2010 był trenerem innego stołecznego klubu, Slawii. Zastąpił na tym stanowisku Welisława Wucowa, od którego dwa lata wcześniej przejął Lewskiego. W pierwszym sezonie swojej pracy doprowadził Slawię do – pierwszego od 1996 – finału Pucharu Bułgarii. Trofeum jednak ostatecznie trafiło do CSKA Sofia, które wygrało 1:0 z podopiecznymi Welewa. Ta porażka oraz słaby wynik w lidze (jedenastce miejsce) sprawiły, że na koniec sezonu 2010–2011 trener został zdymisjonowany.
Od listopada 2011 jest trenerem Łokomotiwu Płowdiw.
Sukcesy.
Kariera piłkarska
Kariera szkoleniowa

</doc>
<doc id="1701690" url="https://pl.wikipedia.org/wiki?curid=1701690" title="Großes Häuselhorn">
Großes Häuselhorn

Großes Häuselhorn – szczyt w Alpach Berchtesgadeńskich, części Alp Bawarskich. Leży w Austrii, w kraju związkowym Salzburg, przy granicy z Niemcami.

</doc>
<doc id="1701692" url="https://pl.wikipedia.org/wiki?curid=1701692" title="Zenonas Juknevicius">
Zenonas Juknevicius



</doc>
<doc id="1701693" url="https://pl.wikipedia.org/wiki?curid=1701693" title="Schneibstein">
Schneibstein

Schneibstein – szczyt w Alpach Berchtesgadeńskich, części Alp Bawarskich. Leży na granicy między Austrią (Salzburg) a Niemcami (Bawaria).

</doc>
<doc id="1701695" url="https://pl.wikipedia.org/wiki?curid=1701695" title="Lucky loser">
Lucky loser



</doc>
<doc id="1701696" url="https://pl.wikipedia.org/wiki?curid=1701696" title="Diplodokoidy">
Diplodokoidy



</doc>
<doc id="1701697" url="https://pl.wikipedia.org/wiki?curid=1701697" title="Wagendrischelhorn">
Wagendrischelhorn

Wagendrischelhorn – szczyt w Alpach Berchtesgadeńskich, części Alp Bawarskich. Leży na granicy między Austrią (Salzburg), a Niemcami (Bawaria).

</doc>
<doc id="1701698" url="https://pl.wikipedia.org/wiki?curid=1701698" title="Hiperpatia">
Hiperpatia

Hiperpatia – nadwrażliwość na bodźce czuciowe wynikająca z podrażnienia dróg czuciowych przebiegających przez wzgórze; wraz z bólem wzgórzowym jest charakterystycznym objawem zespołu wzgórzowego. 
W niektórych przypadkach nasilenie nadwrażliwości może być tak mocne, że nawet w przypadku zadziałania bodźca dotykowego niezauważalnego w normalnych warunkach, chory odczuwa silny ból utrzymujący się jeszcze przez długi czas po ustąpieniu działania bodźca.

</doc>
<doc id="1701701" url="https://pl.wikipedia.org/wiki?curid=1701701" title="Schottmalhorn">
Schottmalhorn

Schottmalhorn – szczyt w Alpach Berchtesgadeńskich, części Alp Bawarskich. Leży w Niemczech, w Bawarii, przy granicy z Austrią.

</doc>
<doc id="1701705" url="https://pl.wikipedia.org/wiki?curid=1701705" title="Gałeczkowate">
Gałeczkowate

Gałeczkowate (Sphaeriusidae) – rodzina chrząszczy z podrzędu Myxophaga. Obejmuje jeden rodzaj współcześnie żyjący (z 23 gatunkami) i jeden wymarły, znany z cenomanu w kredzie. Są bardzo niewielkich rozmiarów (0,5–1,3 mm), wypukłe, o błyszczącej powierzchni, barwy ciemnobrązowej do czarnej. Wiele gatunków jest półwodnych, ale niektóre są całkowicie lądowe.
Morfologia.
Owad dorosły.
Chrząszcze o ciele długości od 0,5 do 1,3 mm kształtu niemal półkulistego – wierzch ciała jest silnie wypukły, spód płaski, a obrys okrągławy, pośrodku najszerszy. Oskórek jest barwy ciemnobrązowej do czarnej, prawie nagi, jedynie z wierzchu zaopatrzony w rozproszone, krótkie szczecinki. 
Szeroka i spłaszczona głowa jest prognatyczna. Oczy złożone są całobrzegie, dobrze rozwinięte, ale nie wyłupiaste, u rodzaju gałeczka poprzeczne, a u "Burmasporum" nieco podłużne. Przeciętnie długie czułki zbudowane są z jedenastu członów, z których trzy lub cztery ostatnie formują buławkę. Warga górna jest dobrze wykształcona. U rodzaju gałeczka krótkie, szerokie i spłaszczone żuwaczki mają dobrze rozwinięte mole o dwuzębnych szczytach oraz dobrze wykształcone, błoniaste prosteki. Żuwaczki nie są symetryczne, gdyż lewa z nich dysponuje dodatkowo stawowo połączonym płatkiem. U "Burmasporum" żuwaczki były mocno wydłużone. Szczęki są uwstecznione i częściowo schowane. Szwy gularne są od siebie wyraźnie oddalone. Szkielet wewnętrzny głowy cechuje się dobrze rozwiniętym korpotentorium.
Szyja pozbawiona jest sklerytów. Przedplecze ma prostą krawędź tylną i największą szerokość osiąga na wysokości nieco zaostrzonych lub szeroko zaokrąglonych tylnych kątów. Niewielka tarczka ma ostry kąt tylny. Nieregularnie punktowane, zaokrąglone na tyle pokrywy zasłaniają cały odwłok. Tylna para skrzydeł ma szerokie i zwinięte u wierzchołka błony oraz pozbawiona jest znamion skrzydłowych. Szwy notopleuralne nie spotykają się na przedzie ze szwami sternopleuralnymi. Krótkie przedpiersie ma zaokrąglony wierzchołek wyrostka. Panewki niemal walcowatych przednich bioder są silnie poprzeczne, wąsko odseparowane i zamknięte od wewnątrz wąską beleczką. Śródpiersie (mezowentryt) ma uwsteczniony, ścięty u szczytu wyrostek międzybiodrowy zrośnięty z większym, poprzecznym, płaskim zapiersiem (metawentrytem). Krótki i szeroki endosternit zatułowia ma smukłe ramiona boczne. Biodra tylnej pary niemal stykają się ze sobą. Wszystkie odnóża są krótkie, mają golenie krótsze od ud i zaopatrzone w pojedyncze ostrogi, a stopy trójczłonowe i smukłe.
Odwłok ma błoniaste tergity, z których dziewiąty podzielony jest na laterotergity, a dziesiąty jest wolny, nieprzyrośnięty do poprzedniego. Na spodzie odwłoka widoczne są tylko trzy sternity (wentryty), z których drugi jest węższy i krótszy od pozostałych. Funkcjonalne przetchlinki odwłokowe znajdują się na segmentach od pierwszego do ósmego. Samica ma krótkie i szerokie pokładełko. Genitalia samca charakteryzuje edeagus o paramerach zrośniętych z fallobazą lub całkiem zanikłych oraz prąciu pozbawionym rozpórek w części przedniej.
Larwa.
Larwy mają podługowate, spłaszczone, na przedzie najszersze i ku tyłowi zwężające się ciało, osiągające do 1,5 mm długości. Oskórek jest nagi i ma poprzeczne listewki o piłkowanych brzegach. Tylne krawędzie tergitów tułowia i odwłoka do ósmego włącznie mają palisady spłaszczonych, zwróconych ku tyłowi szczecinek.
Rozmiary głowy są duże, a kształt szerszy niż dłuższy, najszerszy za środkiem, po bokach zaokrąglony. Puszka głowowa pozbawiona jest szwu epistomalnego. Krótkie, dwuczłonowe czułki skierowane są do tyłu i mają stożkowate narządy zmysłowe pośrodku szczytowych członów. Po bokach od czułków leżą zgrupowane na wzgórkach cztery pary oczek larwalnych. Krótkie i szerokie żuwaczki mają jednozębne wierzchołki, piłkowane krawędzie tnące, duże mole i pozbawione są prostek. Szczęki mają słabo wydłużone pieńki i dwuczłonowe głaszczki szczękowe. Warga dolna ma zaznaczony podział na przedbródek i zabródek, duży i dwupłatowy języczek oraz jednoczłonowe, szeroko rozstawione głaszczki wargowe.
Tułów ma przedtułów szerszy od głowy i dłuższy niż dwa pozostałe segmenty wzięte razem. Krótkie, pięcioczłonowe odnóża mają szeroko rozstawione biodra i zwieńczone są niezmodyfikowanymi, opatrzonymi pojedynczymi szczecinkami pazurkami. Przetchlinki na tułowiu są niefunkcjonalne, natomiast na segmentach odwłoka od pierwszego do ósmego występują baloniaste skrzela przetchlinkowe.
Ekologia i występowanie.
Chrząszcze te występują na wilgotnym podłożu, często prowadząc półwodny tryb życia. Wiele gatunków zasiedla pobrzeża rzek i strumieni oraz mokradła. Spotykane są tam w wilgotnym piasku i mule, pod kamieniami, w szczątkach roślinnych, ściółce, wśród mchów i korzeni roślin. Prawdopodobnie odżywiają się glonami i sinicami. Larwy oddychają za pomocą skrzeli przetchlinkowych, zaś osobniki dorosłe gromadzą powietrze pod pokrywami. Niektóre gatunki są jednak całkowicie lądowe.
Rodzina kosmopolityczna, znana z Ameryki Północnej, Centralnej i Południowej, Europy, Afryki, Madagaskaru, Azji i Australii. Najliczniej reprezentowana jest w krainie orientalnej, gdzie występuje 18 gatunków. Do fauny Polski zaliczany jest tylko "Sphaerius acaroides".
Taksonomia.
Takson ten wprowadzony został w 1845 roku przez Wilhelma Ferdinanda Erichsona. Obejmuje jeden rodzaj wymarły, opisany na podstawie inkluzji w bursztynie birmańskim z cenomanu w kredzie, oraz jeden rodzaj współczesny obejmujący 23 opisane dotychczas gatunki:

</doc>
<doc id="1701711" url="https://pl.wikipedia.org/wiki?curid=1701711" title="Berchtesgadener Hochthron">
Berchtesgadener Hochthron

Berchtesgadener Hochthron - najwyższy szczyt masywu Untersberg w Alpach Berchtesgadeńskich. Leży w Niemczech, w Bawarii, przy granicy z Austrią. 

</doc>
<doc id="1701715" url="https://pl.wikipedia.org/wiki?curid=1701715" title="Karkopf">
Karkopf

Karkopf – szczyt w Alpach Berchtesgadeńskich, części Alp Bawarskich. Leży w Niemczech, w Bawarii, przy granicy z Austrią.

</doc>
<doc id="1701721" url="https://pl.wikipedia.org/wiki?curid=1701721" title="Algirdas Vapšys">
Algirdas Vapšys

Algirdas Vapšys (ur. 30 listopada 1933 w Sołokach, zm. 17 września 2021 w Wilnie) – litewski inżynier i polityk, minister budownictwa w latach 1992–1994.
Życiorys.
W 1957 ukończył studia na wydziale hydrotechniki Kowieńskiego Instytutu Politechnicznego.
W latach 1957–1980 pracował jako inżynier w wileńskim przedsiębiorstwie budowlanym. Od 1980 do 1992 pełnił funkcję zastępcy ministra budownictwa. 17 grudnia 1992 został stanął na czele resortu budownictwa jako minister w rządzie Bronislovasa Lubysa. Zachował stanowisko w gabinecie Adolfasa Šleževičiusa. Po odejściu z funkcji ministra w lutym 1994 przez kilka lat pracował w firmach doradczych.
W latach 2001–2006 był doradcą premiera Algirdasa Brazauskasa. Od 1997 pełnił funkcję prezesa litewskiego stowarzyszenia inżynierów budownictwa.

</doc>
<doc id="1701727" url="https://pl.wikipedia.org/wiki?curid=1701727" title="Drukarnia Dufoura">
Drukarnia Dufoura

Drukarnia Dufoura – drukarnia w Warszawie założona przez francuskiego drukarza Piotra Dufoura, który został sprowadzony do Polski przez księcia Adama Kazimierza Czartoryskiego w 1773 roku.
Po przybyciu do Warszawy drukarz przystąpił do kompletowania specjalistycznego sprzętu umożliwiającego mu uruchomienie prywatnej drukarni, przy wsparciu materialnym księcia Czartoryskiego. Sporą część urządzeń sprowadził z Paryża, pozostałe nabył w stolicy u Adama Gieryka Podebrańskiego. Otwarcie drukarni nastąpiło dnia 20 marca 1775 roku. Umiejscowiona była w południowej pierzei Rynku Starego Miasta w kamienicy Flaczkiewiczów, gdzie znajdowała się przez 3 lata. Następnie Dufour przeniósł się na ul. Świętojańską by już po roku przeprowadzić się do kamienicy na Krzywym Kole, własności pana De Roussi. Drukarnia na początku swej działalności posiadała tylko jedną prasę, później zwiększając jej liczebność do pięciu, a także bogaty komplet znakomitych czcionek umożliwiających druk w wielu językach np. polskim, łacińskim, francuskim, włoskim, greckim i hebrajskim. Oprócz tego Dufour zakupił za granicą zestaw winiet drzeworytowych.
Działalność.
Początkowo drukarnia wydawał różnorodne broszury, książki i ulotki. Za pierwszą pozycję uznaje się wydrukowane w 1775 roku "Mowy za czterema stanami: kupieckim, rolniczym, żołnierskim i ludzi uczonych" anonimowego autora, przetłumaczone z języka francuskiego na polski i dedykowane Stanisławowi Augustowi. Drukarnia koncentrowała się na wydawanie publikacji związanych z obradami sejmowymi. Drukował mowy min. Stanisława Lubomirskiego, Władysława Górowskiego, Józefa Niesiołkowskiego, Andrzeja Stanisława Młodziejowskiego, Kazimierza Nestora Sapiehy. Drukował teksty, które nie miały bezpośredniego związku z założeniami Komisji m.in. tzw. "„popisy”" uczniów szkół warszawskich np. "Dowód rocznego postępku z prawa naturalnego i politycznego, logiki, metafizyki, arytmetyki" z roku 1776. Od 1777 przez rok wydawane było w drukarni czasopismo "„Journal Litteraire de Varsovie”". Od 1775 zaczęto publikować utwory teatralne, przeważnie teksty tłumaczone. Rok później Dufour rozpoczął wydawanie powieści tłumaczonych z francuskiego np. "Powieści moralne Marmontela, Listy perskie Monteskiusza." Z pism religijnych opublikował anonimowe dzieło O odpustach, w szczególności o jubileuszu wielkim, tłoczył liczne kazania, a z dzieł historycznych warta wspomnienia jest "Historia o wyroczniach pogańskich", tłumaczone z francuskiego dzieło A. van Dalena
W 1786 roku wydał mowy ponad 20 posłów z sejmu warszawskiego. W latach 1780-1788 wydawał utwory teatralne, co było związane z gwałtownym rozwojem Teatru Narodowego w Warszawie oraz tłumaczenia francuskich, niemieckich i rosyjskich. Wśród polskich pozycji na wyróżnienie zasługują dzieła min. Wojciecha Bogusławskiego, Józefa Wybickiego, czy Franciszka Zabłockiego, których teksty drukowano ze szczególną dbałością. Ogólnie wydano ponad 100 utworów scenicznych. Po 1784 następuje duży przyrost książek beletrystycznych jak chociażby "Kandyd Wszędobylski" Woltera czy anonimowe "Rozkosze i troski małżeństwa". Również na polu historiografii Dufour ma wiele do powiedzenia. Jego największym osiągnięciem był ośmiotomowy Nowy dykcjonarz historyczny przetłumaczony z francuskiego pod kierunkiem benedyktyna Louisa-Mayuela de Chaudon.. Pozycja ta zawierała sporo informacji dotyczących życiorysów znanych osób. Wydana także "Dykcjonasz geograficzny". Było to niezastąpione dzieło wiedzy geograficznej. Od 1780 Dufour poszerza działalność swej drukarni o dzieła tematycznie związane z medycyną i weterynarią ("Apteczka końska" Pierre’a Josepha Buchoza). W 1784 drukarnia po zaopatrzeniu się w specjalne czcionki, zaczyna wydawać księgi cerkiewne. W późniejszych latach otrzymała pozwolenie na druk dzieł hebrajskich. W końcówce lat osiemdziesiątych Dufour wydrukował sporo tekstów masońskich do użytku różnych lóż francuskojęzycznych np. Loży Doskonałego Milczenia czy Loży Katarzyny pod gwiazdą Północną. Poświęcił też dużo uwagi i czasu na propagowanie nowych czasopism tj. "„ Annonces et AvisDivers”", miesięcznik „"Pamiętnik Historyczno-polityczny”" oraz pierwsze polskie czasopismo prawnicze. W 1786 roku gdy jego drukarnia osiągała szczyt rozwoju, drukarnie Dufoura wydały 117 druków. Posiadał dziewięć pras i kilkudziesięciu wyspecjalizowanych pracowników. Jego adres wpisywany w wydawane druki brzmiał: "W Warszawie, u Piotra Dufoura, konsyliarza nadwornego, drukarza jego Królewskiej Mości i rzeczypospolitej, dyrektora drukarni Prześwietnej Szkoły Rycerskiej".
W okresie pomiędzy 6 października 1788 a 8 sierpnia 1792, w związku z obradowaniem Sejmu Wielkiego, drukarnia Dufoura publikowała prace związane z pracami Sejmu. Spod jego pras wyszło wówczas wiele broszur, ulotek, publikacji dotyczących spraw chłopskich, zagadnień ustrojowych, a także dokumentów dotyczących Konstytucji 3 Maja. Wobec tak dużego materiału dostarczanego niejako przez obrady sejmu Dufour musiał praktycznie zrezygnować z publikacji sztuk teatralnych, z wyjątkiem beletrystyki np. "Rzepicha, matka królów, żona Piasta, między narodami sarmackimi słowiańskiego monarchy tej części ziemi, która się Polska nazywa" ks. Franciszka Salezego Jezierskiego.
Po 9 sierpnia 1792, gdy wojska rosyjskie wkroczyły do Polski, Dufour wydrukował broszurę uzasadniającą wstąpienie wojsk do Polski, a także książkę "Zdanie o królu polskim" autorstwa samego Stanisława Augusta, w której tłumaczył swoje zachowanie odnośnie do wojny polsko-rosyjskiej. Poza tym drukarnia nadal zajmowała się wydawaniem pozycji beletrystycznych np. "Nowe powieści moralne Marmontela". Po 1793 roku nastąpił upadek powolny upadek drukarni. Po uwolnieniu stolicy w wyniku powstania z 1794 roku Dufour włączył się do akcji wydawania pism powstańczych. Były to przede wszystkim druki ulotne, wiersze, rozporządzenia, informacje od różnych organizacji cywilnych i wojskowych, gazet. Oprócz tego drukowano sporo publikacji Tadeusza Kościuszki, o nakładzie do 5 tys. egzemplarzy. Po klęsce powstania kościuszkowskiego wydano zakaz działalności polskich instytucji, Dufourowi wysłał petycję do generała Fiodora Buxhövdena, by pozwolono mu drukować rozporządzenia magnackie na terenie stolicy. Zgodę otrzymał.
W 1784 drukarz został powołany przez Stanisława Augusta na stanowisko dyrektora Drukarni Korpusu Kadetów, którą prowadził do 1794 tj. do likwidacji korpusu. Drukarnia posiadała 4 prasy. Typograf uzupełnił ją tylko o komplet nowych czcionek oraz winiet. Spod tych pras wychodził „Monitor”, w tej samej częstotliwości tj, „półtygodnika”, objętości pół arkusza. Zmiany zaszły na polu technicznym. Czasopismo było wydawane „na lepszym papierze, estetycznymi czcionkami i ozdabiane winietami” . Jednocześnie z Dufourem działała w Warszawie drukarnia innego wybitnego drukarza Michała Groella, która nie tak liczna i nie o tak wielkim potencjale produkcyjnym, przewyższała konkurenta poziomem swych wydawnictw i ich estetyką.
Po śmierci Dufoura w 1797 roku jego firmę, do roku 1804, poprowadził jego siostrzeniec Tomasz Lebrun.

</doc>
<doc id="1701731" url="https://pl.wikipedia.org/wiki?curid=1701731" title="ALMA Award">
ALMA Award

American Latino Media Arts Award lub ALMA Award – nagroda filmowa przyznawana corocznie wykonawcom latynoskim (aktorom, producentom filmowym i telewizyjnym, grafikom), którzy promują pozytywny wizerunek osób pochodzenia latynoskiego w kulturze rozrywkowej. W języku hiszpańskim "alma" oznacza ducha lub duszę.
Nagroda ta została ustanowiona w 1995 roku przez National Council of La Raza (w skrócie "NCLR") i zastąpiła wcześniejszą Bravo Awards. Nagroda ta jest jedną z części strategii NCLR walki z negatywnymi sterotypami dotyczącymi mniejszości latynoskiej w przemyśle rozrywkowym w USA.

</doc>
<doc id="1701732" url="https://pl.wikipedia.org/wiki?curid=1701732" title="Konser">
Konser

Konser – pierwsza koncertowa płyta grupy Duman. 
Album został wydany w 2003 roku przez wytwórnię płytową NR1 Müzik. Utwory, które znalazły się na płycie, pochodzą z czterech zarejestrowanych przez zespół koncertów, które odbyły się 16 marca, 16 maja oraz 15 i 27 czerwca 2003 w Stambule. 
Oprócz autorskich kompozycji Duman na płycie znalazły się także covery piosenek innych wykonawców, takie jak "Her Şeyi Yak", "Gurbet", "Çile Bülbülüm" i "Olmadı Yar".

</doc>
<doc id="1701739" url="https://pl.wikipedia.org/wiki?curid=1701739" title="Ołeksandr Hajdasz">
Ołeksandr Hajdasz

Ołeksandr Mykołajowycz Hajdasz, ukr. Олександр Миколайович Гайдаш, ros. Александр Николаевич Гайдаш, "Aleksandr Nikołajewicz Gajdasz" (ur. 7 sierpnia 1967 w Żdanowie, Ukraińska SRR) – ukraiński piłkarz, grający na pozycji napastnika, reprezentant Ukrainy, trener piłkarski.
Kariera piłkarska.
Kariera klubowa.
Jest wychowankiem DJuSSz-3 w Żdanowie. Pierwsze trenerzy Mykoła Krawcow i Petro Szulman. Rozpoczął karierę piłkarską w 1984 w miejscowym Nowatorze Żdanow, skąd w następnym roku przeszedł do Szachtara Donieck. W 1987, kiedy przyszedł czas służyć w wojsku, został zabrany najpierw do lokalnego SKA Kijów, a potem do centralnego CSKA-d Moskwa, gdzie grał w drużynie rezerw. Po służbie w wojsku powrócił do rodzinnego Nowatora. W 1989 został piłkarzem Tawrii Symferopol. Po rozpadzie ZSRR wyjechał do Turcji, gdzie bronił barw Sarıyer GK. W 1992 powrócił do Tawrii Symferopol, w której występował z przerwami do 1999. W międzyczasie dwa razy próbował swoich sił w izraelskich klubach Maccabi Herclijja i Maccabi Jawne. W 1999 podpisał kontrakt z Metałurhiem Mariupol, ale po trzech sezonach kolejny raz powrócił do Tawrii, w której zakończył karierę piłkarską w 2003.
Kariera reprezentacyjna.
27 kwietnia 1993 roku debiutował w reprezentacji Ukrainy w meczu towarzyskim z Izraelem, zremisowanym 1:1. Łącznie rozegrał 2 mecze reprezentacyjne.
Kariera trenerska.
Po zakończeniu kariery zawodniczej rozpoczął karierę trenerską. Najpierw pracował na stanowiska kierownika drużyny w Tawrii Symferopol, a potem kiedy został zwolniony Anatolij Zajajew również odszedł z nim. Przez pewien czas pracował jako trener selekcjoner w innym krymskim klubie Krymtepłycia Mołodiżne. W 2005 prowadził klub Jałos Jałta, ale z przyczyn finansowych klub został rozwiązany. Wtedy powrócił do drużyny Krymtepłycia Mołodiżne, w której najpierw pracował na stanowisku dyrektora sportowego klubu, a potem głównego trenera w sezonie 2006/07. Na początku 2008 otrzymał propozycję pracy w Feniks-Iliczowiec Kalinine na stanowisku głównego trenera. 23 maja 2012 objął stanowisko głównego trenera Tytana Armiańsk, ale już 7 września 2012 podał się do dymisji.

</doc>
<doc id="1701743" url="https://pl.wikipedia.org/wiki?curid=1701743" title="Gustave Roussy">
Gustave Roussy

Gustave Roussy (ur. 24 listopada 1874 w Vevey, zm. 30 września 1948 w Paryżu) – francuski lekarz neuropatolog pochodzenia szwajcarskiego.
Życiorys.
Zaczynał karierę jako interne des hôpitaux w Paryżu pod okiem neurologów Pierre'a Marie i Josepha Jules'a Dejerine'a. W 1907 obronił doktorat na paryskim uniwersytecie. W 1925 został mianowany profesorem anatomii patologicznej na "Faculté de Médecine" w Paryżu i w 1930 roku został szefem Institut du Cancer. W 1933 objął funkcję dziekana wydziału lekarskiego na Uniwersytecie w Paryżu.
Dorobek naukowy.
Roussy wniósł duży wkład w wielu dziedzinach neurologii, jego odkrycia dotyczyły głównie wzgórza oraz autonomicznego układu nerwowego. Podczas II wojny światowej wiele publikował na temat leczenia ran odniesionych w bitwach przez żołnierzy. Był autorem lub współautorem kilku prac na temat psychologicznych i neuropsychologicznych konsekwencji wojny. W 1946 opublikował 1000-stronicową monografię zatytułowaną "Traité de Neuroendocronologie". Z Jeanem Camusem dokonał ważnych badań dotyczących uszkodzeń podwzgórza.
Roussy zawsze był zainteresowany badaniami nad leczeniem nowotworów. Obecnie istnieje zlokalizowany na przedmieściach Paryża Instytut Gustave-Roussy, który jest prywatną instytucją poświęconą onkologii.

</doc>
<doc id="1701744" url="https://pl.wikipedia.org/wiki?curid=1701744" title="Drużynowe Mistrzostwa Europy w Lekkoatletyce 2010">
Drużynowe Mistrzostwa Europy w Lekkoatletyce 2010

2. Drużynowe Mistrzostwa Europy w Lekkoatletyce – zawody lekkoatletyczne, które odbyły się w czterech europejskich miastach 19 i 20 czerwca 2010 roku. Reprezentacje rywalizowały w superlidze, I lidze, II lidze oraz III lidze. Organizatorem superligi drużynowych mistrzostw Europy było norweskie Bergen chociaż początkowo impreza miała odbyć się w Bydgoszczy. Zawody I ligi odbywały się w Budapeszcie, II ligi w Belgradzie, a III ligi w Marsie.
Superliga.
Zawody Superligi Drużynowych Mistrzostw Europy 2010 odbywały się w Bergen na stadionie Fana. W imprezie występowało 12 najlepszych lekkoatletycznych drużyn Europy, a w gronie tym zadebiutowały zespoły Białorusi, Finlandii oraz Norwegii – reprezentacje te awans do superligi wywalczyły w 2009 podczas zawodów I ligi drużynowych mistrzostw Europy, które odbyły się także w Bergen. W gronie dwunastu drużyn znajdowała się także reprezentacja Polski, której kapitanem był kulomiot Tomasz Majewski. Sponsorem tytularnym zawodów superligi była firma Spar, a transmisje do krajów Europy przeprowadził Eurosport. Zawody superligi zakończyły się zwycięstwem zespołu rosyjskiego, który wyprzedził Wielką Brytanię oraz Niemcy. Do I ligi spadły zespoły Grecji, Finlandii oraz Norwegii.
Klasyfikacja generalna.
Drużyny z trzech ostatnich miejsc w sezonie 2011 wystąpią w rywalizacji I ligi.
Niższe ligi.
I liga.
Zawody I ligi odbyły się na stadionie im. Ferenca Puskása w Budapeszcie. Na Węgrzech rywalizowało 12 drużyn, wśród nich trzy, które spadły w 2009 roku z superligi (Czechy, Portugalia oraz Szwecja) i dwie, które wywalczyły awans z II ligi (Litwa i Irlandia). Zawody wygrała reprezentacja Czech, przed Szwecją i Portugalią, a do II ligi spadły drużyny Estonii oraz Litwy.
II liga.
Zawody II ligi odbyły się w Belgradzie, a areną zmagań lekkoatletów był stadion Crvenej zvezdy. W imprezie startowało osiem zespołów w tym dwa, które spadły z I ligi (Serbia i Szwajcaria) oraz dwa, które wywalczyły awans z III ligi (Izrael i Mołdawia). Najlepsze okazały się drużyny Szwajcarii oraz Chorwacji, które w 2011 roku wystąpią w I lidze. Dwa ostatnie miejsca zajęły zespoły Izraela i Mołdawii, które po roku spadają ponownie do III ligi.
III liga.
W najniższej lidze startowało aż 15 zespołów w tym drużyna małych krajów Europy. Zawody odbyły się miejscowości Marsa na Malcie. W gronie drużyn były dwie, które spadły z II ligi czyli Bułgaria i Cypr. Zawody zakończyły się zwycięstwem reprezentacji Danii, która wraz z Bułgarią w sezonie 2011 wystąpi w II lidze drużynowych mistrzostw Europy.
Rekordy.
Podczas zawodów ustanowiono 18 krajowych rekordów w kategorii seniorów:
A także liczne rekordy drużynowych mistrzostw Europy.

</doc>
<doc id="1701746" url="https://pl.wikipedia.org/wiki?curid=1701746" title="Todos Santos">
Todos Santos

Todos Santos – meksykańskie miasteczko położone w stanie Kalifornia Dolna Południowa, 3 km od wybrzeży Oceanu Spokojnego, 81 km od stolicy stanu – La Paz, będącego jednocześnie siedzibą gminy o tej samej nazwie, oraz 75 km na północ od miasta Cabo San Lucas.
Korzystne warunki klimatyczne sprawiły, że uprawia się tutaj wiele gatunków drzew i krzewów owocowych, takich jak mango, papaja, awokado. Charakterystyczną cechą jest występowanie licznych palm, co znacząco odróżnia krajobraz Todos Santos od reszty stanu, gdzie dominują kserofity. W pobliżu Todos Santos znajduje się wiele plaż San Pedrito, Los Cerritos, Los Esteros, Punta Lobos, La Poza y Batequitos, które znane są z dogodnych warunków do uprawiania surfingu.
Aktualnie.
Todos Santos jest kolebką wielu utalentowanych pisarzy, rzeźbiarzy, rzemieślników oraz poetów. Pod koniec lat dziewięćdziesiątych miasto zostało okrzyknięte przez malarzy oraz pisarzy amerykańskich miejscem wymarzonego odpoczynku, wielu z nich obecnie posiada tu swoje rezydencje. Aktualnie w miasteczku mieści się ponad dwadzieścia galerii sztuk oraz wielka liczba typowych meksykańskich sklepików z wyrobami rzemieślniczymi i pamiątkami.
Bardzo ważną atrakcją turystyczną jest znajdujący się w miasteczku Hotel California. Legenda głosi, że był on inspiracją dla grupy The Eagles do napisania słynnej piosenki w 1976 roku.
W ostatnich latach widoczny jest duży napływ imigrantów, szczególnie amerykańskich i kanadyjskich. Obecność tych dwóch nacji doprowadziła do wielu zmian w życiu oraz tradycjach lokalnych. Zauważa się przede wszystkich ruch na rynku nieruchomości.
W pierwszym tygodniu lutego obchodzony jest Festiwal Sztuki. Przegląd kina, wystawy sztuki, spektakle, konkursy poezji oraz koncerty na wolnym powietrzu to główne atrakcje tego festiwalu.

</doc>
<doc id="1701747" url="https://pl.wikipedia.org/wiki?curid=1701747" title="Literatura żydowska w Polsce">
Literatura żydowska w Polsce

Literatura żydowska w Polsce – literatura pisana w języku nowohebrajskim lub w jidysz, powstająca na ziemiach polskich. Uznawana jest za część literatury polskiej. Aż do 1939 roku ziemie polskie były obszarem, na którym literatura żydowska, szczególnie pisana w jidysz, rozwijała się najbujniej na świecie. Jej rozwoju nie zahamowała nawet prawna dyskryminacja językowa, jaka dotykała ludność żydowską w okresie zaborów, a która była znacznie dotkliwsza niż ta, która spotykała ludność polską (szczególnie w zaborze rosyjskim, gdzie zabraniano w ogóle nauki języka hebrajskiego i jidysz oraz dawania przedstawień i publikowania wydawnictw w tych językach) – zakazy te były skutecznie obchodzone lub często w ogóle nie egzekwowane. W okresie międzywojnia Żydzi posiadali już własny Związek Literatów, własny oddział PEN Clubu, wydawnictwa oraz biblioteki. Rozwój literatury żydowskiej w Polsce zakończył się po 1968 roku.
Literatura żydowska była zazwyczaj dwujęzyczna – w języku hebrajskim tworzono literaturę elitarną, przeznaczoną dla węższego grona odbiorców, natomiast w jidysz tę, która miała trafiać do szerokiej publiczności (w tym m.in. literaturę masową). W okresie międzywojennym twórcy literatury żydowskiej pisywali także w języku polskim.
Do cech charakterystycznych dla polskiej literatury żydowskiej należą: mistycyzm, specyficzny humor, a także tematyka związana z problemami tożsamości religijnej i narodowej oraz asymilacji.
W ramach literatury żydowskiej w Polsce dokonywano wielu przekładów na jidysz i hebrajski. Z autorów europejskich tłumaczono m.in. Byrona, Racine’a, Nietzsche’go i Schillera, a z polskich – Prusa, Orzeszkową, Mickiewicza i Reymonta. Przy czym z polskiego na jidysz przekładano stosunkowo rzadko – dobra znajomość języka wśród społeczności żydowskiej powodowała, że utwory polskie czytywane były raczej w oryginale. Dużo częściej przekładano na polski utwory pisane w jidysz, zapotrzebowanie na nie istniało nie tylko wśród Polaków, ale także wśród Żydów słabo znających jidysz.
Historia i przedstawiciele.
Rozkwit literatury żydowskiej na ziemiach polskich związany jest z haskalą – żydowskim ruchem oświeceniowym, który na ziemiach polskich rozpoczął się w połowie XIX wieku pod wpływem zachodnioeuropejskiej literatury hebrajskiej. Wydawano wtedy liczne czasopisma w języku hebrajskim (m.in. „Haszachar”, „Haboker or” i „Ha-Cefira”), co sprzyjało rozwojowi literatury świeckiej w tym języku. Tworzyli wtedy m.in. Mendel Lewin z Satanowa, Josef Perl, Nachman Krochmal, Meir Halewi Letteris (poeta i tłumacz), Jehoszua Schorr (nazywany „galicyjskim Wolterem”), Fabiusz Mieses (tłumacz z łaciny), Michał Lebensohn (poeta) oraz Mordechaj Dawid Brandstaedter (nowelista).
Pod koniec XIX wieku, w okresie dojrzewania ("Sifrut ha'tchija"), pojawiło się kolejne pokolenie pisarzy żydowskich na ziemiach polskich tworzących w języku hebrajskim. Byli to m.in.: Nachum Sokołow (krytyk, eseista, powieściopisarz i publicysta), Abraham Szalom Frydberg i Dawid Fryszman.
Język hebrajski był dominującym językiem twórczości żydowskiej w XIX wieku, jednak rozpoczynała się już wtedy popularyzacja literackiego jidysz. Wynikało to przede wszystkim z ograniczeń, jakie napotykała literatura hebrajska – jej język był przede wszystkim językiem elity intelektualnej, pozostała część społeczności żydowskiej (w tym średnio wykształcone mieszczaństwo) operowała tylko takim zasobem hebrajskiego, jakiego wymagały cele religijne. Tak więc docieranie z literaturą do szerszego kręgu odbiorców, a tym samym umożliwienie jej pełnienia roli edukacyjnej, wymagało przejścia na pisanie w jidysz. Pod koniec XIX wieku pojawiają się pisarze tworzący w tym języku (m.in. Icchok Lejb Perec i J.S. Byk), przechodzą na niego również niektórzy z autorów, piszących dotychczas po hebrajsku (m.in. Josef Perl). Jidysz stał się stopniowo pełnoprawnym językiem literackim, wzbogacając się o neologizmy (w tym niektóre oparte na języku polskim) i zyskując na możliwościach ekspresji.
Na początku XX wieku do najważniejszych pisarzy jidysz należeli m.in. Perec (dramatopisarz, prozaik, eseista, propagator łączenia w twórczości literackiej tradycji polskich i żydowskich), Mendele Mojcher Sforim (chociaż od przeprowadzki do Odessy pisarz ten był dość luźno związany z Polską, jednak jego utwory były w kraju bardzo popularne), Szalom Asz (autor powieści, romansów i dramatów) i Josef Perle.
W okresie międzywojennym twórczość żydowska w Polsce nadal się rozwijała – w kraju działało grono poetów, m.in. Icyk Manger, Kadie Mołodowska i Maurycy Szymel. Dominowała twórczość pisana w jidysz, ale pojawiali się także pisarze tworzący po hebrajsku, m.in. Chaim Nachman Bialik i Mattitjahu Szoham. Bujnie rozwijała się również twórczość teatralna i kabaretowa; ta ostatnia wywierała duży wpływ na kabarety polskie. Poczytne, popularne także wśród polskiej inteligencji, czasopisma żydowskie (m.in. „Izraelita” i „Opinia”) powodowały rozwój żydowskiej eseistyki, krytyki literackiej, teatralnej i muzycznej oraz publicystyki.
Rozwój literatury żydowskiej w Polsce został przerwany przez wybuch II wojny światowej. Działalność literacka i kulturalna społeczności żydowskiej odbywała się od tego momentu w ukryciu i była bardzo skromna – np. w getcie uprawiano twórczość kabaretową (m.in. Kawiarnia Sztuka), powstawały również utwory literackie odnoszące się do doświadczenia Holocaustu (m.in. poezja Icchaka Kacenelsona).
Po zakończeniu wojny ocalali poeci i pisarze kontynuowali swoją twórczość. Pisali wtedy m.in. Eliasz Rajzman, Mojżesz Broderson, Jakub Zonszajn, Dawid Sfard i Daniel Kac. Prężnie działało również publikujące żydowską twórczość wydawnictwo Idisz Buch. Ostatecznie twórczość żydowska w Polsce zakończyła się wraz z rokiem 1968 i emigracją wielu żydowskich pisarzy.
Polsko-żydowskie kontakty literackie.
W XIX wieku kontakty pomiędzy tymi dwoma narodami były utrudnione z powodu bariery językowej – nie wszyscy Żydzi znali polski, natomiast jidysz nie był uznawany przez Polaków za właściwy język żydowski, a jedynie za gwarę ludową. Tym samym, kiedy w połowie lat 80. XIX wieku pojawiły się pierwsze przekłady literatury żydowskiej na język polski (będące głównie dziełem zasymilowanych członków społeczności żydowskiej), tylko literaturę pisaną oryginalnie po hebrajsku uznawano za wartościową, natomiast tę tworzoną w jidysz – za „niższą” twórczość ludową. Ponadto zainteresowanie tą twórczością wiązało się wśród Polaków z nadzieją na jej europeizację lub (chętniej) polonizację. W XIX wieku powstało więc niewiele przekładów na polski.
Na początku XX wieku doszło do pewnych zmian – wśród społeczności żydowskiej wzrastało zainteresowanie kulturą polską, a jednocześnie rosła samoświadomość kulturowa oraz ranga i znaczenie języka jidysz. Ożywił się również ruch przekładowy na język polski (m.in. w 1903 roku wydana została antologia "Miliony. Przekłady pisarzy żydowskich", zawierająca wybór kilku utworów). Wzrost przekładów wiązał się nie tylko z zainteresowaniem Polaków obcym, egzotycznym światem żydowskim, ale również z kulturową samoświadomością Żydów, którzy coraz częściej postrzegali swoją literaturę jako wartościową i znaczącą w kulturze europejskiej, a także z chęcią autoprezentacji kultury żydowskiej (ta postawa była szczególnie częsta wśród twórców o skłonnościach asymilacyjnych). Miała na to wpływ również polonizacja językowa Żydów, przybierająca na sile po 1918 roku (m.in. dzięki powstaniu szkół żydowskich z polskim językiem wykładowym). Zaistniało więc zapotrzebowanie na przekłady z jidysz wśród Żydów, którzy nie znali tego języka, zniknęła też bariera językowa, która oddzielała od siebie kultury polską i żydowską, a coraz liczniejsze przekłady podejmowane były często w nadziei na dalsze wzajemne poznanie i zbliżenie tych kultur. W międzywojniu powstają m.in. serie wydawnicze promujące polskojęzyczną literaturę żydowską – Biblioteka Pisarzy Żydowskich (bardzo starannie opracowana pod względem edytorskim i ilustratorskim) oraz Biblioteczka Pisarzy i Klasyków Żydowskich (była to seria tanich wydawnictw przeznaczonych dla młodzieży), działały również polsko-żydowskie teatry oraz polskojęzyczna prasa żydowska, przeznaczona głównie dla Żydów nie znających jidysz, ale czytywana również przez Polaków.
Okres II wojny światowej zahamował rozwój polsko-żydowskich kontaktów literackich, okres stagnacji utrzymywał się również w pierwszych latach powojennych (pierwsze po wojnie przekłady z jidysz ukazują się w formie książkowej dopiero w 1958 roku). Ruch przekładowy ożywił się w latach 1958–1965 (przetłumaczono wtedy najważniejsze utwory prozatorskie i poetyckie pisane w jidysz oraz liczne zbiory aforystyki, pojawiła się również inicjatywa Arnolda Słuckiego stworzenia antologii poezji żydowskiej, opracowanej pod względem filologicznym). Ożywienie to skończyło się jednak w 1968 roku wraz z emigracją najbardziej aktywnych tłumaczy (część z nich działała potem jeszcze na emigracji), a zainteresowanie literaturą żydowską w Polsce wzrosło ponownie dopiero pod koniec lat 70. i na początku 80., co związane jest z przyznaniem literackiego Nobla I. B. Singerowi.

</doc>
<doc id="1701750" url="https://pl.wikipedia.org/wiki?curid=1701750" title="Pałac w Bulowicach">
Pałac w Bulowicach

Pałac w Bulowicach – neogotycki pałac rodziny Larischów z 1882 roku, znajdujący się w Bulowicach koło Kęt.
Budowla w stylu angielskim zachowana razem z założeniem parkowym, a wzorowana na zamku Huntly Castle w Szkocji. Obiekt wzniesiony na planie prostokąta, z basztami w trzech narożach budynku, obszernym tarasem i loggią widokową.
Kpałac powstał z inicjatywy barona Edmunda Larisch, który chciał, aby jego żona Jessie Paterson czuła się tu równie dobrze jak w rodzinnej Szkocji. 
W wyniku reformy wywłaszczeniowej z 1945 roku rodzina Larischów opuściła pałac, który przejęło państwo. W latach 60. i 70. służył on jako sanatorium dla chorych na gruźlicę, a od lat 80. do 2008 roku jako oddział leczenia odwykowego. 
Pałac należy do Skarbu Państwa

</doc>
<doc id="1701751" url="https://pl.wikipedia.org/wiki?curid=1701751" title="Elbio Ricardo Pavoni">
Elbio Ricardo Pavoni



</doc>
<doc id="1701753" url="https://pl.wikipedia.org/wiki?curid=1701753" title="Modulacja diatoniczna">
Modulacja diatoniczna

Modulacja diatoniczna polega na zmianie tonacji poprzez użycie w tonacji wyjściowej i docelowej identycznego co do brzmienia i nazewnictwa dźwięków akordu wspólnego, pełniącego różne funkcje harmoniczne w obu tonacjach. Modulacja diatoniczna wykorzystuje fakt występowania jednego akordu w kilku tonacjach. Akord, który może połączyć tonacje, nazywamy akordem wspólnym i najczęściej w szkolnej praktyce realizowania modulacji diatonicznych jest to trójdźwięk durowy, molowy, rzadziej zmniejszony lub zwiększony, ewentualnie czterodźwięk septymowy.

</doc>
<doc id="1701756" url="https://pl.wikipedia.org/wiki?curid=1701756" title="Ploceus philippinus">
Ploceus philippinus



</doc>
<doc id="1701760" url="https://pl.wikipedia.org/wiki?curid=1701760" title="Wałentyn Połtaweć">
Wałentyn Połtaweć

Wałentyn Mykołajowycz Połtaweć, ukr. Валентин Миколайович Полтавець (ur. 18 kwietnia 1975 w Dniepropietrowsku) – ukraiński piłkarz, grający na pozycji pomocnika, trener piłkarski.
Kariera piłkarska.
Kariera klubowa.
Wychowanek SDJuSzOR Metałurh Zaporoże. Rozpoczął karierę piłkarską w 1992 w klubie Szachtar Pawłohrad, skąd w 1993 przeszedł do Wiktora Zaporoże. W następnym sezonie już bronił barw innego zaporoskiego klubu Metałurha. W 2000 powrócił do rodzinnego Dniepropietrowska, gdzie został piłkarzem miejscowego Dnipra. W 2003 przeszedł do Arsenału Kijów, skąd w 2004 został zaproszony przez Ihora Biełanowa do szwajcarskiego klubu FC Wil. Po sezonie powrócił do Ukrainy, gdzie został piłkarzem Czornomorca Odessa, w którym występował do 2007. Na początku 2008 przeszedł do klubu Dnister Owidiopol. Latem 2011 po reorganizacji klubu został piłkarzem FK Odessa, gdzie pełnił funkcje kapitana drużyny. Potem grał w amatorskim zespole Bałkany Zoria, w którym zakończył karierę piłkarza w roku 2016.
Kariera trenerska.
Jeszcze będąc piłkarzem rozpoczął pracę trenerską. Od rundy wiosennej sezonu 2011/12 łączył funkcje asystenta trenera z graniem na boisku.

</doc>
<doc id="1701763" url="https://pl.wikipedia.org/wiki?curid=1701763" title="Enver Dauti">
Enver Dauti

Enver Dauti (ur. 17 kwietnia 1927 w Tiranie, zm. 16 lutego 2012 tamże) – albański aktor. 
Życiorys.
Początkowo występował na scenie amatorskiej w Tiranie. Występy na scenie profesjonalnej rozpoczął w maju 1957 jako aktor teatru estradowego w Tiranie. Występował także z zespołem Teatru Ludowego.
W filmie albańskim zadebiutował w 1983 rolą Bardhoka w obrazie "Toka jonë". Zagrał jeszcze w 12 filmach fabularnych, w większości role drugoplanowe.
W 1978 odznaczony Orderem Czerwonego Sztandaru III kl. Za swoją działalność artystyczną został wyróżniony tytułem Zasłużonego Artysty (alb. Artist i Merituar).

</doc>
<doc id="1701765" url="https://pl.wikipedia.org/wiki?curid=1701765" title="Nigdy!">
Nigdy!

Nigdy! – pierwszy album zespołu Moskwa początkowo rozprowadzany przez muzyków zespołu na taśmach magnetofonowych. Nagrania zostały zrealizowane w studiu Pawła Hausa w Łodzi w dniu 29.03.1986. Reedycja nagrań pojawiła się w 2003 roku w barwach firmy Zima.

</doc>
<doc id="1701769" url="https://pl.wikipedia.org/wiki?curid=1701769" title="Moskwa (album)">
Moskwa (album)

Moskwa – pierwszy album zespołu Moskwa nagrany w 1987 (studio CCS) roku i wydany w 1989 w formie LP przez firmę Pronit.
W 2002 roku wydawnictwo Dywizja Kot dokonało reedycji nagrań w postaci podwójnej płyty CD. Na pierwszym nośniku znajduje się: album "Moskwa", sesja nagraniowa z radia w 1984 roku oraz koncert z FMR Jarocin ’84. Drugi nośnik zawiera utwory w postaci MP3 z festiwalu FAMA ’85, koncertu w warszawskim klubie Riviera-Remont ’87 oraz wideoklipy zespołu.

</doc>
<doc id="1701773" url="https://pl.wikipedia.org/wiki?curid=1701773" title="Życie niezwykłe">
Życie niezwykłe

Życie niezwykłe – drugi album zespołu Moskwa, nagrany w okresie wrzesień 1989 – luty 1990 i wydany w formie LP (1990) i CD (1994) przez firmę Polskie Nagrania.

</doc>
<doc id="1701774" url="https://pl.wikipedia.org/wiki?curid=1701774" title="1984 Koncert">
1984 Koncert

1984 Koncert – trzeci album zespołu Moskwa, zawierający nagrania zarejestrowane podczas koncertu w łódzkim klubie „Siódemki” 15 maja 1984.
Lista utworów.
źródło:

</doc>
<doc id="1701776" url="https://pl.wikipedia.org/wiki?curid=1701776" title="Masakra rodziny królewskiej w Nepalu">
Masakra rodziny królewskiej w Nepalu

Masakra rodziny królewskiej w Nepalu – zabójstwo dziewięciu i ranienie czterech członków nepalskiej rodziny królewskiej, dokonane 1 czerwca 2001 przez księcia i następcę tronu Dipendrę, zakończone jego samobójstwem.
Książę Dipendra w czasie rodzinnego spotkania w pałacu królewskim, będąc pod wpływem używek, rozpoczął strzelaninę, w wyniku której śmierć poniósł jego ojciec, król Birendra, matka, brat i siostra oraz część dalszej rodziny. Powodem strzelaniny miały być sprawy matrymonialne księcia. Dipendra, po przetransportowaniu do szpitala przez trzy dni pełnił funkcję nominalnej głowy państwa. Po jego śmierci 4 czerwca 2001, nowym królem Nepalu został Gyanendra, brat zmarłego króla Birendry, który był nieobecny w pałacu w czasie masakry.
Brak rzetelnych informacji i podejrzenia, że masakra była inspirowana przez Gyanendrę, spowodowały wybuch kilkudniowych zamieszek w Katmandu. Przyczyniały się również do rozprzestrzeniania się różnych teorii na temat wydarzeń. Sytuacja w Nepalu spowodowała zaniepokojenie również w sąsiednich Indiach. W celu wyjaśnienia okoliczności zbrodni powołany został komitet państwowy, który ostatecznie obarczył winą za zabójstwa księcia Dipendrę. Po masakrze z 1 czerwca 2001, osłabiony został autorytet rodziny królewskiej, co pośrednio spowodowało zniesienie monarchii w Nepalu w maju 2008.
Dynastia Shah i geneza zbrodni.
Historia nepalskiej monarchii sięga XVIII wieku. Od 1769 do 2008 nieprzerwanie krajem tym rządziła dynastia Shah. W 1769 władca Ghurków, Prithivi Narayan Shah Dev, zjednoczył kraj i został pierwszym królem Nepalu. W XIX wieku dynastia Shah rywalizowała o władzę z innym wpływowym rodem, dynastią Rana. W 1846 przedstawiciel dynastii Rana objął urząd premiera, który od tego czasu aż do 1951 znajdował się w rękach tej rodziny, stając się "de facto" funkcją dziedziczną.
W 1972 tron w Nepalu objął król Birendra Bir Bikram Shah Dev. W czasie swoich rządów przekształcił Nepal z monarchii absolutnej w konstytucyjną. W listopadzie 1990, pod wpływem nacisków społecznych podpisał konstytucję, która wprowadzała system wielopartyjny i ograniczyła władzę króla.
Król Birendra cieszył się w kraju powszechnym szacunkiem i był uważany za wcielenie boga Wisznu. W 1970 poślubił Aishwaryę Rajyę Laxmi Devi Ranę. Para królewska miała troje dzieci: księcia Dipendrę Bir Bikram Shah Dev (ur. 27 czerwca 1971), księżniczkę Shruti Bir Bikram Shah Dev (ur. 15 października 1976) oraz księcia Nirajana Bir Bikram Shah Dev (ur. 6 listopada 1977).
Najstarszy z synów, książę Dipendra był oficjalnym następcą tronu. Książę kształcił się w Eton College w Wielkiej Brytanii, a następnie na Tribhuvan University w Nepalu oraz w Akademii Wojskowej w Kharipati. W 1989 poznał 19-letnią Devyani Ranę, córkę nepalskiego polityka Pashupatiego Shumshera Jung Bahadura Rany i wedle słów najbliższych, był nią od razu "oczarowany". Dziewczyna poprzez ojca należała do wpływowego nepalskiego rodu Rana, a poprzez matkę była spokrewniona z indyjskim rodem Scindias. Książę był z nią związany od połowy lat 90. XX w. Dipendra znany był ze słabości do alkoholu i innych używek. Już w czasie studiów został dyscyplinarnie ukarany za pijaństwo oraz głośne i nieodpowiednie zachowanie.
Przyczyny masakry, której dopuścił się książę Dipendra, nie są do końca jasne. Obok upojenia alkoholowego, jedną z przyczyn mógł być brak zgody jego rodziny na małżeństwo z Davyani Raną. Główną oponentką tego związku była matka, królowa Aishwarya. Królowa, pochodząca również z rodu Rana, była przeciwna małżeństwu syna z narzeczoną, należącą do mało wartościowej odnogi swego rodu. Uważała ona, że Davyani Rana należy do niższego rangą klanu, jako że jej prababka była kochanką, a nie żoną króla. Wolała, by jej syn poślubił kobietę należącą do rodu Shah, Supriyę Shah, sympatię księcia z dzieciństwa. Królowa była silną i bezpośrednią kobietą o dominującym charakterze. Według świadków, w przypadku zawarcia niechcianego małżeństwa, miała grozić Dipendrze pozbawieniem praw do tronu na rzecz młodszego syna Nirajana, czego jednak zakazywała konstytucja. Dipendra, dobiegający w czerwcu 2001 lat trzydziestu, pozostawał dalej kawalerem, podczas gdy jego młodszy o 6 lat brat planował wkrótce ogłosić swoje plany małżeńskie.
Przebieg wydarzeń w pałacu królewskim.
Przebieg wydarzeń feralnego wieczoru w pałacu królewskim został odtworzony przez Wysoki Komitet ds. Incydentu w Pałacu Królewskim, powołany przez króla Gyanendrę. W wyniku dochodzenia, na podstawie zeznań świadków, dowodów materialnych, badań naukowych i medycznych Komitet opracował szczegółowy raport dotyczący masakry.
1 czerwca 2001, zgodnie z wieloletnią tradycją, jak w każdy trzeci piątek miesiąca (według kalendarza nepalskiego), rodzina królewska zgromadziła się na spotkaniu w budynku Tribhvan Sadan w pałacu królewskim Narayanhity. W sumie na spotkanie było zaproszonych 24 gości, członków rodziny królewskiej oraz ich krewni.
Pierwszy na miejsce spotkania przybył książę Dipendra, około godziny 19:30 czasu miejscowego. Następnie, do 20:00 przybyli pozostali uczestnicy. O godzinie 20:00 Dipendra pojechał swoim samochodem po matkę, królową Aishwaryę i samodzielnie przywiózł ją do pałacu. Około 20:30 król Birendra opuścił swój gabinet i po wymienieniu uprzejmości razem z gośćmi przeszedł do pokoju bilardowego.
Książę Dipendra, zaraz po przybyciu do pałacu, zaczął grać w bilard i wypił jeden lub dwa "pegi" (peg=100 ml – przyp.) whisky "Famous Grouse". Wedle zeznań świadków, książę chwiał się i nie był w stanie utrzymać pionu. Około 20:19 nakazał swojemu adiutantowi, Gajendrze Boharze, dostarczenie mu specjalnego rodzaju papierosów, sporządzonych z mieszanki haszyszu i "innej nieznanej czarnej substancji". Książę zwykł był palić ten rodzaj papierosów już wcześniej. Widząc Dipendrę w takim stanie, jego brat: książę Nirajan, brat cioteczny: książę Paras, szwagier: Kumar Gorakh oraz dr Rajeev zaprowadzili następcę tronu do sypialni.
Z sypialni książę kilkakrotnie dzwonił do swojej narzeczonej, Davyani Rany. Rana zeznając przed Komitetem, nie chciała wypowiadać się na tematy osobiste oraz mówić o stosunkach, jakie łączyły ją z księciem. Zeznała natomiast, że "głos księcia brzmiał nieco niewyraźnie". Dlatego zadzwoniła do jego adiutanta Gajendry Bohary, aby ten zajrzał do sypialni księcia. Zgodnie z prośbą, Bohara wysłał służbę, by sprawdziła stan Dipendry. Wedle słów służby, książę leżał na podłodze, próbując ściągnąć swoje ubranie z górnej części ciała. Mężczyźni pomogli mu się rozebrać i zaprowadzili do łazienki. Gdy Dipendra wrócił do sypialni nakazał służbie wyjść i udać się na spoczynek. O 20:39 po raz ostatni zadzwonił do narzeczonej, mówiąc: "Idę spać, dobranoc, porozmawiamy jutro". Następnie założył strój wojskowy i uzbrojony opuścił swoją sypialnię.
Dipendra udał się do sali bilardowej i tam otworzył ogień z pistoletu maszynowego MP5, celując najpierw w sufit i zachodnią ścianę. Następnie oddał serię strzałów w kierunku ojca, króla Birendry. Król, stojący przy stole bilardowym, rozmawiał w tym czasie z gośćmi. Książę wyszedł z sali do wewnętrznego ogrodu na dziedzińcu pałacu, po czym ponownie wrócił do sali. Tym razem wystrzelił z karabinu M16, celując ponownie w króla oraz szwagra Kumara Gorakha, wuja księcia Dhirendrę oraz wuja Kumara Khadgę. Po oddaniu strzałów Dipendra ponownie wyszedł na zewnątrz i wrócił do sali po raz trzeci. Po powrocie bez skrupułów strzelił do siostry, księżniczki Shruti, ciotki księżnej Sharady, ciotki księżnej Shanti oraz kuzynki ojca, księżnej Jayanti.
Po oddaniu trzeciej serii strzałów książę wyszedł z sali i skierował się we wschodnią stronę ogrodu. W tym samym kierunku wybiegła królowa Aishwarya. Za królową podążył jej młodszy syn Nirajan. Wedle zeznań świadków, rozległy się wówczas kolejne strzały. Książę Nirajan upadł nieprzytomny na ziemię. Później, po odnalezieniu go, został zabrany do szpitala. Ostatnią ofiarą Dipendry była jego matka. Królowa Aishwarya została zastrzelona na klatce schodowej, prowadzącej do komnat królewskich. Dipendra na koniec strzelił sobie w skroń. Znaleziono go niedaleko stawu w pałacowym ogrodzie, w pozycji leżącej na wznak. W stawie znaleziono pistolet typu Glock o kalibrze 9 mm. oraz dwa puste naboje, którymi usiłował popełnić samobójstwo.
Według zeznań, służba i strażnicy, którzy przebywali w budynku swojego biura, po usłyszeniu strzałów ogłosili alarm i wezwali pomoc medyczną. Dostali się do sali bilardowej i rozpoczęli akcję ratunkową. Przenieśli nieprzytomnego króla do samochodu i zawieźli do szpitala wojskowego "Shree Birendra Military Hospital". Król i królowa znaleźli się w szpitalu o 21:15, gdzie od razu stwierdzono ich zgon. Wszyscy zabici i ranni znaleźli się w szpitalu do 21:30. W przypadku ośmiu zabitych ich zgon potwierdzono do 22:00. Książę Dhirendra, wuj Dipendry, zmarł po południu 4 czerwca 2001.
Książę Dipendra został przetransportowany do szpitala o 21:24 w stanie śpiączki. Nie odzyskał przytomności i zmarł nad ranem 4 czerwca 2001. Wedle raportu komisji na miejscu zbrodni znaleziono 47 łusek wystrzelonych z karabinu M16, 29 łusek pochodzących z pistoletu maszynowego MP5 oraz dwa naboje od pistoletu typu Glock, którym książę popełnił samobójstwo. Cała strzelanina rozegrała się w przeciągu 15 minut.
Teorie spiskowe i reakcja władz.
Po wydarzeniach z 1 czerwca 2001 w Nepalu zapanował chaos informacyjny. Państwowa telewizja i radio początkowo milczały na temat masakry. Informacji, często niepotwierdzonych, dostarczały tylko serwisy internetowe. Brak rzetelnych informacji na temat przyczyn i przebiegu zbrodni przyczyniał się do pojawienia się w mediach i w społecznym obiegu różnych teorii spiskowych na temat wydarzeń.
Jedną z nich było podejrzenie, że spisek przygotowali Gyanendra oraz jego syn Paras. Sam Gyanendra nie uczestniczył w spotkaniu w pałacu, gdyż przebywał poza stolicą na konferencji. Książę Paras wyszedł natomiast z masakry bez większych obrażeń. Pozwoliło to wysuwać przypuszczenia o zorganizowaniu przez nich zamachu w celu zdobycia tronu. Druga teoria winą za organizację masakry obarczała Indie, potężnego sąsiada Nepalu, którego wpływów obawiało się wielu obywateli tego małego himalajskiego kraju. Nepalscy maoiści, którzy od 1996 toczyli w kraju wojnę partyzancką z siłami rządowymi i dążyli do obalenia monarchii, uznali natomiast zbrodnię za spisek "krajowych i międzynarodowych reakcjonistów".
Władze zabrały głos w sprawie śmierci rodziny królewskiej dopiero 30 godzin po wydarzeniach. W oficjalnym komunikacie tłumaczyły śmierć i rany 14 osób wypadkiem, a dokładniej nagłym wystrzeleniem broni automatycznej.
W celu zbadania okoliczności masakry, król Gyanendra 4 czerwca 2001 powołał Wysoki Komitet ds. Incydentu w Pałacu Królewskim, z ministrem sprawiedliwości jako przewodniczącym oraz z przewodniczącym parlamentu i liderem opozycji w parlamencie jako jego członkami. Komitet rozpoczął pracę 8 czerwca 2001 i po tygodniu działalności ogłosił swój raport dotyczący wydarzeń w pałacu, który winnym śmierci 9 osób i ranienia kolejnych 4 uznawał samobójcę, księcia Dipendrę.
Następstwa masakry.
Książę Dipendra po przewiezieniu do szpitala pozostawał ciągle w stanie śpiączki i został podłączony do urządzeń podtrzymujących życie. 2 czerwca 2001 jako ciągle żyjący i prawowity następca tronu, zgodnie z konstytucją i tradycją, został mianowany przez Radę Prywatną nowym królem Nepalu. Książę Gyanendra, brat zmarłego króla Birendry, jako drugi w kolejce do tronu, został mianowany regentem. Devayni Rana zaraz po masakrze opuściła Nepal i wyjechała do Indii, gdzie rozpoczęła pracę dla UNDP. W lutym 2007 poślubiła indyjskiego biznesmena Aishwaryę Singha.
2 czerwca 2001 odbyła się ceremonia pogrzebowa zabitego króla, królowej i rodziny królewskiej. Zmarli zostali poddani kremacji w kompleksie świątynnym Pashupatinath na obrzeżach Katmandu. Uroczystościom i procesji pogrzebowej towarzyszyła atmosfera głębokiego żalu i żałoby.
4 czerwca 2001, po stwierdzeniu śmierci Dipendry, nowym królem Nepalu został ogłoszony Gyanendra. Tego samego dnia w Katmandu doszło do wybuchu pierwszych aktów przemocy. Rozgoryczona brakiem rzetelnych informacji i przepełniona złością ludność stolicy dała wyraz swemu niezadowoleniu. Kilkanaście tysięcy demonstrantów sparaliżowało funkcjonowanie miasta. Doszło do zamieszek z policją, która do przywracania porządku użyła pałek i gazu łzawiącego. Na ulicach pojawiły się patrole oraz wprowadzono godzinę policyjną. W wyniku starć zginęły dwie osoby, a co najmniej 19 zostało rannych. Tysiące ludzi demonstrowało przeciw nowemu królowi, maszerując na pałac królewski. Tłum wykrzykiwał antykrólewskie hasła, skandując: "Dipendra jest niewinny", "Ukarać prawdziwych morderców" oraz "Nie chcemy Gyanendry".
Masakra rodziny królewskiej była początkiem końca nepalskiej monarchii. W jej wyniku został osłabiony autorytet króla. Nowy król Gyanendra Bir Bikram Shah Dev oraz następca tronu, jego syn Paras Bir Bikram Shah Dev od początku nie cieszyli się popularnością wśród poddanych. Dodatkowo pozycję monarchy osłabiła polityka Gyanendry, który dążył do wzmocnienia swojej władzy. W tym celu dwukrotnie usuwał ze stanowiska premiera i przejmował bezpośrednie rządy. W lutym 2005 rozwiązał parlament i wprowadził stan wyjątkowy. Dopiero protesty społeczne zmusiły króla do przywrócenia władzy rządu. 28 maja 2008 Zgromadzenie Konstytucyjne oficjalnie ogłosiło zniesienie monarchii i ustanowienie w kraju republiki. Gyanendra musiał opuścić pałac królewski, który odtąd miał pełnić funkcję muzeum.
Reakcja międzynarodowa.
Sytuacja w Nepalu, po zabójstwie rodziny królewskiej, spowodowała zaniepokojenie zagranicy, szczególnie sąsiednich Indii oraz w Wielkiej Brytanii.
Relacje świadków.
Fragmenty relacji świadków, zeznających przed rządowym Wysokim Komitetem ds. Incydentu w Pałacu Królewskim:

</doc>
<doc id="1701784" url="https://pl.wikipedia.org/wiki?curid=1701784" title="Robug III">
Robug III

Robug III jest stworzonym przez inżynierów z Uniwersytetu Portsmouth, pająko-podobnym robotem mobilnym, sterowanym przez człowieka.
Opis.
Robug III to robot kroczący posiadający 8 kończyn kroczących. Sam robot charakteryzuje się niskim zawieszeniem i lekką konstrukcją. Posiada zdolność do poruszania się po pionowych powierzchniach dzięki układowi chwytaków przyssawkowych (umożliwiają nawet poruszanie się po szorstkich powierzchniach takich jak cegły), również wysokie przeszkody nie stanowią dla niego problemu. 
Jego osiem pneumatycznie napędzanych kończyn posiada 4 przeguby, pozwalające robotowi na bardzo elastyczne manewrowanie po nierównym terenie. Robobug III może poruszać się z prędkością do 20 stóp na minutę.
Sterowanie.
Robug III jest sterowany przewodowo (domyślnie prawie 100 metrowy przewód).Przewodem tym jest przekazywane sprężone powietrze potrzebne do zasilania pneumatycznych kończyn, prąd zmienny (240V), oraz służy jako medium do przekazywania sygnałów sterujących i obrazu wideo (robot opcjonalnie może być wyposażony w kamerę).

</doc>
<doc id="1701785" url="https://pl.wikipedia.org/wiki?curid=1701785" title="Klient (szlachcic)">
Klient (szlachcic)

Klient (łac. "Clientes", niem. "Man") - ubogi szlachcic nie posiadający własnej ziemi, najmujący się na służbę u majętnych feudałów. Klientów, których służba obejmowała dozór i obronę zamku feudała, nazywano burgmanami.

</doc>
<doc id="1701790" url="https://pl.wikipedia.org/wiki?curid=1701790" title="Ich troje (film 1994)">
Ich troje (film 1994)

Ich troje (tytuł oryg. "Threesome") – amerykański film fabularny z 1994 roku.
Opis fabuły.
Narrator filmu, Eddy – gej-intelektualista – wprowadza się do akademika. Jego współlokatorem zostaje Stuart, szalony student biznesu. Przez pomyłkę, z racji swojego męskiego imienia, do mieszkania młodych mężczyzn trafia także Alex. Dziewczyną szybko zaczyna interesować się Stuart; nie byłoby w tym nic nadzwyczajnego, gdyby nie fakt, że Alex zainteresowana jest Eddy'm, a ten z kolei pożąda samego Stuarta.

</doc>
<doc id="1701792" url="https://pl.wikipedia.org/wiki?curid=1701792" title="William H. McLellan">
William H. McLellan

William McLellan (ur. 1 grudnia 1924 w Casper, zm. 30 września 2011 r. w Pasadenie) – amerykański inżynier elektryk.
W roku 1960 zdobył jedną z tzw. Nagród Feynmana, niespełna rok po jej ustanowieniu przez Richarda P. Feynmana. Zadanie polegało na stworzeniu silnika mieszczącego się w sześcianie o boku nie większym niż 1/64 cala (około 0,4 mm). Stworzony przez niego silnik ważył 0,25 grama i miał moc 1 mW. Nagrodą był tysiąc dolarów.

</doc>
<doc id="1701801" url="https://pl.wikipedia.org/wiki?curid=1701801" title="Ram-Zet">
Ram-Zet

Ram-Zet – norweski zespół, wykonujący avantgarde metal, założony w 1998 roku
Muzyka Ram-Zet to bardzo rozmaite sięganie od black metalu do thrash metalu. To również industrialowe brzmienia i progresywna struktura. Zespół wykorzystuje folkowe instrumenty.
Niektórzy słuchacze określają twórczość tego zespołu jako schizo-metal.

</doc>
<doc id="1701802" url="https://pl.wikipedia.org/wiki?curid=1701802" title="Andrew Fleming">
Andrew Fleming

Andrew Fleming (ur. 14 marca 1963) – amerykański reżyser, scenarzysta i producent telewizyjny i filmowy.
Życiorys.
Urodził się w rodzinie pochodzenia irlandzkiego. Jego rodzice również zajmowali się filmem. W wieku dziecięcym pojawił się w programach telewizyjnych i różnych reklamach. Ukończył szkołę filmową przy Uniwersytecie Nowojorskim. Trenował technikę Meisnera przez dwa lata u Joanne Baron.
Jest otwarcie deklarującym się gejem. Swój film – komediodramat "Idealny dom" ("Ideal Home", 2018) z udziałem Paula Rudda, Steve’a Coogana i Alison Pill – oparł na własnych doświadczeniach jako homoseksualny rodzic przy pomaganiu w wychowywaniu syna swojego partnera 

</doc>
<doc id="1701803" url="https://pl.wikipedia.org/wiki?curid=1701803" title="Vangjush Furxhi">
Vangjush Furxhi

Vangjush Furxhi (ur. 24 marca 1943 w Korczy, zm. 26 sierpnia 2001 w Tiranie) – albański aktor.
Życiorys.
Występował w szkolnych zespołach teatralnych. W 1966 ukończył studia w szkole aktorskiej im. Aleksandra Moisiu przy Teatrze Ludowym w Tiranie. W latach 1966–1972 pracował w teatrze w Korczy. Potem przeniósł się do Tirany, gdzie objął stanowisko kierownika katedry reżyserii teatralnej w Instytucie Sztuk. Przez dwa lata (1992-1994) sprawował urząd wiceministra kultury, młodzieży i sportu. Po odejściu ze stanowiska ministerialnego pracował w Wydziale Kultury tirańskiej prefektury.
Na dużym ekranie zadebiutował w 1966 epizodyczną rolą w filmie "Oshëtime në bregdet". Wystąpił w 16 filmach fabularnych. Trzykrotnie (1980, 1981, 1985) otrzymywał nagrody aktorskie na Festiwalach Filmów Albańskich. Zmarł po długiej chorobie. W 10 rocznicę śmierci filmy z jego udziałem przypomniano na festiwalu filmowym w Durrësie.
W życiu prywatnym był żonaty (żona Marilda). Za swoją działalność artystyczną został wyróżniony tytułem Artysty Ludu. Imię aktora noszą ulice w Tiranie i w Korczy.

</doc>
<doc id="1701804" url="https://pl.wikipedia.org/wiki?curid=1701804" title="RSPB">
RSPB



</doc>
<doc id="1701805" url="https://pl.wikipedia.org/wiki?curid=1701805" title="Alexander Gruszynski">
Alexander Gruszynski

Alexander Gruszynski (ur. 19 czerwca 1950 r. w Warszawie) – polsko-amerykański operator filmowy.
Syn dr Zofii (neurologa) i Krzysztofa (poety i dramaturga, 1925-1992) Gruszczyńskich. Po ukończeniu XVIII Liceum Ogólnokształcącego im. Jana Zamoyskiego w Warszawie wyemigrował wraz z rodzicami do Danii. Tam też studiował w National Film School of Denmark.
W branży filmowej aktywnie obecny od 1976 roku, kiedy to stworzył zdjęcia do dokumentalnego filmu pt. "Your Neighbor's Son" w reżyserii Jørgena Flindta Pedersena i Erika Stephensena. W 1985 roku przeprowadził się do Stanów Zjednoczonych. Aktualnie jest członkiem Amerykańskiego Towarzystwa Operatorów Filmowych (American Society of Cinematographers, ASC).
Za zdjęcia do filmu "Jenny" (1997) podczas Bodil Awards w 1978 roku zdobył Nagrodę Specjalną.
Pracował m.in. przy filmach: "Wstrząsy" ("Tremors", 1990), "Ich troje" ("Threesome", 1994), "Władca ksiąg" ("The Pagemaster", 1994), "Szkoła czarownic" ("The Craft", 1996), "Klub 54" ("54", 1998), "Pięć palców" ("Five Fingers", 2006), "Nancy Drew i tajemnice Hollywood" ("Nancy Drew", 2007), "Barefoot" (2014). Jest stałym współpracownikiem reżysera i scenarzysty Andrew Fleminga.
W 2005 roku zadebiutował jako reżyser filmu akcji "Czarny świt" ("Black Dawn") ze Stevenem Seagalem obsadzonym w roli głównej.

</doc>
<doc id="1701808" url="https://pl.wikipedia.org/wiki?curid=1701808" title="SDPU(O)">
SDPU(O)



</doc>
<doc id="1701814" url="https://pl.wikipedia.org/wiki?curid=1701814" title="Josh Charles">
Josh Charles

Joshua Aaron „Josh” Charles (ur. 15 września 1971 w Baltimore) – amerykański aktor sceniczny, telewizyjny i filmowy.
Życiorys.
Urodził się w Baltimore w stanie Maryland jako syn Laury (z domu Heckscher), dziennikarki magazynu "The Baltimore Sun", i Allana Charlesa, wykonawcy reklamy. Miał brata Jeffa. Jego ojciec był pochodzenia żydowskiego, a jego rodzina miała też korzenie niemieckie, angielskie i szkockie. W wieku 9 lat rozpoczął występy przed publicznością w formie stand-up. Jako nastolatek spędził kilka lat w nowojorskim Stagedoor Manor – Performing Arts Center. Uczęszczał do średniej szkoły artystycznej Baltimore School for the Arts z Tupakiem Shakurem i Jadą Pinkett Smith.
Na dużym ekranie zadebiutował w musicalu Johna Watersa "Lakier do włosów" ("Hairspray", 1988). Następnie wystąpił przy boku Robina Williamsa i Ethana Hawke’a w dramacie "Stowarzyszenie Umarłych Poetów" ("Dead Poets Society", 1989) w reżyserii Petera Weira. Potem pojawił się jako Bryan w komedii Stephena Hereka "Nie mów mamie, że niania nie żyje" ("Don't Tell Mom the Babysitter's Dead", 1991) oraz wcielił się w postać Eddiego, homoseksualnego intelektualisty, w komediodramacie Andrew Fleminga "Ich troje" ("Threesome", 1994).
W latach 1998-2000 występował w głównej roli w serialu telewizyjnym "Redakcja sportowa" ("Sports Night"). W 2004 roku wystąpił na scenie Off-Broadwayu jako Rich w spektaklu "Odległość stąd dotąd" ("The Distance From Here").
Spotykał się z Jennifer Connelly. 6 września 2013 poślubił Sophie Flack, z którą ma dziecko (ur. 9 grudnia 2014).

</doc>
<doc id="1701816" url="https://pl.wikipedia.org/wiki?curid=1701816" title="Uniwersytet Rockefellera">
Uniwersytet Rockefellera

Uniwersytet Rockefellera () – prywatny uniwersytet założony w 1901 roku (jako Instytut Badań Medycznych Rockefellera) przez Johna D. Rockefellera. 
Siedziba uczelni znajduje się w Nowym Jorku. Działalność naukowa i dydaktyczna uniwersytetu skupia się przede wszystkim na badaniach medycznych. 23 laureatów Nagrody Nobla było związanych z uczelnią.

</doc>
<doc id="1701818" url="https://pl.wikipedia.org/wiki?curid=1701818" title="Aziz Abdułłajew">
Aziz Abdułłajew

Aziz Refatowycz Abdułłajew, ukr. Азиз Рефатович Абдуллаєв (ur. 20 lipca 1953 w Dżyzaku) – uzbecki i ukraiński polityk tatarskiego pochodzenia, od 2006 roku wicepremier Republiki Autonomicznej Krymu.
Po odsłużeniu wojska pracował jako inżynier w kombinacie materiałów budowlanych w Dżyzaku. W 1980 roku ukończył studia w Instytucie Dróg i Samochodów w Taszkencie. Od 1982 roku do 1984 roku pełnił obowiązki dyrektora fabryki silikatowej w Dżyzaku. W latach 1984–1996 pracował jako główny inżynier oraz dyrektor kombinatu materiałów budowlanych w mieście. W 1990 roku wybrany do Rady Najwyższej Uzbeckiej SRR, mandat sprawował przez dwie kadencje do 1995 roku. W 1996 roku powrócił na Krym. Od tego czasu pełnił obowiązki wiceprzewodniczącego Funduszu Skarbu Republiki Autonomicznej Krymu. Od stycznia 2002 roku do maja 2005 roku był pierwszym wiceministrem przemysłu Autonomii, a od maja do września 2005 stał na czele resortu polityki przemysłowej, transportu, łączności oraz kompleksu paliwowo-energetycznego. Na jesieni 2005 roku objął funkcję wicepremiera Krymu, którą piastował do czerwca 2006 roku. Od tego czasu jest pierwszym wicepremierem Autonomii.
Od 2002 roku nieprzerwanie pełni obowiązki deputowanego do Rady Najwyższej Krymu (IV i V kadencji). W 2006 roku został wybrany z ramienia Ludowego Ruchu Ukrainy. Jest członkiem tatarskiej frakcji deputowanych „Kurułtaj-Ruch”.

</doc>
<doc id="1701824" url="https://pl.wikipedia.org/wiki?curid=1701824" title="Anatolij Hrycenko (ur. 1958)">
Anatolij Hrycenko (ur. 1958)

Anatolij Hrycenko (ros. Анатолий Павлович Гриценко) (ur. 21 września 1958 w Kerczu) – ukraiński polityk, od 2006 przewodniczący Rady Najwyższej Republiki Autonomicznej Krymu.
W 1976 rozpoczął pracę jako ślusarz w "Sielchoztechniku" w Czystopolu w rejonie lenińskim na Krymie. W 1987 objął obowiązki przewodniczącego KW Rady Wiejskiej w Czystopolu. W 1989 uzyskał stopień magistra w Krymskim Instytucie Gospodarki Rolnej im. Michała Kalinina. W 1994 został wybrany w skład Rady Najwyższej Krymu. Od lutego 1997 do kwietnia 1998 był przewodniczącym Rady. Po raz kolejny mandat uzyskiwał w latach 1998, 2002 i 2006.
W 2001 objął funkcję szefa administracji państwowej w rejonie lenińskim. We wrześniu 2005 uzyskał nominację na pierwszego wicepremiera w rządzie Autonomii. Od 2006 stoi na czele Rady Najwyższej Krymu. Należy do Partii Regionów.

</doc>
<doc id="1701826" url="https://pl.wikipedia.org/wiki?curid=1701826" title="Urbanistyka i architektura Warszawy">
Urbanistyka i architektura Warszawy

Urbanistyka Warszawy.
Rozwój przestrzenny Warszawy w czasach historycznych.
Na obszarze współczesnej Warszawy znajdowały się istniejące do XIII w. osady (Kamionek, Targowe) i grody (Bródno, Jazdów) uległy w przeszłości zniszczeniom i nie pozostawiły trwałych śladów w przestrzeni miasta. Najstarszą dzielnicą Warszawy, której układ zachował się do dziś, jest rozplanowana ok. 1300 Stara Warszawa z regularną siecią ulic, wydzielającą bloki złożone z działek wielkości ok. 9×35 m. Położona na wysokiej skarpie (walory obronne), przy drodze z Czerska do Zakroczymia (Krakowskie Przedmieście, ul. Świętojańska, ul. Nowomiejska, ul. Freta), a jednocześnie w pobliżu dogodnej przeprawy przez Wisłę.
Na początku XV w. wytyczono Nową Warszawę, z luźniejszą zabudową, nie objętą murami obronnymi.
W XVI w. Warszawa przejęła funkcje rezydencji króla i siedziby władz państwowych (Zamek Królewski). W sąsiedztwie, na przedmieściach powstawały w późniejszych latach liczne dwory szlacheckie i pałace magnatów, budowano klasztory i kościoły, wzniesiono królewski pałac przedmiejski (Pałac Kazimierzowski) i Zamek Ujazdowski. Łącząca je droga – obecny Trakt Królewski stanowił szczególnie atrakcyjne miejsce lokalizacji nowych pałaców i dworów. W XVII w. Krakowskie Przedmieście stało się reprezentacyjnym salonem Warszawy.
W latach 20. XVII w. z powodu zagrożenia najazdami tureckimi i zarazami usypano wały zygmuntowskie. Poza nimi powstawały prywatne miasteczka magnackie – jurydyki Warszawy, rozplanowane zwykle bez powiązania ulic z otoczeniem.
W XVIII w. w czasach saskich zaplanowano i zrealizowano wielkie założenia przestrzenne: Oś Saską i Oś Stanisławowską. Pierwszą stanowił zespół pałacowy przy Krakowskim Przedmieściu, rozległy dziedziniec (późniejszy pl. Saski, obecnie pl. Piłsudskiego), rezydencja, ogród z osiową aleją, zamknięty Żelazną Bramą oraz pawilony koszar artylerii. Dzięki założeniu saskiemu powstały lub zostały uregulowane kolejne ulice, m.in. ul. Królewska, przy której marszałek wielki koronny Franciszek Bieliński założył jurydykę Bielino z rynkiem (obecny pl. Dąbrowskiego) i szeroką ul. Marszałkowską, od której poprowadzono następnie wiele kolejnych ulic. Oś Stanisławowską stanowił wykopany na wprost Zamku Ujazdowskiego prawie 800-m Kanał Piaseczyński, aleja osiowa po przeciwnej stronie (obecny ciąg al. Wyzwolenia – ul. Nowowiejska) wraz z układem ulic zbiegających się przy placach gwiaździstych.
Po 1770 całe miasto, liczące ok. 1500 ha, otoczono okopami Lubomirskiego, równocześnie regulowano kolejne ulice, zakładano place, a brzegi Wisły spiął most łyżwowy u wylotu ul. Bednarskiej. W czasach Stanisława Augusta powstawały nowe pałace i założenia ogrodowe (m.in. Łazienki Królewskie), a Sejm Czteroletni zlikwidował jurydyki, włączył do Warszawy prawobrzeżne przedmieście – Pragę i wprowadził jednolitą administrację w całym mieście.
Ogromne zniszczenia miasta, szczególnie na Pradze, przyniosły powstanie kościuszkowskie (obrona Pragi), oraz budowa fortyfikacji napoleońskich.
W okresie Królestwa Polskiego utworzono wiele reprezentacyjnych placów przy budynkach administracji (m.in. pl. Bankowy i plac Teatralny w Warszawie), przeprowadzono Aleje Jerozolimskie. Po upadku powstania listopadowego władze carskie wzniosły na Żoliborzu Cytadelę, która na długie lata zahamowała rozwój miasta w kierunku północnym. Na układ przestrzenny miasta wpłynął również intensywny rozwój kolei: budowa dworców (dworzec kolei warszawsko-wiedeńskiej przy skrzyżowaniu Al. Jerozolimskich i ul. Marszałkowskiej stał się nowym centrum miasta), powstawanie nowych dzielnic i rejonów przemysłowo-składowych (Wola, Praga). Przeprowadzono regulację ulic na Pradze – części Warszawy, do której wjeżdżało się ze stolicy Imperium Rosyjskiego, powstała trwała przeprawa przez Wisłę (most Kierbedzia).
Po odzyskaniu niepodległości w 1918 opracowano plany regulacyjne i plany zabudowy miasta, z szeregiem nowoczesnych rozwiązań urbanistycznych: zbudowano kolejową linię średnicową, zaplanowano gwiaździste place (pl. Wilsona, pl. Inwalidów), nowe dzielnice mieszkaniowe (Żoliborz, Koło, Ochota, Rakowiec, Grochów, Saska Kępa).
Zniszczenia II wojny światowej.
W okresie II wojny światowej naziści opracowali dla Warszawy specjalny plan urbanistyczny – tzw. Plan Pabsta. Przewidywał on zburzenie aż 95% dotychczasowej zabudowy i obniżenie rangi dotychczasowej stolicy do prowincjonalnego miasta powiatowego – "Die Neue Deutsche Stadt Warschau" ("Nowe niemieckie miasto Warschau"), stanowiącego jedynie węzeł komunikacyjny i miejsce zamieszkania niemieckiej elity politycznej, zarządzającej terenami podbitymi przez III Rzeszę na Wschodzie. Projektowano 10-krotne zmniejszenie powierzchni miasta i również 10-krotne – liczby ludności, w celu realizacji tego planu Niemcy wysiedlili część mieszkańców Warszawy do obozów koncentracyjnych, a część poddali eksterminacji. Systematycznie niszczono obiekty związane z polską kulturą i historią: Zamek Królewski, klasycystyczne pałace, teatry, filharmonię, planowej destrukcji poddano dzielnicę żydowską.
Kolejną falę zniszczeń przyniosły walki w powstaniu warszawskim. Jeszcze większych zniszczeń (30% zabudowy miasta) dokonali naziści po upadku powstania, wykonując rozkaz Himmlera całkowitego zburzenia Warszawy:
Całość strat materialnych poniesionych przez miasto i jego mieszkańców (budynki, obiekty zabytkowe, infrastruktura miejska, przemysł) oszacowano w 2004 na 18,20 miliarda zł (według wartości złotego z sierpnia 1939).
Olbrzymie zniszczenia w II wojnie światowej (ponad 85% zabytkowego centrum miasta), miały wpływ na obecny wygląd i układ przestrzenny miasta. Niektóre rejony miasta, jak np. Muranów – część utworzonego przez Niemców getta, zostały niemal całkowicie zrównane z ziemią.
Odbudowa po zniszczeniach wojennych.
Powojenną odbudowę miasta ze zniszczeń wojennych trudno jest ocenić jednoznacznie pozytywnie lub negatywnie, kontrowersje wzbudza m.in. działalność Biura Odbudowy Stolicy. Za wzorcową uznaje się rekonstrukcję Starego Miasta, które 2 września 1980 roku zostało umieszczone na liście światowego dziedzictwa UNESCO jako wyjątkowy przykład całkowitej rekonstrukcji zespołu historycznego. W okresie PRL zrealizowano kilka udanych inwestycji komunikacyjnych: m.in. (Trasę W-Z, Trasę N-S (al. Niepodległości – Chałubińskiego – al. Jana Pawła II – Popiełuszki), w latach 70. Trasę Łazienkowską).
Zarazem jednak, przy katastrofalnej sytuacji mieszkaniowej, w pierwszych latach po zakończeniu wojny ze względów doktrynalnych władze komunistyczne wyburzały dobrze zachowane budynki z XIX i początków XX wieku. Niszczono całe kwartały zabudowy, jak w przypadku budowanego w latach 1952–1955 Pałacu Kultury i Nauki. Obniżano wysokość budynków, a elewacje pozbawiano zdobień, uznawanych za burżuazyjny przeżytek (odbudowa Nowego Światu w stylu XVIII-wiecznego klasycyzmu). Niejednokrotnie zniekształcano też wcześniejszy układ urbanistyczny, szczególnie we wznoszonych w latach 50. nowych dzielnicach socrealistycznych: MDM (ulicę Marszałkowską na północ od pl. Konstytucji poszerzono w taki sposób, aby przerwać oś południowego odcinka, gdzie utrzymano przedwojenną szerokość, i nie eksponować Kościoła Najświętszego Zbawiciela), Muranów; ale też później osiedle Za Żelazną Bramą.
W okresie PRL powstało w Warszawie wiele osiedli mieszkaniowych, w dużej części w technologii wielkiej płyty. Brakowało w nich jednak zwykle obiektów usługowych: szkół, sklepów, placówek kultury. Silnie zaznaczył się podział na dzielnice mieszkaniowe (z największym Ursynowem, przez pierwsze lata prawie zupełnie pozbawionym infrastruktury usługowej) i przemysłowe, z wielkimi zakładami przemysłu ciężkiego (Żerań, Ursus, Huta Warszawa), co w konsekwencji pociągnęło za sobą duże problemy komunikacyjne związane z koniecznością przemieszczania się ludzi do pracy na duże odległości.
Dekret Bieruta i jego skutki.
Dnia 26 października 1945 roku wydany został "Dekret o własności i użytkowaniu gruntów na obszarze m. st. Warszawy", znany jako Dekret Bieruta. Na jego mocy na własność gminy m.st. Warszawy przechodziły wszelkie grunty w przedwojennych granicach miasta. Dekret w założeniach miał ułatwić odbudowę stolicy, zwłaszcza dzielnic zrównanych z ziemią. Nie dotyczył budynków, a tylko gruntów – budynki znajdujące się na nich miały pozostać własnością dotychczasowych właścicieli. W praktyce jednak zabierano właścicielom również kamienice lub poddawano je obowiązkowi kwaterunku – dotyczyło to zwłaszcza dzielnic centralnych, gdzie znajdowały się grunty o dużej wartości, jak Śródmieście, Mokotów, Ochota.
Wskutek dekretu warszawiacy utracili (według różnych źródeł) 20-40 tysięcy nieruchomości, mogło to stanowić nawet 94% nieruchomości miasta w przedwojennych granicach. Całość odebranego dekretem mienia szacowana jest na ok. 40 mld zł.
Po upadku PRL dekret Bieruta pozostał w mocy, nie przeprowadzono systemowej reprywatyzacji, poszczególne nieruchomości były i są zwracane po długotrwałych procesach sądowych. Wskutek braku ustawy reprywatyzacyjnej w Warszawie skupowano roszczenia od przedwojennych właścicieli. Obecnie ok. 2/3 gruntów w przedwojennych granicach miasta objęte są już ujawnionymi lub potencjalnymi roszczeniami. Ich wartość wzrasta – przy założeniu 20-procentowego zwrotu wartości nieruchomości na odszkodowania potrzeba obecnie ok. 15 mld zł, co znacznie przekracza roczny budżet miasta.
Nieuregulowanie własności gruntów bardzo utrudnia procesy inwestycyjne. Do rozwiązania kwestii własnościowej niezbędne jest zaangażowanie budżetu państwa, ponieważ dekret Bieruta był aktem prawa władz państwowych.
Współczesna urbanistyka Warszawy.
Zdaniem wielu urbanistów współcześnie w Warszawie panuje urbanistyczny bałagan i dyktatura deweloperów.
W okres przemian ustrojowych 1989 roku Warszawa weszła ze zbyt ogólnymi i anachronicznymi planami zagospodarowania przestrzennego z 1982-1983 (plan ogólny Warszawy z 1982, plan ogólny Śródmieścia z 1983), nieuwzględniającymi zasadniczych aspektów transformacji ustrojowej, szczególnie kwestii prawa własności i samorządności lokalnej. Również kolejny plan ogólny zagospodarowania przestrzennego miasta, uchwalony w 1992 nie okazał się dość precyzyjny. Poza Śródmieściem, którego burmistrzem był urbanista Jan Rutkiewicz, żadna z warszawskich dzielnic-gmin nie wykorzystała możliwości przyjęcia bardziej szczegółowego planu zagospodarowania.
W latach 90. dość powszechne stało się przekonanie, że plany zagospodarowania są jednym z narzędzi zniewolenia, wywodzących się z poprzedniego systemu, i że zagospodarowaniem przestrzeni powinna rządzić "niewidzialna ręka rynku".
W warunkach wolnego rynku znacząco wzrosła wartość gruntu, szczególnie w dzielnicach centralnych. Spowodowało to olbrzymią presję inwestorów na zabudowę wolnych terenów, m.in. poprzemysłowych – po upadłych zakładach (Wola), obszarów dotąd chronionych: tzw. klinów nawietrzających (chronionych przed zabudową od międzywojnia), obszarów o dużych walorach krajobrazowych z dawnymi otwarciami widokowymi (Błonia Wilanowskie) oraz terenów zieleni i obszarów do nich przyległych (Pole Mokotowskie, tereny przy Lesie Kabackim, Kopcu Szczęśliwickim, klubie sportowym Olimpia, nad Jeziorkiem Kamionkowskim i inne).
W 1994 wraz ze zmianą ustroju miasta stołecznego Warszawy dotychczasowe dzielnice-gminy zyskały samodzielność. Tym samym władze stolicy utraciły możliwość kreowania spójnej polityki przestrzennej. Sytuacja uległa poprawie dopiero w 2003, kiedy to Warszawa stała się znowu jedną gminą.
Przez wiele lat władze największej warszawskiej gminy Centrum nie przyjmowały nowych szczegółowych planów miejscowych, mimo że powstawały różnorodne koncepcje zagospodarowania (międzynarodowy konkurs na koncepcję zagospodarowania Centralnego Rejonu Warszawy – otoczenia Pałacu Kultury i Nauki w 1992, warsztaty architektoniczne "Warszawa naszych marzeń") i prowadzono długotrwałe prace planistyczne (np. w rejonie Portu Praskiego). Z kolei w gminach otaczających Centrum uchwalano często plany złej jakości, np. nieprecyzyjne pod względem infrastruktury społecznej czy komunikacyjnej (Białołęka, Błonia Wilanowskie).
Wszystko to sprzyjało powstawaniu chaotycznej zabudowy, niekiedy wręcz niezgodnej z ustaleniami wcześniej przyjętych planów lub opracowywanych wytycznych (m.in. wysokościowca Telekomunikacji Polskiej przy ul. Moniuszki, Złotych Tarasów, zabudowy placyku przy ul. Pięknej, Koszykowej i Mokotowskiej).
W centrum Warszawy wzniesiono wiele wysokościowców, będących w powszechnym przekonaniu przejawem dobrobytu i wysokich aspiracji miasta. Jednak zdaniem wielu urbanistów zabudowa wysokościowa nie jest symbolem europejskości, a bardziej nuworyszostwa typowego dla miast azjatyckich. W Warszawie buduje się wyżej niż np. w Monachium czy Wiedniu. Coraz częściej deweloperzy chcą wyburzać budynki, mające zaledwie kilkanaście lat, tak aby w ich miejscu zbudować większe i wyższe. Skupiska wysokich budynków nie powstają według planu jak w Londynie i Frankfurcie, ale żywiołowo, według widzimisię deweloperów, z pogwałceniem zasad kompozycji urbanistycznej, niezgodnie z zasadą dobrego sąsiedztwa. Powodują dysharmonię (skręcony wieżowiec Telekomunikacji Polskiej przy ul. Moniuszki, wieżowce w rejonie historycznego pl. Grzybowskiego, projektowane: budynek Lilium Tower Zahy Hadid w sąsiedztwie dużo niższego hotelu Marriott, wysokościowce na Ścianie Wschodniej, budowany apartamentowiec Złota 44 projektu Daniela Libeskinda), negatywnie wpływają na panoramę Warszawy (North Gate) lub przesłaniają widoki opisywane w przewodnikach miasta jako atrakcyjne turystycznie (wysokościowiec przy pl. Unii Lubelskiej nadwieszony za Belwederem, oglądanym z Łazienek). Z uwagi na zakłócenie widoku Starego Miasta istnieje niebezpieczeństwo wykreślania go z listy światowego dziedzictwa UNESCO (z powodu "niedopuszczalnej ingerencji w historyczny krajobraz" z listy tej wykreślono w 2009 Drezno).
Zarówno inwestorzy na budowanych osiedlach, jak i władze miasta w aktach prawnych i realizowanych przedsięwzięciach nie zapewniają często wystarczającej infrastruktury komunikacyjnej i usługowej – ulic, szkół, przedszkoli, placówek ochrony zdrowia i obiektów kultury, których niedostatek jest bardziej odczuwalny w szybciej rozwijających się częściach miasta. Szczególnie jaskrawymi przykładami są budowane od 2002 osiedle Miasteczko Wilanów, przez długi czas pozbawione placówek handlowych, oświatowych i dróg, oraz Żoliborz Południowy. Krytykowany jest brak podziemnych parkingów w centrum, budowanie stacji metra obok skrzyżowań zamiast pod nimi i nadmiar reklam. Niektóre dzielnice (Białołęka, Rembertów, Wawer, Wesoła i Wilanów) mają bardzo niewiele gruntów komunalnych, mimo to władze miasta nie wykupują gruntów odpowiednio wcześnie na zabezpieczenie interesu publicznego, a przedłużając opracowywanie planów doprowadzają do wykupywania atrakcyjnych gruntów przez łowców roszczeń.
W ostatnim czasie w Warszawie powstało wiele osiedli odgrodzonych od otoczenia, kuriozalnych „prywatnych miast”, uznawanych przez naukowców za nieprzyjazne, tworzących podziały i dezintegrujących społeczności, jak np. "Marina Mokotów". Fenomen tworzenia tak wielu zamkniętych osiedli wzbudził nawet zainteresowanie naukowców zagranicznych. Wskutek braku planów miejscowych, niedokonywania wykupu gruntów i nieprzeprowadzania scaleń i podziałów działek na przedmieściach (Białołęka, Wawer) występuje patologiczne zjawisko budowania osiedli łanowych, na wydłużonych działkach rolnych, charakterystycznych dla wsi, zamiast rozplanowanych osiedli miejskich z regularną siecią ulic.
W 2006 przyjęto w Warszawie studium uwarunkowań i kierunków zagospodarowania przestrzennego, obejmujące całe miasto, a stanowiące wytyczną do opracowywanych planów miejscowych. Powszechnie uważa się, że w mieście brakuje miejscowych planów zagospodarowania przestrzennego. Zdaniem niektórych urbanistów prace nad planami są opóźniane, przez co zarabiają przede wszystkim „łowcy” roszczeń do własności działek, a w istotnych obszarach (historyczne place Warszawy, skarpa warszawska, parki kulturowe Twierdzy Warszawa i Wilanowski) prace nad planami nie są rozpoczynane z powodu nacisku deweloperów. W 2016 obowiązujące plany pokryły 36% powierzchni miasta, co stanowi znaczną część terenów możliwych do zainwestowania, po odliczeniu lasów, zieleni urządzonej, terenów komunikacyjnych, wód itp. Jednak niektóre plany, szczególnie pochodzące z lat 90., są mało precyzyjne. Również zapisy studium, np. dotyczące rejonów i zasad lokalizacji zabudowy wysokościowej, okazują się niewystarczające.
Chaosowi urbanistycznemu sprzyjają ciągłe zmiany przepisów i nadmierne stosowanie wadliwych rozwiązań zastępczych zamiast planów zagospodarowania przestrzennego. W miejscach, gdzie brakuje planu, wydawane są decyzje o warunkach zabudowy, które jednak nie uwzględniają szerszych uwarunkowań i potrzeb, dotyczących dróg, usług, terenów zieleni i rekreacji. Zdarza się, że decyzje o warunkach zabudowy są niezgodne ze studium i opracowywanym równolegle projektem planu (jak np. w rejonie Żoliborza Południowego).
Architektura.
Współczesna architektura Warszawy.
Dom kultury Centrum Łowicka na Mokotowie organizuje co 1–2 lata w budynku Biblioteki Uniwersyteckiej na Powiślu wystawę rysunków architektonicznych i makiet nowych warszawskich inwestycji "Plany na przyszłość". Konkursy i plebiscyty na najciekawsze współczesne realizacje ogłaszają m.in. SARP, miesięcznik "Architektura-Murator" (konkurs "Życie w architekturze") i tygodnik „Polityka”. Od 2016 organizowany jest konkurs o Nagrodę Architektoniczną Prezydenta m.st. Warszawy, przyznawaną w sześciu kategoriach.
Najciekawsze realizacje wyróżniane w konkursach i plebiscytach.
Budynki użyteczności publicznej
Osiedla i budynki mieszkalne
Budynki komercyjne
Przestrzenie miejskie
Infrastruktura miejska

</doc>
<doc id="1701830" url="https://pl.wikipedia.org/wiki?curid=1701830" title="Elmer Niklander">
Elmer Niklander

Elmer Konstantin Niklander (ur. 19 stycznia 1890 w Hausjärvi, zm. 12 listopada 1942 w Helsinkach) – fiński lekkoatleta, specjalista rzutu dyskiem i pchnięcia kulą, czterokrotny medalista olimpijski.
Wystąpił na czterech igrzyskach olimpijskich. Na igrzyskach w 1908 w Londynie startował zarówno w pchnięciu kulą, jak i rzucie dyskiem, ale zajął miejsca poza pierwszą ósemką. Natomiast w rzucie dyskiem sposobem starożytnym zajął 9. miejsce. Na następnych igrzyskach olimpijskich w 1912 w Sztokholmie zdobył dwa medale: srebrny w rzucie dyskiem oburącz, a brązowy w pchnięciu kulą oburącz. W obu konkurencjach sumowano wyniki rzutów prawą i lewą ręką. W „jednoręcznych” rzucie dyskiem i pchnięciu kulą zajął 4. miejsca.
Najlepszy okres kariery lekkoatletycznej pochłonęła Niklanderowi I wojna światowa. Po jej zakończeniu wystąpił na igrzyskach olimpijskich w 1920 w Antwerpii, gdzie zwyciężył w rzucie dyskiem i zajął 2. miejsce w pchnięciu kulą. Startował również w rzucie 56-funtowym ciężarem, ale nie dostał się do finału. Na swych ostatnich igrzyskach olimpijskich w 1924 w Paryżu zajął 6. miejsce w pchnięciu kulą i 7. miejsce w rzucie dyskiem.
Oprócz wymienionych powyżej konkurencji Niklander startował także w rzucie młotem, rzucie oszczepem i rzucie oszczepem oburącz. Między 1909 a 1924 zdobył 44 razy mistrzostwo Finlandii, z czego połowę w konkurencjach oburęcznych. Był rekordzistą świata w rzucie dyskiem i rzucie dyskiem oburącz. Jego rekord życiowy w pchnięciu kula wynosił 14,86 m, a w rzucie dyskiem 47,18 m.
Nosił przydomek "Oitin kanuunaksi" – "Armata z Oitti".

</doc>
<doc id="1701831" url="https://pl.wikipedia.org/wiki?curid=1701831" title="325 Łatgalski Batalion Roboczy">
325 Łatgalski Batalion Roboczy

325 Łatgalski Batalion Roboczy (niem. Letgallische Arbeits-Bataillon 325) – kolaboracyjny oddział zbrojny o charakterze budowlanym złożony z Łotyszy podczas II wojny światowej
Historia.
Został utworzony w styczniu 1944 r. jako 325 Łatgalski Batalion Schutzmannschaft. Do pocz. marca tego roku przechodził szkolenie wojskowe. Składał się z siedmiu kompanii, liczących ogółem ok. 500 ludzi. Dowódcami batalionu i pododdziałów byli Niemcy. Oprócz Łotyszy w batalionie było wielu łotewskich Polaków i Rosjan. Uzbrojenie występowało w małej ilości – każda kompania miała jedynie 8 karabinów ręcznych i 1 karabin maszynowy. Do batalionu został dołączony 100-osobowy łotewski oddział SS. Na pocz. marca batalion przeniesiono do miasta Poludowicze. W maju został włączony do Wehrmachtu jako Letgallische Arbeits-Bataillon 325. Zajmował się budową umocnień obronnych wzdłuż rzeki Zachodnia Dźwina na odcinku Rubanowo-Pietrowcy. 10 kwietnia na stronę partyzantów zbiegło 4 żołnierzy batalionu. Batalion został później ewakuowany do Rzeszy, gdzie rozformowano go pod koniec 1944 r.

</doc>
<doc id="1701833" url="https://pl.wikipedia.org/wiki?curid=1701833" title="17 Łotewski Batalion Schutzmannschaft Vidzeme">
17 Łotewski Batalion Schutzmannschaft Vidzeme

17 Łotewski Batalion Schutzmannschaft "Vidzeme" (niem. 17 Lettische Schutzmannschafts Bataillon "Vidzeme") – kolaboracyjny pomocniczy oddział policyjny złożony z Łotyszy podczas II wojny światowej
Historia.
Został utworzony 21 grudnia 1941 r. w Rydze. Na jego czele stanął kpt. F. Skraujas. Łotysze cierpieli początkowo na niedostatki uzbrojenia i umundurowania, ale zostało to rozwiązane przez Niemców do końca grudnia. Na dostarczonych mundurach znajdowały się tarczki w narodowych barwach łotewskich, co podniosło morale policjantów. Batalion liczył 10 oficerów, 47 podoficerów i 279 szeregowców. 28 grudnia Łotysze wyjechali z Rygi w rejon Połocka. Przez pierwszy miesiąc prowadzono szkolenie. W międzyczasie 9 stycznia 1942 r. batalion został oficjalnie nazwany 17 Lettische Schutzmannschafts Bataillon "Vidzeme". Po przeszkoleniu Łotysze rozpoczęli służbę policyjną w rejonie Połock-Witebsk. Jednym z głównych zadań było zwalczanie partyzantów. Ponadto Łotysze mordowali Żydów i cywili sprzyjających partyzantom. Batalion był bezpośrednio podporządkowany Wyższemu Dowódcy SS i Policji Russland Mitte. W maju batalion został przetransportowany do Dniepropietrowska. Na okupowanej Ukrainie prowadził takie same działania, co wcześniej. Poniósł duże straty. Pod koniec kwietnia 1943 r. został przeniesiony z Kijowa do Owrucza, gdzie jego resztki weszły w skład 25 Łotewskiego Batalionu Schutzmannschaft "Abavas".

</doc>
<doc id="1701838" url="https://pl.wikipedia.org/wiki?curid=1701838" title="18 Łotewski Batalion Schutzmannschaft Kurzemes">
18 Łotewski Batalion Schutzmannschaft Kurzemes



</doc>
<doc id="1701846" url="https://pl.wikipedia.org/wiki?curid=1701846" title="Koszmarny Karolek i napad na bank">
Koszmarny Karolek i napad na bank



</doc>
<doc id="1701847" url="https://pl.wikipedia.org/wiki?curid=1701847" title="Jezioro Papowskie">
Jezioro Papowskie

Jezioro Papowskie – jezioro w woj. kujawsko-pomorskim, w powiecie chełmińskim, w gminie Papowo Biskupie, leżące na terenie Pojezierza Chełmińskiego.
Jezioro Papowskie w czasie II wojny światowej służyło Niemcom do wycofania się z Papowa Biskupiego przed Rosjanami.
Dane morfometryczne.
Powierzchnia zwierciadła wody według różnych źródeł wynosi od 31,0 ha do 35,6 ha.
Zwierciadło wody położone jest na wysokości 80,1 m n.p.m. lub 80,2 m n.p.m. Średnia głębokość jeziora wynosi 1,7 m, natomiast głębokość maksymalna 4,2 m.
W oparciu o badania przeprowadzone w 1990 roku wody jeziora zaliczono do non klasy czystości.

</doc>
<doc id="1701855" url="https://pl.wikipedia.org/wiki?curid=1701855" title="Mieczysław Godyń">
Mieczysław Godyń

Mieczysław Krzysztof Godyń (ur. 9 czerwca 1952 r., w Krakowie) – tłumacz, pisarz. W roku 1971 ukończył Liceum Muzyczne w Krakowie, a w roku 1978 filozofię na Uniwersytecie Jagiellońskim. Członek Stowarzyszenia Pisarzy Polskich. Mieszkaniec Sandomierza, nauczyciel w sandomierskich szkołach.
Twórczość.
Proza.
"Dżdżownice dłuższe i krótsze" (opowiadania), Sandomierz 1998.
"Usłyszeć głos słonia", Sandomierz 2006.
Przekłady z języków obcych.
Arendt, Hannah, "Między czasem minionym a przyszłym: osiem ćwiczeń z myśli politycznej"
Warszawa 1994.
Arendt, Hannah, "O rewolucji"
Kraków 1991, II wyd. Warszawa 2003.
Arendt, Hannah, "Polityka jako obietnica"
Warszawa 2007.
Arendt, Hannah, Salon berliński i inne eseje
Warszawa 2008.
Attenborough, David, "Na ścieżkach życia: historia naturalna zachowań zwierzęcych"
Warszawa 1996.
Bartlett, "Amanda, Książka z kalkulatorem dla dzieci"
Warszawa 1995.
Brierley, Jane, "Dziwne stworzenia "Montreal 1992.
Bortolussi, Stefano, "Kniaź Iwan i inne bajki"
Warszawa 1998.
Coetzee, J.M., "Dzieciństwo Jezusa "Kraków 2013.
"Cztery narody, cztery spojrzenia : perspektywy dialogu międzykulturowego "Kielce 2012..
"Dialog dla przyszłości: ten Inny w pamięci zbiorowej "Sandomierz 2008.
Ford, Stephen, "The Guiness book of football : zostań mistrzem"
Warszawa 1992...
Heaney, Marie, "Za dziewiątą falą : księga legend irlandzkich"
Kraków 1996.
Holeinone, Peter, "Kot w butach i inne bajki"
Warszawa 2006.
James, Jamie," Muzyka sfer : o muzyce, nauce i naturalnym porządku wszechświata"
Kraków 1996.
Johnson, Paul, "Historia Żydów"
Kraków 1998..
"Józef Krzysztof Oraczewski - Biało - Czerwona: [wystawa w ramach Obchodów 150. rocznicy Powstania Styczniowego] "Kielce 2013.
Kaufman, James C, "Kreatywność "Warszawa 2011.
Ko, Un, "Maninbo: dziesięć tysięcy istnień" Kraków 2012.
Ko, Un, "Raptem deszcz: wybór wierszy  "Kraków 2009..
"Lampa Aladyna"
Warszawa 1995, II wyd. 1998.
Liu, JeeLoo, "Wprowadzenie do filozofii chińskiej: od myśli starożytnej do chińskiego buddyzmu "Kraków 2010..
Marks, Burton, "Kalkulator - gry, zagadki i łamigłówki: [czyli arytmetyka na wesoło]"
Warszawa [1995].
Martin, Anthony R., "Wieloryby"
Warszawa 1992.
Merton, Thomas, "Droga Chuang Tzu"
Kraków 2005.
Maushart, Susan, "E-migranci: pół roku bez internetu, telefonu i telewizji  "Kraków 2014..
"Najpiękniejsze baśnie świata"
Warszawa 1998, II wyd. 2000.
"Najpiękniejsze baśnie świata i Polski"
Warszawa 2003.
Piękna i Bestia i inne baśnie
Warszawa 2008.
Ruyer, François, "Zabawa w chowanego"
Warszawa 1996.
Simonton, Dean Keith, "Geniusz "Warszawa 2010..
Solyom, Catherine, "Jaś i Małgosia"
Warszawa 1999, II wyd. 2008.
"Tomcio Paluch i inne baśnie"
Warszawa 2008.
"Tradycja wynaleziona"
Kraków 2008.
Turgeon, Stéphane, "Amerykańska powieść przygodowa"
Warszawa [1999].
Turgeon, Stéphane, "Trzy małe świnki"
Warszawa 1995, II wyd. 1999.
Walsh, David, "Oszustwo niedoskonałe: jak zdemaskowałem Lance'a Armstronga "Kraków 2013.
Wolf, Tony, "Królewna Śnieżka"
Warszawa 1995, II wyd. 2000.
Wolf, Tony, "Pinokio"
Warszawa 1995.
Wolf, Tony, "Trzy małe świnki"
Warszawa 1995.
Wybrane wiersze z: Snyder, Gary, "Dlaczego kierowcy ciężarówek z drewnem wstają wcześniej niż adepci Zen "Kraków 2013.
"Złota księga bajek: opowieści ze wszystkich stron świata "Warszawa 2000.

</doc>
<doc id="1701857" url="https://pl.wikipedia.org/wiki?curid=1701857" title="Ruhve">
Ruhve

Ruhve – wieś w Estonii, w prowincji Sarema, w gminie Laimjala.

</doc>
<doc id="1701861" url="https://pl.wikipedia.org/wiki?curid=1701861" title="Park Tysiąclecia (Wrocław)">
Park Tysiąclecia (Wrocław)

Park Tysiąclecia – park miejski znajdujący się w zachodniej części Wrocławia, którego tworzenie rozpoczęło się w 2000 roku. Stanowi on wschodnią część nie zrealizowanego w całości większego założenia – Parku Nowodworskiego. Powierzchnia Parku Tysiąclecia wynosi około 90 ha. Położony jest na lewym (zachodnim) brzegu rzeki Ślęzy, która jednocześnie tworzy jego wschodnią granicę. Od zachodu ogranicza go Autostradowa Obwodnica Wrocławia. Południową granicę Parku Tysiąclecia stanowi ulica Graniczna, za którą położone jest osiedle Muchobór Wielki, a północną ulica Żernicka.
Pieczę nad parkiem sprawuje Zarząd Zieleni Miejskiej, podległy Departamentowi Architektury i Rozwoju Urzędu Miejskiego Wrocławia.
Park zaprojektowany został według koncepcji opracowanej przez zespół autorów z Politechniki Wrocławskiej. Koncepcja ta została wybrana w drodze konkursu w 2000 roku. Koncepcja obejmuje szereg elementów architektonicznych i krajobrazowych oraz infrastrukturę rekreacyjną. Koncepcja ta przewidywała powstanie między innymi:
Powyższa koncepcja nie została w pełni zrealizowana z powodu niedostatecznej ilości funduszy oraz trudności z wykupem gruntów po drugiej stronie Ślęzy. Realizacji doczekała się jedynie część leśna położona w sąsiedztwie Autostradowej Obwodnicy Wrocławia. Jest ona gęsto zadrzewiona, znajduje się w niej niewielki skwer z parkingiem, mostek przez rzekę Kasinę, droga przeciwpożarowa wzdłuż Ślęzy oraz kilka węższych alejek.

</doc>
<doc id="1701872" url="https://pl.wikipedia.org/wiki?curid=1701872" title="Rejów">
Rejów



</doc>
<doc id="1701875" url="https://pl.wikipedia.org/wiki?curid=1701875" title="Ułus ust'-majski">
Ułus ust'-majski

Ułus ust'-majski (ros. "Усть-Майский улус", jakuc. "Уус-Маайа улууһа") – ułus (jednostka podziału administracyjnego w rosyjskiej Jakucji, odpowiadająca rejonowi w innych częściach Rosji) w środkowo-wschodniej części położonej na Syberii autonomicznej rosyjskiej republiki Jakucji.
Utworzony został w 20 maja 1931.
Geografia.
Centrum administracyjnym jest wieś Ust´-Maja. Ułus znajduje się na wschodzie republiki, 200 km od bieguna zimna półkuli północnej, w związku z czym cechuje się surowym, kontynentalnym klimatem. Główne rzeki to Ałdan i jego dopływy Maja i Ałłach-Juń.
Ludność.
W 2006 ułus zamieszkany był przez ok. 10 600 mieszkańców, w 24 miejscowościach. Według spisu z 1989, 64,2% ludności stanowili Rosjanie, 7,1% Jakuci, 9,3% Ewenkowie. Rejon zamieszkują również Eweni.
Rejon podzielony jest na pięć okręgów.

</doc>
<doc id="1701877" url="https://pl.wikipedia.org/wiki?curid=1701877" title="We Live">
We Live

We Live - piąty album doom metalowego zespołu Electric Wizard i pierwszy nagrany w nowym składzie. Ze względu na dodanie drugiego gitarzysty, Liz Buckingham, utwory są bardziej złożone niż dotychczas.
Wiele materiału z płyty zostało zrobione podczas toksycznej współpracy między Jusem Obornem a ex-członkami zespołu, Markiem Greeningiem i Timem Bagshawem. Oborn udzielił kilka wywiadów jeszcze w oryginalnym składzie, ale tytuł "We Live" jest zdecydowanym oświadczeniem dla reszty członków zespołu. Na początku pracy, posiłkując się okładkę, płytę zatytułowano "The Electric Wizard", potem wewnątrz książeczki - "Electric Wizard II". W książeczce znajduje się także zdanie: "Boże chroń mnie przed przyjaciółmi, bo wrogów się nie boję"
Na tym albumie Electric Wizard kontynuuje inspirowanie się horrorami. "Eko Eko Azarak" to tytuł pierwszego z serii japońskich filmów grozy, reżysera Shimako Sato, a "Tutti I Colori Del Buio" i "Living Dead at Manchester Morgue" to tytuł filmu Sergio Martino z 1972 roku i horroru Jorge Grau z 1974 roku. Oprócz tego utwór "We Live" otwiera wycinek dialogu z horroru Dona Sharpa z 1973 roku, "Psychomania".
Lista utworów.
"Dodatkowe utwory na reedycjach:"

</doc>
<doc id="1701879" url="https://pl.wikipedia.org/wiki?curid=1701879" title="Język kumauni">
Język kumauni

Język kumauni, kumaoni – język indoaryjski z grupy pahari, używany przez ponad 2 mln osób w indyjskim stanie Uttarakhand, w pobliżu miast Almora i Nainital. Jeden z 325 oficjalnie uznanych języków Indii.
Przez UNESCO uznany za język zagrożony. Wyróżnia się około 20 dialektów języka kumauni.
Literatura w kumauni.
Najbardziej znani pisarze:

</doc>
<doc id="1701885" url="https://pl.wikipedia.org/wiki?curid=1701885" title="Realizm (stosunki międzynarodowe)">
Realizm (stosunki międzynarodowe)

Realizm – jedna z perspektyw teoretycznych w badaniu stosunków międzynarodowych. Nowoczesny realizm rozwinął się po II wojnie światowej. Jego źródeł i tradycji można szukać już w pracach m.in. Tukidydesa, Hobbesa i Machiavellego. Głównymi teoretykami powojennego realizmu są: Edward Carr, Hans Morgenthau, Reinhold Niebuhr i Kenneth Waltz. W obrębie realizmu wyróżnia się rozmaite nurty, takie jak: klasyczny realizm, realizm strukturalny lub neorealizm, realizm liberalny (szkoła angielska). 
Głównymi założeniami klasycznego realizmu są: prymat państwa jako podmiotu w stosunkach międzynarodowych; ograniczona lub żadna rola moralności w stosunkach między państwami; analiza oparta na pomiarze siły poszczególnych państw. Istotnym elementem teorii realistycznej jest też przekonanie o interesie narodowym jako nadrzędnym celu, do jakiego dążą elity polityczne suwerennych państw. Według zwolenników tej teorii, prowadzi to nieuchronnie do antagonizmu w celach różnych państw narodowych, co uniemożliwia realizowanie tych interesów za pośrednictwem uniwersalnych globalnych organizacji. W związku z tym, że dostęp do dóbr, o które rywalizują państwa, jest ograniczony dochodzi do konfliktów między nimi, a jedyną drogą by ich uniknąć ma być dążenie do stanu równowagi sił. Zgodnie z założeniami tej koncepcji tylko w takich warunkach państwa zaniechają wzajemnego konfliktu w obawie przed odwetem i jego konsekwencjami.
Przedstawicielami realizmu klasycznego są Reinhold Niebuhr i Hans Morgenthau. Neibuhr przedstawia rozwój człowieka jako walkę między dziećmi światła a dziećmi ciemności. Dążenie do maksymalnej potęgi prowadzi do moralnej dwuznaczności i imperializmu. Morgenthau wywarł największy wpływ na całe pokolenia teoretyków i praktyków stosunków międzynarodowych, zwłaszcza w USA. Historia myśli politycznej to nieprzerwana walka między 2 nurtami stosunków międzynarodowych: realizmem i idealizmem.
Morgenthau przedstawił 6 słynnych zasad, które stały się fundamentami szkoły realistów: 
Dominacja realizmu w badaniu stosunków międzynarodowych osłabła nieco na skutek krytyki związanej m.in. z przemianami początku lat dziewięćdziesiątych. Zdaniem krytyków realizmu (np. przedstawicieli tzw. liberalnego instytucjonalizmu, czy zwolenników koncepcji transnarodowej) realizm nie dostarcza wyczerpującego wyjaśnienia tego i innych fenomenów z powodu braku narzędzi analizy np. międzynarodowej współpracy.

</doc>
<doc id="1701886" url="https://pl.wikipedia.org/wiki?curid=1701886" title="Płocica">
Płocica

2 jeziora w Polsce:

</doc>
<doc id="1701887" url="https://pl.wikipedia.org/wiki?curid=1701887" title="Zaburzenie zmniejszonej potrzeby seksualnej">
Zaburzenie zmniejszonej potrzeby seksualnej



</doc>
<doc id="1701888" url="https://pl.wikipedia.org/wiki?curid=1701888" title="Połczyca">
Połczyca



</doc>
<doc id="1701892" url="https://pl.wikipedia.org/wiki?curid=1701892" title="Józef Jarema">
Józef Jarema

Józef Jarema (ur. 4 października 1900 w Starym Samborze, zm. 22 lipca 1974 w Monachium) – polski malarz, brat Marii i Władysława, członek grupy kapistów.
Syn Józefa i Stefanii ze Śmigielskich. Ukończył gimnazjum w Jaśle. W młodym wieku wstąpił do Polskich Drużyn Strzeleckich, od 1918 do 1924 studiował w Akademii Sztuk Pięknych w Krakowie u Jacka Malczewskiego, a także w Paryżu u Józefa Pankiewicza. Powrócił do kraju 1931 i nawiązał współpracę z czasopismem "Głos plastyków", w 1932 współtworzył eksperymentalny teatr Cricot dla którego stworzył wiele przedstawień. Od 1934 do 1937 był zaangażowany w restaurację dekoracji plafonów w zamku na Wawelu. Podczas II wojny światowej przedostał się przez Rumunię do Armii Andersa z którą przeszedł szlak bojowy do Monte Cassino. Poprzez Józefa Czapskiego został zaangażowany w działalność prowadzonego przez Zygmunta Turkiewicza działu plastycznego. Razem z innymi malarzami służącymi w armii brał udział w wystawach obrazów mających miejsce Bagdadzie, Tel Awiwie i Rzymie. Po zakończeniu działań wojennych nie wrócił do Polski, osiadł w Rzymie, gdzie razem z Enrico Prampolinim założył "„Art Club”" zrzeszający twórców awangardowych z innych krajów. W tym czasie ożenił się z Marią Sperling, razem podjęli w 1950 decyzję o przeprowadzce do Nicei. Tam założyli pracownię tkacką gdzie projektowali i tworzyli tkaniny, makaty i dywany cechujące się abstrakcyjnymi wzorami. Był jednym z organizatorów Kongresu Sztuk Plastycznych, który miał miejsce w 1953 w Palermo. Po 1960 przeprowadził się do Monachium, gdzie zmarł w 1974.
Początkowo malował pejzaże, martwe natury i portrety (w stylistyce koloryzmu), później, od 1948 roku – abstrakcje geometryczne.
W zbiorach Muzeum Narodowego w Krakowie znajduje się osiem obrazów Jaremy (z lat 1950–1964).
W roku 1996, spadkobiercy malarza Carina i Christan Leprette z Paryża, przekazali do zbiorów Muzeum Historycznego w Sanoku archiwum artysty a także kolekcję jego obrazów, collages i gobelinów z lat 70., oraz wybór rysunków z lat 40.

</doc>
<doc id="1701893" url="https://pl.wikipedia.org/wiki?curid=1701893" title="Harce przed bitwą">
Harce przed bitwą



</doc>
<doc id="1701899" url="https://pl.wikipedia.org/wiki?curid=1701899" title="Adhemar (ur. 1896)">
Adhemar (ur. 1896)

Adhemar, właśc. Adhemar dos Santos (ur. 8 listopada 1896 w Rio de Janeiro) – brazylijski piłkarz grający na pozycji defensywnego pomocnika.
Adhemar całą karierę piłkarską spędził w klubie America Rio de Janeiro, w którym grał w latach 1915-1919. Największymi sukcesami w karierze klubowej Adhemara było zdobycie mistrzostwa Stanu Rio de Janeiro - Campeonato Carioca w 1916.
Adhemar wziął udział w turnieju Copa América 1917, czyli drugich w dziejach oficjalnych mistrzostwach kontynentalnych. Brazylia zajęła trzecie miejsce, a Adhemar zagrał w meczu z reprezentacją Argentyny rozegrany 3 października 1917 w Montevideo. Był to jego jedyny występ w reprezentacji Brazylii (wcześniej 13 maja zagrał w towarzyskim meczu przeciwko argentyńskiemu Barracas).

</doc>
<doc id="1701904" url="https://pl.wikipedia.org/wiki?curid=1701904" title="Misleydis González">
Misleydis González

Misleydis González (ur. 19 czerwca 1978) – kubańska lekkoatletka, kulomiotka.

</doc>
<doc id="1701907" url="https://pl.wikipedia.org/wiki?curid=1701907" title="Serie B (1994/1995)">
Serie B (1994/1995)

Rozgrywki Serie B w sezonie 1994/1995 zakończyły się zwycięstwem Piacenzy Calcio. Oprócz niej awans do Serie A wywalczyły Udinese Calcio, Vicenza Calcio i Atalanta BC. Królem strzelców rozgrywek został Roberto Murgita z Vicenzy, który zdobył 19 bramek.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Najlepsi strzelcy.
19 goli
15 goli
11 goli

</doc>
<doc id="1701908" url="https://pl.wikipedia.org/wiki?curid=1701908" title="Adam Elsheimer">
Adam Elsheimer

Adam Elsheimer (ur. przed 18 marca 1578 (data chrztu) we Frankfurcie, zm. przed 11 grudnia 1610 (data pogrzebu) w Rzymie) – niemiecki malarz i grafik późnego manieryzmu i wczesnego baroku.
W l. 1593-98 uczył się u Philipa Uffenbacha, a następnie u holenderskiego pejzażysty Gillisa van Coninxloo. W 1598 wyjechał do Wenecji, gdzie pracował w warsztacie Johanna Rottenhammera. Od 1600 mieszkał w Rzymie, gdzie został członkiem Akademii Świętego Łukasza. Utrzymywał kontakty z wieloma malarzami m.in. z Paulem Brillem, przyjaźnił się z Rubensem. W 1606 przeszedł na katolicyzm, co znalazło odbycie w jego twórczości. Od 1607 współpracował z rytownikiem Hendrikem Goudtem.
Malował niewielkie obrazy krajobrazowe ze sztafażem biblijnym lub mitologicznym, na blasze miedzianej, przeznaczone przede wszystkim do kunstkamer. Mistrzowsko operował światłocieniem. Luministyczne efekty eksponował w wielu scenach nokturnowych. W obrazach figuralnych połączył wzorce włoskiego manieryzmu z tradycją malarstwa weneckiego oraz stylu Caravaggia i braci Carraccich, stosując mocne kolory, impasty, tłumne zestawienia postaci i skomplikowane pozy.
Jego styl silnie oddziałał na wielu malarzy m.in. na Carla Saraceniego, Pietera Lastmana, Claude’a Lorraina, Nicolasa Poussina, Jana Brueghla (starszego).

</doc>
<doc id="1701909" url="https://pl.wikipedia.org/wiki?curid=1701909" title="Kościół Marcina Lutra w Bydgoszczy">
Kościół Marcina Lutra w Bydgoszczy

Kościół Marcina Lutra – kościół ewangelicki w Bydgoszczy, wybudowany w 1906 roku, spalony we wrześniu 1939 roku w wyniku działań wojennych i rozebrany w 1945 wkrótce po zakończeniu wojny.
Położenie.
Kościół znajdował się przy ul. Leszczyńskiego 42-44 na osiedlu Szwederowo w Bydgoszczy. Stał nieopodal katolickiego kościoła pw. Matki Boskiej Nieustającej Pomocy, który wybudowano w latach 1926–1928.
Historia.
Budowa kościoła odbyła się w kontekście intensywnego rozwoju ewangelickiej architektury sakralnej w Bydgoszczy i na jej przedmieściach w końcu wieku XIX i na początku XX. Wówczas wzniesiono na tym terenie osiem zborów ewangelicko-unijnych, w większości neogotyckich, licowanych czerwoną cegłą.
Gmina ewangelicko-unijna na terenie Szwederowa, składająca się niemal wyłącznie z wyznawców narodowości niemieckiej uzyskała zgodę na budowę własnej świątyni na początku XX w. razem z gminą na Wilczaku, Okolu, Czyżkówku oraz Małych Bartodziejach.
Projekt świątyni autorstwa królewskiego okręgowego inspektora budowlanego Ismara Hermanna powstał w 1904 roku. Następnie przekazano go do Berlina, gdzie został zatwierdzony w Ministerstwie Robót Publicznych przez Friedricha Oskara Hossfelda – architekta, nadzorcę wszelkich prac w zakresie budownictwa sakralnego na obszarach znajdujących się pod zaborem pruskim. Równolegle, przy udziale tych samych autorów i zatwierdzających zrealizowano projekt kościoła ewangelickiego dla parafii Wilczak.
Głównym realizatorem prac budowlanych był przedsiębiorca z Bydgoszczy Carl Rose. Prace przy wznoszeniu i wyposażeniu kościoła ukończono w 1906 r.
Świątynia służyła niemieckiej gminie kościoła ewangelicko-unijnego do 1945 r., chociaż liczba ewangelików po 1920 r. w Bydgoszczy, a na Szwederowie w szczególności, znacznie się zmniejszyła. Według przybliżonych danych w przeddzień wybuchu II wojny światowej na obszarze Szwederowa mieszkało około 100 protestantów.
3 września 1939 r. podczas odwrotu wojsk polskich z Pomorza doszło do stłumienia dywersji niemieckiej w Bydgoszczy, co propaganda hitlerowska okrzyknęła „Krwawą Niedzielą”. Z wież kilku zborów ewangelickich, użytkowanych przez mniejszość niemiecką strzelano do żołnierzy wojska polskiego. Kościół Marcina Lutra był jednym z punktów oporu dywersantów. W efekcie spontanicznego tłumienia dywersji przez wojsko i mieszkańców miasta, kościół został ostrzelany. Do licznych starć doszło również 4 września 1939 roku. Szczególnie intensywne boje toczono na ulicach Bielickiej, Orlej i Żuławy między dywersantami niemieckimi a żołnierzami 5 kompanii strzeleckiej 62 Pułku Piechoty Wlkp. W trakcie walk kościół został spalony. Wehrmacht, który wkroczył później do miasta, dokonał na mieszkańcach dzielnicy krwawego odwetu.
Ruiny spalonego kościoła pozostały do końca wojny, a rozebrane zostały po jej zakończeniu.
Architektura.
Kościół zbudowany został w stylu neogotyku, popularnie stosowanym w Bydgoszczy w architekturze sakralnej na początku XX w.
Układ, architektura oraz detale były podobne do występujących w świątyni ewangelickiej na Wilczaku.
Jednakże w odróżnieniu od tamtejszej świątyni bryła kościoła była niesymetryczna, z wieżą dostawioną z lewej strony nawy głównej. W wieży znajdowało się wejście oraz klatka schodowa wiodąca do empory we wnętrzu kościoła.
Dąb Marcina Lutra.
W 2009 r. Rada Miasta Bydgoszczy ustanowiła w mieście 10 nowych pomników przyrody. Jednym z nich jest dąb szypułkowy z rozwiniętą koroną o obwodzie pnia 250 cm, który rośnie przed frontem dawnego kościoła luterańskiego. Dąb ten posadzono 10 listopada 1883 r. z okazji 400-lecia urodzin Marcina Lutra.

</doc>
<doc id="1701910" url="https://pl.wikipedia.org/wiki?curid=1701910" title="Katarzyna Burgundzka">
Katarzyna Burgundzka

Katarzyna Burgundzka (ur. w 1378, zm. 26 stycznia 1425 w Dijon) - córka księcia Burgundii Filipa II Śmiałego, żona księcia Leopolda IV Habsburga.
Wyszła za mąż w 1393, gdy miała 15 lat. Mimo iż w średniowieczu mężatki nie mogły samodzielnie zarządzać swoim majątkiem (w tym posagiem i wianem), Katarzyna uzyskała duże ustępstwa ze strony męża w zakresie zarządu swoimi posiadłościami. Rezydowała w Alzacji, niedaleko ojcowskiej Burgundii. Wśród tamtejszej szlachty nie cieszyła się zbyt dobrą opinią. W 1410 brała udział w walkach o Bazyleę.
Mąż Leopold IV zmarł w 1411. Nie doczekali się potomstwa. Po jego śmierci wyszła po raz drugi za mąż w 1414 za Maksymiliana von Rappoltsteina. Zmarła mając 47 lat. Została pochowana w klasztorze Champmol.

</doc>
<doc id="1701914" url="https://pl.wikipedia.org/wiki?curid=1701914" title="Railway Gazette International">
Railway Gazette International

Railway Gazette International – miesięcznik wydawany od 1835, zajmujący się tematyką transportu szynowego (kolej, tramwaje, metro). Czasopismo dostępne jest wyłącznie w prenumeracie.
Miesięcznik jest częścią Railway Gazette Group, która należy do DVV Media UK, a ta z kolei do DVV Media Group.
Czytelnicy pisma to menedżerowie wyższego i średniego szczebla zatrudnieni w firmach dostarczających usługi i produkty na rzecz kolei, tramwajów i metra, parlamentarzyści, pracownicy instytucji rządowych, organizacje i stowarzyszenia, wyspecjalizowane jednostki administracji. Czasopismo posiada codziennie aktualizowany portal internetowy.

</doc>
<doc id="1701916" url="https://pl.wikipedia.org/wiki?curid=1701916" title="Grenlandia a Unia Europejska">
Grenlandia a Unia Europejska



</doc>
<doc id="1701917" url="https://pl.wikipedia.org/wiki?curid=1701917" title="Enrique Espinoza">
Enrique Espinoza

Enrique Espinoza - piłkarz argentyński, pomocnik.
Jako gracz klubu Atlanta Buenos Aires wziął udział w turnieju Copa América 1945, gdzie Argentyna zdobyła tytuł mistrza Ameryki Południowej. Espinoza nie zagrał jednak w żadnym meczu.
W 1947 roku przeszedł do klubu Boca Juniors - zadebiutował w barwach Boca 31 sierpnia w zremisowanym 1:1 meczu z klubem Racing Club de Avellaneda. Rozegrał w Boca Juniors tylko 8 meczów (715 minut) - ostatni 19 października 1947 roku wygrany 3:1 z CA Platense. Był to jego wkład w zdobycie przez Boca Juniors tytułu wicemistrza Argentyny w tym sezonie.
Espinoza grał później w barwach klubów Chacarita Juniors i CA Huracán. Łącznie w lidze argentyńskiej rozegrał 207 meczów i zdobył 7 bramek.
W reprezentacji Argentyny Espinoza rozegrał łącznie 4 mecze.

</doc>
<doc id="1701918" url="https://pl.wikipedia.org/wiki?curid=1701918" title="Kuupik Kleist">
Kuupik Kleist

Kuupik Kleist (ur. 31 marca 1958 w Qullissat), grenlandzki polityk, lider partii Wspólnota Ludzka ("Inuit Ataqatigiit") od 2008 do 2014. Premier Grenlandii od 12 czerwca 2009 do 5 kwietnia 2013.
Życiorys.
Kuupik Kleist w latach 1966-1972 uczęszczał do szkoły podstawowej w rodzinnej miejscowości Qullissat. W latach 1972-1975 kształcił się w szkole średniej w Sisimiut, a od 1975 do 1978 w gimnazjum "Birkerød Statsskole" w Birkerød w Danii. W 1983 ukończył nauki społeczne na Uniwersytecie Roskilde (RUC) w Roskilde. 
W latach 1988-1991 Kleist był dyrektorem kursów dziennikarskich w Nuuk. Od 1991 do 1995 zajmował stanowisko ministra robót publicznych i transportu w rządzie premiera Larsa Emila Johansena. W latach 1996-1999 był dyrektorem Biura Spraw Zagranicznych grenlandzkiego rządu. Od 2000 do 2001 pełnił funkcję sekretarza Komisji Rządów Wewnętrznych. 
Kuupik Kleist w latach 1995-1996 oraz ponownie od 2002 jest członkiem Landstingu, parlamentu Grenlandii, z ramienia skrajnie lewicowej partii Inuit Ataqatigiit (Wspólnota Ludzka). Od 20 listopada 2001 do 13 listopada 2007 zasiadał w Folketingecie, duńskim parlamencie jako jeden z dwóch grenlandzkich deputowanych. W latach 1995-1997 był członkiem komitetu wykonawczego "Inuit Circumpolar Council" (Inuicka Rada Polarna), pozarządowej organizacji zrzeszającej ludność inuicką z regionu Arktyki. W latach 1999-2001 wchodził w skład zarządu firmy "Tele Greenland A/S" oraz firmy nagraniowej "ULO". 
W 2008 Kuupik Kleist został wybrany nowym przewodniczącym Wspólnoty Ludzkiej, zastępując na stanowisku Josefa Motzfeldta. Pod jego przywództwem opozycyjna IA wygrała wcześniejsze wybory parlamentarne 2 czerwca 2009. W wyborach tych, rozpisanych pół roku przed terminem, IA zdobyła 44% głosów poparcia, pokonując rządzącą partię Siumut premiera Hansa Enoksena. Po ogłoszeniu wyników, Kuupik Klesit, stwierdził, że Grenlandia zasługuje na zmiany i "wprowadzi kraj w nową epokę".
10 czerwca 2009 Kleist przedstawił skład swojego gabinetu, w którym oprócz stanowiska premiera objął również resort spraw zagranicznych. Wspólnota Ludzka utworzyła koalicję z partią Demokratów i Kattusseqatigiit. W nowym rządzie znalazło się pięciu mężczyzn i cztery kobiety. 12 czerwca 2009 nowy gabinet został zatwierdzony przez parlament. 21 czerwca 2009 weszła w życie poszerzona autonomia wyspy, za którą mieszkańcy opowiedzieli się w referendum w listopadzie 2008. W uroczystościach wzięła udział królowa Małgorzata II oraz premier Danii Lars Løkke Rasmussen.

</doc>
<doc id="1701919" url="https://pl.wikipedia.org/wiki?curid=1701919" title="Tyreoidektomia">
Tyreoidektomia

Tyreoidektomia, tyroidektomia (łac. "thyreoidectomia") – operacyjne usunięcie całej tarczycy. Stosowane w leczeniu raka tarczycy oraz niezłośliwego wola. Operację przeprowadza się w znieczuleniu ogólnym. Do powikłań tyreoidektomii należą w szczególności: krwawienie, uszkodzenie nerwu krtaniowego wstecznego i usunięcie przytarczyc. Wycięcie płata, hemityreoidektomia (łac. "lobectomia", "hemithyreoidectomia") polega na wycięciu płata tarczycy i węziny. Częściowe usunięcie tarczycy z pozostawieniem aktywnych fragmentów gruczołu to strumektomia. Pierwszą tyroidektomię przeprowadził w 1880 r. frankfurcki chirurg Ludwig Rehn.
Wskazania.
Głównym wskazaniem do operacji jest wole złośliwe. Po stwierdzeniu raka tarczycy, bądź w przypadku jego podejrzenia, operacja powinna być przeprowadzona jak najszybciej. Jeżeli dodatkowo występuje nadczynność tarczycy (hipertyreoza), należy doprowadzić do normalizacji stężeń hormonów we krwi przy pomocy leków. W przeciwnym razie w trakcie operacji może dojść do przełomu tyreotoksycznego.
Tyreoidektomię stosuje się ponadto w leczeniu woli łagodnych – rozlanych lub guzkowatych – jeżeli częściowe usunięcie tarczycy wiązałoby się z pozostawieniem zmienionej chorobowo tkanki. W takim przypadku często przeprowadza się hemityreoidektomię oraz wycięta zostaje część drugiego płata tarczycy (operacja Dunhilla).
Wskazania szczegółowe.
Wskazania szczegółowe do:
Badania przed zabiegiem.
W skład badań ogólnych, poprzedzających każdą operację, wchodzi pomiar ciśnienia tętniczego i tętna, badanie rentgenowskie klatki piersiowej oraz EKG. Wykonuje się również morfologię krwi i badanie krwi pod względem stężenia elektrolitów oraz wskaźniki krzepnięcie krwi, funkcji nerek i poziomu CRP (w celu wykluczenia stanu zapalnego).
Specyficzne badania poprzedzające operację wycięcia wola obejmują: oznaczenie poziomu hormonów tarczycy we krwi oraz ocena ruchomości strun głosowych przez lekarza laryngologa.
Przebieg operacji.
Po odsłonięciu przedniej powierzchni tarczycy, węzinę przymocowuje się do przedniej części tchawicy, przecina, a na jej końce zakłada specjalne, hamujące krwawienie zaciski. Następnie stopniowo oddziela się płaty tarczycy od otaczających tkanek i przecina związane z nimi naczynia krwionośne (tętnica tarczowa górna, tętnica tarczowa dolna oraz towarzyszące im żyły). W kolejnym kroku – zwracając szczególną uwagę na nerw krtaniowy wsteczny, do identyfikacji którego najczęściej stosuje się neuromonitoring, oraz na przytarczyce – przecina się tkankę łączną pomiędzy tarczycą i tchawicą a następnie usuwa płaty tarczycy.
Znieczulenie.
Standardem przy tyreoidektomii jest stosowanie znieczulenia ogólnego. Na początku lat 70. XX wieku operacja ta była przeprowadzana także z zastosowaniem znieczulenia miejscowego; obawiano się bowiem zatoru powietrznego, który może powstać w przypadku niezauważonego uszkodzenia dużej żyły, a któremu przytomny pacjent może przeciwdziałać. Zagrożenie to zostało wyeliminowane dzięki zastosowaniu nowoczesnej nadciśnieniowej aparatury do oddychania (PEEP).
Ułożenie pacjenta podczas operacji.
Podczas operacji pacjent ułożony jest z lekko uniesionym tułowiem (ok. 30º). Głowa jest odchylona do tyłu i ułożona w specjalnym wgłębieniu, tak by szyja była naprężona, a dostęp do tarczycy ułatwiony.
Sposób nacięcia.
Standardem jest cięcie kołnierzowe Kochera, czyli poprzeczne, łukowate nacięcie o długości 5–7 cm, prowadzone na wysokości około dwóch grubości palca ponad wcięciem szyjnym mostka. Linię nacięcia zaznacza się na przytomnym jeszcze pacjencie i ze względów kosmetycznych – o ile jest to możliwe – ukrywa się w fałdzie skórnym. Skóra i podskórna tkanka tłuszczowa zostają przecięte i odsunięte od mięśni. Podłużne mięśnie szyi odsuwa się na bok, tak aby ułatwić dostęp do tarczycy. Czasem, w przypadku bardzo powiększonej tarczycy, konieczne jest poprzeczne nacięcie krótkich mięśni podłużnych szyi. W wyjątkowych przypadkach udaje się usunąć tarczycę z wolem zamostkowym, przeprowadzając częściową sternotomię.
Rozszerzenie zabiegu.
Jeżeli przed lub w czasie operacji stwierdzono przerzuty nowotworowe do węzłów chłonnych, przeprowadza się radykalną tyreoidektomię oraz operację Jawdyńskiego-Crile’a, która polega na usunięciu pięciu grup węzłów chłonnych oraz niektórych struktur anatomicznych szyi, przy czym cięcie kołnierzowe Kochera zostaje rozszerzone (przeprowadza się podłużne cięcie na środku szyi aż do podbródka, które dalej prowadzi się poprzecznie w obydwie strony, w taki sposób, że przypomina ono otwarte drzwi.
Zamykanie rany.
Przed zaszyciem rany stosuje się drenaż Redona w celu odprowadzenia krwi i wydzielin. Zamykanie rany następuje w trzech etapach: mięśnie i tkankę podskórną zszywa się samorozpuszczalną nicią chirurgiczną, skórę zszywa się syntetycznymi nićmi jednowłóknowymi. Ze względów kosmetycznych często zakłada się szew śródskórny. Jako alternatywę stosuje się stripy (plastry) lub kleje tkankowe.
Powikłania.
Powikłania niespecyficzne.
Krwawienia podczas operacji (śródoperacyjne) lub po przeprowadzonej operacji (pooperacyjne) mogą być niebezpiecznie intensywne, ponieważ tarczyca jest bardzo dobrze ukrwiona. W przypadku przewidywanych trudności (nawrót wola) przygotowuje się wcześniej jednostki krwi.
Infekcje i stany zapalne rany występują bardzo rzadko ze względu na dobre ukrwienie, dają się łatwo rozpoznać i nie sprawiają trudności w leczeniu. Mogą prowadzić jednak do powstania szpecących blizn. Ponieważ pacjent szybko odzyskuje zdolność ruchową, rzadko dochodzi do zakrzepicy i zatorowości płucnej.
Powikłania specyficzne.
Przecięcie nerwu krtaniowego wstecznego prowadzi do trwałego paraliżu mięśnia głosowego (porażenie nerwu krtaniowego wstecznego) i utrzymującej się chrypki. Powikłanie to występuje po mniej niż 1% operacji tarczycy.
Uszkodzenie nerwu poprzez zmiażdżenie lub naciągnięcie prowadzi m.in. również do tymczasowego paraliżu, który jest jednak odwracalny i ustępuje samoczynnie, bez konieczności stosowania dodatkowego leczenia. Obustronne porażenie nerwu krtaniowego wstecznego może prowadzić – poprzez zamknięcie szpary głośni wskutek braku napięcia mięśnia głosowego – do całkowitego przesunięcia tchawicy, grożąc uduszeniem. Stanowi to wskazanie do ewentualnej stałej tracheotomii. Z tego powodu dokładne zidentyfikowanie nerwu krtaniowego wstecznego jest wytyczną medyczną, a w jego przeprowadzeniu bardzo pomocny jest neuromonitoring. Bardzo rzadko (ze względu na technikę operacji łatwiej można tego uniknąć) uszkodzeniu ulega nerw krtaniowy górny.
Niezamierzone usunięcie lub uszkodzenie przytarczyc (łac. "glandulae parathyroideae"), które w wielu przypadkach trudno zidentyfikować, prowadzi do zaburzenia gospodarki wapniowej w surowicy krwi (hipokalcemii, która występuje w 5% przypadków i w ciągu 12 miesięcy ustępuje w 80%) i związanej z nim tężyczki, którą z reguły łatwo leczyć, podając wapń (w dawce 1,5–3,0 g/d) i witaminę D. Trwała niedoczynność przytarczyc występuje po mniej niż 1–2% operacji tarczycy, a niedoczynność przejściowa po 1–5%. Usunięte lub pozbawione ukrwienia przytarczyce można retransplantować – rozdrobnione zaszywa się w mięśniu. Jeżeli przewiduje się konieczność naświetlań, np. w przypadku anaplastycznego guza tarczycy, możliwe jest także profilaktyczne wycięcie przytarczyc i ich retransplantacja w miejsce oddalone od obszaru naświetlanego (np. do mięśnia przedramienia).
Ryzyko poważnych powikłań w przypadku guza tarczycy zależne jest przede wszystkim od jego położenia i wielkości, w związku z czym niemożliwe jest opisanie go za pomocą wiarygodnych statystyk.
Kontrola i pielęgnacja pooperacyjna.
Ruchliwość wiązadeł głosowych sprawdza się laryngoskopem bezpośrednio przy wybudzeniu z narkozy, albo przez zbadanie fonacji (w tym wypadku pacjentowi każe się mówić), w celu natychmiastowego rozpoznania porażenia nerwu krtaniowego. W przypadku jego wystąpienia należy uważnie obserwować oddech pacjenta.
W ciągu 24 godzin po operacji oznacza się poziom wapnia we krwi. Jego niski poziom wskazuje na niedoczynność przytarczyc i w razie potrzeby trzeba podawać go pacjentowi.
W niejasnych przypadkach do odróżnienia krwiaka od zwykłego pooperacyjnego obrzęku służy ultrasonografia.
Pacjent, u którego nie wystąpiły żadne powikłania, może już wieczorem po operacji wstać z łóżka i przyjmować płyny. Następnego dnia po operacji może normalnie jeść, a jego mobilność nie jest ograniczona. Zazwyczaj nie trzeba podawać pacjentowi dużych ilości leków przeciwbólowych. Tylko w przypadkach, w których z powodu wielkości wola mięśnie szyi musiały zostać przecięte w poprzek, przez 10 do 15 dni po operacji odradza się gwałtownych ruchów głowy.
Po tyreoidektomii połączonej z operacją Jawdyńskiego-Crile’a problemy z ruchomością i nasilenie bólu zależą od ilości wyciętych węzłów chłonnych i, co za tym idzie, ubytków w mięśniach, tkance łącznej i naczyniach krwionośnych. W tej sytuacji konieczne może być dłuższe podtrzymanie mięśni szyi, np. przy pomocy kołnierza ortopedycznego.
Usunięcie drenów następuje drugiego, opuszczenie szpitala najwcześniej trzeciego, a zazwyczaj czwartego lub piątego dnia po operacji. Szwy usuwa się po tygodniu. Powstała blizna jest widoczna przez pierwsze osiem do dwunastu tygodni, i dopiero po tym czasie przyjmuje ona swoją właściwą szerokość i barwę. W idealnym przypadku udaje się otrzymać tylko delikatną, ledwie zauważalną kreskę na skórze. Rozmiar powstałej blizny jest jednak u każdego pacjenta inny. Po operacji Jawdyńskiego-Crile’a z zastosowaniem rozszerzonego cięcia Kochera powstała blizna jest większa.
Kontrola pooperacyjna polega na regularnym sprawdzaniu poziomu TSH. Poza przypadkiem, gdy rak tarczycy został całkowicie usunięty, regularnie przeprowadza się terapię radiojodem (RJT), czyli radioaktywnym jodem-131. W ramach tej terapii wykonuje się scyntygrafię, która informuje o kompletności tyreoidektomii i pokazuje ewentualnie niewykryte przerzuty nowotworowe do węzłów chłonnych. Terapia radiojodem jest niezawodna w zwalczaniu małych pozostałości guza albo przerzutów nowotworowych do węzłów chłonnych, prowadzi do farmakologicznej, radioizotopowej resekcji. Nie działa ona jednak na guzy niegromadzące jodu, np. rak anaplastyczny albo rdzeniasty tarczycy. Sukces terapii radiojodem dokumentuje się trzy miesiące później przez wykonanie kolejnej scyntygrafii.
Kontrole USG z początku wykonuje się często (co trzy miesiące), natomiast kontrole scyntygraficzne co rok.
Zaburzenia w funkcjonowaniu organizmu spowodowane usunięciem tarczycy wyrównuje się, stosując hormonalną terapię zastępczą, podając doustnie tyroksynę (T4). Dawkę ustala się określając wartość TSH w organizmie, która w przypadku raka tarczycy powinna wynosić między 0,05 a 0,1 mU/l. W przypadku łagodnych zachorowań zaleca się utrzymanie poziomu TSH wynoszącego od 0,4 do 0,9 mU/I przy dawce początkowej 1 μg tyroksyny na każdy kilogram wagi pacjenta.
Historia.
Pierwszą opisaną operację wycięcia tarczycy przeprowadził w 1791 roku francuski chirurg Pierre Joseph Desault.
Tyreoidektomia – wtedy nazywana jeszcze strumektomią – została przeprowadzona w roku 1876 przez szwajcarskiego chirurga i zarazem noblistę (1909) Emila Theodora Kochera, jako całkowita ekstyrpacja wola (w obecnej terminologii tyreoidektomia), a w roku 1878 ukazała się jego praca pod tytułem "Exstirpation einer Struma retrooesophagea". W ciągu następnych dziesięciu lat Kocher w poważnym stopniu przyczynił się do poprawienia techniki operacji, co spowodowało znaczne zmniejszenie śmiertelności. W roku 1883 ogłosił on, że ekstyrpacja całkowita może prowadzić do stanu podobnego do kretynizmu. Można by temu zapobiec, jeśli w ciele pacjenta pozostałaby resztka tkanki tarczycy. Zarówno cięcie kołnierzowe Kochera, jak i kleszcze Kochera, które stosuje się do dziś, zostały nazwane jego nazwiskiem.
Pierwsza operacja wycięcia tarczycy w Niemczech została przeprowadzona w 1884 roku przez Ludwiga Rehna na pacjencie z nadczynnością tarczycy.

</doc>
<doc id="1701923" url="https://pl.wikipedia.org/wiki?curid=1701923" title="Łukasz Grodzicki">
Łukasz Grodzicki

Łukasz Grodzicki (ur. 25 lutego 1988 w Gdańsku) – polski żeglarz, reprezentant Polski w windsurfingu.
Życiorys.
Jest reprezentantem i wychowankiem Sopockiego Klubu Żeglarskiego "Hestia Sopot" oraz studentem Akademii Wychowania Fizycznego w Gdańsku. Windsurfing zaczął trenować w 1998 roku. Występuje w klasie RSX.
W 2005 został ogłoszony Żeglarzem Roku przez Polski Związek Żeglarski. Jest laureatem nagrody Polskiego Komitetu Olimpijskiego – "Nadziei Olimpijskiej im. Eugeniusza Pietrasika", dla młodych zdolnych polskich sportowców.

</doc>
<doc id="1701924" url="https://pl.wikipedia.org/wiki?curid=1701924" title="Harcownik">
Harcownik



</doc>
<doc id="1701925" url="https://pl.wikipedia.org/wiki?curid=1701925" title="Harcownicy">
Harcownicy



</doc>
<doc id="1701927" url="https://pl.wikipedia.org/wiki?curid=1701927" title="Kościół ewangelicko-unijny w Bydgoszczy-Czyżkówku">
Kościół ewangelicko-unijny w Bydgoszczy-Czyżkówku

Kościół ewangelicko-unijny na Czyżkówku w Bydgoszczy – istniejący w latach 1906-1945, później zdesakralizowany kościół ewangelicki w Bydgoszczy.
Położenie.
Świątynia znajdowała się przy ul. Koronowskiej 14, na osiedlu Czyżkówko w Bydgoszczy. Stała w bliskim sąsiedztwie katolickiego kościoła pw. św. Antoniego, który wybudowano w latach 1936-1945.
Historia.
Budowa kościoła odbyła się w kontekście intensywnego rozwoju ewangelickiej architektury sakralnej w Bydgoszczy i na jej przedmieściach w końcu wieku XIX i na początku XX.
Wówczas wzniesiono na tym terenie osiem kościołów ewangelicko-unijnych, w większości neogotyckich, licowanych czerwoną cegłą.
Gmina ewangelicko-unijna na terenie Czyżkówka, składająca się niemal wyłącznie z wyznawców narodowości niemieckiej uzyskała zgodę na budowę własnej świątyni na początku XX w. razem z gminą na Wilczaku, Okolu, Szwederowie oraz Małych Bartodziejach.
Prace przy wznoszeniu i wyposażeniu kościoła ukończono na początku XX wieku .
Świątynia służyła niemieckiej gminie kościoła ewangelicko-unijnego do 1945 r., chociaż liczba ewangelików po 1920 w Bydgoszczy znacznie się zmniejszyła.
3 i 4 września 1939 podczas odwrotu wojsk polskich z Pomorza doszło do stłumienia dywersji niemieckiej w Bydgoszczy, co propaganda hitlerowska okrzyknęła ”Krwawą Niedzielą”. Z wież kilku zborów ewangelickich, użytkowanych przez mniejszość niemiecką strzelano do żołnierzy wojska polskiego. Kościół ewangelicki na Czyżkówku był jednym z punktów oporu dywersantów. 
W efekcie spontanicznego tłumienia dywersji przez wojsko i mieszkańców miasta, kościół został ostrzelany.
Wnętrze kościoła zostało zdewastowane przez bojówki niemieckie w pierwszych dniach wojny. Następnie w nocy z 3 na 4 września podczas ostrzału spłonęła wieża kościoła.
W czasie wojny kościół był nieczynny. Po 1945 został przebudowany i przystosowany na pomieszczenia magazynowe. W części zachowanych pomieszczeń znajdował się magazyn „Domu Książki”. Obecnie w przebudowanym obiekcie znajduje się stołówka Sióstr Albertynek przy parafii św. Antoniego Padewskiego.
Styl architektoniczny.
Kościół zbudowany został w stylu historyzującym, popularnie stosowanym w Bydgoszczy w architekturze sakralnej na początku XX w.

</doc>
<doc id="1701929" url="https://pl.wikipedia.org/wiki?curid=1701929" title="Donat Szyller">
Donat Szyller

Donat Szyller (ur. 3 czerwca 1977) – polski dziennikarz i pisarz.
Od maja 2009 do października 2009 szef działu krajowego Dziennika. Wcześniej dziennikarz Trybuny i Polskiej Agencji Prasowej. W Dzienniku od samego początku w 2006 roku jako redaktor portalu dziennik.pl. 
Był związany z tygodnikiem Przekrój. W marcu 2011 roku został zastępcą redaktora naczelnego tego tygodnika. Następnie od sierpnia 2011 pełnił obowiązki redaktora naczelnego, aż do swojej rezygnacji w listopadzie tego samego roku.
Autor zbioru opowiadań fantasy "Martwe dziwki idą do nieba" wydanego przez wydawnictwo SuperNOWA w 2006 roku.

</doc>
<doc id="1701930" url="https://pl.wikipedia.org/wiki?curid=1701930" title="Tom Ashley">
Tom Ashley

Thomas John Mitchell Ashley (ur. 11 lutego 1984 w Auckland) – nowozelandzki żeglarz, specjalizujący się w windsurfingowej klasie , mistrz olimpijski, mistrz świata.
Pierwsze sukcesy odniósł w 2002 roku, kiedy to zwyciężył w dwóch zawodach młodzieżowych mistrzostwach świata klasy Mistral. 
W 2006 roku został mistrzem Nowej Zelandii i wicemistrzem świata w kategorii RS:X. Jak dotąd szczytowy moment kariery osiągnął w 2008 roku. Poza zwycięstwem w igrzyskach olimpijskich, zdobył również złoty medal mistrzostwa świata RS:X.
Złoty medalista igrzysk olimpijskich w 2008 roku oraz zdobywca dziesiątego miejsca w 2004 roku w klasie RS:X.

</doc>
<doc id="1701931" url="https://pl.wikipedia.org/wiki?curid=1701931" title="Wybory parlamentarne na Grenlandii w 2009 roku">
Wybory parlamentarne na Grenlandii w 2009 roku

Wybory parlamentarne na Grenlandii w 2009 roku odbyły się 2 czerwca 2009 roku. Zdecydowane zwycięstwo odniosło w nich ugrupowanie opowiadające się za zwiększaniem niezależności wyspy - Wspólnota Ludzka, która uzyskała 43,7% głosów. Uprawnionych do głosowania było ok. 40 tysięcy obywateli, frekwencja wyniosła ponad 70%.
Wyniki.
Źródło: NANOQ - 

</doc>
<doc id="1701935" url="https://pl.wikipedia.org/wiki?curid=1701935" title="Nicole Forrester">
Nicole Forrester

Nicole Forrester (ur. 17 listopada 1976) - kanadyjska lekkoatletka, specjalizująca się w skoku wzwyż.
Osiągnięcia.
W 2008 Forrester reprezentowała Kanadę podczas igrzysk olimpijskich w Pekinie. 19. miejsce w eliminacjach nie dało jej awansu do finału.

</doc>
<doc id="1701937" url="https://pl.wikipedia.org/wiki?curid=1701937" title="Mistrzostwa Świata w Piłce Ręcznej Kobiet 2009">
Mistrzostwa Świata w Piłce Ręcznej Kobiet 2009

Mistrzostwa Świata w Piłce Ręcznej Kobiet 2009 – dziewiętnaste mistrzostwa świata w piłce ręcznej kobiet, zawody sportowe rangi mistrzowskiej organizowane przez IHF, które odbyły się w sześciu miastach Chin w dniach 5–20 grudnia 2009 roku. W turnieju brały udział 24 zespoły, automatycznie do mistrzostw awansowały Rosjanki jako obrończynie tytułu oraz Chinki jako gospodynie imprezy. O pozostałe miejsca odbywały się kontynentalne kwalifikacje.
Tytuł mistrzyń świata obroniły Rosjanki pokonując w finale Francuzki, brązowy medal wywalczyły zaś Norweżki.
Po zakończonym turnieju IHF opublikowała statystyki indywidualne i drużynowe.
Informacje ogólne.
Mistrzostwa rozegrano w sześciu halach w sześciu miastach, a nad ich przebiegiem czuwało siedemnaście par arbitrów. Losowanie grup zaplanowano na 15 lipca 2009 roku w siedzibie IHF w Bazylei i w jego wyniku utworzono cztery sześciozespołowe grupy. Zawody były transmitowane w Internecie. Ich logo stanowił stylizowany kwiat jaśminu, zarazem symbol prowincji Jiangsu, zaś maskotką został wół z uwagi na fakt, iż 2009 według chińskiego kalendarza był właśnie rokiem Wołu.
Reprezentacje w pierwszej fazie rywalizowały w ramach czterech sześciozespołowych grup systemem kołowym. Zwycięzca meczu zyskiwał dwa punkty, za remis przysługiwał jeden punkt, porażka nie była punktowana, a trzy czołowe zespoły z każdej grupy awansowały do fazy zasadniczej. Przy ustalaniu rankingu po fazie grupowej w przypadku tej samej liczby punktów lokaty zespołów były ustalane kolejno na podstawie:
Eliminacje.
Dwa zespoły miały zapewniony automatyczny awans, o dwadzieścia dwa miejsca w turnieju finałowym toczyły się natomiast kontynentalne eliminacje. Wolne miejsca zostały podzielone według następującego klucza geograficznego: Europie przydzielono 10 miejsc, Azji i Afryce przyznano cztery miejsca, Ameryce (Południowej wspólnie z Północną) przypadły trzy, a jedno Oceanii.
Nagrody indywidualne.
Nagrody indywidualne zdobyły:

</doc>
<doc id="1701939" url="https://pl.wikipedia.org/wiki?curid=1701939" title="Izmael (syn Abrahama)">
Izmael (syn Abrahama)



</doc>
<doc id="1701941" url="https://pl.wikipedia.org/wiki?curid=1701941" title="Antoine Albeau">
Antoine Albeau

Antoine Albeau (ur. 17 czerwca 1972 w La Rochelle) - francuski windsurfer. Od 1994 wywalczył jedenaście tytułów mistrza świata w różnych kategoriach. 
Antonie Albeau ustanowił aktualny rekord prędkości. 5 marca 2008 na 500 metrowym odcinku Saintes Marie de la Mer osiągnął 49,09 węzłów (90,91 km/h). Pobił wtedy poprzedni rekord, którym było 48,7 węzłów osiągnięte przez Finiana Maynarda. 
W październiku 2008 zawodnik przepłynął kanał La Manche na 138 kilometrowym odcinku z Cherbourga (Francja) do Poole (Wielka Brytania). Albeu pokonał dystans w 6 godzin. Wspomagali go wtedy Guy Cribb i Dave Hartwell. Wyczyn był relacjonowany przez media.

</doc>
<doc id="1701942" url="https://pl.wikipedia.org/wiki?curid=1701942" title="Fordham University">
Fordham University

Fordham University – amerykański uniwersytet niepubliczny z siedzibą w stanie Nowy Jork.
Uczelnia została założona w 1841 roku, przez diecezję nowojorską, jako "St. John’s College" (Kolegium Świętego Jana), który prowadzili jezuici. W 1907 roku przekształcona w "Fordham University". Kształci się na nim około 15 tysięcy studentów, w trzech kampusach:
Sport.
Uczelnia bierze udział w rozgrywkach NCAA, a ściślej NCAA Division I. Jest pełnym członkiem Atlantic 10 Conference oraz członkiem stowarzyszonym Patriot League. Jej drużyny występują jako Fordham Rams. Trenerem drużyny futbolowej w latach 1946–1954 był Ed Danowski.

</doc>
<doc id="1701944" url="https://pl.wikipedia.org/wiki?curid=1701944" title="Laccaria laccata">
Laccaria laccata



</doc>
<doc id="1701946" url="https://pl.wikipedia.org/wiki?curid=1701946" title="Nadleśnictwo Augustów">
Nadleśnictwo Augustów

Powierzchnia Nadleśnictwa Augustów wynosi 26026,7 ha. Jest ono podzielone na 4 obręby leśne: Augustów, Balinka, Białobrzegi, Sztabin, a te na 17 leśnictw: Lipowiec, Studzieniczne, Czarny Bród, Sajenek, Żyliny, Brzozowe Grądy, Jastrzębna, Kozi Rynek, Jesionowo, Wilcze Bagno, Bargłów, Białobrzegi, Długie, Kolnica, Sztabin, Jaminy, Klonowo oraz szkółki leśne i łowiectwo na OHZ. Siedziba Nadleśnictwa mieści się w Augustowie. Administracyjnie lasy nadleśnictwa położone są w północno-wschodniej części województwa podlaskiego w powiecie augustowskim w gminach: Augustów miasto, Augustów, Bargłów Kościelny, Lipsk, Płaska i Sztabin.
Organizacyjnie podlega RDLP w Białymstoku.
Położenie geograficzne nadleśnictwa określają współrzędne: 53°52' – 53°38' szerokości geograficznej północnej i 22°43' – 23°25' długości geograficznej wschodniej.
Zgodnie z regionalizacją przyrodniczo-leśną IBL lasy nadleśnictwa znajdują się w II Krainie Mazursko-Podlaskiej, w dzielnicy 4 – Puszczy Augustowskiej mezoregionie Równiny Augustowskiej (obręb Augustów w całości i część obrębów Balinka, Białobrzegi i Sztabin) oraz w mezoregionie Wołkuszańskim (część obrębu Balinka); w dzielnicy 1 – Pojezierza Mazurskiego mezoregionie Pojezierza Ełcko-Suwalskiego (część obrębów Augustów, Białobrzegi i Sztabin) w dzielnicy 5 – Wysoczyzny Białostockiej mezoregionie Kotliny Biebrzańskiej i mezoregionie Wzniesień Sokólsko-Białostockich (część obrębów Balinka, Białobrzegi i Sztabin).
Udział typów siedliskowych:Bśw – 37,4%, BMśw – 19,1%, BMw – 7,7%, LMb – 7,6%, Ol – 7,6%, OLJ – 7,1%, LMw – 4,6%,LMśw – 2,4%, Bw – 1,7%, Bb – 1,5%,Lśw – 1,3%, BMb – 1,2%, Lw – 0,8%. Udział gatunków według powierzchni występowania: sosna – 66,5%, olsza – 16,9%, brzoza – 9,1%, świerk – 6,4%, dąb – 0,8%, jesion – 0,3%. Lasy ochronne to 13730,39 ha, stanowią 55,5% ogółu powierzchni leśnej nadleśnictwa.
Pozyskanie drewna (roczny etat użytkowania) wynosi 114 tys. m³. Nadleśnictwo posiada certyfikat FSC, prowadzenia dobrej gospodarki leśnej.
Ochrona przyrody.
Na terenie Nadleśnictwa Augustów znajdują się cztery rezerwaty przyrody o łącznej powierzchni 1138,98 ha (4,4% powierzchni ogólnej nadleśnictwa), objęte ochroną częściową:
W zasięgu administracyjnym Nadleśnictwa Augustów w obrębie Białobrzegi położony jest rezerwat przyrody Jezioro Kolno o powierzchni 269,26 ha, który jest rezerwatem ornitologicznym objętym ochroną częściową.
Wśród pomników przyrody, występujących na terenie nadleśnictwa, przeważają sosny, dęby i modrzewie. Do najciekawszych należy grupa 16 sosen w uroczysku "Barcie" oraz grupa modrzewi w Jesionowie i Białobrzegach.
Prawie cała powierzchnia nadleśnictwa znajduje się na obszarze Natura 2000.

</doc>
<doc id="1701947" url="https://pl.wikipedia.org/wiki?curid=1701947" title="Scalak">
Scalak



</doc>
<doc id="1701948" url="https://pl.wikipedia.org/wiki?curid=1701948" title="Kość komputerowa">
Kość komputerowa



</doc>
<doc id="1701952" url="https://pl.wikipedia.org/wiki?curid=1701952" title="Reszat Ablajew">
Reszat Ablajew

Reszat Ablajew (ros. Решат Аблаев) (ur. 26 sierpnia 1951 w Uzbekistanie) – ukraiński polityk tatarskiego pochodzenia, przewodniczący partii Milli Firka, z wykształcenia pedagog (według innych źródeł inżynier).
Urodził się na terenie Uzbekistanu, gdzie w 1944 została zesłana jego rodzina. W listopadzie 1985 został aresztowany za działalność antysowiecką. Jest członkiem Medżlisu Tatarów Krymskich. Był wicedyrektorem spółki "Jurt". Obecnie stoi na czele Partii Tatarów Krymskich Milli Firka jako przewodniczący jej Komitetu Wykonawczego.

</doc>
<doc id="1701954" url="https://pl.wikipedia.org/wiki?curid=1701954" title="Jacques Chessex">
Jacques Chessex

Jacques Chessex (ur. 1 marca 1934 w Payerne, zm. 9 października 2009 w Yverdon-les-Bains), szwajcarski pisarz, poeta i prozaik. Laureat Nagrody Goncourtów.
Pisał w języku francuskim. Nagrodę Goncourtów otrzymał w 1973 za powieść "L'Ogre". Łącznie w dorobku ma kilkadziesiąt utworów (poezja, proza, ale także eseje i teksty krytyczne). W Polsce ukazała się jedna jego książka - "Wampir z Ropraz" ("Le vampire de Ropraz" 2007). Niewielka objętościowo powieść rozgrywa się w rejonie tytułowego miasteczka Ropraz na początku XX wieku, targanego serią odrażających przestępstw.
Jedna z ostatnich jego książek, "Un Juif pour l'exemple" (tytuł angielski "A Jew Must Die") z 2008 r., opowiadała o śmierci Artura Blocha, handlarza bydłem z jego rodzinnego Payerne, który został zamordowany w 1942 r. przez szwajcarskich nazistów. Powieść ta, w przeciwieństwie do innych, nie została ciepło przyjęta w Szwajcarii. Sztuka na podstawie innej powieści z 1967 r., "Spowiedź księdza Burga" miała premierę w noc przed jego śmiercią[. 
Zmarł 9 października 2009 na atak serca na spotkaniu z czytelnikami w bibliotece miejskiej w Yverdon-les-Bains, gdy spotkał się z krytyką swojej powieści o Blochu, ponadto gwałtownie zarzucono mu poparcie dla Romana Polańskiego po jego spektakularnym aresztowaniu w Szwajcarii.

</doc>
<doc id="1701955" url="https://pl.wikipedia.org/wiki?curid=1701955" title="Polyperchon">
Polyperchon



</doc>
<doc id="1701959" url="https://pl.wikipedia.org/wiki?curid=1701959" title="Małgorzata Białecka">
Małgorzata Białecka

Małgorzata Białecka (ur. 2 kwietnia 1988 w Gdyni) – żeglarka, reprezentantka Polski w windsurfingu.
Kariera sportowa.
Małgorzata Białecka jest reprezentantką i wychowanką Sopockiego Klubu Żeglarskiego Hestia Sopot.
Zawodniczka uprawia windsurfing od 2001 roku. Do 2006 roku startowała głównie w żeglarskiej klasie mistral. Następnie rozpoczęła starty w olimpijskiej klasie RS:X.
Najlepsze wyniki.
Klasa RS:X
2016
Mistrzostwa Świata, Ejlat - 1. miejsce
2012
Puchar Świata, US SAILING’s Rolex Miami OCR – 4. miejsce
Mistrzostwa Polski, Górki Zachodnie – 1. miejsce
2011
Uniwersjada, Shenzhen – 3. miejsce
Mistrzostwa Europy, Burgas – 15. miejsce
2010
Mistrzostwa Świata, Kerteminde – 20. miejsce
Mistrzostwa Europy, Sopot – 6. miejsce
Puchar Świata, SOF Hyeres – 5. miejsce
Mistrzostwa Polski, Łeba – 1. miejsce
Żeglarka Roku 2010 w województwie pomorskim
2009
Mistrzostwa Świata, Weymouth – 16. miejsce
Mistrzostwa Europy, Tel Aviv – 10. miejsce
Team European Championschips, Sycylia – 1. miejsce
Puchar Świata, SOF Hyeres – 9. miejsce
Puchar Świata, US SAILING’s Rolex Miami OCR – 10. miejsce
Puchar Świata, Trofeo SAR Princesa Sofia MAPFRE – 12. miejsce
Mistrzostwa Hiszpanii, Andalusian Olympic Week – Carnival Trophy – 1. miejsce
Mistrzostwa Polski – 5. miejsce
Młodzieżowe Mistrzostwa Polski – 3. miejsce
2008
Mistrzostwa Świata, Nowa Zelandia – 13. miejsce
Mistrzostwa Europy, Brest – 9. miejsce
Puchar Świata, Kiel Week – 7. miejsce
Młodzieżowe Mistrzostwa Polski – 2. miejsce
2007
Młodzieżowe Mistrzostwa Europy – 1. miejsce
Młodzieżowe Mistrzostwa Polski – 2. miejsce
2006
Mistrzostwa Świata ISAF – brązowy medal
Klasa MISTRAL:
2006
Mistrzostwo Polski
2005
Wicemistrzostwo na Młodzieżowych Mistrzostwach Polski
Brązowy medal Mistrzostw Polski
Długodystansowe Mistrzostwo Polski
2004
Wicemistrzostwo Świata Juniorów
Mistrzostwo Europy Juniorów
Złoty medal na Ogólnopolskiej Olimpiadzie Młodzieży
Wicemistrzostwo Polski Juniorów
2003
Srebrny medal na Ogólnopolskiej Olimpiadzie Młodzieży

</doc>
<doc id="1701960" url="https://pl.wikipedia.org/wiki?curid=1701960" title="Linia kolejowa nr 412">
Linia kolejowa nr 412

Linia kolejowa nr 412 – linia kolejowa łącząca Krzyż Wielkopolski w woj. wielkopolskim oraz Człopę i Wałcz w woj. zachodniopomorskim.
Całkowita długość trasy to 60,791 km. Pierwszy odcinek linii z Krzyża do Człopy otwarto w 1899 roku, kolejny z Człopy do Wałcza w 1904. W latach 1980/1981 przejazd pociągu pasażerskiego na całym odcinku trwał 2h40min co dawało średnio 25km/h. Dalsza degradacja torowiska doprowadziła do zamknięcia odcinka Wałcz – Człopa w sierpniu 1988. W latach 1990/1992 na pozostałym odcinku prędkość wynosiła ok. 17,5 km/h. Kolejne obniżenia prędkości szlakowej oraz rozwijający się ruch samochodowy doprowadziły do zamknięcia linii dla ruchu pasażerskiego w lipcu 1991 roku. Ruch towarowy zamarł całkowicie w 2000 roku. Decyzją zarządcy PKP PLK w 2002 roku linia została wykreślona z wykazu D-29. Linia została całkowicie rozebrana w 2016 roku. W Człopie istnieje nadal budynek stacyjny, a wiaty m.in. w Hucie Szklanej i Kuźnicy Żelichowskiej. W 2009 roku na odcinku Krzyż – Lubcz Mały (Huta Szklana) powrócił pociąg towarowy jako zdawka dla firmy Tombet.

</doc>
<doc id="1701962" url="https://pl.wikipedia.org/wiki?curid=1701962" title="Gedeliasz">
Gedeliasz



</doc>
<doc id="1701963" url="https://pl.wikipedia.org/wiki?curid=1701963" title="Rechabeam">
Rechabeam



</doc>
<doc id="1701964" url="https://pl.wikipedia.org/wiki?curid=1701964" title="Umowa o ratowaniu kosmonautów, powrocie kosmonautów i zwrocie obiektów wypuszczonych w przestrzeń kosmiczną">
Umowa o ratowaniu kosmonautów, powrocie kosmonautów i zwrocie obiektów wypuszczonych w przestrzeń kosmiczną

Umowa o ratowaniu kosmonautów, powrocie kosmonautów i zwrocie obiektów wypuszczonych w przestrzeń kosmiczną (ang. "Agreement on the Rescue of Astronauts, the Return of Astronauts and the Return of Objects Launched into Outer Space, also referred to as the Rescue Agreement") – wielostronna umowa międzynarodowa dotycząca ratownictwa astronautów oraz zwrotu obiektów wypuszczanych w przestrzeń kosmiczną. Składa się na nią łącznie 10 artykułów.
Postanowienia.
Umowa zobowiązuje państwa-strony, które znajdą się w posiadaniu informacji o wypadku statku kosmicznego, niebezpieczeństwie w jakim znaleźli się astronauci lub o przymusowym lądowaniu na jego terytorium, do natychmiastowego poinformowania o zaistniałych faktach władzę, która wypuściła statek oraz Sekretarza Generalnego ONZ. W razie braku możliwości powiadomienia stosownej władzy stosowną informację należy przekazać do wiadomości publicznej.

</doc>
<doc id="1701965" url="https://pl.wikipedia.org/wiki?curid=1701965" title="Belsazar">
Belsazar



</doc>
<doc id="1701969" url="https://pl.wikipedia.org/wiki?curid=1701969" title="Ion Storm">
Ion Storm

Ion Storm – amerykański producent gier komputerowych, którego założycielami byli: John Romero, Tom Hall, Todd Porter, Jerry O'Flaherty, Mike Wilson oraz Bob Wright. W styczniu 1997 roku studio podpisało z Eidos Interactive kontrakt na wydanie sześciu gier. Pod koniec tego samego roku powstał oddział Ion Storm w Austin na którego czele stanął Warren Spector.
Ion Storm Dallas zostało zamknięte w lipcu 2001 po wydaniu trzech gier, zaś Ion Storm Austin w lutym 2005.

</doc>
<doc id="1701971" url="https://pl.wikipedia.org/wiki?curid=1701971" title="Piotr Myszka">
Piotr Myszka

Piotr Myszka (ur. 25 lipca 1981 w Mrągowie) – żeglarz, reprezentant Polski w windsurfingu.
Piotr Myszka jest reprezentantem klubu AZS AWFiS Gdańsk oraz windsurfingowej Kadry Olimpijskiej Londyn 2012. Występuje w żeglarskiej klasie RS:X. Pływa na jachcie Neilpryde RS:X. Numer na żaglu zawodnika to POL 82. Wzrost: 186 cm, waga: 75 kg.
Został odznaczony Złotym Krzyżem Zasługi (2010).
Został członkiem honorowego komitetu poparcia Bronisława Komorowskiego przed wyborami prezydenckimi w Polsce w 2015 roku.

</doc>
<doc id="1701972" url="https://pl.wikipedia.org/wiki?curid=1701972" title="Sanderlei Parrela">
Sanderlei Parrela

Sanderlei Parrela (ur. 7 października 1974 w Santosie) – brazylijski lekkoatleta, sprinter.
Rekordy życiowe.
30 lipca 1999 w kanadyjskim Winnipeg brazylijska sztafeta 4 x 400 m z Parrelą na ostatniej zmianie wywalczyła srebrny medal igrzysk panamerykańskich, ustanawiając do dziś aktualny rekord Ameryki Południowej – 2:58.56.

</doc>
<doc id="1701973" url="https://pl.wikipedia.org/wiki?curid=1701973" title="Sanderlei Claro Parrela">
Sanderlei Claro Parrela



</doc>
<doc id="1701979" url="https://pl.wikipedia.org/wiki?curid=1701979" title="Kanał Gota">
Kanał Gota



</doc>
<doc id="1701981" url="https://pl.wikipedia.org/wiki?curid=1701981" title="Eudorcas rufifrons">
Eudorcas rufifrons



</doc>
<doc id="1701982" url="https://pl.wikipedia.org/wiki?curid=1701982" title="Wolontarz">
Wolontarz



</doc>
<doc id="1701983" url="https://pl.wikipedia.org/wiki?curid=1701983" title="Lawrence Kasdan">
Lawrence Kasdan

Lawrence Kasdan (ur. 14 stycznia 1949 w Miami) – amerykański reżyser i scenarzysta filmowy. Był trzykrotnie nominowany do Oscara za scenariusze do filmów: "Wielki chłód" (1983), "Przypadkowy turysta" (1988) i "Wielki Kanion" (1991).
Kasdan jest autorem lub współautorem scenariuszy do większości reżyserowanych przez siebie filmów. Jest także współautorem scenariuszy do takich hitów jak: "Poszukiwacze zaginionej Arki" (1981) czy "Bodyguard" (1992).

</doc>
<doc id="1701984" url="https://pl.wikipedia.org/wiki?curid=1701984" title="Ajatollah Ruhallah Chomeini">
Ajatollah Ruhallah Chomeini



</doc>
<doc id="1701986" url="https://pl.wikipedia.org/wiki?curid=1701986" title="Joseph Kramer">
Joseph Kramer



</doc>
<doc id="1701987" url="https://pl.wikipedia.org/wiki?curid=1701987" title="Kanał Noordzee">
Kanał Noordzee



</doc>
<doc id="1701988" url="https://pl.wikipedia.org/wiki?curid=1701988" title="Königsstuhl (Rugia)">
Königsstuhl (Rugia)

Tron Królewski (niem. "Königsstuhl") – najsłynniejsza ze skał kredowych tworzących klif Stubbenkammer znajdujący się w Parku Narodowym Jasmund na wyspie Rugia w kraju związkowym Meklemburgia-Pomorze Przednie w RFN.
Skała ma wysokość 118 m n.p.m. Znajduje się na szlaku turystycznym o długości 11 km, prowadzącym wzdłuż wybrzeża morskiego z Sassnitz do Lohme. Tron Królewski, jak również przyległy do niego teren, został w roku 2004 włączony do Centrum Königsstuhl należące do Parku Narodowego Jasmund. Do centrum można również dostać się leśnym szlakiem o długości ok. 3 km wprost z parkingu w Hagen, dzielnicy gminy Lohme.
Wejście na teren centrum, jak i na punkt widokowy znajdujący się na szczycie skały jest płatny.
Na szczyt Tronu Królewskiego prowadzą wąskie, ale masywne schody granitowe. Obok znajduje się pochodzący prawdopodobnie z epoki brązu kurhan. Sam punkt widokowy ma powierzchnię 200 m². Ze szczytu rozpościera się widok na Morze Bałtyckie oraz na sąsiednie skały kredowe. Natomiast samą skałę najlepiej podziwiać z położonego nieopodal punktu widokowego Victoria-Sicht od strony południowej.
Do tej pory nie ustalono jednoznacznie pochodzenia nazwy „Tron Książęcy”. Między innymi odwołuje się do roku 1715, w którym to szwedzki król Karol XII Szwedzki rzekomo z tego miejsca miał obserwować bitwę morską z Duńczykami. Podobno jednak bitwa zmęczyła władcę do tego stopnia, ze kazał sobie przynieść tron królewski.
Jednak już wcześniej powoływano się na nazwę „Tron Książęcy”. Odwołuje się do niej w swojej relacji z podróży z roku 1587 pastor Rhenan, będąc tu z polecenie księcia pomorskiego w poszukiwaniu źródeł wód mineralnych.
Według jednej z legend nazwa pochodzi stąd, że w dawnych czasach na króla był wybierany ten, któremu jako pierwszemu udało się od strony morza wdrapać na skałę i zasiąść na umieszczonym na niej tronie.

</doc>
<doc id="1701989" url="https://pl.wikipedia.org/wiki?curid=1701989" title="Feliks z Dunwich">
Feliks z Dunwich

Feliks z Dunwich, "Feliks z Burgundii" (ur. w VI wieku w Burgundii, zm. ok. 646) – święty katolicki, misjonarz, biskup.
Konsekrowany prawdopodobnie w 627 roku przez arcybiskupa Honoriusza z Canterbury św. Feliks był pierwszym biskupem Dunwich. Od przybycia do wschodniej Anglii to jest od ok. 615 roku prowadził działalność misyjną w Królestwie Wschodnich Anglów.
Był założycielem kościoła i szkoły w Domnoc, a także opactwa Soham w Cambridgeshire.
Pochowany w Dunwich, a jego relikwie od ok. 1030 znajdują się w Ramsey. Miejscem szczególnego kultu jest świątynia klasztoru w Ramsey. Atrybutami świętego Feliksa są trzy pierścienie na prawej ręce. Jest patronem diecezji Wschodniej Anglii.
Jego wspomnienie obchodzone jest w Kościele katolickim 8 marca.

</doc>
<doc id="1701990" url="https://pl.wikipedia.org/wiki?curid=1701990" title="Triptykon">
Triptykon

Triptykon - szwajcarski zespół wykonujący szeroko pojętą muzykę heavymetalową. Powstał w 2008 roku z inicjatywy gitarzysty Thomasa Gabriela Fischera, wkrótce po rozwiązaniu zespołu Celtic Frost, którego był wieloletnim członkiem. Fisher o nowym zespole: "Triptykon będzie brzmieć tak bardzo podobnie do Celtic Frost, jak to tylko możliwe. Album, nad którym właśnie pracuję, widziałem pierwotnie jako następcę »Monotheist«. W moim zamyśle płyta ma być bardziej mrocznym, cięższym i nieco bardziej eksperymentalnym dziełem niż "Monotheist"."
Fisher do współpracy zaprosił byłego perkusistę Celtic Frost Reeda St. Mark (zastąpiony szybko przez perkusistę Fear My Thoughts, Normana Leonhard), gitarzystę V. Santura występującego w grupie Dark Fortress oraz basistkę Vanję Slajh. Debiutancki album zespołu zatytułowany "Eparistera Daimones" ukazał się 19 marca 2010 roku nakładem Prowling Death Records w dystrybucji Century Media Records. Płyta dotarła do 12. miejsca zestawienia Billboard Heatseekers Albums w Stanach Zjednoczonych sprzedając się w nakładzie 1300 egzemplarzy w przeciągu tygodnia od dnia premiery. Wydawnictwo trafiło ponadto na listy przebojów w Grecji, Finlandii, Japonii, Szwajcarii i Niemczech. 
25 października, także 2010 roku do sprzedaży trafiło kolejne wydawnictwo zespołu, minialbum pt. "Shatter". Materiał był promowany teledyskiem do utworu tytułowego, który wyreżyserował Philipp Hirsch. Na płycie znalazły się trzy premierowe utwory oraz dwie kompozycje z repertuaru Celtic Frost zarejestrowane podczas występu formacji na Roadburn Festival w Tilburgu w Holandii.

</doc>
<doc id="1701993" url="https://pl.wikipedia.org/wiki?curid=1701993" title="Bayano Kamani">
Bayano Kamani

Bayano Kamani (ur. 17 kwietnia 1980 w Houston) – panamski lekkoatleta, specjalista biegu na 400 m przez płotki. Do 19 lipca 2003 reprezentował barwy Stanów Zjednoczonych.

</doc>
<doc id="1702000" url="https://pl.wikipedia.org/wiki?curid=1702000" title="Zarząd Ochrony Funkcjonariuszy MSW">
Zarząd Ochrony Funkcjonariuszy MSW

Zarząd Ochrony Funkcjonariuszy MSW – jednostka organizacyjna Ministerstwa Spraw Wewnętrznych Polskiej Rzeczypospolitej Ludowej, działająca w latach 1984–1990, mająca charakter wewnętrznej policji w resorcie.
Historia zarządu.
ZOF utworzono 15 grudnia 1984 r., jego formalne zorganizowanie nastąpiło na podstawie zarządzenia nr 0072 ministra z 27 grudnia 1984 r. Zarząd otrzymał uprawnienia do wykonywania czynności operacyjnych i śledczych, prowadził kontrolę działalności pracowników resortu, zajmował się wykrywaniem i zwalczaniem popełnianych przez nich przestępstw kryminalnych i gospodarczych, rozpracowywał również funkcjonariuszy podejrzewanych o kontakty z opozycją.
Początkowo ZOF funkcjonował poza organami bezpieczeństwa. Dopiero decyzją z 6 grudnia 1985 r. minister zakwalifikował strukturę jako jednostkę SB. Terenowymi ekspozyturami zarządu były inspektoraty ochrony funkcjonariuszy WUSW, w zależności od województwa liczące od 2 do 8 pracowników.
W 1985 r. Zarząd Ochrony Funkcjonariuszy składał się z następujących komórek:
Zarząd nie cieszył się dobrą opinią wśród funkcjonariuszy MSW, którzy wysuwali szereg zastrzeżeń dotyczących ich inwigilowania. Ze względu na nasilające się protesty pion ten został zlikwidowany 1 lutego 1990 r., formalnie na mocy zarządzenia nr 28 ministra z 15 lutego 1990 r.
Kierownictwo.
Dyrektorzy Zarządu Ochrony Funkcjonariuszy MSW:

</doc>
<doc id="1702003" url="https://pl.wikipedia.org/wiki?curid=1702003" title="Nadab">
Nadab



</doc>
<doc id="1702004" url="https://pl.wikipedia.org/wiki?curid=1702004" title="Towarzystwo Gimnastyczne „Sokół” Bukówiec Górny">
Towarzystwo Gimnastyczne „Sokół” Bukówiec Górny

TG „Sokół” 1921 - 1939.
Założone z inicjatywy Jana Bury (1887 - 1931) działacza polonijnego z Westfalii, oraz byłych emigrantów „westfalaków”. Przed II wojną światową liczba członków dochodziła do 100 osób. W dniu 21 sierpnia 1921 r. poświęcono sztandar, na którym obok wizerunku Tadeusza Kościuszki widnieje napis: „Jedność, Zapał i Męstwo da Sokołom Zwycięstwo” - dzisiaj sztandar ten znajduje się w kościele bukówieckim. Podstawowym celem towarzystwa było uprawianie sportu - przede wszystkim lekkoatletyki i gimnastyki. W 1925 r. utworzono także zespół akrobatyczny. Ćwiczono na sali Marcina Polocha, gdzie również organizowano zabawy i przedstawienia teatralne. Członkowie występowali licznie i często na imprezach i zjazdach sokolich, zdobywając nagrody i wyróżnienia.
TG „Sokół” od 1990.
Działalność tego Towarzystwa, brutalnie przerwana przez hitlerowców, a następnie zakazana przez władze komunistyczne, została wznowiona po ponad półwiekowej przerwie. Stało się to z inicjatywy Grzegorza Mierzyńskiego, który w dniu 11 lutego 1990 roku powołał do życia sokolstwo bukówieckie, nawiązując do przedwojennej tradycji.
Towarzystwo Gimnastyczne „Sokół”, którego siedziba mieści się w Wiejskim Domu Kultury, jest organizacją kierującą się etyką chrześcijańską, szerzącą kulturę fizyczną wśród społeczeństwa poprzez prowadzenie gimnastyki indywidualnej i grupowej oraz innych dyscyplin o charakterze sportowym i ogólnorozwojowym, w tym różnych form wypoczynku dla podnoszenia sprawności fizycznej społeczeństwa oraz poczucia ofiarności i obowiązkowości w służbie „Bogu i Ojczyźnie”. Hasło: „W zdrowym ciele zdrowy duch”, przy czym wartości duchowe zawsze winne wyprzedzać sprawność fizyczną.
Liczba członków: na pierwszym zebraniu 11.02.1990 r. zapisało się 10 osób, następnie liczba członków wzrastała - 16 (1991 r.), 24 (1998 r.) i 34 (2004 r.)aż do dnia dzisiejszego (2009) osiągając liczbę przekraczającą 50 osób.
Cele.
Towarzystwo swoje cele osiąga przez prowadzenie ćwiczeń i gier sportowych, organizowanie młodzieży w drużyny sokole, tworząc dla niej kursy, wycieczki, kolonie, budowanie ducha patriotycznego poprzez organizowanie i uczestnictwo w uroczystościach patriotyczno-religijnych, w tym świąt państwowych.
W Sokole działają sekcje: gimnastyczna z siłownią, siatkówki oraz motorowa.
W ciągu roku „Sokół” bierze udział w następujących imprezach:
- 6 stycznia - rocznica wybuchu Powstania Wielkopolskiego w Bukówcu;
- 80. i 85. rocznicę obchodzono z udziałem kompanii honorowej Wojska Polskiego, w tym dniu urządzane są także Biegi Powstańcze.
- 3 Maja - współudział w Zawodach Zaprzęgów Konnych,
- a we wrześniu w corocznych rajdach samochodowych „Śladami Września” połączonych z dniem Sokoła, w którym druhowie uczestniczą we mszy św., a następnie przechodzą na cmentarz, by tam uczcić zmarłych członków „Sokoła”.
Co roku urządza się turnieje strzeleckie o Puchar Naczelnika i Naczelniczki „Sokoła”. W karnawale organizuje się bal maskowy, a w okresie Świąt Bożego Narodzenia spotkanie opłatkowe.
Urządza się też specjalne wyjazdy, np. do Rzymu w 1998 r., na Litwę w 1999 r., do zakopanego i Bydgoszczy na spotkanie z Ojcem Świętym, do Częstochowy, na Kongres Eucharystyczny w Poznaniu, na uroczystość 75. rocznicy Powstania Wlkp. w poznaniu, czy do Śremu na odsłonięcie pomnika ks. Piotra Wawrzyniaka.
Bieg „Sokoła”.
Jednak największym dorobkiem bukówieckiego „Sokoła” są dobrze przygotowane i sprawnie przeprowadzone corocznego Biegu Sokoła, urządzane w każdą pierwszą niedzielę kwietnia. Jest to impreza ogólnopolska, która wspaniale się rozwinęła. Jeśli w pierwszym Biegu 1985 r. na dystansie 10 km wzięło udział ośmiu zawodników, to ostatnio (2009 r.) w biegu głównym na 15 km wystartowało 325 zawodników, z których 318 ukończyło Bieg. W ramach tego Biegu, odbywają się także mistrzostwa Polski lekarzy, w których ostatnio wzięło udział 33 zawodników. Licznie obsadzony był młodzieżowy bieg na 5 km. Łącznie w biegach młodzieżowych i dzieci na dystansach 1 km i 2 km oraz przedszkolaków wzięło udział ponad 600 zawodników. Należy podkreślić znakomitą oprawę artystyczno- sportową, którą stanowią: Zespół Regionalny im. A. Markiewicz i wspaniałe Sokoliki przygotowane przez dha Dariusza Wandolskiego, oraz kapela dudziarska, towarzysząca uroczystej dekoracji zawodników.

</doc>
<doc id="1702009" url="https://pl.wikipedia.org/wiki?curid=1702009" title="Soča">
Soča



</doc>
<doc id="1702010" url="https://pl.wikipedia.org/wiki?curid=1702010" title="Thể Công">
Thể Công

Thể Công FC – wietnamski klub piłkarski założony w 1954 roku z siedzibą w Hanoi. Klub ma na koncie mistrzostwa Wietnamu oraz Superpuchar Wietnamu.
Historia.
Klub Thể Công FC założono w 23 czerwca 1954 roku. Miesiąc później zespół rozegrał swój pierwszy mecz na stadionie Hàng Đẫy w Hanoi.
W 2004 roku, 50 lat po założeniu, klub kończy sezon na 11. miejscu i pierwszy raz w historii spada do niższej ligi. Następnie zostaje zmieniona nazwa na Thể Công Viettel FC, co jest wynikiem podpisania umowy sponsorskiej z firmą Viettel. Zespół jednak szybko awansuje do V-League i wraca do historycznej nazwy.
Thể Công FC jest bardzo utytułowanym klubem w Wietnamie. Ma na koncie pięć tytułów mistrza Wietnamu, kilkukrotne zwycięstwa w A1 North Vietnam (rozgrywane tylko do roku 1979) oraz Superpuchar.
Osiągnięcia.
Krajowe.
V-League:
A1 North Vietnam:
Superpuchar Wietnamu:

</doc>
<doc id="1702015" url="https://pl.wikipedia.org/wiki?curid=1702015" title="Franciszek Przecinkowski">
Franciszek Przecinkowski

Franciszek Przecinkowski (ur. 17 września 1936, zm. 16 grudnia 2005 r.) - Polski kolarz. W 1960 r. zajął III miejsce w Mistrzostwach Polski w Kolarstwie Przełajowym.
Zawodnik, a następnie trener sekcji kolarskiej Klubu Sportowego Stomil Poznań. Zmarł na skutek obrażeń odniesionych podczas treningu zawodników na torze kolarskim w Kaliszu. Po jego śmierci corocznie w Kórniku odbywa się Memoriał Franciszka Przecinkowskiego w kolarstwie szosowym.
Trener wielu młodych zawodników w kolarstwie, m.in. Filipa Przymusińskiego (triathlonisty), Tomasza Schmidta (wicemistrza Europy na torze w 2007 r. zdobywcy 5 medali mistrzostw Polski, zawodnika KTK Kalisz).
Współpracował m.in. z Kazimierzem Marchewką (trenerem kolarskim), Włodzimierzem Sosińskim (trenerem i działaczem Klubu Stomil Poznań), Ryszardem Pawlakiem (kolarzem, następnie trenerem, człowiekiem związanym z rowerami).

</doc>
<doc id="1702016" url="https://pl.wikipedia.org/wiki?curid=1702016" title="David Vandenbossche">
David Vandenbossche

David Vandenbossche (ur. 27 września 1980 w Dunkierce) – francuski piłkarz występujący na pozycji pomocnika. Od 8 lutego 2010 jest zawodnikiem Lausanne Sports.
Kariera.
Vandenbossche zawodową karierę rozpoczynał w AJ Auxerre w sezonie 2000/2001. W Ligue 1 zadebiutował 26 sierpnia 2000 w wygranym 4:3 meczu z AS Saint-Étienne. Od czasu debiutu pełnił tam rolę rezerwowego. W debiutanckim sezonie w lidze zagrał trzy razy. W 2003 roku zdobył z klubem Puchar Francji, po pokonaniu w jego finale 2:1 Paris Saint-Germain. W styczniu 2004 roku został wypożyczony do LB Châteauroux. Będąc zawodnikiem tego klubu, 20 marca 2004 w przegranym 1:4 pojedynku z Grenoble Foot 38 strzelił pierwszego gola w ligowej karierze. W Châteauroux grał do końca sezonu 2003/2004, a potem powrócił do Auxerre. Tam spędził jeszcze rok. W sumie w Auxerre rozegrał 18 spotkań.
Latem 2005 odszedł do drugoligowego LB Châteauroux. W tym klubie grał przez trzy sezony. Łącznie zagrał tam w 80 meczach i strzelił 10 goli. W lipcu 2008 podpisał kontrakt z innym drugoligowcem - US Boulogne. W jego barwach pierwszy ligowy występ zanotował 15 sierpnia 2008 w bezbramkowo zremisowanym spotkaniu z Montpellier HSC. Od czasu debiutu pełni tam rolę rezerwowego. W sezonie 2008/2009 zajął z klubem trzecie miejsce w lidze i awansował z nim do ekstraklasy.

</doc>
<doc id="1702020" url="https://pl.wikipedia.org/wiki?curid=1702020" title="Łucznictwo na Letnich Igrzyskach Olimpijskich 1908">
Łucznictwo na Letnich Igrzyskach Olimpijskich 1908

Wyniki turnieju łuczniczego rozegranego podczas Letnich IO w Londynie w dniach 16–17 lipca 1908 r.

</doc>
<doc id="1702026" url="https://pl.wikipedia.org/wiki?curid=1702026" title="Mike Figgis">
Mike Figgis

Mike Figgis, właśc. Michael Figgis (ur. 28 lutego 1948 w Carlisle) – brytyjski reżyser filmowy, pisarz i kompozytor.
Życiorys.
Początkowo związał swoje życie z muzyką rozrywkową. W latach 60. i 70. udzielał się w wielu zespołach rockowych; grając m.in. z Bryanem Ferrym. Do 1980 należał do grupy People Show, którą opuścił aby reżyserować sztuki teatralne i filmy. Jako reżyser filmowy zadebiutował w 1988. Największy sukces odniósł w 1995, realizując dramat "Zostawić Las Vegas" z Nicolasem Cage’em i Elisabeth Shue w rolach głównych. Film przyniósł mu jedyną w karierze nominację do Oscara dla najlepszego reżysera.

</doc>
<doc id="1702027" url="https://pl.wikipedia.org/wiki?curid=1702027" title="Beatrice Utondu">
Beatrice Utondu

Beatrice Utondu (ur. 23 listopada 1969) – nigeryjska lekkoatletka, sprinterka i skoczkini w dal.

</doc>
<doc id="1702028" url="https://pl.wikipedia.org/wiki?curid=1702028" title="Paulo Ramos">
Paulo Ramos

Paulo Ramos, właśc. José França de Paula Ramos (ur. 4 czerwca 1895 w Rio de Janeiro) – brazylijski piłkarz grający na pozycji defensywnego pomocnika.
Paulo Ramos rozpoczął karierę piłkarską w klubie Americano Campos, w którym grał w latach 1913-1914. W 1915 przeszedł do Ameriki Rio de Janeiro, gdzie grał do końca kariery, którą zakończył w 1919 roku. Największymi sukcesem w karierze klubowej Paulo Ramosa było zdobycie mistrzostwa Stanu Rio de Janeiro - Campeonato Carioca w 1916.
Paulo Ramos wziął udział w turnieju Copa América 1917, czyli drugich w dziejach oficjalnych mistrzostwach kontynentalnych. Brazylia zajęła trzecie miejsce, a Paulo Ramos zagrał w meczu z reprezentacją Urugwaju rozegranym 7 października 1917 w Montevideo. Był to jego jedyny występ w reprezentacji Brazylii.

</doc>
<doc id="1702030" url="https://pl.wikipedia.org/wiki?curid=1702030" title="Szewczenkowski gaj (skansen)">
Szewczenkowski gaj (skansen)

Szewczenkowski gaj () – skansen we Lwowie, w Kajzerwaldzie.
W północno-wschodniej części Lwowa, blisko Wysokiego Zamku w dzielnicy Kajzerwald, znajduje się Muzeum architektury ludowej i życia codziennego we Lwowie. Założone w 1971 roku, Muzeum powstało, aby do zachować zabytki architektury, sprzęty domowe i przedmioty sztuki ludowej wszystkich historyczno-etnograficznych grup Zachodniej Ukrainy, które zostały sformowane w końcu XIX – na początku XX stulecia. 
Wśród tych grup znajduje się Bojkowszczyzna, Łemkowszczyzna, Huculszczyzna, Wołyń, Podole, Polesie, Bukowina, Pokucie, Zakarpacie, Ziemia Lwowska. 
Każdej grupie poświęcony jest oddzielny sektor – taka mikro wioska, w której obok budynków mieszkalnych znajdują się pomieszczenia gospodarcze, przemysłowe, sakralne. Każdy budynek ma odpowiednie otoczenie, które pomaga w odtworzeniu trybu życia, pracy i odpoczynku mieszkańców zachodnio-ukraińskiej wioski. 
Dziś lwowski skansen jest jednym z największych muzeów na wolnym powietrzu w Europie. Na obszarze 50 ha zgromadzono 150 zabytków ludowej drewnianej architektury. Najstarsze budynki były zbudowane w latach 1749 (cerkiew z wioski Krywka), 1792, 1812, 1846, 1860, pomieszczenia gospodarczo-przemysłowe (młyn wodny, wiatrak, folusznictwo, tartak, kuźnia, olejarnia). 
Przedstawione zostały tutaj także budynki i pomieszczenia, które charakteryzują karpacką gospodarkę smolarską i leśne rzemiosło. 
Bardzo bogate są magazyny w muzeum. Zgromadzono w nich około 21 tysięcy eksponatów. Są to kolekcje odzieży i tkanin, mebli, instrumentów muzycznych, ceramiki, zdobień, ikon, przedmiotów kościelnych. Znajduje się tutaj unikatowa kolekcja 120 rękopisów i starodruków. 
Muzeum stało się jednym z najbardziej lubianych miejsc odpoczynku mieszkańców Lwowa i gości miasta. Odbywają się tu festiwale muzyki ludowej, organizowane są występy zespołów ludowych. W halach wystawkowych można się zapoznać z dziełami sztuki ludu ukraińskiego i eksponatami. W okresie istnienia – a to ponad 40 lat – muzeum odwiedziło ponad 3 mln turystów z różnych krajów świata. Każdego roku odwiedza je około 150 tysięcy turystów.
Do najcenniejszych zabytków należą przeniesione w stanie nienaruszonym cerkwie: bojkowska z 1763 i łemkowska z 1831.

</doc>
<doc id="1702032" url="https://pl.wikipedia.org/wiki?curid=1702032" title="Kościół św. Józefa Rzemieślnika w Bydgoszczy">
Kościół św. Józefa Rzemieślnika w Bydgoszczy

Kościół św. Józefa Rzemieślnika w Bydgoszczy – kościół położony w Bydgoszczy, którego patronem jest Józef z Nazaretu.
Położenie.
Kościół znajduje się przy ul. Toruńskiej 166 na północnym obrzeżu osiedla Wyżyny w Bydgoszczy.
Historia.
Budowa kościoła odbyła się w kontekście intensywnego rozwoju ewangelickiej architektury sakralnej w Bydgoszczy i na jej przedmieściach w końcu wieku XIX i na początku XX.
Wówczas wzniesiono na tym terenie osiem zborów ewangelicko-unijnych, w większości neogotyckich, licowanych czerwoną cegłą.
Gmina ewangelicko-unijna na terenie Małych Bartodziejów, składająca się niemal wyłącznie z wyznawców narodowości niemieckiej powstała w 1901 roku. Jej pastorem został Wilhelm Faure, który swą posługę pełnił do 1930 roku. 24 września 1903 roku władze wydały zezwolenie na budowę kościoła, podobnie jak dla gmin Wilczak, Okole, Czyżkówko oraz Szwederowo.
Projekt świątyni autorstwa królewskiego okręgowego inspektora budowlanego Ismara Hermanna powstał w 1904 roku. Następnie przekazano go do Berlina, gdzie został zatwierdzony w Ministerstwie Robót Publicznych przez Friedricha Oskara Hossfelda – architekta, nadzorcę wszelkich prac w zakresie budownictwa sakralnego na obszarach znajdujących się pod zaborem pruskim. Równolegle, przy udziale tych samych autorów i zatwierdzających zrealizowano projekt dziś już nieistniejącego kościoła ewangelickiego pw. Marcina Lutra dla parafii Szwederowo oraz kościoła ewangelickiego dla parafii Wilczak.
Prace przy wznoszeniu i wyposażeniu kościoła ukończono w 1906 roku.
Świątynia służyła niemieckiej gminie kościoła ewangelicko-unijnego do 1945 roku, chociaż najlepsze lata dla rozwoju parafii i zboru zakończyły się już wraz z wybuchem pierwszej wojny światowej.
Po wyjściu Niemców z Bydgoszczy świątynia parafii ewangelickiej przestała być używana. Władze miejskie (Komitet Obywatelski Miasta Bydgoszczy) przekazały ją do użytku katolikom. Poświęcona świątynia otrzymała wezwanie św. Józefa Rzemieślnika i początkowo pełniła funkcję kościoła rektorskiego oraz filii Fary. Utworzenie parafii przy kościele nastąpiło 1 października 1946 roku.
W latach 60. i 70. XX w. kościół zapewniał z konieczności obsługę duszpasterską dla mieszkańców budujących się nowych dużych osiedli Bydgoszczy: Wyżyn i Kapuścisk.
15 października 2006 roku bp Jan Tyrawa dokonał konsekracji świątyni.
W 2019 władze miejskie przyznały środki na przeprowadzenie remontu elewacji świątyni, który rozpoczęto w II połowie roku.
Architektura.
Kościół zbudowany został w stylu eklektycznym, łączącym cechy neogotyckie i neoromańskie.
Świątynia jest jednonawowa, z zamkniętym prosto prezbiterium skierowanym na południe.
W narożu południowo-zachodnim znajduje się czworoboczna zakrystia. Od frontu dominuje masywna wieża z bocznymi aneksami, zwieńczona barokizującą sygnaturką. 
Korpus, wieża i aneksy nakryte są dachami dwuspadowymi. 
Trójkątne szczyty aneksów i wieży dekorowane są tynkowanymi płycinami.
O neogotyckim stylu budowli świadczą przede wszystkim oskarpowanie bryły, krzyżowo-żebrowe sklepienie prezbiterium, okna z maswerkami oraz wimperga wieńcząca główny portal.
Świątynia w porównaniu ze sąsiednimi zborami ewangelickimi wzniesionymi w tym samym czasie na Wilczaku oraz Szwederowie prezentuje nieco skromniejszą formę architektoniczną, co wynika z realizmu wiernych parafii, o której wiadomo, że była niewielka.
Wystrój wnętrza.
We wnętrzu kościoła zachowała się drewniana empora. W prezbiterium zastosowano sklepienie krzyżowo-żebrowe, w nawie drewnianą pozorną kolebkę.
Organy.
Organy w świątyni zostały zbudowane na pocz. XX w. przez Paula Voelknera z Bydgoszczy. W latach 80. XX w. zostały przebudowane przez Kazimierza Urbańskiego.

</doc>
<doc id="1702033" url="https://pl.wikipedia.org/wiki?curid=1702033" title="Berliner Dom">
Berliner Dom



</doc>
<doc id="1702036" url="https://pl.wikipedia.org/wiki?curid=1702036" title="Serhij Popow">
Serhij Popow

Serhij Ołeksandrowycz Popow, ukr. Сергій Олександрович Попов, ros. Сергей Александрович Попов, "Siergiej Aleksandrowicz Popow" (ur. 22 kwietnia 1971 w Makiejewce) – ukraiński piłkarz, grający na pozycji obrońcy, a wcześniej pomocnika, reprezentant Ukrainy, trener piłkarski.
Kariera piłkarska.
Kariera klubowa.
Karierę piłkarską rozpoczynał jako napastnik w Nowatorze Mariupol, skąd został powołany do służby wojskowej w SKA Kijów. Po zwolnieniu z wojska występował w klubie Nywa Winnica. W końcu 1991 został zaproszony do Szachtara Donieck, barw którego bronił do 2004 roku, z wyjątkiem dwóch sezonów spędzonych w rosyjskim klubie Zenit Petersburg. W 2006 zakończył karierę piłkarską w Metałurhu Zaporoże.
Kariera reprezentacyjna.
26 czerwca 1993 debiutował w reprezentacji Ukrainy w meczu z Chorwacją, przegranym 1:3. Ogółem dla reprezentacji zagrał 54 razy, strzelił 5 goli.
Kariera trenerska.
Po zakończeniu kariery piłkarskiej otrzymał propozycję pracy w Akademii Piłkarskiej Szachtara Donieck. W 2007 prowadził Szachtar-3 Donieck, a potem do 2013 pracował na stanowisku trenera młodzieży Szachtara. Od czerwca 2015 do kwietnia 2016 pomagał trenować Metalist Charków. 18 grudnia 2015 został zaproszony do sztabu szkoleniowego juniorskiej reprezentacji Ukrainy. 22 stycznia 2019 dołączył do Zorii Ługańsk.

</doc>
<doc id="1702037" url="https://pl.wikipedia.org/wiki?curid=1702037" title="Paweł Schroeter">
Paweł Schroeter

Paweł Emil Schroeter ("Schröter") (ur. 29 listopada 1855 w Kaliszu, zm. 9 sierpnia 1935 w Warszawie) – lekarz, chirurg.
Syn Ernesta (nauczyciela) i Ernestyny z Bierwagenów, brat Adolfa. 
Maturę uzyskał w gimnazjum w Kaliszu w 1876. Studiował najpierw na Cesarskim Uniwersytecie Warszawskim, a następnie w Dorpacie, gdzie w 1884 uzyskał dyplom doktora medycyny. Należał do akademickiego Konwentu Polonia. Przez wiele lat był lekarzem szpitala firmy „Krusche &amp; Ender” w Pabianicach. Napisał podręcznik dla lekarzy i studentów "Zarys anatomii topograficznej", wydany w 1922 r. (pierwszy polski oryginalny podręcznik tego działu anatomii człowieka). Komponował pieśni konwentowe. 
Zmarł 9 sierpnia 1935 w Warszawie. Został pochowany na cmentarzu ewangelicko-augsburskim w Warszawie (aleja 1, grób 22).
Żona: Karolina Emilia Wende (ok. 1860-po 1934) - córka Edwarda, córka: Emilia (1886-1968) - żona Ignacego Manteuffla.

</doc>
<doc id="1702038" url="https://pl.wikipedia.org/wiki?curid=1702038" title="Wilhelm Süss">
Wilhelm Süss

Wilhelm Süss (ur. 1889, zm. ?) – zbrodniarz nazistowski, członek załogi niemieckiego obozu koncentracyjnego Dachau i SS-Scharführer.
W czasie II wojny światowej pełnił służbę w "Mühldorf", podobozie KL Dachau, jako urzędnik administracji. W procesie członków załogi Dachau (US vs. Michael Vogel i inni), który miał miejsce w dniach 8–15 lipca 1947 przed amerykańskim Trybunałem Wojskowym w Dachau Süss skazany został na 15 lat pozbawienia wolności. Jak wykazało postępowanie, oskarżony niejednokrotnie znęcał się nad więźniami. Zamordował również dwóch z nich podczas ewakuacji obozu.

</doc>
<doc id="1702039" url="https://pl.wikipedia.org/wiki?curid=1702039" title="Sylvio Vidal Leite Ribeiro">
Sylvio Vidal Leite Ribeiro

Vidal, właśc. Sylvio Vidal Leite Ribeiro (ur. 1 października 1896 w Rio de Janeiro) - piłkarz brazylijski grający na pozycji środkowego obrońcy.
Całą piłkarską karierę Vidal spędził w klubie Fluminense FC, w którym występował w latach 1913-1921.
Największymi sukcesem w karierze klubowej Vidala było trzykrotne zdobycie mistrzostwa Stanu Rio de Janeiro - Campeonato Carioca w 1917, 1918 i 1919 roku.
Vidal wziął udział w turnieju Copa América 1917, czyli drugich w dziejach oficjalnych mistrzostwach kontynentalnych. Brazylia zajęła trzecie miejsce, a Vidal zagrał we wszystkich trzech meczach z reprezentacją Argentyny, reprezentacją Urugwaju i reprezentacją Chile. Były to jego jedyne występy w reprezentacji Brazylii.

</doc>
<doc id="1702040" url="https://pl.wikipedia.org/wiki?curid=1702040" title="Wycięcie tarczycy">
Wycięcie tarczycy



</doc>
<doc id="1702042" url="https://pl.wikipedia.org/wiki?curid=1702042" title="Zabytki w Słupsku">
Zabytki w Słupsku

Lista zabytków chronionych prawnie w Słupsku:

</doc>
<doc id="1702043" url="https://pl.wikipedia.org/wiki?curid=1702043" title="Špindlerova bouda">
Špindlerova bouda

Špindlerova bouda (również Špindlerka lub Špindlerovka, niem. Spindlerbaude) – dawne czeskie schronisko turystyczne, a obecnie hotel znajdujący się w Karkonoszach, na Przełęczy Karkonoskiej (1178 metrów n.p.m.), tuż przy granicy z Polską i Drodze Przyjaźni Polsko-Czeskiej.
Pierwszy budynek postawił prawdopodobnie niejaki Ignác Hallman w 1784. Obecna nazwa pochodzi od Františka Špindlera, sołtysa z Bedřichova, który przebudował schronisko w 1824 – miało wówczas kształt zbliżony do obecnego (używano też alternatywnej nazwy – "Rychrářova bouda"). W XIX wieku obiekt dwukrotnie płonął – w 1826 oraz w 1885, dwukrotnie go jednak odbudowywano.
W 1914 (według innych informacji dopiero w 1924) doprowadzono pod schronisko 8-kilometrową drogę ze Szpindlerowego Młyna. Obecnie pod budynek kursuje autobus z tej miejscowości; dojazd samochodem jest ograniczony.
W 1997 schronisko kupił Tomáš Tyle i urządził w nim dwugwiazdkowy hotel, który jednak spłonął po raz kolejny w 2005. Szybko go odbudowano i już w grudniu tego samego roku rozpoczął ponownie działalność jako hotel, tym razem o standardzie trzy i pół gwiazdki.
Po polskiej stronie granicy, nieco wyżej, znajduje się schronisko „Odrodzenie”.

</doc>
<doc id="1702044" url="https://pl.wikipedia.org/wiki?curid=1702044" title="Zetownik">
Zetownik

Zetownik – rodzaj kształtownika, wyrób hutniczy walcowany lub gięty z metalu. Wytwarzany w postaci prostych odcinków. Jego przekrój poprzeczny (profil) przypomina literę Z, o stopkach prostopadłych do środnika (elementu środkowego), ostrych krawędziach zewnętrznych i zaokrąglonych krawędziach wewnętrznych.

</doc>
<doc id="1702045" url="https://pl.wikipedia.org/wiki?curid=1702045" title="Nikolaus Lassota von Steblau">
Nikolaus Lassota von Steblau

Nikolaus Lassota von Steblau (ur. ok. 1510 w Rokicie (Rokitsch), zm. 23 maja 1585 w Rudniku k. Raciborza) – kanclerz księstwa opolsko-raciborskiego w latach 1557-1583.
Syn Heinricha Lassoty von Rokitsch und Lenkau (Rokicie i Łąki Kozielskie). Został 6 lutego 1534 pasowany, razem ze swoimi braćmi Wenzlem i Georgiem, przez króla Ferdynanda I, na rycerza. W roku 1540/1541 sędzia ziemski w okręgu strzeleckim i sławięcickm. W 1555 radca cesarski, senior i sędzia ziemski w okręgu głogóweckim.
Poprzez ślub z Margarethą von Bees, od 1556 roku, właściciel wioski Blaschewitz (Błażejowice Dolne) w powiecie prudnickim, którą żona wniosła w małżeństwo w posagu.
Nikolaus Lassota wybudował (lub rozbudował) tu rezydencję (dwór szlachecki), po czym nosił nazwisko Lassota von Steblau auf Blaschewitz
W 1557 roku cesarz Ferdynand I wybrał Nikolausa Lassotę von Steblau auf Blaschewitz na kanclerza księstwa opolsko-raciborskiego.
W okresie kanclerstwa Lassoty zostały w księstwie opolsko-raciborskim wydane między innymi dwa szczególnie znaczne statuty; "Die Roboth-Ordnung Kaiser Ferdinands als König von Böhmen für das Fürstentum Oppeln-Ratibor" ("Porządek pańszczyźniany cesarza Ferdynanda dla księstwa opolsko-raciborskiego") z 1559 roku, oraz "Landes-Ordnung von Oppeln-Ratibor" ("Porządek ziemski księstwa opolsko-raciborskiego") z 1562 roku, regulujące poprzez ponad dwa i pół następnych wieków warunki i stosunki społeczeństwa wiejskiego wobec panów ziemskich, a w skutku utrwalające system feudalny, bazujący przede wszystkim na robociźnie i utracie wolności chłopów na korzyść szlachty.
W roku 1561 nabył od wdowy Kathariny Janikowskiej wieś Schreibersdorf (Pisarzowice, pow. prudnicki). W latach 1561/1562 dzierżawił sąsiadującą z Pisarzowicami wioskę Kerpen (Kierpień).
W latach 1564-1576 sprawował dodatkowo władzę nad położonym na północy Górnego Śląska państewkiem lublinieckim, do którego należało 12 wiosek.
Według urbarza opolskiego z roku 1566, posiadał on w owym czasie również posesje w stolicy księstwa "na placu oraz na rynku". W 1566 roku Nikolaus Lassota von Steblau auf Blaschewitz dowodził górnośląskim rycerstwem, wśród którego znajdowali się również jego krewni Johann, Samson, Sebastian i Samuel Lassota, w bitwie pod Raab/Győr na Węgrzech, przeciw sułtanowi Suleimanowi.
Zmarł 23 maja 1585 w położonych na północ od Raciborza Rudnikach. Został on pochowany w Schreibersdorf (Pisarzowicach), w wybudowanym przez siebie w 1580 roku kościele pod wezwaniem św. Michała Archanioła. Jego następcą został Wenzel Schelicha von Rzuchow

</doc>
<doc id="1702049" url="https://pl.wikipedia.org/wiki?curid=1702049" title="Charles Hartshorne">
Charles Hartshorne

Charles Hartshorne (ur. 5 czerwca 1897 w Kittaning w Pensylwanii, zm. 9 października 2000 w Austin w Teksasie) − amerykański filozof zajmujący się przede wszystkim filozofią religii i metafizyką, przedstawiciel filozofii procesu.
Życie.
Był synem Francisa Cope'a Hartshore'a (1868-1950), duchownego Kościoła Episkopalnego oraz Marguerite Haughton Hartshorne (1868-1959). Studiował na Uniwersytecie Harvarwada, gdzie w 1923 uzyskał doktorat na podstawie dysertacji pt. "An Outline and Defense of the Argument for the Unity of Being in the Absolute or Divine Good". 
Studiował w Niemczech, m.in. u Edmunda Husserla i Martina Heideggera. Po powrocie do Stanów Zjednoczonych uczył na Uniwersytetach Chicagowskim (1928-1955), Emory’ego (1955-1962) i Teksańskim (1962-1978, kiedy przeszedł na emeryturę). 
Filozofia.
Hartshorne był, obok Alfreda Northa Whiteheada, głównym przedstawicielem filozofii procesu. Rozwinął ją na gruncie religii w teologię procesu. Jest uważany za jednego z najważniejszych filozofów amerykańskich i filozofów religii XX w.
Obok Whiteheada duży wpływ na niego miał też Charles Sanders Peirce. Hartshorne był wraz z Paulem Weissem redaktorem pierwszych sześciu tomów jego pism zebranych (1931-1935).

</doc>
<doc id="1702050" url="https://pl.wikipedia.org/wiki?curid=1702050" title="Spindlerova bouda">
Spindlerova bouda



</doc>
<doc id="1702051" url="https://pl.wikipedia.org/wiki?curid=1702051" title="Andreas Schuh">
Andreas Schuh

Andreas Schuh (ur. 1889, zm. ?) – zbrodniarz nazistowski, członek załogi niemieckiego obozu koncentracyjnego Dachau i SS-Hauptscharführer.
Członek Waffen-SS. Pełnił funkcję Rapportführera w obozie głównym od września 1943 do ewakuacji obozu. W procesie członków załogi Dachau (US vs. Franz Kohn i inni), który miał miejsce w dniach 14–22 lipca 1947 przed amerykańskim Trybunałem Wojskowym w Dachau Schuh skazany został początkowo na 20 lat pozbawienia wolności.
Trybunał ustalił, że oskarżony wielokrotnie bił więźniów osobiście biczem lub nakazywał takie postępowanie podległym mu esesmanom i kapo. Oprócz tego, według zeznań świadków, brał udział w selekcjach więźniów, których następnie przewożono do obozów zagłady w celu eksterminacji oraz uczestniczył w egzekucji jeńców radzieckich w obozowym krematorium. Po rewizji wyroku 17 marca 1948 karę zmniejszono do 10 lat więzienia. Uznano bowiem za wiarygodne jedynie zeznania świadków dotyczące maltretowania przez oskarżonego więźniów obozu. Pozostałe zarzuty oddalono.

</doc>
<doc id="1702055" url="https://pl.wikipedia.org/wiki?curid=1702055" title="Gianicolo">
Gianicolo



</doc>
<doc id="1702061" url="https://pl.wikipedia.org/wiki?curid=1702061" title="Île Saint-Louis">
Île Saint-Louis



</doc>
<doc id="1702062" url="https://pl.wikipedia.org/wiki?curid=1702062" title="Cradle Will Rock">
Cradle Will Rock

Cradle will rock – komediodramat w reżyserii Tima Robbinsa.
Fabuła.
Nowy Jork, rok 1937. Grupa aktorów chce wystawić sztukę Marca Blitzsteina pt. "The cradle will rock". Reżyserem jest sam Orson Welles. Sztuka buntuje przeciw kapitalistycznemu systemowi, którym owładnięty jest Nowy Jork, i wróży mu porażkę, stąd nazwa "The Cradle Will Rock", czyli "Posady runą". W końcu rząd zakazuje grać aktorom pod groźbą wyrzucenia ich ze związków zawodowych, co w czasach wielkiego kryzysu jest równoznaczne z utratą pracy. Do wystawienia sztuki jednak dochodzi, początkowo wystawia ją sam autor Blitzstein, lecz w czasie jej grania dołączają się kolejni aktorzy, odgrywając swoje role. Równocześnie w filmie ukazany jest wątek handlu obrazami Leonarda da Vinci przez Benita Mussoliniego, w celu zarobieniu na rozwijanie wojska faszystowskiego, czego pośredniczką jest Margherita Sarfatti. Ukazany jest też konflikt między Diego Riverą a Nelsonem Rockefellerem, gdy Diego maluje na ścianie Rockefeller Center podobiznę Lenina; nieudana kariera brzuchomówcy i alkoholika Tommy'ego Circkshawa, oraz upadek teatru. Tłem filmu jest Nowy Jork lat 30. XX w., w którym toczy się nieustanny spór między demokratami, komunistami a faszystami, oraz starania ludzi o przetrwanie w czasach kryzysu i w obliczu nadchodzącej wojny. Film łączy w sobie wydarzenia i postacie fikcyjne oraz prawdziwe.

</doc>
<doc id="1702063" url="https://pl.wikipedia.org/wiki?curid=1702063" title="Kurt Leyser">
Kurt Leyser

Kurt Leyser (ur. 1884, zm. ?) – zbrodniarz nazistowski, członek załogi niemieckiego obozu koncentracyjnego Dachau i SS-Scharführer.
Członek Waffen-SS. Pełnił służbę w obozie Dachau od sierpnia 1939 do 4 kwietnia 1944. W tym czasie był członkiem obozowego gestapo (tzw. Wydziału Politycznego) od września 1940 do kwietnia 1943, a także pełnił służbę wartowniczą oraz sprawował stanowiska "Blockführera" i kierownika komanda więźniarskiego.
W procesie członków załogi Dachau (US vs. Franz Kohn i inni), który miał miejsce w dniach 14–22 lipca 1947 przed amerykańskim Trybunałem Wojskowym w Dachau Leyser skazany został początkowo na 20 lat pozbawienia wolności. Zarzucono mu torturowanie więźniów podczas przesłuchiwań i maltertowanie ich na inne sposoby, a także udział w selekcjach więźniów i jeńców radzieckich przeznaczonych do egzekucji w krematorium obozowym. Po rewizji wyroku 17 marca 1948 karę zmniejszono do 5 lat więzienia. Uznano bowiem, iż dowody dotyczące maltertowania więźniów przez oskarżonego budzą uzasadnione wątpliwości.

</doc>
<doc id="1702064" url="https://pl.wikipedia.org/wiki?curid=1702064" title="Bekler">
Bekler

Bekler – polski herb szlachecki z nobilitacji.
Opis herbu.
W polu błękitnym, na skosie srebrnym takiż kozioł wspięty. Na lewo od czoła i na prawo od podstawy po lilii srebrnej. W klejnocie nad hełmem w koronie kozioł jak w godle między dwoma rogami myśliwskimi.
Historia herbu.
Nadany w 1775 roku Janowi Beklerowi, konsyliarzowi królewskiemu.
Herbowni.
Bekler – Bockler – Boekler.

</doc>
<doc id="1702066" url="https://pl.wikipedia.org/wiki?curid=1702066" title="Mistrzostwa Europy w Tenisie Stołowym Osób Niepełnosprawnych 2009">
Mistrzostwa Europy w Tenisie Stołowym Osób Niepełnosprawnych 2009

9. Mistrzostwa Europy w Tenisie stołowym osób niepełnosprawnych odbędą się w dniach 3 – 14 czerwca we włoskim mieście Genua. Wszystkie mecze będą odbywać się w hali Vaillant Palace.

</doc>
<doc id="1702067" url="https://pl.wikipedia.org/wiki?curid=1702067" title="Huabiao">
Huabiao

Huabiao (chin. upr. 华表, chin. trad. 華表, pinyin "huábiǎo") – tradycyjny element chińskiej architektury w formie dekoracyjnej kolumny.
Huabiao początkowo były drewnianymi słupami z poprzeczką u góry, stawianymi jako drogowskazy przed placówkami pocztowymi i mostami. W okresie dynastii Han nabrały one funkcji dekoracyjnej, zaczęto je stawiać jedynie przed pałacami, drewno zastąpiono kamieniem, a na szczycie dodano rzeźby.

</doc>
<doc id="1702070" url="https://pl.wikipedia.org/wiki?curid=1702070" title="Rajd Dakar 1992">
Rajd Dakar 1992

Rajd Dakar 1992 (Rajd Paryż - Kapsztad 1992) - czternasta edycja terenowego Rajdu Dakar, która odbyła się na trasie Paryż - Kapsztad. Długość całej trasy z Paryża do Kapsztadu wynosiła 7722 mile (≈ 12 427 km). Rajd rozpoczął się 23 grudnia 1991 a zakończył 16 stycznia 1992. Trasa biegła m.in.: przez Libię, Angolę i Namibię. W kategorii samochodów tryumfował Francuz Hubert Auriol, zaś w kategorii motocykli także Francuz - Stephane Peterhansel. 

</doc>
<doc id="1702072" url="https://pl.wikipedia.org/wiki?curid=1702072" title="Poczta sterowcowa">
Poczta sterowcowa

Poczta sterowcowa (także "poczta zeppelinowa") – rodzaj poczty lotniczej wykorzystującej do transportu przesyłek sterowce.
Pierwsze loty pocztowe miały miejsce w 1908 roku w Niemczech. Początkowo o charakterze prywatnym, od 1912 roku oficjalnym, urzędowym. Na pokładach znajdowały się urzędy pocztowe odprawiające przesyłki. Od 1928 r. rozpoczęły się regularne loty sterowców niemieckich do Ameryki Północnej i Południowej ("Graf Zeppelin", od 1936 roku również "Hindenburg"). Na podstawie umów korzystały z poczty sterowcowej 43 państwa. W 1937 roku, po katastrofie sterowca "Hindenburg", przesyłania w ten sposób przesyłek zaprzestano. Po II wojnie światowej znowu zaczęto używać sterowców, ale tylko do zadań reklamowych różnych poczt.
Poczta sterowcowa używała specjalnych znaczków sterowcowych i stempli.

</doc>
<doc id="1702073" url="https://pl.wikipedia.org/wiki?curid=1702073" title="Francisco Neto">
Francisco Neto

Chico Netto, właśc. Francisco Bueno Netto (ur. 9 kwietnia 1894 w Mogi Mirim, zm. 18 czerwca 1959 w Maringá) – brazylijski piłkarz i trener grający na pozycji środkowego obrońcy.
Chico Netto karierę rozpoczął w 1908 roku w klubie Amparo São Paulo. Rok 1912 spędził w klubie America Rio de Janeiro, z którego przeszedł do Americano Campos. Kolejnym etapem kariery było São Bento São Paulo z którym zdobył mistrzostwo Stanu São Paulo - Campeonato Paulista w 1914 roku. W 1915 roku przeszedł do Fluminense FC, w którym występował w latach 1915-1924. Z Fluminense trzykrotnie zdobył mistrzostwo Stanu Rio de Janeiro - Campeonato Carioca w 1917, 1918 i 1919 roku. Karierę zakończył w 1924 roku.
W 1917 roku Chico Netto z reprezentacją Brazylii uczestniczył w Copa América 1917, gdzie zagrał we wszystkich trzech meczach z Argentyną, Chile i Urugwajem a Brazylia zajęła trzecie miejsce. W reprezentacji rozegrał 3 mecze.
W 1923 roku Chico Netto był selekcjonerem "Canarinhos" podczas Copa América 1923. Reprezentacja Brazylii zajęła czwarte (ostatnie) miejsce, przegrywając wszystkie 3 mecze.

</doc>
<doc id="1702075" url="https://pl.wikipedia.org/wiki?curid=1702075" title="Belgram">
Belgram

Belgram – polski herb szlachecki z nobilitacji.
Opis herbu.
W polu czerwonym, na pagórku zielonym, lew wspięty, koronowany, trzymający w prawej łapie dwie strzały w krzyż skośny. W klejnocie nad hełmem w koronie trzy pióra strusie, z których środkowe przebite strzałą w prawo.
Historia herbu.
Nadany w 1768 roku Danielowi Belgramowi.
Herbowni.
Belgram.

</doc>
<doc id="1702077" url="https://pl.wikipedia.org/wiki?curid=1702077" title="Rajd Dakar 1993">
Rajd Dakar 1993

Rajd Dakar 1993 (Rajd Paryż - Dakar 1993) - piętnasta edycja terenowego Rajdu Dakar, która odbyła się na trasie Paryż - Dakar (Po roku rajd wrócił do swojej pierwotnej trasy). Startowało 154 konkurentów. W kategorii samochodów tryumfował po raz pierwszy Bruno Saby, zaś w kategorii motocykli Stephane Peterhansel.

</doc>
<doc id="1702079" url="https://pl.wikipedia.org/wiki?curid=1702079" title="Adam Heba">
Adam Heba

Adam Heba (ur. 20 października 1938 w Gołaszycach k. Opatowa) – polski polityk, poseł na Sejm PRL IX kadencji.
Życiorys.
W 1963 ukończył studia na Wydziale Elektrotechniki Górniczo-Hutniczej Akademii Górniczo-Hutniczej w Krakowie. Od 1962 pracował kolejno w Hucie im. M. Nowotki w Ostrowcu Świętokrzyskim, w Zakładach Wytwórczych Aparatury Wysokiego Napięci im. G. Dymitrowa, w Zakładach Płyt Pilśniowych, w Zakładach Wyrobów Powlekanych „SANVIL”. W 1982 został dyrektorem Fabryki Aparatury Elektromechanicznej „Fanina” w Przemyślu.
W latach 1985–1989 pełnił mandat posła na Sejm PRL IX kadencji w okręgu Przemyśl z ramienia Polskiej Zjednoczonej Partii Robotniczej. Zasiadał w Komisji Nauki i Postępu Technicznego oraz w Komisji Przemysłu. W 1989, również z okręgu przemyskiego, z ramienia PZPR bez powodzenia ubiegał się o reelekcję.
Jest autorem licznych wniosków racjonalizatorskich. Przystąpił do Stowarzyszenia Elektryków Polskich, Ligi Obrony Kraju, Towarzystwa Przyjaźni Polsko-Radzieckiej, Ligi Ochrony Przyrody i Ochotniczych Strażach Pożarnych, za działalność w których otrzymał Srebrny i Brązowy Medal „Za Zasługi dla Pożarnictwa”. Odznaczony został także Brązowym Krzyżem Zasługi (1977), Krzyżem Kawalerskim Orderu Odrodzenia Polski (1984), Krzyżem Oficerskim Orderu Odrodzenia Polski (1989), Medalem 40-lecia Polski Ludowej, Medalem 40-lecia miasta Przemyśla oraz Odznaką „Zasłużony Racjonalizator Produkcji”.

</doc>
<doc id="1702080" url="https://pl.wikipedia.org/wiki?curid=1702080" title="Bartolomeo Bimbi">
Bartolomeo Bimbi

Bartolomeo Bimbi (ur. 1648 we Florencji, zm. 1730 tamże) – włoski malarz okresu baroku.
Był uczniem Lorenza Lippi, a w Rzymie Maria de’Fiori. Pracował dla Kosmy III i księcia Ferdynanda Medyceuszów. 
Malował kwiaty, zwierzęta, owoce – z naukową precyzją, korzystając w tym celu z rad naukowców.

</doc>
<doc id="1702081" url="https://pl.wikipedia.org/wiki?curid=1702081" title="Swargaloka">
Swargaloka



</doc>
<doc id="1702084" url="https://pl.wikipedia.org/wiki?curid=1702084" title="Franciszek Jaczek">
Franciszek Jaczek

Franciszek Jaczek (ur. 26 listopada 1940 w Bydgoszczy) – polski polityk, poseł na Sejm PRL IX kadencji.
Życiorys.
Absolwent Zaocznego Technikum Mechaniczno-Elektrycznego w Bydgoszczy. Od 1957 pracował w Kolejowych Zakładach Łączności jako robotnik, brygadzista, a następnie mistrz. Od 1967 działał w Polskiej Zjednoczonej Partii Robotniczej. W latach 1985–1989 pełnił mandat posła na Sejm PRL IX kadencji z okręgu Bydgoszcz, zasiadając w Komisji Transportu, Żeglugi i Łączności.
Otrzymał Srebrny Krzyż Zasługi oraz Honorową Odznakę „Za zasługi dla miasta Bydgoszczy”.

</doc>
<doc id="1702088" url="https://pl.wikipedia.org/wiki?curid=1702088" title="Marek Jagielski">
Marek Jagielski

Marek Jagielski (ur. 18 czerwca 1952 w Zamościu) – polski polityk, poseł na Sejm PRL IX kadencji.
Życiorys.
Syn Ryszarda. Od 1968 pracował w Wojewódzkiej Spółdzielni Spożywców w Zamościu. W 1973 skończył Liceum Ogólnokształcące dla Pracujących w Zamościu, od 1974 był pracownikiem Zakładów Mięsnych w tym mieście. Od 1978 był członkiem Polskiej Zjednoczonej Partii Robotniczej. Radny Miejskiej Rady Narodowej w Zamościu. Działacz Związku Harcerstwa Polskiego, Związku Młodzieży Socjalistycznej i Związku Socjalistycznej Młodzieży Polskiej. Należał do Ochotniczej Rezerwy Milicji Obywatelskiej. Otrzymał Medal 40-lecia Polski Ludowej. W latach 1985–1989 pełnił mandat posła na Sejm PRL w okręgu Zamość, zasiadając w Komisji Rolnictwa, Leśnictwa i Gospodarki Żywnościowej.

</doc>
<doc id="1702090" url="https://pl.wikipedia.org/wiki?curid=1702090" title="Wallace Hartley">
Wallace Hartley

Wallace Henry Hartley (ur. 2 czerwca 1878 w Colne, Lancashire, zm. 15 kwietnia 1912 na pokładzie RMS Titanic) – dyrektor orkiestry na pokładzie RMS Titanic.
Wallace Hartley był synem Albiona i Elizabeth Hartley’ów z Colne’a w Lancashire. W późniejszym czasie przeprowadził się do Dewsbury w Anglii. Grał w orkiestrach w Harrogate i Bridllington oraz na pokładzie RMS Mauretania.
W noc katastrofy Titanica poproszono go, by grał ze swoją orkiestrą w celu zapobiegania panice. Sam Hartley był również wiolonczelistą. Orkiestra zasłynęła tym, że grała do samego zatonięcia statku i żaden z jej członków nie przestał grać, by ratować życie. Kwestią sporną jest jaki był ostatni utwór grany przez orkiestrę Hartleya – za najprawdopodobniejszy utwór uznaje się „Nearer, my God, to Thee”. Jego ciało odnaleziono 4 maja tego samego roku, a pochowano go w 8 dni później. W jego pogrzebie brało udział około 30 000 osób

</doc>
<doc id="1702091" url="https://pl.wikipedia.org/wiki?curid=1702091" title="Mauzoleum Mao">
Mauzoleum Mao



</doc>
<doc id="1702092" url="https://pl.wikipedia.org/wiki?curid=1702092" title="Tyroidektomia">
Tyroidektomia



</doc>
<doc id="1702095" url="https://pl.wikipedia.org/wiki?curid=1702095" title="Mecze reprezentacji Polski w piłce siatkowej kobiet prowadzonej przez Jerzego Matlaka">
Mecze reprezentacji Polski w piłce siatkowej kobiet prowadzonej przez Jerzego Matlaka

Zestawienie meczów reprezentacji Polski w piłce siatkowej kobiet prowadzonej przez Jerzego Matlaka:
Oficjalne mecze międzypaństwowe.
!colspan=7|2009
!colspan=7|2010
Mecze towarzyskie i sparingowe.
!colspan=7|2009
!colspan=7|2010

</doc>
<doc id="1702098" url="https://pl.wikipedia.org/wiki?curid=1702098" title="Paul Otto Geibel">
Paul Otto Geibel

Paul Otto Geibel (ur. 10 czerwca 1898 w Dortmundzie, zm. 12 listopada 1966 w Warszawie) – niemiecki zbrodniarz nazistowski, wysoki urzędnik państwowy i funkcjonariusz III Rzeszy, "SS-Brigadeführer und Generalmajor der Polizei", w czasie okupacji niemieckiej w Polsce dowódca SS i policji na dystrykt warszawski Generalnego Gubernatorstwa, następnie dowódca Policji Porządkowej w Pradze. Następca Franza Kutschery. Brał udział w tłumieniu powstania warszawskiego i odpowiadał za szereg zbrodni popełnionych na ludności cywilnej. Po wojnie skazany w Czechosłowacji na 5 lat więzienia. Po odbyciu kary przekazany do Polski. Skazany przez polski wymiar sprawiedliwości na karę dożywotniego więzienia, popełnił samobójstwo w trakcie odbywania kary.
Kariera w strukturach SS.
Geibel z zawodu był policjantem. Do NSDAP wstąpił w 1931, a od lipca 1938 służył w szeregach SS. Od 1940 pracował w Głównym Urzędzie Policji Porządkowej ("Hauptamt Ordnungspolizei") w Berlinie, gdzie doszedł do stanowiska Szefa Urzędu Personalnego w randze pułkownika żandarmerii.
W marcu 1944 Geibel miał objąć stanowisko dowódcy SS i policji w Gdańsku, lecz po śmierci Franza Kutschery Heinrich Himmler mianował go dowódcą SS i policji na dystrykt warszawski. Geibel objął to stanowisko 3 marca 1944.
Jako dowódca SS i policji na dystrykt warszawski Geibel odpowiadał za wszystkie zbrodnie popełnione w tym okresie przez podległe mu służby, m.in. za rozstrzelanie 991 Polaków w egzekucjach, które miały miejsce w Warszawie od 4 marca do 22 maja 1944.
Udział w tłumieniu powstania warszawskiego.
W momencie wybuchu powstania Geibel kierował obroną tzw. dzielnicy policyjnej. Po odparciu powstańczego ataku na siedzibę Gestapo przy alei Szucha 25 podległe mu oddziały dokonały krwawej rozprawy z mieszkańcami Śródmieścia Południowego. Tylko w pierwszych dniach sierpnia 1944 ludzie Geibla zamordowali od 5 do 10 tysięcy cywilów zamieszkujących okolice alei Szucha (ofiarą rzezi padli zwłaszcza mieszkańcy ulic: Bagatela, Flory, Chocimskiej, Marszałkowskiej, Oleandrów, Litewskiej), których masowo rozstrzeliwano w ruinach GISZ i tzw. Ogródku Jordanowskim.
W następnych tygodniach gmach na Szucha pełnił rolę punktu rozdzielczego dla ludności z południowych, zajętych przez Niemców, dzielnic Warszawy. Podlegli Geiblowi gestapowcy dokonywali tam nadal egzekucji warszawiaków (zwłaszcza młodych mężczyzn i kobiet), których podejrzewano o udział w walkach. O rozmiarze zbrodni świadczy informacja zawarta w protokole Okręgowej Komisji Badania Zbrodni Niemieckich w Warszawie z czerwca 1946, że odnalezione w piwnicy przy alei Szucha 12/14 prochy ludzkie ważyły 5.578,5 kg.
Geibel sprawował ponadto ogólne dowództwo nad siłami policji, żandarmerii i SS na Mokotowie, które dopuściły się tam szeregu zbrodni wobec mieszkańców stolicy. Również na jego rozkaz więzione na Szucha kobiety w charakterze żywych tarcz pędzono przed niemieckimi czołgami w kierunku powstańczych barykad.
Po upadku powstania Geibel osobiście nadzorował wypędzanie cywilnej ludności stolicy i operację metodycznego wyburzania miasta. Za zasługi w tłumieniu powstania Adolf Hitler awansował go w dniu 26 października 1944 do stopnia SS-Brigadeführera i generała majora policji. Odznaczono go również Krzyżem Żelaznym I klasy.
Niechęć von dem Bacha mogła wynikać z faktu, iż zaraz po rozpoczęciu przez oddziały Armii Krajowej szturmu na „dzielnicę policyjną” Geibel ukrył się w schronie urządzonym w piwnicach kwatery Gestapo na Szucha, a w kolejnych dniach powstania podległe mu formacje zachowywały dość bierną postawę.
W styczniu 1945 Geibel został przeniesiony do Pragi na stanowisko dowódcy Ordnungspolizei, które pełnił do końca wojny.
Po wojnie.
W dniu 2 maja 1947 Specjalny Sąd Narodowy w Pradze skazał Geibla na 5 lat ciężkiego więzienia za przynależność do SS. Po odbyciu kary został przekazany do Polski. Tam wyrokiem Sądu Wojewódzkiego dla m. st. Warszawy w roku 1954 został skazany na karę dożywotniego więzienia za zbrodnie dokonane w trakcie tłumienia powstania warszawskiego. 
Geibel odbywał karę w więzieniu w Strzelcach Opolskich. W 1956 Wydział Karny Sądu Wojewódzkiego w Opolu na posiedzeniu niejawnym „z uwagi na nienaganne zachowanie się skazanego w czasie odbywania kary i jego warunki osobiste wskazujące, że mimo tylko częściowego wykonania kary, nie popełni on po zwolnieniu nowego przestępstwa”, zwolnił Geibla z więzienia, po czym ten udał się do Warszawy po paszport.
Interwencja grupy wyższych oficerów Wojska Polskiego spowodowała ponowne osadzenie Geibla w więzieniu w Strzelcach Opolskich. Próba zwolnienia go w roku 1966 z więzienia przez ten sam sąd spowodowała przeniesienie go przez władze centralne do więzienia mokotowskiego w Warszawie, w którym popełnił samobójstwo 12 listopada 1966.

</doc>
<doc id="1702099" url="https://pl.wikipedia.org/wiki?curid=1702099" title="Wydział Informatyki Politechniki Szczecińskiej">
Wydział Informatyki Politechniki Szczecińskiej



</doc>
<doc id="1702100" url="https://pl.wikipedia.org/wiki?curid=1702100" title="When I Lost You">
When I Lost You

When I Lost You – piosenka skomponowana i napisana przez Irvinga Berlina w 1912. Pierwotnie utwór nagrany został przez Manuela Romaina.
Najbardziej znane wersje: Henry’ego Burra i The Mills Brothers.

</doc>
<doc id="1702104" url="https://pl.wikipedia.org/wiki?curid=1702104" title="Marc Blitzstein">
Marc Blitzstein

Marc Blitzstein (ur. 2 marca 1905 w Filadelfii, zm. 22 stycznia 1964 w Fort-de-France) – amerykański kompozytor i autor sztuk teatralnych.
Życiorys.
Urodził się w rodzinie żydowskiej. Mimo że był gejem i otwarcie się do tego przyznawał, ożenił się w 1933 roku z pisarką Evą Goldbeck. Po śmierci żony w 1936 roku pozostawał w bliskich kontaktach z teściową, śpiewaczką operową i producentem na Broadwayu Liną Abarbanell (1879–1963). Popierał związki zawodowe i poświęcał tym tematom sztuki. W 1964 roku został ciężko pobity przez trzech portugalskich żeglarzy. Zdołał ich zidentyfikować, za co w rezultacie trafili do więzienia, lecz sam zmarł w szpitalu w wyniku odniesionych obrażeń.

</doc>
<doc id="1702105" url="https://pl.wikipedia.org/wiki?curid=1702105" title="Rajd Dakar 2006">
Rajd Dakar 2006

Rajd Dakar 2006 (Rajd Paryż - Dakar 2006) – dwudziesta ósma edycja terenowego Rajdu Dakar, która odbyła się na trasie Lizbona - Dakar. W kategorii motocykli tryumfował Hiszpan Marc Coma, w samochodach - Francuz Luc Alphand, zaś w ciężarówkach - Rosjanin Władimir Czagin.

</doc>
<doc id="1702106" url="https://pl.wikipedia.org/wiki?curid=1702106" title="Cradle will rock">
Cradle will rock



</doc>
<doc id="1702111" url="https://pl.wikipedia.org/wiki?curid=1702111" title="Debbie Brill">
Debbie Brill

Debbie Brill (ur. 10 marca 1953 w Mission) – kanadyjska lekkoatletka, skoczkini wzwyż.
Sukcesy.
W 1980 Brill otwierała listy światowe przed igrzyskami olimpijskimi w Moskwie, jednak ostatecznie nie wystąpiła na tej imprezie, ponieważ Kanada, podobnie jak wiele innych krajów zbojkotowała te zawody z przyczyn politycznych.

</doc>
<doc id="1702115" url="https://pl.wikipedia.org/wiki?curid=1702115" title="Klub go-go">
Klub go-go

Klub go-go – rodzaj klubu nocnego. Nazwa pochodzi od francuskiego kolokwializmu – „á gogo” oznaczającego w przybliżonym znaczeniu „bez ograniczeń”.
Pierwsze kluby go-go powstały w Stanach Zjednoczonych w latach 60. XX w. Jednym z nich był założony w 1964 roku w Los Angeles „Whisky a Go Go”, który nazwę zaczerpnął od paryskiej dyskoteki. Utożsamiana z lokalem tancerka tzw. „go-go girl” była DJ-ką, która występowała na platformie zawieszonej ponad parkietem tanecznym. Pomimo iż ówczesnych bywalców amerykańskiego klubu charakteryzowała swoboda obyczajowa, do której przyczyniła się m.in. rewolucja seksualna, pierwsze występy erotyczne (topless) w klubach tego typu pojawiły się w San Francisco w lokalu Condor. W latach późniejszych kluby go-go rozprzestrzeniły się po całych Stanach Zjednoczonych, a także stały się przedmiotem licznych publikacji. Czasopismo Newsweek w 1967 roku określiło pracę tancerek go-go jako wyczerpującą, niosąca reperkusje dla zdrowia, w tym m.in. możliwe nadwyrężenie szyi, astenopię oraz przemieszczenie żeber.
Współczesne kluby go-go utożsamiane są z lokalami, w których prezentowany jest striptiz, taniec na rurze lub inne formy rozrywki o charakterze erotycznym.

</doc>
<doc id="1702120" url="https://pl.wikipedia.org/wiki?curid=1702120" title="Pełki (powiat piski)">
Pełki (powiat piski)

Pełki (niem. "Pölken") - dawna wieś, obecnie w powiecie piskim, w woj. warmińsko-mazurskim. W XV i XVI w. wymieniana w dokumentach pod nazwami: "Pelkenn, Pelken, Palke, Dimus".
Wieś służebna lokowana w 1495 r. na prawie magdeburskim na 10 łanach, z obowiązkiem połowy służby zbrojnej, przez komtura bałgijskiego "Hieronima von Gebesattela". Przywilej na dobra położone między Dmusami, Jeziorem Borowym i Myszkami otrzymali bratankowie: "Jodka, Pełka, Mikołaj" i "Piotr". Nadanie uzupełniono 3 łanami łąk, położonymi między Lisami i Lipińskimi. Wcześniej Pełki stanowiły jeden majątek ziemski z Dmusami. Przed 1454 r. w dokumentach zapisywane były łącznie z Dmusami. 
Obecnie.
Na niemieckiej mapie z 1928 roku miejscowość sąsiaduje z położoną na południe miejscowością "Dmussen". Obecnie jest to jedna miejscowość Dmusy. Dawna Pölken stanowi północną część tej wsi.

</doc>
<doc id="1702121" url="https://pl.wikipedia.org/wiki?curid=1702121" title="Symbole UE">
Symbole UE



</doc>
<doc id="1702122" url="https://pl.wikipedia.org/wiki?curid=1702122" title="Manga (piłkarz)">
Manga (piłkarz)

Manga, właśc. Aílton Corrêa de Arruda (ur. 26 kwietnia 1937 w Recife) – piłkarz brazylijski grający na pozycji bramkarza.
Kariera klubowa.
Manga karierę piłkarską rozpoczął w 1955 roku w klubie Sport Recife. Z klubem z Recife trzykrotnie zdobył mistrzostwo Stanu Pernambuco - Campeonato Pernambucano w: 1955, 1956, 1958. W 1959 przeszedł do Botafogo FR, w którym grał do 1968 roku. Z Botafogo czterokrotnie zdobył mistrzostwo Stanu Rio de Janeiro - Campeonato Carioca w: 1961, 1962, 1967, 1968 oraz wygrał trzykrotnie Turniej Rio-São Paulo w 1962, 1964, 1966.
W 1969 przeszedł do urugwajskiego Club Nacional de Football, w którym grał do 1974. Z klubem z Montevideo czterokrotnie zdobył mistrzostwo Urugwaju w 1969, 1970, 1971, 1972 oraz Copa Libertadores 1971 i Puchar interkontynentalny 1971. W 1974 Manga wrócił do Brazylii i grał przez 2 lata w Internacional Porto Alegre. Z Internacionalem dwukrotnie zdobył mistrzostwo Brazylii w 1975 i 1976 oraz trzykrotnie zdobył mistrzostwo Stanu Rio Grande do Sul - Campeonato Gaúcho w 1974, 1975, 1976 roku.
Po odejściu z Internacionalu grał w Operário Campo Grande. Z Operario zdobył mistrzostwo Stanu Mato Grosso - Campeonato Matogrossense w 1977 roku. Z Operario przeszedł do Coritiba w 1978. Z klubem z Kurytyby zdobył mistrzostwo Stanu Parana - Campeonato Paranaense w 1978 roku. W 1979 powrócił do Porto Alegre i przez 2 lata grał w Grêmio, z którym zdobył mistrzostwo Stanu Rio Grande do Sul - Campeonato Gaúcho w 1979 roku. Ostatnie dwa lata grał w ekwadorskiej Barcelonie, z którą zdobył mistrzostwo Ekwadoru w 1981. Karierę zakończył w 1982 roku w wieku 45 lat.
Kariera reprezentacyjna.
6 czerwca 1965 w Rio de Janeiro Manga zadebiutował w reprezentacji Brazylii, w meczu przeciwko reprezentacji RFN. W 1966 Manga pojechał z reprezentacją Brazylii do Anglii na Mistrzostwa Świata i zagrał w meczu grupowym przeciwko Portugalii. Ostatni raz w reprezentacji Manga zagrał w 19 września 1967 w meczu przeciwko reprezentacji Chile w Santiago. Łącznie w latach 1965–1967 rozegrał w barwach "canarinhos" 12 spotkań.

</doc>
<doc id="1702128" url="https://pl.wikipedia.org/wiki?curid=1702128" title="Elektra (opera)">
Elektra (opera)

Elektra (op. 58) – tragedia muzyczna w jednym akcie z muzyką Richarda Straussa i librettem autorstwa Hugo von Hofmannsthala według tragedii Sofoklesa. Prapremiera miała miejsce w Dreźnie 25 stycznia 1909 roku, premiera polska w Teatrze Wielkim w Warszawie w roku 1971.
Treść.
Akcja rozgrywa się kilka lat po zakończeniu wojny trojańskiej, w Mykenach. Po powrocie z wojny Agamemnon zostaje zamordowany przez swoją żonę Klitemnestrę i jej kochanka Egistosa, po czym ta para obejmuje rządy w Mykenach. Córki Agamemnona i mężobójczyni, Elektra i Chryzotemis, zostają zapędzone do niewolniczej pracy, zaś syn Orestes przed niechybną śmiercią z polecenia matki zostaje uratowany przez wiernego sługę (Opiekun Orestesa). Są to wydarzenia poprzedzające akcję rozgrywającą się na scenie.&lt;br&gt;
Od tej chwili Elektra żyje wyłącznie myślą o zemście i oczekiwaniem na powrót brata, jest nimi wręcz opętana.
Żywi głęboką nienawiść do matki, a także gardzi całym jej mykeńskim dworem, oraz dworskim życiem, sama żyjąc jak pustelniczka. Tymczasem Klitemnestrą, która wraz z Egistosem przejęła rządy nad Mykenami, zaczynają targać wyrzuty sumienia. Zwraca się ona do Elektry z pytaniem, jak przebłagać bogów, na co córka odpowiada, że jedynie ofiara złożona przez Orestesa z krwi Klitemnestry jest w stanie cofnąć klątwę nad rodem Atrydów. Jednak Powiernica przynosi wiadomość o śmierci syna tyranki.
Wobec tej niespodziewanej wieści Elektra najpierw namawia siostrę do morderstwa, potem sama postanawia dopełnić zemsty. Jednak, gdy wykopuje z ziemi ukryty przez siebie topór, którym zabito Agamemnona, pojawia się Orestes. Okazuje się, że on sam rozpuścił plotki o swojej śmierci, aby bezpiecznie dostać się w pobliże zamku. Wkrótce zemsta zostaje dopełniona, jednak nie daje to ukojenia Elektrze, która umiera w ekstatycznym tańcu.
Charakterystyka.
Opera rozwija pomysły Richarda Wagnera w zakresie obsady (ogromny zespół orkiestrowy, w którym wyróżniono m.in. trzy zespoły smyczkowe; sekcja dęta składająca się z 40 muzyków), motywów przewodnich (motyw śmierci, zabitego Agamemnona, zemsty, wizji itd.).
Dzieło cechuje również szereg elementów charakterystycznych dla kierunku ekspresjonistycznego w muzyce:

</doc>
<doc id="1702129" url="https://pl.wikipedia.org/wiki?curid=1702129" title="Nowator Mariupol">
Nowator Mariupol



</doc>
<doc id="1702134" url="https://pl.wikipedia.org/wiki?curid=1702134" title="Gazownia w Bielsku-Białej">
Gazownia w Bielsku-Białej

Gazownia w Bielsku-Białej – gazownia miejska znajdująca się w Bielsku-Białej, pomiędzy ul. Grażyńskiego i Gazowniczą (według numeracji budynków gazownia znajduje się przy ul. Grażyńskiego 3 i Gazowniczej 14).
Powstała w 1864 r. Z tego okresu pochodzi neorenesansowa zabudowa zaprojektowana przez Rudolfa Kruchnella, składająca się z trzech budynków na planie ośmiokąta. W latach 1914–1916 gazownię w znacznym stopniu rozbudowano (m.in. o nową piecownię o strony dzisiejszej ul. Grażyńskiego z wysoką wieżą węglową). W roku 1967 zakończono produkcję w bielskiej gazowni gazu ziemnego. Z przedsiębiorstwa produkcyjnego stała się przedsiębiorstwem dystrybucyjnym.
Obecnie gazownia jest siedzibą:

</doc>
<doc id="1702136" url="https://pl.wikipedia.org/wiki?curid=1702136" title="Szwaby Niżne">
Szwaby Niżne

Szwaby Niżne (słow. "Nižne Šváby", niem. "Unterschwaben", "Sublechnitz", węg. "Alsólehnic/Sublehnic") – dawniej samodzielna miejscowość słowacka; w 1948, wraz z również dawniej oddzielną Śmierdzonką, przyłączona została do Czerwonego Klasztoru i dzisiaj stanowi jego część. Rozłożona jest nad Dunajcem, naprzeciwko Sromowiec Niżnich, na wysokości około 450 m n.p.m. Po jej południowej stronie wznosi się zalesiony wierch Węgliska ("Uhliská", 600 m n.p.m.) należący do Magury Spiskiej.
Wieś założona została w 1550 i zarządzana była przez zakonników z Czerwonego Klasztoru. Po kasacji tegoż zakonu przez austriackie władze w 1787 sprowadzeni tutaj zostali niemieccy koloniści z Wirtembergii, zaś miejscowość przyłączono administracyjnie do sąsiedniej Lechnicy. W 1913 wśród 85 mieszkańców Szwabów Niżnych 35 było ewangelikami. Pozostałością po nich jest poewangelicki kościółek z 1880 z niewielką wieżą dobudowaną w 1900. Podczas pożaru w 1917 zabudowania osady spłonęły. Wielu jej mężczyzn pracowało jako flisacy obsługujący spływ Dunajcem. W spływie tym w 1942 wziął udział gubernator krakowskiego dystryktu Otton Wächter, z tej okazji 11 mieszkających tutaj rodzin niemieckich i 30 słowackich urządziło dla niego wielkie przyjęcie. W 1945 przez 2 dni zatrzymał się w miejscowości front i uległa ona znacznemu zniszczeniu w wyniku ostrzału. Rodziny niemieckie opuściły miejscowość wraz z armią niemiecką. Po wojnie zmieniono nazwę miejscowości, w 1954 utworzono rolniczą spółdzielnię produkcyjną.
Obecnie źródłem dochodu ludności jest nie tylko spółdzielnia produkcyjna, ale również turystyka, obsługa spływu Dunajcem i przygraniczny handel. Osada ma ładną zabudowę. Masowo przybywają tutaj turyści polscy, szczególnie po wybudowaniu w 2006 kładki przez Dunajec dla pieszych i rowerzystów. Słynna jest panorama widokowa na Trzy Korony i inne szczyty Pienin. Przy drodze nad Dunajcem istnieje pole namiotowe i przystań flisacka. Na Węgliskach czynny jest zimą wyciąg narciarski. Ze Szczawnicą osada połączona jest Drogą Pienińską – pieszo rowerowym szlakiem wzdłuż Przełomu Dunajca (zakaz wjazdu pojazdów).

</doc>
<doc id="1702142" url="https://pl.wikipedia.org/wiki?curid=1702142" title="Prawosławie we Francji">
Prawosławie we Francji

Prawosławie we Francji jest trwale obecne od XIX wieku, pozostaje jednak głównie religią mniejszości narodowych. Pierwsze parafie tej religii związane były z lokalnymi społecznościami rosyjskimi, obecnie dominującymi grupą są emigranci zarobkowi z krajów byłej Jugosławii. W 2017 r. liczbę prawosławnych żyjących we Francji szacowano w granicach 500–700 tys. osób, z czego regularnie w życiu liturgicznym bierze udział 75 tys. osób.
Pierwsze ślady obecności.
Obecność prawosławia we Francji wiąże się z czasową obecnością na jej terytorium wyznawców tej religii. Zachowały się informacje o organizacji nabożeństw prawosławnych dla przebywającego w Paryżu cesarza Bizancjum Manuela II Paleologa. W XVIII wieku ambasada rosyjska w stolicy Francji również okazjonalnie organizowała nabożeństwa w domach prywatnych.
XIX wiek.
Od 1812 istniała – również na terenie budynku prywatnego – pierwsza stała kaplica, położona przy ul. Mesley, przeniesiona w późniejszym okresie na ul. Neuve-de-Berri. Od 1861 Rosyjski Kościół Prawosławny posiadał w Paryżu osobną cerkiew – sobór św. Aleksandra Newskiego. W końcu XIX wieku na terenie Francji żyło ok. 20 tys. wyznawców prawosławia, w przeważającej liczbie Rosjan i Greków. Budownictwo cerkiewne rozwinęło się w II poł. XIX w. na południu Francji, w nadmorskich miejscowościach uzdrowiskowych, w związku z ich popularnością wśród rosyjskiej arystokracji.
XX i XXI wiek.
Liczba prawosławnych przebywających stale lub czasowo we Francji gwałtownie wzrosła na fali migracji politycznych i ekonomicznych. Imigranci polityczni zaczęli napływać po przejęciu władzy przez partie komunistyczne w Rosji, następnie w Jugosławii i Bułgarii. Z Turcji do Francji przybywali Grecy uciekając przed prześladowaniami tureckimi. Po 1975 we Francji chronili się uchodźcy z Libanu, po 1991 – z byłej Jugosławii. Z kolei wśród imigrantów ekonomicznych przeważają Serbowie, Rumuni, Mołdawianie, Rosjanie, Ukraińcy, Macedończycy, Albańczycy i Gruzini. Od 2011 do Francji przybywają uchodźcy z ogarniętej wojną domową Syrii.
Kościoły prawosławne działające na terenie Francji.
Rosyjski Kościół Prawosławny.
Napływ stałych emigrantów oraz czasowych gości z Francji doprowadził do budowy na terenie kraju szeregu cerkwi prawosławnych i powołania, najczęściej z inicjatywy prywatnej, parafii podległych patriarsze Moskwy. Po soborze w Paryżu powstała cerkiew św. Aleksandra Newskiego w Pau (1867), cerkiew Opieki Matki Bożej i św. Aleksandra Newskiego w Biarritz (1892), Cerkiew Ikony Matki Bożej „Wszystkich Strapionych Radość” i św. Mikołaja w Mentonie (1894), cerkiew św. Michała Archanioła w Cannes (1894) oraz sobór św. Mikołaja w Nicei (1912), drugi – obok działającej od 1858 cerkwi św. Mikołaja i św. Aleksandry w tym samym mieście.
Na terenie Francji znajduje się 11 placówek duszpasterskich Rosyjskiego Kościoła Prawosławnego poza granicami Rosji, zjednoczonego z Rosyjskim Kościołem Prawosławnym w 2003. Ponadto 22 parafie podlegają eparchii chersoneskiej Patriarchatu Moskiewskiego.
Począwszy od 1 września 2009 w Épinay-sous-Sénart zaczęło działalność seminarium duchowne Rosyjskiego Kościoła Prawosławnego, jedyna taka placówka w Europie Zachodniej.
Od 7 października 2019 r. na terenie Francji działa też Arcybiskupstwo Zachodnioeuropejskich Parafii Tradycji Rosyjskiej, w skład którego weszła większość placówek (parafii, klasztorów i innych wspólnot) zlikwidowanego w 2018 r. Zachodnioeuropejskiego Egzarchatu Parafii Rosyjskich.
Patriarchat Konstantynopola.
Dalsze 47 parafii zrzeszających tradycyjnie wiernych narodowości rosyjskiej przeszły razem ze swoim metropolitą pod jurysdykcję patriarchy Konstantynopola i do 2018 r. podlegały Zachodnioeuropejskiemu Egzarchatowi Parafii Rosyjskich (pod koniec istnienia egzarchatu było ich 13). Patriarchat Konstantynopola sprawuje również opiekę nad gruzińskojęzyczną parafią św. Nino, istniejącą w Paryżu od 1931.
Grecka Metropolia Francji.
Osobną strukturą Patriarchatu Konstantynopolitańskiego we Francji jest metropolia skupiająca Greków wyznających prawosławie. Ich obecność jest widoczna głównie na południu Francji. Pierwsza kaplica grecka powstała w Marsylii w 1821, w tym samym mieście została w 1845 wybudowana cerkiew Zaśnięcia Matki Bożej. Od 1895 głównym ośrodkiem prawosławia greckiego we Francji jest katedra św. Stefana w Paryżu.
Według danych z 2005 Greckiej Metropolii Francji podlegają 33 parafie. Jej zwierzchnikiem jest metropolita Emanuel (Adamakis), rezydujący w Paryżu.
Rumuński Kościół Prawosławny.
Z inicjatywy społeczności emigrantów z Rumunii od 1853 w Paryżu istniała pierwsza parafia podlegająca patriarsze Rumunii. W 1892 król tego kraju Karol I sfinansował budowę cerkwi Świętych Archaniołów w Paryżu. Od 1974 w Paryżu rezyduje metropolita egzarchatu Europy Zachodniej i Południowej, którym jest obecnie (2017) Józef (Pop). Rumuńska społeczność prawosławnych we Francji posiada 91 parafii – najwięcej ze wszystkich narodowości.
Serbski Kościół Prawosławny.
Pierwsza parafia podlegająca Serbskiemu Kościołowi Prawosławnemu powstała w Paryżu w 1947 przy ul. Simplon, gdzie znajduje się sobór św. Sawy. Obecnie Kościół posiada na terenie Francji 8 placówek duszpasterskich oraz 1 żeński klasztor – monaster Narodzenia Matki Bożej w Godoncourt. Paryż jest siedzibą serbskiej diecezji francuskiej i zachodnioeuropejskiej obejmującej Francję, Beneluks, Hiszpanię i Portugalię.
Patriarchat Antiochii.
Obecnie we Francji znajdują się 4 parafie podległe patriarsze Antiochii, które należały do metropolii Europy Zachodniej i Środkowej z siedzibą w Paryżu (w październiku 2013 weszły w skład nowo utworzonej Archidiecezji Francji oraz Europy Zachodniej i Południowej).
Inne jurysdykcje.
We Francji znajduje się 1 parafia należąca do metropolii zachodniej i środkowej Europy Bułgarskiego Kościoła Prawosławnego.
W kraju działa również 21 monasterów prawosławnych, posługujących się w działaniu językami swoich Kościołów oraz językiem francuskim.
Działalność naukowa i kulturalna.
W XX wieku Paryż należał do najważniejszych ośrodków myśli teologicznej i filozoficznej prawosławia w Europie Zachodniej, co miało związek z pierwszą falą emigracji porewolucyjnej i powstaniem w 1925 Instytutu Teologii Prawosławnej św. Sergiusza z Radoneża. Z czasem rozwinął się on w jedno z kluczowych centrów prawosławnej myśli ekumenicznej i siedzibę tzw. szkoły paryskiej w teologii prawosławnej.
We Francji działał rosyjski filozof Nikołaj Bierdiajew oraz Chrześcijańska Akcja Studentów Rosyjskich. W kolejnych dziesięcioleciach działający na terenie Francji Rosjanie prawosławni przyczyniali się do upowszechniania na Zachodzie wiedzy o teologii i kulturze tej religii (piszący po francusku Paul Evdokimov i Vladimir Lossky). We Francji działała późniejsza święta prawosławna matka Maria (Skobcowa) oraz konwertyta na prawosławie i czołowy teolog „prawosławia otwartego” Olivier Clément.
Wzajemne kontakty.
W 1967 Kościoły prawosławne posiadające swoje parafie we Francji stworzyły Komitet Międzyepiskopalny, zajmujący się koordynacją ich działań i wzajemną pomocą. Przyczynił się on do złagodzenia wielu istniejących konfliktów, zwłaszcza pomiędzy Rosyjskim Kościołem Prawosławnym a Cerkwią emigracyjną. W 1997 został on przemianowany na Zgromadzenie Biskupów Prawosławnych we Francji, którego członkami są biskupi wszystkich jurysdykcji prowadzący pracę duszpasterską we Francji. W 2017 r. we Francji służyło dziesięciu biskupów różnych jurysdykcji.
Tendencje.
Ze względu na dalszy napływ emigrantów wyznania prawosławnego, liczba wiernych tej religii we Francji stale rośnie. W okresie 1992–2005 liczba stałych placówek duszpasterskich wzrosła o 1/3, przy czym najszybciej wzrastała liczba wiernych narodowości rumuńskiej, serbskiej i rosyjskiej. Ze względu na brak informacji o przynależności wyznaniowej we francuskich spisach powszechnych ocena liczby wszystkich prawosławnych jest jedynie szacunkowa. Na początku lat 90. była podawana w granicach 200 tys. wiernych, do początku XXI w. przekroczyła 300 tys. W 2017 r. same organizacje cerkiewne szacowały liczbę ochrzczonych w różnych Kościołach prawosławnych mieszkańców Francji na 500 tys. osób, zaś wedle katolickiego pisma „La Croix” mogło być ich nawet 700 tys. Regularnie w życiu liturgicznym uczestniczy jednak tylko 75 tys. wiernych. W kraju służy 330 kapłanów i diakonów, w większości żonatych i pracujących zawodowo poza służbą w Cerkwi.
Od lat 80. wzrasta również liczba parafii prowadzących działalność częściowo lub całkowicie w języku francuskim. Pierwsze próby tworzenia takich placówek duszpasterskich miały miejsce już w latach 30., z inicjatywy Bractwa św. Focjusza, które przyczyniło się do powstania w Paryżu całkowicie ukierunkowanej na pracę misyjną wśród Francuzów parafii Trzech Świętych Hierarchów. Na szerszą skalę działania na rzecz rozwoju francuskojęzycznego prawosławia podjęły równocześnie Rosyjski Kościół Prawosławny i Patriarchat Konstantynopolitański, które obecnie wprowadzają język francuski jako pomocniczy do większości parafii, posiadają również po dwie placówki, w których jest on jedynym używanym językiem liturgicznym.

</doc>
<doc id="1702146" url="https://pl.wikipedia.org/wiki?curid=1702146" title="Indywidualne Mistrzostwa Polski na Żużlu 2009">
Indywidualne Mistrzostwa Polski na Żużlu 2009

Indywidualne Mistrzostwa Polski 2009 – 66. edycja corocznego turnieju mającego wyłonić najlepszych polskich żużlowców.
Złotego medalu sprzed roku bronił Adam Skórnicki. Tytuł Indywidualnego Mistrza Polski, po raz ósmy w karierze, zdobył Tomasz Gollob. Za jego plecami uplasowali się Krzysztof Kasprzak oraz Janusz Kołodziej.
Ćwierćfinały.
Piła.
Zmiany
Krosno.
Zmiany
Łódź.
Zmiany
Półfinały.
Rawicz.
Zmiany
"Awans do finału uzyska czołowa ósemka turnieju. Dziewiąty zawodnik będzie rezerwowym."
Opole.
Zmiany
"Awans do finału uzyska czołowa ósemka turnieju. Dziewiąty zawodnik będzie rezerwowym."

</doc>
<doc id="1702149" url="https://pl.wikipedia.org/wiki?curid=1702149" title="Irmin Schmidt">
Irmin Schmidt

Irmin Schmidt (ur. 29 maja 1937 w Berlinie) – niemiecki muzyk i kompozytor, współzałożyciel zespołu Can.
Życiorys.
Irmin Schmidt jest absolwentem Konserwatorium w Dortmundzie, Folkwang Hochschule w Essen, Mozarteum w Salzburgu oraz Hochschule für Musik w Kolonii. Po zdobyciu wykształcenia współpracował jako dyrygent z Bochumer Sinfoniker i Wiener Symphoniker.
Od 1962 kierował założonym przez siebie zespołem Dortmunder Ensemble für Neue Musik. Jako dyrygent otrzymał kilka nagród. W latach następnych był szefem orkiestry Stadttheater Aachen w Akwizgranie, a ponadto piastował stanowisko docenta ds. musicalu i pieśni w Schauspielschule w Bochum. Ma na swym koncie również występy w charakterze pianisty.
W 2 poł. lat 60. Irmin Schmidt zaczął interesować się powstającym wówczas rockiem progresywnym. W 1968 zakłada razem z Holgerem Czukayem, Michaelem Karoli i Jakim Liebezeitem zespół Can, w ramach którego wspólnie z kolegami realizował nowatorskie wizje muzyczne.
Po rozpadzie zespołu w 1978 Irmin Schmidt poświęcił się karierze solowej. Dał też znać o sobie jako kompozytor muzyki filmowej.
Według powieści "Gormenghast" Mervyna Peake’a Schmidt skomponował operę pod tym samym tytułem. Premiera opery miała miejsce w Wuppertalu 15 listopada 1998, po czym została jeszcze wystawiona w kilku miejscach. W 1999 ukazała się na płycie CD.
Z Deutschen Oper am Rhein w Düsseldorfie otrzymał natomiast Irmin Schmidt zamówienie napisania muzyki do baletu "La Fermosa" Youri Vàmosa. Prapremiera sztuki miała miejsce w 2008.
Żona artysty, Hildegard Schmidt kieruje od 1974 firmową wytwórnią płytową zespołu Can, Spoon Records.

</doc>
<doc id="1702155" url="https://pl.wikipedia.org/wiki?curid=1702155" title="Soundedit">
Soundedit

Soundedit (Międzynarodowy Festiwal Producentów Muzycznych Soundedit, ang. "International Festival of Music Producers and Sound Designers Soundedit") – organizowany w Łodzi, międzynarodowy festiwal producentów muzycznych, pierwsza tego typu impreza na świecie. Nagrodą przyznawaną w ramach festiwalu jest statuetka Człowieka ze Złotym Uchem.
Festiwal organizowany jest przez Fundację Art Industry, założoną przez Macieja Werka oraz Marcina Tercjaka. Prezesem zarządu Fundacji Art Industry i dyrektorem festiwalu Soundedit jest Maciej Werk.
Hasło Soundedit to: „I Am the Sound” („Jestem brzmieniem/dźwiękiem”).
Cele festiwalu.
Festiwal jest określany przez organizatorów jako próba docenienia pracy producentów muzycznych oraz realizatorów dźwięku. Podstawowe cele festiwalu, deklarowane przez organizatorów, to:
Nagrody i nominacje.
Festiwal Soundedit został wyróżniony:
Edycje.
Soundedit’09.
Czas i miejsce.
Pierwsza edycja festiwalu, Soundedit '09, odbyła się w dniach 11-12 września 2009 r..
Wydarzenia festiwalowe odbywały się głównie w Klubie Wytwórnia i sąsiadujących z nią Toya Studios – największym w Polsce kompleksie nagraniowo/post-produkcyjnym oraz w klubie Łódź Kaliska, a także w studiu koncertowym Polskiego Radia Łódź S1 im. Henryka Debicha. Całe wydarzenie spotkało się ze wsparciem Marka Lanegana.
Koncerty, wernisaże i rozdanie nagród.
Pierwszego dnia festiwalu, odbyło się Depeche Mode Party z udziałem m.in. Garetha Jonesa (współpracował m.in. z Nickiem Cavem i Depeche Mode) i Marka Sierockiego. Zorganizowano również wernisaż wystawy malarstwa i fotografii Gordona Raphaela (producent The Strokes, Reginy Spektor i Skin), „Beyond Music”, połączony z setem DJ-skim w wykonaniu artysty.
Następnego dnia odbyła się ceremonia rozdania nagród, poprowadzona przez Piotra Metza. Statuetki „Człowieka ze Złotym Uchem” przyznano:
Nagrodę w imieniu zmarłego producenta odebrała jego córka, Weronika Ciechowska. Po gali miała miejsce projekcja filmu Daniela Lanoisa, "Here Is What Is" oraz pierwszy w Polsce koncert artysty (wraz z zespołem w składzie: Trixie Whitley, Jim Wilson, Brian Blade). Następnie odbyły się kolejno koncerty Adriana Sherwooda (artysta dub, współpracował m.in. z Sinéad O’Connor) z londyńskim MC Brother Culture i polskiej grupy Joint Venture Sound System.
Warsztaty i prezentacje.
Darmowe warsztaty i wykłady obejmowały prezentacje technologii realizacji profesjonalnych nagrań w systemie home recordingu jak i warsztaty studyjne dla profesjonalistów. Zajęcia prowadzili: Adrian Sherwood, Boris Wilsdorf (współpracował z Einstürzende Neubauten), Daniel Lanois (podczas otwartej próby jego zespołu) oraz polscy producenci. Profesjonalne warsztaty z zastosowania oprogramowania Logic Studio poprowadził John Moores – trener Apple, znany gitarzysta, kompozytor i producent muzyczny.
Soundedit’10.
Czas i miejsce.
Druga edycja festiwalu, Soundedit '10, odbyła się w dniach 10-12 września 2010. Koncerty, rozdanie nagród oraz część warsztatów odbyła się w Klubie Wytwórnia. Pozostałe warsztaty miały miejsce w Toya Studios, Filharmonii Łódzkiej oraz na terenie wytwórni Opus Film.
Miesiąc wcześniej, w dniach 6-8 sierpnia, podczas Off Festivalu 2010 (Katowice), w jednym z namiotów odbywała się promocja festiwalu Soundedit. W tym czasie rozdawano specjalną gazetę festiwalową "Soundedit News", wyświetlono film o Danielu Lanois (wspomniany wyżej "Here Is What Is"), Paweł Cieślak (producent grupy 19 Wiosen) poprowadził warsztat „Produkcja off-muzyki po łódzku”, a także odbyła się prelekcja o Festiwalu Soundedit '10.
Koncerty, wernisaże i rozdanie nagród.
Pierwszego dnia festiwalu Soundedit '10, wpierw wystąpiła norweska grupa rockowa, Serena-Maneesh. Następnie odbył się koncert brytyjskiego zespołu Tackhead, miksowany na żywo przez Adriana Sherwooda, gościa poprzedniej edycji festiwalu. Jest to rzadko koncertująca grupa, łącząca elementy funku, industrialu, hip-hopu oraz dubu. Na koniec zagrał Mad Professor z synem Joe Ariwą i artystą dancehallowym, Macka B.
Drugiego dnia odbyło się spotkanie z Peterem Hookiem (basista, kompozytor, współzałożyciel zespołów Joy Division i New Order), poświęcone kultowej płycie "Unknown Pleasures". Poprowadził je Piotr Metz. Hook opowiadał o powstawaniu albumu i grał na żywo jego fragmenty. Następnie wystąpił na akustycznym koncercie Chris Olley – były lider grupy Six by Seven. Potem odbyła się gala wręczenia nagrody „Człowieka ze Złotym Uchem”, poprowadzona, tak jak rok wcześniej, przez Piotra Metza. Statuetki przyznano:
Adrian Sherwood odebrał statuetkę przed galą. Nagrodę w imieniu zmarłego producenta odebrali Peter Hook oraz wieloletni współpracownik Hannetta, Chris Nagle (producent i inżynier dźwięku pracujący m.in. przy nagraniach grup Joy Division, New Order, Killing Joke oraz Magazine). Potem odbył się koncert Neila Hannona z grupy The Divine Comedy. Na koniec dnia odbyło się afterparty z dwoma setami DJ-skimi: Johana Agebjorna (szwedzki DJ i producent, znany m.in. z tanecznego projektu Sally Sapiro), a następnie Gordona Raphaela, który gościł także na poprzedniej edycji festiwalu.
Ostatniego dnia część koncertową otworzyła polska grupa, Marcinera Awaria, prowadzona przez perkusistę grupy Psychocukier – Marcina Awierianowa. Następnie zagrało angielskie, rockowo-folkowe trio Sweet Billy Pilgrim (ich płyta, "Twice Born Men", wydana w wytwórni Samadhi Sound Davida Sylviana, zdobyła nominację do Mercury Prize 2009). Na koniec odbyło się afterparty.
Warsztaty i prezentacje.
Publiczność festiwalowa mogła wziąć udział w spotkaniach z Andrzejem Smolikiem i Robinem Guthrie (producent, gitarzysta, współzałożyciel grupy Cocteau Twins, współtwórca wytwórni płytowej Bella Union).
Darmowe warsztaty prowadzili: Marek Walaszek („Wu Tang Clan – sekrety miksu nagrań”), Count (właśc. Mikael Eldridge, pracował m.in. przy nagraniach Radiohead, No Doubt, Run-D.M.C. i DJ Shadowa), Gordon Raphael, Mad Professor („Techniki Dubu”), Chris Nagle, Małgorzata Polańska („Realizacja nagrań muzyki klasycznej”), Polski Instytut Edukacji Audio („Sekrety PSP”), a także, jak w roku poprzednim, John Moores. Odbyły się również warsztaty i prezentacje „Tajniki pracy na analogu”, prezentacja rodzajów kompresji analogowej oraz prezentacje syntezatorów.
Soundedit’11.
Trzecia edycja festiwalu, Soundedit '11, odbyła się w dniach 28-30 października 2011. Główne wydarzenia festiwalowe miały miejsce w Teatrze Muzycznym.
Laureaci.
Statuetki „Człowieka ze Złotym Uchem” otrzymali:
Gala wręczenia nagród „Człowieka ze Złotym Uchem” odbyła się w drugi dzień festiwalu (29 października).
Pierwszego dnia festiwalu (28 października) wręczono „Złote Słuchawki”, otrzymali je:
Warsztaty, spotkania i koncerty.
Warsztaty poprowadzili m.in. Mark „Flood” Ellis, Steve Levine, Adam Toczko, Andrzej Karp oraz Andrzej Puczyński.
Odbyły się także spotkania z Danielem Millerem (który także poprowadził swój DJ set) oraz z Robertem Cassem z Abbey Road Studios.
Na koncertach wystąpili m.in. Tanita Tikaram (28 października) oraz Anita Lipnicka (29 października, w zastępstwie Julee Cruise), której towarzyszyli Kid Congo i Khan (Can Oral).
Uliczna Galeria Dźwięku.
Nowością podczas trzeciej edycji festiwalu Soundedit była „Uliczna Galeria Dźwięku” ("Urban Sound Galery") – autorski projekt Fundacji Art Industry oraz Fundacji dla Kultury Lightcraft Kemyd (FdK LcK). W jego ramach, w dawnej piekarni przy ul. Piotrkowskiej 71 (przy Pasażu Rubinsteina), zbudowano "mobilne" studio nagraniowe. Od 20 do 30 października odbywały się w nim inauguracyjne sesje "na setkę" – w tym m.in. realizacje audycji radiowych "na żywo" – oraz warsztaty i prezentacje. Wśród około 20 wykonawców, którzy pojawili się w studiu Ulicznej Galerii Dźwięku były m.in. grupa Cool Kids of Death, L.Stadt oraz Psychocukier. Program Trzeci Polskiego Radia zrealizował w UGD dwugodzinną audycję na żywo, a Radio Łódź przygotowywało tamże codzienne relacje. Sesje realizowane w UGD mogli obserwować przechodnie oraz internauci. Opiekunem artystycznym projektu jest Andrzej Karp. 26-27 listopada tego samego roku UGD zorganizowała sesje w Warszawie.
Soundedit’12.
Czwarta edycja festiwalu, Soundedit '12, odbyła się w dniach 26-28 października 2012. Główne wydarzenia festiwalowe miały miejsce w Klubie Wytwórnia.
Laureaci.
Statuetki „Człowieka ze Złotym Uchem” otrzymali:
Gala wręczenia nagród „Człowieka ze Złotym Uchem” odbyła się w drugi dzień festiwalu (27 października). Poprowadził ją Piotr Metz.
Warsztaty, spotkania i koncerty.
Warsztaty poprowadzili m.in. Igor Kruszewski, Haydn Bendall, Andy Jackson, Wojciech Pilichowski, Steve Osborne, Trevor Jackson i Władysław Komendarek. Odbyły się spotkania z Youthem, Brygadą Kryzys, Paulem Kendallem i Eugeniuszem Rudnikiem. Ostatniego dnia w Kinie Bałtyk miała miejsce projekcja filmu Recoil "A Strange Hour in Budapest", po której nastąpiło spotkanie z Alanem Wilderem i Paulem Kendallem.
Pierwszego dnia odbyły się koncerty The Eden House, Davida J oraz – w formie afterparty – DJ set Youtha.
Drugiego dnia podczas afterparty swoje DJ sety zagrali: DJ Serafin, Tim Simenon oraz Trevor Jackson. Trzeciego dnia na koncertach wystąpili Brygada Kryzys i Gavin Friday a na zamykającym festiwal afterparty odbyły się DJ sety Daniela Myera i DJ Serafina.
Soundedit’13.
Piąta edycja festiwalu odbyła się w dniach 25-26 października 2013. Wszystkie wydarzenia festiwalowe miały miejsce w Klubie Wytwórnia.
Laureaci.
Statuetki „Człowieka ze Złotym Uchem” otrzymali:
Gala wręczenia nagród „Człowieka ze Złotym Uchem” odbyła się w drugi dzień festiwalu (26 października). Poprowadził ją Piotr Metz.
Warsztaty, spotkania i koncerty.
Warsztaty poprowadzili m.in. Piotr Dygasiewicz, Dawid Somló i Haydn Bendal. Odbyły się spotkania z Danem Austinem i Billem Laswellem.
Pierwszego dnia zagrały zespoły Six by Seven (nieobecnego z powodu złamanej ręki Stevena Hewitta zastąpił Łukasz Klaus znany z łódzkich grup Cool Kids of Death, NOT i 19 Wiosen) i Public Image Ltd Drugiego dnia Bill Laswell zaprezentował muzykę Philipa Glassa z filmu "Koyaanisqatsi" oraz odbył się koncert Marca Almonda.
Ponadto podczas gali wręczenia nagród odbyła się premiera filmu dokumentalnego "Władysław Komendarek – W Kosmosie zawsze jest dobrze" (reż. Dawid Brykalski i Marcin Nowak), zrealizowanego przez Fundację Art Industry.
Soundedit’14.
Szósta edycja festiwalu odbyła się w dniach 24 i 25 października 2014.
Laureaci.
Statuetki „Człowieka ze Złotym Uchem” otrzymali:
Soundedit’15.
Festiwal odbył się po raz siódmy w Łodzi w dniach 22-24 października 2015. Uczestnicy tej edycji mieli możliwość spotkania z Bobem Geldofem (rozmowa o organizacji „Live Aid” i pracy na planie filmu "Ściana") i Rogerem Gloverem (o powstawaniu utworów „Smoke on the Water” i „Child in Time”). Na koncertach wystąpili: Orchestral Manoeuvres in the Dark (OMD), Bob Geldof, Władysław Komendarek, Kapitan Nemo, Józef Skrzek, Konrad Kucz, Ptaki, Das Moon, Little White Lies, K-essence, The Pau oraz Wojciech Waglewski i jego goście: Maria Peszek, Leszek Możdżer, Fisz, Emade, zespół Voo Voo.
24 października w łódzkim Klubie Wytwórnia odbył się pokaz niemego filmu "Metropolis" (1927) ze ścieżką dźwiękową graną na żywo. Muzykę na tę okazję skomponowali: Władysław Komendarek, Igor Gwadera oraz Agnieszka Makówka. Początkowo pokaz zaplanowany był jako „dzień wyjazdowy” do Zamku Cesarskiego w Poznaniu.
Laureaci.
Statuetki „Człowieka ze Złotym Uchem” otrzymali:
Soundedit’16.
Ósma edycja festiwalu odbyła się w dniach 27-30 października 2016.
Soundedit Spotlight.
Ósmą edycję festiwalu poprzedził „Soundedit Spotlight” czyli seria krótkich koncertów zorganizowanych w cztery niedzielne wieczory między 25 września a 16 października w studiu koncertowym Radia Łódź im. Henryka Debicha. Transmitowane były na żywo w trakcie audycji „Megafonia” Marcina Tercjaka. Wystąpili: Makabreski, Little White Lies, Daria Zawiałow, Jóga, Damian Ukeje, Futurelight, Dominika Barabas, Young Stadium Club.
Program festiwalu.
Pierwszego dnia festiwalu (czwartek) zorganizowano tzw. dzień branżowy – poświęcony płatnym szkoleniom i warsztatom.
Drugiego dnia odbyły się darmowe warsztaty, spotkania, panele dyskusyjne oraz koncerty: Pin Park, A GIM, Kamp! i Atari Teenage Riot (zespół Aleca Empire’a).
Przedostatni dzień wypełniły kolejne, darmowe warsztaty i spotkania oraz gala rozdania nagród. Obok nagrody „Człowieka ze Złotym Uchem” została wręczona nagroda „Spotlight” – wyłoniona w plebiscycie Radia Łódź „Soundedit Spotlight”. Jej laureat wystąpił podczas gali na krótkim koncercie. Po uroczystości koncert zagrał Peter Murphy, a po nim Raz, Dwa, Trzy z gośćmi: Moniką Brodką, Dawidem Podsiadło, Kwartetem Henryka Miśkiewicza i Orkiestrą ICON.
Ostatniego dnia Brian Eno zaprezentował w Fabryce Sztuki instalację "The Ship" a Monika Brodka wystąpiła w Filharmonii Łódzkiej.
Dodatkowo, od 21 (czyli na kilka dni przed rozpoczęciem festiwalu) do 30 października, imprezie towarzyszyły projekcje filmów w łódzkim Kinie Bodo (przy ul. Rewolucji 1905 roku 78/80).
Laureaci.
Statuetki „Człowieka ze Złotym Uchem” otrzymali:
Nagroda „Spotlight”:
Soundedit’17.
Dziewiąta edycja festiwalu odbyła się w dniach 26-29 października 2017.
Program festiwalu.
W czwartek 26 października Uniwersytet Łódzki oraz Festiwal Producentów Muzycznych wspólnie zorganizowali unikatową serię spotkań pt. "Rozmowy o wielowymiarowości sukcesu". Wybitni przedstawiciele nauki, sztuki i biznesu opowiadali o tym jak różne znaczenie może mieć słowo sukces. Tego samego dnia w Radiu Łódź w ramach Soundedit Spotlight odbył się koncert Hani Rani oraz spotkanie z Markiem Bilińskim.
W piątek 27 października w Łódzkim Towarzystwie Fotograficznym (ul. Piotrkowska 102) odbył się wernisaż wystawy Briana Griffina i premiera jego książki „Pop”. W Klubie Wytwórnia koncerty zagrali: Skalpel oraz Gary Numan, a afterparty poprowadził Daniel Miller.
W sobotę 28 października w Wytwórni odbył się warsztaty i spotkania, a wieczorem w klubie wystąpili: Marek Biliński, The Residents oraz Holy Holy. Tego samego dnia odbyła się uroczysta Gala wręczenia nagrody „Człowieka ze Złotym Uchem”.
W niedzielę 29 października została otwarta instalacja multimedialna Michaela Nymana „THE TWELVE-WALLED ROOM, a 12-screen video installation by Michael Nyman”. Artysta zagrał również tego samego dnia koncert w Filharmonii Łódzkiej.
Dodatkowo Festiwalowi Soundedit towarzyszyły projekcje filmów w łódzkim Kinie Bodo.
Laureaci.
Statuetki „Człowieka ze Złotym Uchem” otrzymali:
Soundedit'18.
Jubileuszowa, dziesiąta edycja festiwalu odbyła się w dniach 25-28 października 2018.
Program festiwalu.
Koncerty rozpoczęły się w Łodzi w czwartek 25 października. Na scenie Klubu Wytwórnia pojawił się zespół The Orb. Artyści poprzedzili występ formacji Orbital. Podczas aftertparty koncert zagrała Reni Jusis.
26 października w Klubie Wytwórnia koncertowy wieczór rozpoczęła grupa The Opposition. O 20:30 na scenie pojawiła się formacja Morcheeba. Podczas piątkowego afterparty wystąpiły zespoły: 19 Wiosen i Bielizna.
W sobotę 27 października o godz. 19:00 koncert zagrała Mery Spolsky. Po niej na scenie pojawił się finalista Soundedit Spotlight. O 20:30 rozpoczęła się Gala wręczenia nagrody „Człowieka ze Złotym Uchem”. Po niej koncert zagrała Katarzyna Nosowska razem ze Smolikiem. O 22:10 rozpoczął się występ Giorgio Morodera. Koncertową sobotę podsumował Andy Votel występując z projektem „Kleksploitation”.
Ostatni dzień Soundedit – 28 października był tym razem ukłonem w stronę młodszej publiczności oraz uhonorowaniem twórczości Andrzeja Korzyńskiego. W programie odbyły się – „Poranek z Panem Kleksem” oraz „Wieczór z Korzyńskim”.
Dodatkowo Festiwalowi Soundedit towarzyszyły projekcje filmów w łódzkim Kinie Bodo, wystawa prac Jo Mirowskiego oraz liczne warsztaty i wykłady.
Laureaci.
Statuetki „Człowieka ze Złotym Uchem” otrzymali:
Soundedit'19.
Jedenasta edycja festiwalu odbyła się w dniach 24-27 października 2019.
Program festiwalu.
Festiwal wystartował w czwartek 24 października. W Klubie Wytwórnia koncert zagrały dwa łódzkie zespoły: Moskwa i Blitzkrieg.
25 października koncertowy wieczór w Klubie Wytwórnia rozpoczęła formacja Nitzer Ebb. Następnie na scenie pojawił się duet Deutsch Amerikanische Freundschaft. Piątkowe afterparty prowadziła Zamilska i DJ NO.107.
Sobota rozpoczęła się od występu Misi Furtak. Po niej na scenie pojawił się finalista Soundedit Spotlight – zespół Oreada. Następnie rozpoczęła się Gala wręczenia nagrody „Człowieka ze Złotym Uchem”. Jeden z laureatów – Mick Harvey po gali wykonał przełożone na język angielski utwory francuskiego barda Serge’a Gainsbourga. Koncertowy wieczór zakończył występ Stanisława Soyki i jego gości: Natalii Niemen oraz Czesława Mozila. Sobotnie afterparty to koncert Craiga Leona oraz występ z cyklu „Fortepiany Wolności” – Sokołowski i Jeziorski zagrali płytę „Apollo” Briana Eno.
Ostatni dzień Soundedit – 27 października ponownie był skierowany także w stronę młodszej publiczności. O godz. 10:00 w małej sali Klubu Wytwórnia rozpoczął się Marchewkowy Poranek, podczas którego prowadzone były warsztaty z budowania instrumentów i poszukiwania dźwięków. Następnie złożona z młodych muzyków grupa The Recyklofons wykonała utwory Lady Pank. Poranek zakończył się projekcją filmu „Jacek i Placek”. Festiwalowa niedziela była kontynuowana wieczorem – o godz. 17:00 odbyło się spotkanie z Janem Borysewiczem. Po spotkaniu zespół Lady Pank zagrał na żywo muzykę do filmu "Jacek i Placek".
Podczas Festiwalu Soundedit tradycyjnie nie zabrakło warsztatów, wykładów i szkoleń z zakresu produkcji muzycznej. Organizatorzy nawiązali współpracę z kilkudziesięcioma firmami i instytucjami, producentami oraz realizatorami którzy dzielili się fachową wiedzą i doświadczeniem związanym z realizacją nagrań, koncertów, sprzętem i oprogramowaniem.
Laureaci.
Statuetki „Człowieka ze Złotym Uchem” otrzymali:
Soundedit'20.
Dwunasta edycja festiwalu odbyła się w dniach 22-25 października 2020.
Program festiwalu.
Festiwal wystartował w czwartek 22 października. Otwarte zostały wtedy dwie wystawy fotograficzne: Wystawa prac Martyna Goddarda w Łódzkim Towarzystwie Fotograficznym oraz Wystawa Soundpictures w Galerii Pop Up.
23 października w Klubie Wytwórnia zorganizowane zostało „Rockowisko – Pamiętacie?” – projekcja filmu TVP z Rockowiska 86', rozmowa ze Zbigniewem Krzywańskim i Ziemkiem Kosmowskim, którą poprowadził Piotr Metz. Po projekcji odbyły się koncerty: Zed Kosmofsky oraz „Czarno-Białe Ślady” – Krzywański/Bończyk/Nowak grają Republikę. Dzięki transmisji na żywo w Internecie i TVP w Festiwalu mogli uczestniczyć fani z całej Polski.
Sobota (24 października) rozpoczęła się od koncertu laureata Soundedit Spotlight – zespołu Heima. Następie odbyła się Gala wręczenia nagrody „Człowieka ze Złotym Uchem”. Po niej Wojciech Waglewski, Katarzyna Nosowska, Krzysztof Zalewski, Spięty, Kasai i VooVoo zagrali koncert „Anawa 2020”. Była to koncertowa premiera muzycznego wspomnienia płyty „Marek Grechuta &amp; Anawa”. Wojciech Waglewski nagrał ten album ponownie, w nowych aranżacjach wraz ze wspaniałym garniturem gości.
Festiwalowa niedziela – 25 października – to koncert Rogera Eno w Debich Studio Radia Łódź oraz Wystawa fotograficzna „Łódź Noir” w klubie muzycznym Wooltora.
Jak co roku w trakcie Festiwalu Soundedit nie zabrakło warsztatów, wykładów i szkoleń z zakresu produkcji muzycznej. Tym razem jednak, z powodu pandemicznych obostrzeń, zostały one zorganizowane w formacie online, co zwiększyło ich zasięg i dostępność.
Laureaci.
Statuetki „Człowieka ze Złotym Uchem” otrzymali:
Soundedit'21.
Trzynasta edycja festiwalu odbyła się w dniach 21-24 października 2021.
Program festiwalu.
Festiwal rozpoczął się w czwartek 21 października koncertem upamiętniającym 50. rocznicę wydania przez zespół The Doors albumu „L.A. Woman”. Utwory zagrała orkiestra pod kierownictwem Marcina Zabrockiego, w której wystąpili m.in.: Tomasz Organek, Waluś, Jakub Stankiewicz i Elżbieta Mielczarek. Następnie na scenie pojawiła się łódzka kapela Jezabel Jazz.
22 października był dniem gwiazd Soundedit. W Klubie Wytwórnia koncerty zagrali: Marc Almond i Midge Ure.
Festiwalowa Sobota (23 października) upłynęła pod znakiem koncertów w ramach Soundedit Spotlight – to projekt prezentujący artystów rodzimej sceny muzycznej. Tym razem został on poświęcony najciekawszym wykonawcom, którzy wydali swoje płyty w czasie trwania pandemii. Na scenie pojawili się wskazani przez dziennikarzy muzycznych artyści: Wolska, Bluszcz, Morświn, Blokowisko i Oxford Drama. Po nich koncert zagrał Tomek Lipiński (Tilt, Brygada Kryzys, Izrael), a dzień zamknął występ Baascha. W sobotę odbyła się również Gala wręczenia nagrody „Człowieka ze Złotym Uchem”.
W niedzielę „Soundedit” upamiętnił postać i twórczość Stanisława Lema, proponując fanom projekt duetu Skalpel pt. „Planetarium Lema”. Ostatnim akcentem festiwalu była projekcja filmu i spotkanie z Lydią Lunch, jedną z czołowych postaci nowojorskiego ruchu no wave.
Tradycyjnie podczas Festiwalu Soundedit nie zabrakło warsztatów, wykładów i szkoleń z zakresu produkcji muzycznej.
Laureaci.
Statuetki „Człowieka ze Złotym Uchem” otrzymali:
Soundedit'22.
Czternasta edycja festiwalu odbyła się w dniach 3-5 listopada 2022.
Program festiwalu.
Koncerty rozpoczęły się w Klubie Wytwórnia w czwartek 3 listopada. Dzień ten był poświęcony łódzkim artystom. Zagrali: Cool Kids Of Death, Mona Polaski, Salvezza, L.Stadt i Psychocukier.
W piątek (4 listopada) na scenie klubu o godz. 19.00 pojawią się: Dezerter, Bad Breeding, Interrobang?!, Test Department, Hańba! i Zespół Sztylety.
W piątek odbył się również event „Play Fair” - całodniowe spotkania, panele i dyskusje, w ramach których organizatorzy chcieli zrewidować sposób, w jaki planują, organizują i komunikują wydarzenia kulturalne.
Ostatni dzień festiwalu – sobota (5 listopada) – to spotkania z laureatami nagrody Człowieka ze Złotym Uchem, a także z wieloletnim współpracownikiem Depeche Mode, muzykiem Permafrost i szefem wytwórni Archangelo Music – Darylem Bamonte. Sobotnie koncerty rozpoczęły się o godz. 18.00. Na scenie klubu pojawili się: Barry Adamson, Crime and The City Solution, Leftfield, debiutująca Ania Leon, Anieli oraz Bokka. Kulminacyjnym punktem była uroczysta Gala, podczas której wręczono statuetki „Człowieka ze Złotym Uchem”.
Jak zwykle podczas Festiwalu Soundedit nie zabrakło warsztatów, wykładów i szkoleń z zakresu produkcji muzycznej.
Laureaci.
Statuetki „Człowieka ze Złotym Uchem” otrzymali:

</doc>
<doc id="1702156" url="https://pl.wikipedia.org/wiki?curid=1702156" title="Denílson Custódio Machado">
Denílson Custódio Machado

Denílson, właśc. Denílson Custódio Machado (ur. 28 marca 1943 w Campos) – piłkarz brazylijski grający na pozycji ofensywnego pomocnika.
Kariera klubowa.
Denílson rozpoczął przygodę z futbolem w klubie Madureira EC w 1961. Większość kariery piłkarskiej spędził we Fluminense FC, gdzie występował w latach 1964–1973. Z klubem z Rio de Janeiro czterokrotnie zdobył mistrzostwo Stanu Rio de Janeiro – Campeonato Carioca w: 1964, 1969, 1971, 1973 oraz trzykrotnie Puchar Guanbara w 1966, 1969 i 1971 roku. W latach 1973–1974 występował w Atlético Rio Negro Clube. Ostatni rok kariery – 1975 spędził w EC Vitória.
Kariera reprezentacyjna.
14 maja 1966 w Rio de Janeiro Denílson zadebiutował w reprezentacji Brazylii, w meczu przeciwko reprezentacji Walii. W 1966 Denílson pojechał z reprezentacją Brazylii do Anglii na Mistrzostwa Świata i zagrał w meczach grupowych przeciwko Bułgarii i Portugalii. Ostatni raz w reprezentacji Denílson zagrał w 17 lipca 1968 w meczu przeciwko reprezentacji Peru w Limie, wchodząc na boisko za Gérsona. Łącznie w latach 1966–1968 rozegrał w barwach "canarinhos" 9 spotkań i strzelił 1 bramkę.

</doc>
<doc id="1702159" url="https://pl.wikipedia.org/wiki?curid=1702159" title="Gazownia miejska w Bielsku-Białej">
Gazownia miejska w Bielsku-Białej



</doc>
<doc id="1702166" url="https://pl.wikipedia.org/wiki?curid=1702166" title="Parafia św. Brata Alberta w Bartoszycach">
Parafia św. Brata Alberta w Bartoszycach

Parafia pw. św. Brata Alberta w Bartoszycach – rzymskokatolicka parafia należąca do dekanatu Bartoszyce. Proboszczem jest ks. kanonik Władysław Hnatczuk.

</doc>
<doc id="1702168" url="https://pl.wikipedia.org/wiki?curid=1702168" title="Gabriel Acacius Coussa">
Gabriel Acacius Coussa

Gabriel Acacius Coussa, (ur. 3 sierpnia 1897 w Aleppo (Syria), zm. 29 lipca 1962 w Rzymie) – syryjski duchowny Kościoła Melchickiego, kardynał, sekretarz Kongregacji ds. Kościołów Wschodnich.
Życiorys.
Święcenia kapłańskie otrzymał 20 grudnia 1920 roku w Rzymie. 3 marca 1946 roku Pius XII mianował go sekretarzem Papieskiej Komisji ds. Autentycznej Interpretacji Kodeksu Prawa Kanonicznego. 15 stycznia 1953 roku mianowany asesorem w Kongregacji ds. Kościołów Wschodnich. 26 lutego 1961 roku Jan XXIII mianował go arcybiskupem tytularnym Gerapoli in Siria obrządku grecko-melchickiego i sakrę biskupią przyjął 16 kwietnia 1961 roku z rąk papieża w Kaplicy Sykstyńskiej, zaś 4 sierpnia 1961 roku mianowany prosekretarzem Kongregacji ds. Kościołów Wschodnich. Na konsystorzu 19 marca 1962 roku Jan XXIII wyniósł go do godności kardynalskiej z tytułem prezbitera Sant’Atanasio, a pięć dni później 24 marca 1962 roku został sekretarzem Kongregacji ds. Kościołów Wschodnich. Po czterech miesiącach od nominacji 29 lipca 1962 roku zmarł w rzymskim szpitalu Salvator Mundi. Pochowano go na cmentarzu w Campo Verano.
Bibliografia.
 
 

</doc>
<doc id="1702174" url="https://pl.wikipedia.org/wiki?curid=1702174" title="Parafia św. Jana Chrzciciela w Bartoszycach">
Parafia św. Jana Chrzciciela w Bartoszycach

Parafia pw. św. Jana Chrzciciela w Bartoszycach, rzymskokatolicka parafia należąca do dekanatu Bartoszyce.

</doc>
<doc id="1702177" url="https://pl.wikipedia.org/wiki?curid=1702177" title="Algebra Cohena">
Algebra Cohena

Algebra Cohena - algebra Boole’a, która jest gęstą podalgebrą uzupełnienia pewnej wolnej algebry Boole’a. Algebry Cohena są narzędziem wykorzystywanym w teorii forsingu.

</doc>
<doc id="1702181" url="https://pl.wikipedia.org/wiki?curid=1702181" title="Parafia św. Jana Ewangelisty i Matki Bożej Częstochowskiej w Bartoszycach">
Parafia św. Jana Ewangelisty i Matki Bożej Częstochowskiej w Bartoszycach

Parafia pw. św. Jana Ewangelisty i MB Częstochowskiej w Bartoszycach – rzymskokatolicka parafia należąca do dekanatu Bartoszyce. Proboszczem jest ks. kan. dr Artur Oględzki.

</doc>
<doc id="1702185" url="https://pl.wikipedia.org/wiki?curid=1702185" title="Acclamatio">
Acclamatio

Acclamatio (łac. "ad" 'do, z' i "clamo" 'wołam') – okrzyk wyrażający aprobatę, uznanie w sposób publiczny dla poszczególnych obywateli przez zebranych przy szczególnych okazjach. Najczęściej okrzyk ten połączony był z oklaskami.
W zależności od okoliczności, w jakich wyrażano "acclamatio", można wyróżnić:
W armii rzymskiej poprzez okrzyk żołnierze wyrażali radość z okazji wyboru nowego imperatora dla zwycięskiego wodza.
W teatrze obywatele wznosili okrzyki na cześć przebywających tam znanych i wybitnych obywateli. W skrajnych przypadkach okrzyki "acclamatio" mogły stanowić oznakę niezadowolenia.

</doc>
<doc id="1702187" url="https://pl.wikipedia.org/wiki?curid=1702187" title="Adlectio">
Adlectio

Adlectio – łac. "dobranie" – włączenie w skład instytucji osób nie spełniających kryteriów, jakie są wymagane od jej członków.
W czasach Cesarstwa Rzymskiego dokooptowanie w skład senatu osób nie piastujących tradycyjnych urzędów.
Po raz pierwszy tą metodą kreował nowych senatorów Cezar, a w czasie cesarstwa pierwsze znane przypadki "adlectio" pochodzą z okresu panowania Klaudiusza.
W 182 r. po raz pierwszy zaliczono osobę nie będącą senatorem do najwyższych rangą senatorów (łac. "inter consulares"); początkowo "adlectio" stosowano rzadko, w późnym cesarstwie nagminnie.

</doc>
<doc id="1702189" url="https://pl.wikipedia.org/wiki?curid=1702189" title="Buzzer Beat">
Buzzer Beat

 – japońska drama emitowana na kanale Fuji TV od 13 lipca do 21 września 2009.
Fabuła.
24-letni Naoki Kamiya, odkąd kiedy zaczynał zawodową grę w koszykówkę, przestał odnosić sukcesy i zaczął tracić pewność w siebie. Dzięki swojej dziewczynie Natsuki, przedłużył swój kontrakt z drużyną JC ARCS Tokyo na trzeci rok, który dawał nadzieję ostatniej szansy na pokazanie swoich możliwości i zaistnienie w tej dyscyplinie sportu. Jednocześnie poznał Riko Shirakawę, która pracuje na pół etatu w księgarni i marzy by zostać prawdziwą skrzypaczką. Dzięki temu dodała Naokiemu wiary w siebie i ich życie zaczęło się nagle zmieniać.
Obsada.
Źródło:.

</doc>
<doc id="1702192" url="https://pl.wikipedia.org/wiki?curid=1702192" title="Kaczmi">
Kaczmi

__ZESPISEM__
Kaczmi, właściwie Paweł Kaczmarek (ur. 24 czerwca 1975 w Poznaniu) – polski raper. Współzałożyciel grupy hip-hopowej Nagły Atak Spawacza. Nie wziął udziału w nagraniach jednego albumu grupy pt. "Ninja Commando 5" (1998). Kaczmarek współpracował ponadto z takimi wykonawcami jak Fazi, Ramona 23, Seta czy ZKMD36. 
W 2009 roku ukazał się debiutancki nielegal rapera pt. "I tyle", promowany utworem pt. „Papryka”.
W plebiscycie podsumowanie 2012 portalu poznanskirap.com Kaczmi zajął 7 miejsce w kategorii Artysta Roku, 10 miejsce w kategorii Teledysk Roku („Zew krwi”) oraz 8 miejsce w kategorii Album Roku ("Hybryda")|. Album zajął też 14 miejsce w podsumowaniu 20 najlepszych albumów roku portalu dlastudenta.pl.

</doc>
<doc id="1702193" url="https://pl.wikipedia.org/wiki?curid=1702193" title="Rosyjski Oddział Wojskowy w Hengtaohotzu">
Rosyjski Oddział Wojskowy w Hengtaohotzu



</doc>
<doc id="1702198" url="https://pl.wikipedia.org/wiki?curid=1702198" title="Po prostu (album)">
Po prostu (album)

Po prostu – album muzyczny Osjana wydany 1 grudnia 2008 roku. Płyta zdobyła III nagrodę w konkursie na Folkowy Fonogram Roku 2008, wręczoną w kwietniu 2009. W lutym 2010 roku wydawnictwo uzyskało nominację do nagrody polskiego przemysłu fonograficznego Fryderyka w kategorii: album roku folk/muzyka świata. 

</doc>
<doc id="1702201" url="https://pl.wikipedia.org/wiki?curid=1702201" title="Vinicius de Moraes">
Vinicius de Moraes

Marcus Vinicius da Cruz de Mello Moraes (ur. 19 października 1913 w Rio de Janeiro, zm. 9 lipca 1980 tamże) – brazylijski poeta, prozaik, dramaturg, krytyk filmowy, muzyk, kompozytor, wokalista – jeden z twórców stylu bossa nova, a także dyplomata.
Życiorys.
Autor sztuki "Orfeu da Conceição", której wersja filmowa pt. "Czarny Orfeusz" ("Orfeu Negro", 1959), zdobyła Oscara dla najlepszego filmu nieanglojęzycznego oraz Złotą Palmę na 12. MFF w Cannes.
Zasiadał w jury konkursu głównego na 19. MFF w Cannes (1966).
Vinicius de Moraes był jedną z dominujących postaci brazylijskiej muzyki od końca lat 50. aż do śmierci w 1980. Wraz z takimi muzykami jak Tom Jobim, Toquinho i Baden Powell stworzył szereg najpopularniejszych utworów brazylijskiej muzyki popularnej.
W 2010 został pośmiertnie odznaczony brazylijskim Orderem Zasługi dla Kultury.

</doc>
<doc id="1702202" url="https://pl.wikipedia.org/wiki?curid=1702202" title="Aleja Spółdzielczości Pracy w Lublinie">
Aleja Spółdzielczości Pracy w Lublinie

Aleja Spółdzielczości Pracy w Lublinie – arteria komunikacyjna w Lublinie łącząca skrzyżowanie ulic Unickiej, Lubartowskiej i Obywatelskiej, z północną granicą miasta i z giełdą Lubelskiego Rynku Hurtowego. Jej trasa biegnie z południa na północ w stronę Lubartowa.
Historia.
Odcinek od al. Smorawińskiego do granic miasta na przełomie 2003 i 2004 przeszedł gruntowną modernizację; trasę przebudowano na dwujezdniową, wybudowano nowe chodniki i ścieżki rowerowe.
Przebieg.
Na całej długości ulicą przebiega droga wojewódzka nr 835. Trasa na całej długości jest granicą dzielnic Śródmieście, Ponikwoda i Czechów i ma długość 3,0 km. Rozpoczyna się od przesuniętego w osi skrzyżowania z ul. Unicką, ul. Obywatelska i ul. Lubartowską biegnie jako jedno-jezdniowa do skrzyżowania z al. Smorawińskiego i al. Andersa (Obwodnica miejska), od tego miejsca biegnie jako dwupasmówka, dalej krzyżuje się z ulicą Magnoliową prowadzącą do Galerii „Olimp”. Następnie krzyżuje się z ul. Związkową będącą granicą Czechowa Południowego i Północnego i ul. Węglarza prowadzącą w głąb Ponikwody. Kolejnym ważnym skrzyżowaniem jest to z ul. Do Dysa i ul. Dożynkową. Dalej od trasy odchodzi ul. Nasutowska prowadząca do IKE-i i galerii Skende Schopping. Ostatnią ulicą na terenie Lublina wpadającą do alei jest ul. Dębowa, stanowiąca granicę administracyjną miasta. Dalej ulica biegnie do węzła „Lublin-Rudnik” z obwodnicą pozamiejską i za węzłem jako DK nr 19 w stronę Lubartowa.
Obiekty.
Przy ulicy położone są: Galeria „Olimp”, IKEA, stacja benzynowa, kompleks sklepów i warsztatów motoryzacyjnych Lubelskiego Centrum Techniki Motoryzacyjnej, a na przedłużeniu ulicy tuż za granicą miasta rozpościerają się tereny Giełdy Rolno-Spożywczej w Elizówce. 
Komunikacja miejska.
Przy alei znajduje się 12 przystanków autobusowych. Kursuje nią wiele linii miejskich, a także podmiejskie nr 24 do Nasutowa i 74 do Ciecierzyna.

</doc>
<doc id="1702205" url="https://pl.wikipedia.org/wiki?curid=1702205" title="Tetiaroa">
Tetiaroa

Tetiaroa – atol w Polinezji Francuskiej, ok. 59 km na północ od Tahiti.
W latach 1966–2003 prywatna własność Marlona Brando, po jego śmierci wystawiona na sprzedaż.

</doc>
<doc id="1702207" url="https://pl.wikipedia.org/wiki?curid=1702207" title="Antonio Dias">
Antonio Dias

Antônio Dias (ur. 20 sierpnia 1893 w São Paulo) – piłkarz brazylijski grający na pozycji napastnika.
Antônio Dias rozpoczął karierę piłkarską w klubie Corinthians Paulista, w którym grał w 1913. W 1914 grał w Luzitano i São Bento. Z São Bento zdobył mistrzostwo Stanu São Paulo - Campeonato Paulista w 1914 roku. Rok 1915 spędził w Maranhão, po czym wrócił do São Bento, w którym grał do końca kariery, którą zakończył w 1923 roku.
Antônio Dias wziął udział w turnieju Copa América 1917, czyli drugich w dziejach oficjalnych mistrzostwach kontynentalnych. Brazylia zajęła trzecie miejsce, a Antônio Dias zagrał we wszystkich meczach z reprezentacją Argentyny, reprezentacją Urugwaju, reprezentacją Chile. Był to jego jedyne występy w reprezentacji Brazylii.

</doc>
<doc id="1702210" url="https://pl.wikipedia.org/wiki?curid=1702210" title="Paśupatinath mandir w Katmandu">
Paśupatinath mandir w Katmandu



</doc>
<doc id="1702212" url="https://pl.wikipedia.org/wiki?curid=1702212" title="Christine Brunner">
Christine Brunner

Christine Brunner (ur. 25 września 1959 w Innsbrucku) – austriacka saneczkarka, olimpijka.
Na igrzyskach olimpijskich wystąpiła jeden raz, w 1980, zajmując dziesiąte miejsce. Największe sukcesy odnosiła w Pucharze Świata. Dwukrotnie, w sezonach 1978/1979 oraz 1979/1980, zajęła trzecie miejsce w klasyfikacji generalnej.

</doc>
<doc id="1702215" url="https://pl.wikipedia.org/wiki?curid=1702215" title="Wodorosiarczyn potasu">
Wodorosiarczyn potasu

Wodorosiarczyn potasu (), – nieorganiczny związek chemiczny, wodorosól potasowa kwasu siarkawego.
. Dodatek do żywności o numerze E228.
Nadmierne spożycie wodorosiarczynu sodu może prowadzić do bólu głowy, migreny i nudności. .

</doc>
<doc id="1702216" url="https://pl.wikipedia.org/wiki?curid=1702216" title="FCBotiga">
FCBotiga

FCBotiga – sieć oficjalnych sklepów FC Barcelony oferujących ponad 3000 różnych artykułów - począwszy od replik koszulek sportowych, poprzez szkolne przybory, książki, po zegarki i inne pamiątki związane z klubem. Główny sklep sieci FCBotiga - Megastore ma powierzchnię 2000 m² i mieści się przy stadionie Camp Nou. Sklepy te znajdują się na całym świecie, jednak obecnie żaden z nich nie jest dostępny w Polsce.

</doc>
<doc id="1702219" url="https://pl.wikipedia.org/wiki?curid=1702219" title="Sri Mariamman Temple">
Sri Mariamman Temple



</doc>
<doc id="1702221" url="https://pl.wikipedia.org/wiki?curid=1702221" title="Karcynogen">
Karcynogen



</doc>
<doc id="1702224" url="https://pl.wikipedia.org/wiki?curid=1702224" title="Mike Hodges">
Mike Hodges

Michael "Mike" Hodges (ur. 29 lipca 1932 w Bristolu; zm. 17 grudnia 2022 w hrabstwie Dorset) – brytyjski reżyser i scenarzysta filmowy.

</doc>
<doc id="1702225" url="https://pl.wikipedia.org/wiki?curid=1702225" title="Henry Brandon">
Henry Brandon

Henry Brandon (ur. 18 września 1535, zm. 14 lipca 1551) – angielski arystokrata, syn Charlesa Brandona, 1. księcia Suffolk i Catherine Willoughby.
Życiorys.
Urodził się 18 września 1535 jako najstarszy syn Charlesa Brandona i jego czwartej żony Catherine Willoughby. Jego ojciec w czerwcu 1533 owdowiał po śmierci Marii Tudor, siostry króla Henryka VIII. Matka Henry'ego była córką damy dworu Katarzyny Aragońskiej. Ślub jego rodziców odbył się niecałe 3 miesiące po tym, jak Charles został wdowcem. 
Przyrodni bracia Henry'ego (synowie Marii Tudor) zmarli w dzieciństwie. 
W 1541 roku Henry i jego młodszy brat Charles zostali sportretowani przez Hansa Holbeina młodszego. 
Henry jako najstarszy żyjący syn Charlesa Brandona odziedziczył tytuł książęcy po jego śmierci w 1545 roku. On i jego młodszy brat uczyli się w St John’s College na Uniwersytecie Cambridge. Byli jednymi z najbliższych towarzyszy króla Edwarda VI. 
Latem 1551 w Cambridge wybuchła epidemia "angielskich potów". Bracia szybko wyjechali z miasta, jednak już byli chorzy. Henry zmarł 14 lipca 1551, pół godziny później zmarł jego 14-letni brat. Umarli we wsi Buckden, blisko Huntingdon.
Król bardzo przeżył śmierć swoich dwóch przyjaciół. Tytuł księcia Suffolk otrzymał Henry Grey, mąż jego przyrodniej siostry Frances Brandon, których córka Jane na 9 dni w lipcu 1553 została królową Anglii. 
Matka Henry'ego przeżyła swoich synów i zmarła dopiero w 1580.

</doc>
<doc id="1702228" url="https://pl.wikipedia.org/wiki?curid=1702228" title="Parafia Miłosierdzia Bożego w Konstantynowie Łódzkim">
Parafia Miłosierdzia Bożego w Konstantynowie Łódzkim

Parafia pw. Miłosierdzia Bożego w Konstantynowie Łódzkim - parafia rzymskokatolicka znajdująca się w archidiecezji łódzkiej w dekanacie konstantynowskim.

</doc>
<doc id="1702230" url="https://pl.wikipedia.org/wiki?curid=1702230" title="Anawa (album)">
Anawa (album)

Anawa – jedyny album grupy Anawa nagrany wspólnie z Andrzejem Zauchą, którego zaprosił do współpracy współtwórca grupy Jan Kanty Pawluśkiewicz po rozstaniu z Markiem Grechutą w 1973 roku.
Już poprzedni album Korowód w warstwie tekstowej dotykał problemów egzystencjalnych. Tym razem zespół postanowił nagrać album koncepcyjny na temat człowieczeństwa. Filozoficzne teksty napisane przez Leszka Aleksandra Moczulskiego i Ryszarda Krynickiego uzupełniły: Inwokacja do starobabilońskiego Eposu o Gilgameszu i fragment rozprawy filozoficznej Giordano Bruno.
Chociaż na okładce pierwsza strona zawiera 6 utworów, to na naklejce na płycie są tylko 3 (utwory połączone są w pary). Na płycie „To tu, to tam” Grzegorz Turnau umieścił cover utworu „Tańcząc w powietrzu” pod zmienionym tytułem „Jak linoskoczek”.
Lista utworów.
muzyka:
teksty:
Leszek Aleksander Moczulski z wyjątkiem:
Twórcy.
oraz sympatyk zespołu:

</doc>
<doc id="1702231" url="https://pl.wikipedia.org/wiki?curid=1702231" title="9M17 Falanga">
9M17 Falanga

2K8/3M11/9M17 Falanga/Skorpion (kod NATO "AT-2 Swatter") – radziecki przeciwpancerny pocisk kierowany.
Został przyjęty na uzbrojenie Armii Radzieckiej w 1962 jako następca nieudanego projektu 3M6 Trzmiel. Pierwsza wersja pocisku (9M11) była kierowana ręcznie przy pomocy komend przesyłanych droga radiową. Kolejna wersja charakteryzująca się powiększonym zasięgiem nosiła oznaczenie 9M17. W 1968 roku na uzbrojenie trafił zmodernizowany wariant 9M17M, któremu nadano kryptonim „Skorpion”. Była to pierwsza wersja produkowana na większą skalę. Podobnie jak wcześniejsze wersje była naprowadzana metodą MCLOS. Po odpaleniu pocisku operator uzbrojenia starał się utrzymywać w celowniku cel, pocisk znacznik w celowniku (tzw. metoda trzech punktów). W związku z tym nawet w przypadku dobrze wyszkolonego operatora prawdopodobieństwo trafienia pociskiem nie przekraczało 70%.
W 1969 roku powstała kolejna wersja 9M17P. Była ona naprowadzana metodą SACLOS. Operator uzbrojenia musiał już tylko utrzymywać znacznik celownika na celu. Pocisk rakietowy był śledzony przez aparaturę zamocowaną na nosicielu. Goniometr mierzył kąt pomiędzy linią celowania i ppk a na podstawie tego pomiaru obliczane były komendy sterujące pociskiem. W związku z automatyzacją procesu naprowadzania i eliminacją znacznej części błędów które mógł popełnić operator w cel trafiało w warunkach pokojowych około 90% pocisków 9M17P.
Pociski 9M17 były przenoszone przez rakietowe niszczyciele czołgów na podwoziu BRDM-2 (w tej wersji nosił on nazwę 9K8 Flejta), oraz śmigłowce szturmowe Mi-4AW, Mi-24 (wersje A oraz D) i śmigłowce wsparcia Mi-8TB. Znalazły się na uzbrojeniu sił zbrojnych państw Układu Warszawskiego, Iraku, Libii, Syrii, Wietnamu i Jemenu Południowego. Obecnie jest to pocisk przestarzały, ale nadal jest wykorzystywany przez niektóre kraje trzeciego świata. W sowieckiej armii był używany do wczesnych lat 80 XX w., kiedy to został wyparty przez ponaddźwiękowy pocisk 9K114 Szturm-W (wcielony do służby w 1976).

</doc>
<doc id="1702232" url="https://pl.wikipedia.org/wiki?curid=1702232" title="3M11 Falanga">
3M11 Falanga



</doc>
<doc id="1702236" url="https://pl.wikipedia.org/wiki?curid=1702236" title="Caetano Izzo">
Caetano Izzo

Caetano Izzo (ur. 11 maja 1897 w São Paulo, zm. 27 maja 1973 w Marília) – piłkarz brazylijski grający na pozycji ofensywnego pomocnika.
Kariera klubowa.
Caetano Izzo rozpoczął karierę piłkarską w klubie Rueggerone São Paulo, w którym grał w latach 1914-1916. W latach 1917–1921 grał w Palestra Itália. Z Palestra Itália zdobył mistrzostwo Stanu São Paulo - Campeonato Paulista w 1920 roku. Następnym jego klubem było São Bento, gdzie grał w latach 1922-1923. Ostatnie trzy lata kariery spędził w Maranhão, w którym zakończył karierę w 1926 roku.
Kariera reprezentacyjna.
Caetano Izzo wziął udział w turnieju Copa América 1917, czyli drugich w dziejach oficjalnych mistrzostwach kontynentalnych. Brazylia zajęła trzecie miejsce, a Caetano Izzo zagrał we wszystkich meczach z reprezentacją Argentyny, reprezentacją Urugwaju, reprezentacją Chile, w którym zdobył dwie bramki. Był to jego jedyne występy w reprezentacji Brazylii.

</doc>
<doc id="1702237" url="https://pl.wikipedia.org/wiki?curid=1702237" title="9M17M Skorpion">
9M17M Skorpion



</doc>
<doc id="1702239" url="https://pl.wikipedia.org/wiki?curid=1702239" title="Parafia św. Józefa Robotnika w Konstantynowie Łódzkim">
Parafia św. Józefa Robotnika w Konstantynowie Łódzkim

Parafia pw. św. Józefa Robotnika w Konstantynowie Łódzkim – parafia rzymskokatolicka znajdująca się w archidiecezji łódzkiej w dekanacie konstantynowskim.

</doc>
<doc id="1702243" url="https://pl.wikipedia.org/wiki?curid=1702243" title="Birkkarspitze">
Birkkarspitze

Birkkarspitze – szczyt w paśmie Karwendel, w Alpach Wschodnich. Leży w Austrii, w kraju związkowym Tyrol, przy granicy z Niemcami. Jest to najwyższy szczyt pasma Karwendel. Znajduje się na północ od doliny Innu i miasta Innsbruck. Szczyt ten można zdobyć drogą ze schroniska Karwendelhaus lub Birkkarhüttl.
Pierwszego wejścia, 6 lipca 1870 r., dokonał Hermann von Barth.

</doc>
<doc id="1702244" url="https://pl.wikipedia.org/wiki?curid=1702244" title="Andrea Fendt">
Andrea Fendt

Andrea Fendt (ur. 31 stycznia 1960 w Bischofswiesen) – zachodnioniemiecka saneczkarka, medalistka mistrzostw świata.
Na igrzyskach olimpijskich startowała jeden raz, w 1980, zajmując dwunaste miejsce. W 1978 wywalczyła srebrny medal mistrzostw świata. W pierwszej edycji Pucharu Świata, w sezonie 1977/1978, zajęła drugie miejsce w klasyfikacji generalnej.
Jej brat, Josef, również był saneczkarzem.

</doc>
<doc id="1702247" url="https://pl.wikipedia.org/wiki?curid=1702247" title="Droga I/50 (Słowacja)">
Droga I/50 (Słowacja)

Droga krajowa nr 50 (słow. "cesta I. triedy 50", "I/50") – dawna droga krajowa I kategorii na Słowacji biegnąca od przejścia granicznego z Czechami w miejscowości Holbová przez Prievidzę, Zwoleń, Koszyce i Michalovce do granicy z Ukrainą w miejscowości Vyšné Nemecké. Ma 438,04 km długości dzięki czemu jest najdłuższą drogą krajową na Słowacji. Przechodziła przez trzy kraje: trenczyński, bańskobystrzycki i koszycki. Na odcinku Šášovské Podhradie – Budča miała wspólny bieg z drogą ekspresową R1. Na tym samym odcinku płynęła wzdłuż niej rzeka Hron (w przeciwną stronę). Na całej długości była to droga międzynarodowa. Miała wspólny bieg z pięcioma trasami europejskimi: od granicy z Czechami do węzła z autostradą D1 była fragmentem trasy europejskiej E50, od tego miejsca do Šášovskich Podhradii biegła nią E572, od tej wsi do Koszyc miała wspólny bieg z trasami E58 i E571. Ponadto w Zwoleniu na odcinku dwóch kilometrów biegła nią również E77. Od Koszyc aż do granicy z Ukrainą z powrotem miała wspólny przebieg z E50, a także z E58. Krzyżowała się natomiast z trasami E75 i E71.
Od 1 sierpnia 2015 droga przestała istnieć, a jej poszczególne odcinki zostały włączone do innych dróg krajowych:

</doc>
<doc id="1702248" url="https://pl.wikipedia.org/wiki?curid=1702248" title="Parafia Nawiedzenia Najświętszej Maryi Panny w Konstantynowie Łódzkim">
Parafia Nawiedzenia Najświętszej Maryi Panny w Konstantynowie Łódzkim

Parafia pw. Nawiedzenia Najświętszej Maryi Panny – rzymskokatolicka parafia znajdująca się w Konstantynowie Łódzkim-Srebrnej, należąca do dekanatu konstantynowskiego w archidiecezji łódzkiej.
Historia kościoła.
Kościół wybudowany został w roku 1887 według projektu Ignacego Markiewicza, utrzymany w stylu neogotyckim z elementami neoromańskimi. Konsekracji kościoła w 1890 roku dokonał ówczesny arcybiskup warszawski Wincenty Teofil Chościak Popiel. W 2004 dokonano rozbudowy budynku. 
Parafię zamieszkuje 940 mieszkańców.

</doc>
<doc id="1702249" url="https://pl.wikipedia.org/wiki?curid=1702249" title="Biskupi Nairobi">
Biskupi Nairobi



</doc>
<doc id="1702251" url="https://pl.wikipedia.org/wiki?curid=1702251" title="Madecassophryne truebae">
Madecassophryne truebae

Madecassophryne truebae – gatunek płaza bezogonowego z rodziny wąskopyskowatych. Jedyny przedstawiciel rodzaju "Madecassophryne".
Występowanie i biotop.
Występuje endemicznie na Madagaskarze, w górach Anosyennes, Parkach Narodowych d'Andohahela i Tsitongambarika na wysokości 700-1900 m n.p.m. Zamieszkuje rozległe obszary tropikalnych lasów, w pobliżu głazów i skał. 
Charakterystyka.
Małe płazy o długości ciała 20-23 mm. Ubarwienie żywych osobników nieznane. Zakonserwowane okazy były w kolorze ciemnym, górne części kończyn żółtawe, brzuch białawy (czasami czarny), na gardle czarne plamy. Skóra na grzbiecie pomarszczona, z dużymi guzkami na głowie. Nozdrza w równej odległości między czubkiem pyska a oczami. Skrzek znajdowano w listopadzie zarówno przy samcach jak i samicach. Zawierał 18 jaj o średnicy 4 mm. Rozwój i wygląd kijanek nieznany.
Zagrożenie i ochrona.
W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii EN (zagrożony wyginięciem). Głównym powodem zagrożenia są utrata siedlisk wskutek rozwoju rolnictwa, wyrębu lasów, inwazyjne rozprzestrzenianie eukaliptusa i wypas zwierząt gospodarskich.

</doc>
<doc id="1702252" url="https://pl.wikipedia.org/wiki?curid=1702252" title="Algirdas Vapsys">
Algirdas Vapsys



</doc>
<doc id="1702254" url="https://pl.wikipedia.org/wiki?curid=1702254" title="Madecassophryne">
Madecassophryne



</doc>
<doc id="1702257" url="https://pl.wikipedia.org/wiki?curid=1702257" title="Gwiazdozbiór okołobiegunowy">
Gwiazdozbiór okołobiegunowy

Gwiazdozbiór okołobiegunowy – gwiazdozbiór, który obserwowany z szerokości geograficznej obserwatora nigdy nie zachodzi.
Gwiazdozbiór zaliczany jest do okołobiegunowych, kiedy deklinacja gwiazd, z których się składa jest większa niż 90°-φ, gdzie φ to szerokość, na jakiej znajduje się obserwator.
Mogą być one obserwowane o każdej porze roku. Z bieguna północnego, wszystkie konstelacje znajdujące się na północ od równika niebieskiego są okołobiegunowe.
Gwiazdozbiory okołobiegunowe północne dla Polski, to: Cefeusz, Kasjopeja, Mała Niedźwiedzica, Smok, Wielka Niedźwiedzica, Żyrafa.

</doc>
<doc id="1702259" url="https://pl.wikipedia.org/wiki?curid=1702259" title="Willy Caballero">
Willy Caballero

Willy Caballero, właśc. Wilfredo Daniel Caballero Lazcano (ur. 28 września 1981 w Santa Elena) – argentyński piłkarz występujący na pozycji bramkarza.
Posiada również obywatelstwo hiszpańskie.
Kariera klubowa.
Caballero zawodową karierę rozpoczynał w klubie Boca Juniors. W Primera División zadebiutował 5 lutego 2002 w zremisowanym 2:2 meczu z Newell’s Old Boys. Od czasu debiutu pełnił rolę rezerwowego bramkarza Boca Juniors. W debiutanckim sezonie Caballero w lidze zagrał cztery razy. W 2003 roku zdobył z klubem mistrzostwo Apertura. W tym samym roku wygrał z Boca Juniors Copa Libertadores oraz Puchar Interkontynentalny. W 2004 roku zdobył z klubem Copa Sudamericana. Zagrał z nim także w finale Copa Libertadores, jednak Boca Juniors zostało tam pokonane po rzutach karnych przez Once Caldas. W Boca Juniors Caballero rozegrał w sumie 15 ligowych spotkań.
Latem 2004 podpisał kontrakt z hiszpańskim Elche CF. W Segunda División pierwszy występ zanotował 3 kwietnia 2005 w przegranym 1:3 pojedynku ze Sportingiem Gijón. W pierwszym sezonie rozegrał tam 10 spotkań. Na sezon 2005/2006 został wypożyczony do ojczystego Arsenalu Sarandí. Po zakończeniu tamtego sezonu powrócił do Elche i był jego podstawowym bramkarzem. W 2011 roku przeszedł do Málagi. W dużym stopniu jego zasługą jest awans Málagi do ćwierćfinału Ligi Mistrzów w sezonie 2012/2013.
8 lipca 2014 roku przeszedł do angielskiego Manchesteru City, z którym związał się trzyletnią umową.
1 lipca 2017 roku, po wygaśnięciu umowy z Manchesterem City, podpisał kontrakt z Chelsea F.C.
Kariera reprezentacyjna.
Caballero jest byłym graczem młodzieżowych reprezentacji Argentyny. W 2001 roku był uczestnikiem mistrzostw świata U-20, które zostały wygrane przez Argentynę. W 2004 został powołany do kadry na letnie igrzyska olimpijskie. Jego reprezentacja została ich zwycięzcą, po pokonaniu w finale Paragwaju. 23 marca 2018 zadebiutował w reprezentacji Argentyny, w przegranym 0:2 meczu z Włochami.

</doc>
<doc id="1702262" url="https://pl.wikipedia.org/wiki?curid=1702262" title="José da Costa Nunes">
José da Costa Nunes

José da Costa Nunes, (ur. 15 marca 1880 w Candelária w diecezji Madalena na Azorach, zm. 29 listopada 1976 w Rzymie) – portugalski duchowny katolicki, kardynał, arcybiskup Goa e Damão, wicekamerling. 
Życiorys.
26 lipca 1903 otrzymał święcenia kapłańskie w Makau. W latach 1906-1913 był wikariuszem generalnym diecezji Makau i Timoru (obecnie diecezja Makau i diecezja Dili). 21 lutego 1917 został wikariuszem kapitulnym diecezji Makau. 16 grudnia 1920 mianowany biskupem Makau, a konsekrowany 20 listopada 1921. 11 grudnia 1940 przeniesiony na stolicę metropolitalną Goa e Damão, został patriarchą Indii Wschodnich. 16 grudnia 1953 otrzymał nominację na wicekamerlinga. Na konsystorzu 19 marca 1962 Jan XXIII wyniósł go do godności kardynalskiej z tytułem prezbitera Santa Prisca i tego samego dnia zrezygnował z urzędu wicekamerlinga. Brał udział w obradach soboru watykańskiego II. Uczestnik konklawe w 1963. Zmarł w Rzymie. Pochowano go tymczasowo na rzymskim cmentarzu Campo Verano, a później jego zwłoki zostały przeniesione do kościoła S. Antonio dei Portoghesi w Rzymie. 

</doc>
<doc id="1702264" url="https://pl.wikipedia.org/wiki?curid=1702264" title="Alfred Hübner">
Alfred Hübner

Alfred Hübner (ur. 26 października 1891, data śmierci nieznana) – niemiecki as myśliwski z czasów I wojny światowej z 6 potwierdzonymi zwycięstwami powietrznymi.
W wojsku służył jako szeregowy od października 1912 w 4 Pułku Piechoty. Na przełomie 1916 i 1917 został przydzielony do lotnictwa i po przejściu szkolenia z pilotażu w Fliegerersatz Abteilung Nr. 3 w Gocie, służył w jednej z jednostek rozpoznawczych, latając na samolotach dwumiejscowych. W listopadzie 1917 został skierowany do szkoły pilotów myśliwskich Jastaschule I, którą ukończył w lutym 1918. Od 14 lutego Alfred Hübner został przydzielony do eskadry myśliwskiej Jagdstaffel 36. Pierwsze zwycięstwo powietrzne odniósł 27 marca. Był dwukrotnie ranny, ale za każdym razem wracał do jednostki, w której służył do końca wojny. Jego losy powojenne nie są znane.

</doc>
<doc id="1702265" url="https://pl.wikipedia.org/wiki?curid=1702265" title="Parafia Najświętszej Maryi Panny Nieustającej Pomocy w Bełchatowie">
Parafia Najświętszej Maryi Panny Nieustającej Pomocy w Bełchatowie

Parafia pw. Najświętszej Maryi Panny Nieustającej Pomocy w Bełchatowie-Osiedlu Olsztyńskim – parafia rzymskokatolicka znajdująca się w archidiecezji łódzkiej w dekanacie bełchatowskim.
Jest najmłodszą parafią w Bełchatowie, mieści się na Osiedlu Olsztyńskim, przy ulicy księdza Jerzego Popiełuszki.

</doc>
<doc id="1702266" url="https://pl.wikipedia.org/wiki?curid=1702266" title="Gwiazda okołobiegunowa">
Gwiazda okołobiegunowa



</doc>
<doc id="1702267" url="https://pl.wikipedia.org/wiki?curid=1702267" title="Wodorosiarczyn wapnia">
Wodorosiarczyn wapnia

Wodorosiarczyn wapnia (), – nieorganiczny związek chemiczny, wodorosól wapniowa kwasu siarkawego. Jest stosowany jako dodatek do żywności o numerze E227.
Sól tę otrzymuje się w reakcji:
Związek ten jest stosowany jako dodatek do żywności: przeciwutleniacz, konserwant i stabilizator koloru wina i suszonych owoców. Stosuje się go również do produkcji pulpy przez rozpuszczanie w nim ligniny, również jako środek zwiększający klarowność napojów.

</doc>
<doc id="1702268" url="https://pl.wikipedia.org/wiki?curid=1702268" title="Pyry">
Pyry



</doc>
<doc id="1702270" url="https://pl.wikipedia.org/wiki?curid=1702270" title="Jean-Paul Gauzès">
Jean-Paul Gauzès

Jean-Paul Gauzès (ur. 1 października 1947 w Tuluzie) – francuski polityk, ekonomista, eurodeputowany, kawaler Legii Honorowej.
Życiorys.
Absolwent Instytutu Nauk Politycznych. Uzyskał także licencjat w zakresie nauk ekonomicznych, odbył studia wyższe z prawa publicznego, w 1972 specjalizował się jako adwokat.
Od 1969 do 1972 pracował jako asystent na Uniwersytecie Nauk Społecznych w Tuluzie. Następnie do końca lat 70. kierował departamentem w biurze kształcenia administracyjnego Ministerstwa Edukacji Narodowej. W latach 1980–1994 praktykował jako adwokat przy Trybunale Administracyjnym i Sądzie Kasacyjnym. Od 1998 do 2007 zajmował dyrektorskie stanowisko w banku.
Od 1983 wybierany na urząd mera Sainte-Agathe-d’Aliermont, pełnił tę funkcję przez 30 lat. Od 1993 wybierany do rady regionalnej Górnej Normandii, w 1998 krótko był przewodniczącym tego regionu. W 2004 uzyskał mandat posła do Parlamentu Europejskiego. Zasiadał w grupie Europejskiej Partii Ludowej i Europejskich Demokratów. W 2009 został wybrany na kolejną kadencję.
Należał do gaullistowskiego Zgromadzenia na rzecz Republiki. W 2002 wstąpił do powstałej m.in. na bazie RPR Unii na rzecz Ruchu Ludowego.

</doc>
<doc id="1702272" url="https://pl.wikipedia.org/wiki?curid=1702272" title="Jean-Paul Gauzes">
Jean-Paul Gauzes



</doc>
<doc id="1702277" url="https://pl.wikipedia.org/wiki?curid=1702277" title="Symfonicznie">
Symfonicznie



</doc>
<doc id="1702278" url="https://pl.wikipedia.org/wiki?curid=1702278" title="Społeczeństwo ryzyka">
Społeczeństwo ryzyka

Społeczeństwo ryzyka – określenie wprowadzone przez Ulricha Becka w celu opisania konsekwencji wynikających z rozwoju społeczeństwa przemysłowego, spowodowanych rozwojem cywilizacyjnym i technologii, których skutkami są nieodwracalne zmiany, nad którymi nie można zapanować. Skażenie środowiska, globalne ocieplenie spowodowane emisją dwutlenku węgla i metanu, zagrożenia zewnętrzne (na przykład susze) będą uzupełniane sytuacjami spowodowanymi przez działania człowieka. 
Podstawowe rodzaje ryzyka według Becka to: ryzyko ekologiczne, zdrowotne, informatyczne i społeczne (indywidualizacja i osamotnienie, masowe bezrobocie, wykształcenie bez zatrudnienia, zmiana relacji między płciami).

</doc>
<doc id="1702280" url="https://pl.wikipedia.org/wiki?curid=1702280" title="Petra Tierlich">
Petra Tierlich

Petra Tierlich (ur. 25 lutego 1945 w Vielau) – wschodnioniemiecka saneczkarka, mistrzyni świata.
W mistrzostwach świata wywalczyła trzy medale. W 1969 odniosła największy sukces w karierze zostając mistrzynią świata. W 1965 oraz 1967 zdobywała srebrny medal.

</doc>
<doc id="1702281" url="https://pl.wikipedia.org/wiki?curid=1702281" title="McKeeva Bush">
McKeeva Bush

William McKeeva Bush (ur. 20 stycznia 1955) – kajmański polityk, szef rządu Kajmanów w latach 2001-2005 oraz ponownie od 27 maja 2009. Lider Zjednoczonej Partii Demokratycznej (UDC, "United Democratic Party").
Życiorys.
McKeeva Bush w 1984 wszedł po raz pierwszy w skład Zgromadzenia Legislacyjnego Kajmanów, reprezentując dystrykt "West Bay". W parlamencie zasiada do chwili obecnej, co czyni go "Ojcem Izby" czyli deputowanym z najdłuższym stażem parlamentarnym.
W ciągu swojej kariery Bush zajmował różne stanowiska rządowe. W latach 1992-1994 był ministrem zdrowia. Od 1994 do 1997 pełnił funkcję ministra rozwoju społeczności, sportu, kultury oraz spraw kobiet i młodzieży. W latach 2000-2001 był ministrem turystyki, środowiska i transportu. W listopadzie 2001 został założycielem i przewodniczącym Zjednoczonej Partii Demokratycznej (UDP, "United Democratic Party"). 
Od 8 listopada 2001 do 18 maja 2005 zajmował stanowisko szefa rządu Kajmanów oraz ministra turystyki, środowiska, rozwoju i handlu. Po przegranych przez UDP wyborach w maju 2005 stał się liderem opozycji. 
W wyborach parlamentarnych z 20 maja 2009 UDP pokonała rządzący Postępowy Ruch Ludowy (PPM), zdobywając 9 spośród 15 miejsc w parlamencie. 27 maja 2009 McKeeva Bush objął po raz drugi stanowisko szefa rządu Kajmanów.

</doc>
<doc id="1702282" url="https://pl.wikipedia.org/wiki?curid=1702282" title="Rajd Dakar 2005">
Rajd Dakar 2005

Rajd Dakar 2005 (Rajd Paryż - Dakar 2005) – dwudziesta siódma edycja terenowego Rajdu Dakar, która odbyła się na trasie Barcelona - Dakar w dniach 31 grudnia 2004 - 16 stycznia 2005. Trasa rajdu miała 5565 mil (≈ 9 039 km). Startowało 696 samochodów, motocykli i ciężarówek (padł nowy rekord). W rajdzie po raz pierwszy wystartowali Robby Gordon i Colin McRae. McRae, który na trasie szóstego etapu pomiędzy Smara a Zouerat doznał groźnego wypadku i musiał wycofać się z udziału w rajdzie. W kategorii samochodów tryumfował Francuz Stephane Peterhansel, zaś w kategorii motocykli także Francuz - Cyril Despres.

</doc>
<doc id="1702283" url="https://pl.wikipedia.org/wiki?curid=1702283" title="Fotosfera słoneczna">
Fotosfera słoneczna



</doc>
<doc id="1702286" url="https://pl.wikipedia.org/wiki?curid=1702286" title="Narząd tympanalny">
Narząd tympanalny

Narząd tympanalny, aparat tympanalny, narząd bębenkowy – narząd słuchowy owadów, występujący symetrycznie u niektórych prostoskrzydłych, pluskwiaków i motyli. Stanowi rodzaj rezonatora pokrytego cienką błoną bębenkową, na której znajdują się skolopofory. Może być zlokalizowany w goleniach odnóży krocznych (u prostoskrzydłych), u podstawy pierwszej pary skrzydeł lub na granicy tułowia i odwłoka (u motyli), bądź na granicy pierwszego i drugiego segmentu odwłoka (u piewików).

</doc>
<doc id="1702287" url="https://pl.wikipedia.org/wiki?curid=1702287" title="Gyyz">
Gyyz



</doc>
<doc id="1702289" url="https://pl.wikipedia.org/wiki?curid=1702289" title="Birgit Weise">
Birgit Weise

Birgit Weise – była enerdowska saneczkarka startująca w latach osiemdziesiątych, medalistka mistrzostw świata.
W mistrzostwach świata jeden raz stała na podium. W 1985 odniosła największy sukces w karierze zdobywając brązowy medal (przegrała jedynie ze swoimi rodaczkami: Steffi Martin i Cerstin Schmidt).

</doc>
<doc id="1702292" url="https://pl.wikipedia.org/wiki?curid=1702292" title="Benoît Hamon">
Benoît Hamon

Benoît Hamon (ur. 26 czerwca 1967 w Saint-Renan) – francuski polityk, eurodeputowany, a także minister. Kandydat w wyborach prezydenckich w 2017.
Życiorys.
Urodził się w rodzinie sekretarki oraz inżyniera pracującego w Direction des constructions navales (DCN) w Breście. Pierwsze lata życia spędził w Breście, później między 1976 a 1980 mieszkał z rodzicami w Dakarze, gdzie uczęszczał do szkoły Cours Sainte-Marie de Hann. Po rozwodzie rodziców wrócił do Bretanii.
Uzyskał licencjat z zakresu historii na Université de Bretagne-Occidentale w Breście. Od 1993 zasiada we władzach Partii Socjalistycznej, od 2003 wchodził w skład jej biura krajowego. Pracował jako doradca lewicowego ministra ds. zatrudnienia i solidarności (1997–2000) oraz dyrektor ds. planowania strategicznego w firmie IPSOS (2001–2002). W okresie 2001–2008 pełnił funkcję radnego miasta Brétigny-sur-Orge.
W wyborach w 2004 uzyskał mandat posła do Parlamentu Europejskiego. Zasiadał w grupie Partii Europejskich Socjalistów, pracował w Komisji Gospodarczej i Monetarnej. W 2009 nie został ponownie wybrany.
W PS reprezentował twarde lewicowe skrzydło tego ugrupowania. W 2008 zadeklarował zamiar ubiegania się o przywództwo w Partii Socjalistycznej, ostatecznie ogłosił swoje poparcie dla Martine Aubry. 16 maja 2012 objął urząd ministra delegowanego ds. ekonomii społecznej i solidarności w rządzie, którego premierem został Jean-Marc Ayrault. Utrzymał to stanowisko także w drugim rządzie tego samego premiera (od 21 czerwca 2012), uzyskując wcześniej w wyborach parlamentarnych mandat deputowanego do Zgromadzenia Narodowego XIV kadencji.
2 kwietnia 2014 przeszedł na urząd ministra edukacji narodowej, szkolnictwa wyższego i badań naukowych w rządzie Manuela Vallsa. Zakończył urzędowanie 25 sierpnia 2014, na stanowisku zastąpiła go Najat Vallaud-Belkacem. W 2010, 2015 i 2021 był wybierany do rady regionu Île-de-France.
W styczniu 2017 wziął udział w zorganizowanych przez socjalistów prawyborach przed wyborami prezydenckimi. W pierwszej turze głosowania zajął pierwsze miejsce z wynikiem około 36% głosów, wyprzedzając m.in. Manuela Vallsa. W drugiej turze zorganizowanej 29 stycznia 2017 zdobył większość głosów (blisko 59%), oficjalnie stając się kandydatem Partii Socjalistycznej w wyborach prezydenckich. W pierwszej turze tych wyborów z 23 kwietnia 2017 Benoît Hamon zajął piąte miejsce wśród jedenastu kandydatów z wynikiem około 6,5% głosów. W czerwcu 2017 utracił mandat deputowanego, odpadając już w pierwszej turze wyborów parlamentarnych. 1 lipca 2017 ogłosił swoje odejście z Partii Socjalistycznej, założył nowe ugrupowanie pod nazwą Génération.s.
We wrześniu 2021 ogłosił swoje odejście z polityki, objął stanowisko dyrektora generalnego organizacji pozarządowej SINGA zajmującą się kwestiami migracji. 

</doc>
<doc id="1702293" url="https://pl.wikipedia.org/wiki?curid=1702293" title="Benoit Hamon">
Benoit Hamon



</doc>
<doc id="1702294" url="https://pl.wikipedia.org/wiki?curid=1702294" title="Chorycjusz z Gazy">
Chorycjusz z Gazy

Chorycjusz z Gazy (ur. przed 500, zm. ok. 590) – filozof bizantyński, kierownik szkoły sofistów, retor, uczeń Prokopa z Gazy; autor wielu mów i rozpraw, m.in. dwóch mów ku czci biskupa Marcjana z Gazy, a także 25 utworów filozoficznych w formie diatryb.
Życie.
Chorycjusz był najwybitniejszym uczniem Prokopa z Gazy i jego następcą na katedrze retoryki w tamtejszej szkole. Już za życia Prokopa występował publicznie. Ponieważ musiał mieć już wtedy około 20. lat, a pierwsze jego mowy pochodzą sprzed 518 roku musiał urodzić się przed rokiem 500. Z tego czasu pochodzi między innymi mowa nad grobem matki Marii. Uświetnił też swoją mową pogrzeb mistrza. Zmarł w późnej starości, około 590 roku. W jego mowach szkolnych zachowały się imiona jego uczniów: Zachariasza, Prokopiusza, Jana i Eliasza. Nie pozostawił jednak po sobie szkoły. Po Chorycjuszu nie było już wybitnych literatów z Gazy, choć samo miasto kwitło dalej, aż do najazdu arabskiego w 635 roku.
Twórczość.
Za jego najwcześniejszą mowę uchodzi słynna "Obrona mimów", idąca za tradycją mów na temat tańców, sięgającą Lucjana ("De saltatione") i wiodącą przez Eliusza Arystydesa ("Przeciw tańcom mimicznym") do Libaniusza ("Obrona tancerzy mimicznych"). Brzmi ona dość dziwnie w ustach chrześcijanina, jeśli się zważy na wyuzdany charakter ówczesnych tańców mimicznych. Z drugiej strony sam cesarz poślubił taką tancerkę, a zakaz wykonywania tego typu tańców wydał dopiero w 526 roku. Z lat po roku 518 pochodzi wspomniana mowa na pogrzebie matki. O około 10 lat późniejsza jest mowa wygłoszona na pogrzebie mistrza. Jako oficjalny chwalca wysokich dostojników państwowych występuje Chorycjusz w mowach do Aratiosa i Stefana (535/536) i na wodza Summusa (między 535 a 540). Biskupa Marcjana z Gazy chwali w dwóch mowach (pierwsza sprzed 536 roku) na poświęcenie wybudowanych przez niego kościołów w Gazie, które szczegółowo opisuje. Ułożył też dwie mowy weselne z okazji ślubu swych uczniów. W jednej z 14 zachowanych dialeks opisał tradycyjny obchód święta zimy ("brumalia") urządzony przez cesarza Justyniana I pomiędzy 532 a 540 rokiem. Szereg jego mów szkolnych znaleziono wśród mów Libaniusza, którego styl wyraźnie kopiował, podobnie jak styl Prokopa, od którego przejmował całe zdania. Oprócz tych dwóch autorów, studiował też starszych mówców ateńskich. Jego attycyzm nie jest tak czysty jak Prokopa, ale czystszy niż Eneasza. W stylu przeładowanym retoryką, jak u wszystkich Gazejczyków, unika hiatu. Używa klauzul akcentowych, podobnie jak Prokop. 
Focjusz w cod. 160 gani w jego stylu nadmiar tropów i figur poetyckich, natomiast pozostali autorzy bizantyńscy traktowali go jako klasyka.
Pisma Chorycjusz wydał F. L. Boissande w Paryżu w 1846 roku pod tytułem: "Ch. Gazei orationes, declamationes, fragmenta" oraz R. Förster i E. Richsteig w Londynie w latach 20. XX wieku pod tytułem: "Ch. Gazei opera".

</doc>
<doc id="1702295" url="https://pl.wikipedia.org/wiki?curid=1702295" title="Diwęglan dimetylu">
Diwęglan dimetylu

Diwęglan dimetylu – organiczny związek chemiczny z grupy estrów, zwany velcorinem, stosowany jako środek konserwujący do żywności E242.
Jest dodawany do win stołowych, musujących, likierowych w celach bakteriobójczych i grzybobójczych, w ilości nie większej niż 200 mg/l. Ponadto jest zaakceptowany przez FDA, UE, WHO do stosowania do konserwacji następujących napojów napełnianych na zimno: soki, napoje gazowane, soki gazowane, mieszanki koktajlowe, syropy, koncentraty, napoje sportowe, wody aromatyzowane i herbaty na zimno. Jest stosowany w czasie napełniana, lecz nie ma go już w gotowych produktach ponieważ w krótkim czasie ulega całkowitemu rozkładowi.

</doc>
<doc id="1702297" url="https://pl.wikipedia.org/wiki?curid=1702297" title="Margit Graf">
Margit Graf

Margit Graf (ur. 20 marca 1951) – austriacka saneczkarka, medalistka mistrzostw świata i Europy. 
Na igrzyskach olimpijskich startowała dwukrotnie zajmując w najlepszym starcie szóste miejsce. Największy sukces odniosła na mistrzostwach świata w 1977 zdobywając brązowy medal. W tym samym roku wywalczyła również brąz mistrzostw Europy.

</doc>
<doc id="1702298" url="https://pl.wikipedia.org/wiki?curid=1702298" title="Tyrone Mears">
Tyrone Mears

Tyrone Mears (ur. 18 lutego 1983 w Stockport) – angielski piłkarz grający na pozycji prawego obrońcy. Jeden raz wystąpił w reprezentacji Jamajki, mimo że nie był do tego uprawniony.
Życiorys.
Kariera klubowa.
Mears jest wychowankiem Manchesteru City i w sierpniu 2001 roku podpisał z nim profesjonalny kontrakt. 30 marca 2002 zadebiutował w Division One w wygranym 3:0 domowym spotkaniu z Nottingham Forest, gdy w 84. minucie zmienił Stuarta Pearce’a. Był to jego jedyny mecz w barwach Mancheseteru City, który wiosną 2002 awansował do Premier League.
W lipcu 2002 roku Mears odszedł za 200 tysięcy funtów do Preston North End, z którym podpisał trzyletni kontrakt. Swoje pierwsze spotkanie w nowym zespole rozegrał 19 października 2002 przeciwko Walsall F.C. (3:3). W sezonie 2002/2003 rozegrał 22 spotkania i zdobył jednego gola, a w kolejnym zaliczył 12 spotkań i również strzelił jedną bramkę. Większą część sezonu 2004/2005 opuścił z powodu złamania nogi, ale już w sezonie 2005/2006 był podstawowym zawodnikiem Prestonu, z którym wystąpił w nieudanych dla klubu play-off o udział w Premier League.
W lipcu 2006 roku Mears po odrzuceniu oferty z Charltonu Athletic odszedł do West Ham United, a suma transferu wyniosła milion funtów. 19 sierpnia 2006 zaliczył debiut w Premier League w wygranym 3:1 spotkaniu z Charltonem. Do końca roku rozegrał w barwach West Ham łącznie 5 spotkań ligowych.
W styczniu 2007 roku Mears został wypożyczony do Derby County i 3 lutego 2007 rozegrał swoje pierwsze spotkanie dla tego klubu, wygrane 1:0 na wyjeździe z Southamptonem. Derby awansowało do Premiership, a w lipcu 2007 Mears został wykupiony za milion funtów i podpisał trzyletni kontrakt. W Premiership był podstawowym zawodnikiem. Rozegrał 25 meczów i zdobył jednego gola, jednak klub powrócił do Football League Championship. 29 sierpnia 2008 Mears wyjechał na testy do Olympique Marsylia bez pozwolenia menedżera Derby Paula Jewella, w związku z tym został ukarany 6-tygodniowym wstrzymaniem wypłaty.
Ostatecznie w zimowym oknie transferowym sezonu 2008/2009 Mears odszedł do Olympique i został wypożyczony za kwotę 160 tysięcy funtów. W Ligue 1 zadebiutował 15 marca 2009 w zwycięskim 3:1 wyjazdowym meczu z Paris Saint-Germain. W lidze rozegrał 4 spotkania i został wicemistrzem Francji. Z kolei w Pucharze UEFA wystąpił w 3 meczach i strzelił gola Ajaksowi (2:2). W czerwcu 2009 powrócił do Derby, gdy kierownictwo Olympique nie zdecydowało się przedłużyć wypożyczenia Jamajczyka.
30 czerwca 2009 Mears podpisał trzyletni kontrakt z beniaminkiem Premier League, Burnley. Kosztował 500 tysięcy funtów. Zadebiutował 15 sierpnia w ligowym meczu ze Stoke City.
29 lipca 2011 wraz z Chrisem Eaglesem, przeszedł do występującego w Premier League Boltonu Wanderers. W 2015 roku został zawodnikiem Seattle Sounders FC.
Kariera reprezentacyjna.
11 lutego 2009 zadebiutował w reprezentacji Jamajki w zremisowanym 0:0 towarzyskim spotkaniu z Nigerią, mimo że nie był do tego uprawniony.

</doc>
<doc id="1702301" url="https://pl.wikipedia.org/wiki?curid=1702301" title="Historia Pomorza Zachodniego">
Historia Pomorza Zachodniego

Historia Pomorza Zachodniego – na Pomorzu Zachodnim krzyżowały się interesy Polski, Brandenburgii, Państwa Zakonnego, Meklemburgii, Szwecji, Danii i Cesarstwa Niemieckiego.
W IX-X wieku istniały tutaj silne ośrodki osadnicze. Początkowo powstawały osady, które często pozostawały wsiami. Inne leżące w dogodnych miejscach, przekształciły się w grody obronne. Stały się one potem siedzibą władców i zabezpieczały przed najazdami. W miarę wzrostu zaludnienia wokół grodów budowano obwarowane podgrodzia, w których rozwijały się ośrodki rzemieślnicze i handlowe. To właśnie one stały się zalążkiem późniejszych miast pomorskich.
Na początku X wieku Niemcy rozpoczęli najazdy na tereny między Łabą a Odrą. Pomorze Zachodnie stanowiło pierwszą dzielnicę, która w latach 963–972 została przyłączona do państwa Mieszka I. O przynależności do Polski przesądziły dwie zwycięskie bitwy (w 967 oraz w 972 bitwa pod Cedynią), które Mieszko I stoczył z niemieckim feudałami. W roku 1000, za panowania Bolesława I Chrobrego zostało założone biskupstwo w Kołobrzegu.
Pierwszym historycznym władcą był Warcisław, którego panowanie przypada na początek XII wieku. W tym okresie zaczęło tworzyć się samodzielne państwo – księstwo pomorskie. W roku 1121 teren ten zajęty został przez Bolesława Krzywoustego. Władca granice Polski z Niemcami doprowadził do położenia z czasów panowania Bolesława Chrobrego i Mieszka I.
Kilka lat później, w roku 1124 na zaproszenie Bolesława III Krzywoustego na Pomorze Zachodnie z misją chrystianizacyjną wyruszył Otton z Bambergu. Znając mentalność plemienia słowiańskich Pomorzan, nie powtarzał błędu swojego poprzednika Bernarda Hiszpana, który pieszo przybył na misję w ubogich szatach i boso i z tego powodu został wyśmiany, a wkrótce i pobity. Otton przyjechał na misję w asyście duchownych niemieckich i polskiego oddziału zbrojnego dowodzonego przez kasztelana santockiego Pawlika. Pod Stargardem powitał go książę pomorski Warcisław I, obiecując mu wsparcie w jego misji. Następnie biskup Otton skierował się do Pyrzyc, gdzie został dobrze przyjęty przez mieszkańców. Podobna akcja odbyła się też w Kamieniu Pomorskim, grodzie, w którym znajdowała się jedna z siedzib książęcych.
Nie wszędzie orszak Ottona witany był entuzjastycznie. Bramy miejskie Dąbia pozostały zamknięte przed biskupem i jego świtą. Z niechętnym i nieufnym przyjęciem spotkał się Otton także w Wolinie. Biskup próbując kontynuować misję, został pobity i zmuszony do opuszczenia miasta. Jako dobry dyplomata Otto dał sobie radę i w tej sytuacji – wymógł na Wolinianach przyrzeczenie, że przyjmą chrzest, jeśli tylko dadzą się wcześniej ochrzcić mieszkańcy Szczecina, do którego wyruszał właśnie misjonarz.
W Szczecinie zniszczono świątynię Trygława, a posrebrzane głowy ocalałe z posągu trójgłowego boga zostały wysłane do Rzymu. Wkrótce lud szczeciński przyjął chrzest, lękając się represji ze strony Bolesława Krzywoustego. Następnie Otto wyruszył chrystianizować miasta Gartz (Gardziec), Lubin i Wolin, gdzie tym razem już nie napotkał oporu.
Tereny Pomorza Zachodniego pozostawały w znacznej części pogańskie. Brak księży, opór pogańskiej kasty kapłańskiej i dawne wierzenia ludu wciąż powodowały, że chrześcijaństwo na Pomorzu było słabe i powierzchowne. W związku z tym Otto pertraktował z królem Niemiec, który rościł sobie prawo do wszystkich terenów pomorskich położonych na zachód od Odry, aby ten pomógł mu zorganizować drugą wyprawę misyjną na te właśnie tereny.
Druga wyprawa misyjna Ottona rozpoczęła się wiosną 1128 roku. W Demmin powitał biskupa znów książę pomorski Warcisław I. Następnie został zwołany wiec możnych na Uznamie, gdzie Otton z Bambergu bez sprzeciwów uzyskał zgodę na działalność chrystianizacyjną. Kolejnymi etapami podróży Ottona były Wolgast (Wołogoszcz) i Gützkow (Choćków). W obu tych miejscowościach misjonarz kazał wznieść nowe kościoły. Wkrótce odwiedził również Szczecin, Wolin i Kamień Pomorski. Pośredniczył w zawarciu przymierza pomiędzy księciem Warcisławem i zbuntowanymi przeciw niemu grodami – Szczecinem i Wolinem. Formalne nawrócenie Pomorza Zachodniego w 1. połowie XII w. umożliwiło powołanie siedziby biskupiej w Wolinie i budowę w regionie wielu kościołów.
W wieku XII Pomorze Zachodnie pozostawało pod zwierzchnictwem Polski, a jego ustrój upodabniał się do tych w innych dzielnicach państwa polskiego. W tym czasie zaczęły powstawać drogi handlowe łączące nadmorskie porty z miastami w głębi lądu.
W roku 1181 Pomorze poprzez krucjatę na Obodrytów zostało pozbawione poparcia Polski. Po niszczących najazdach książę Bogusław I w 1185 roku złożył królowi duńskiemu hołd lenny i zobowiązał się do płacenia rocznego trybutu. W 1202 roku bracia Kazimierz II i Bogusław II złożyli hołd lenny Władysławowi Laskonogiemu, księciu wielkopolskiemu i krakowskiemu. W 1216 Bogusław II złożył hołd królowi Danii Waldemarowi II i z jego rąk otrzymał księstwo pomorskie jako lenno. W roku 1269 książę szczeciński Barnim I przyjął zwierzchność lenną Brandenburgii. Tenże hołd lenny złożony margrabiom brandenburskim, spowodował jednocześnie przekazanie na ich rzecz ziemi wkrzańskiej (na zachód od Szczecina). Pomorze Zachodnie przeszło pod opiekę Świętego Cesarstwa Rzymskiego i zaczęło tracić terytoria na zachodzie i południu. Utworzyła się granica między Pomorzem Zachodnim a Wielkopolską. Po tych zmianach szczególnie w czasach rządów księcia Barnima I na ziemiach zachodniopomorskich pojawiło się niemieckie prawo, a wraz z nim proces kolonizacji. Tereny na północ od Warty i Noteci zostały nazwane mianem Nowa Marchia. W roku 1295 Pomorze Zachodnie zostało na około 200 lat podzielone na dzielnice: szczecińską i wołogoską.
Dokumentem wystawionym 8 stycznia 1295 król niemiecki Adolf, hrabia Nassau potwierdził prawa brandenburskie do ziem zachodniopomorskich.
W XIII wieku nastąpiły straty terytorialne. W roku 1229 Meklemburczycy zagarnęli obszary położone na zachód od rzeki Piany (okręgi Gnojno, Malchin, z miastami Güstrow, Teterow i Malchin), a rok później w roku 1230 na rzecz Brandenburgii została utracona i ziemia barnimska, których władcy byli lennikami książąt pomorskich. Wobec dalszego zagrożenia ze strony Meklemburgii, Warcisław III szukał poparcia u Brandenburczyków. Układem z Kremmen (1236 rok) złożył hołd lenny margrabiom oraz odstąpił im ziemię stargardzką (z głównym miastem Burg Stargard) i bezrzecką (czyli okolice Neubrandenburga). W czwartym dziesięcioleciu XIII wieku Pomorzanom udało się odebrać władcom piastowskim kasztelanię cedyńską oraz okręgi Chojny i Myśliborza. Wobec braku potomstwa przez Warcisława III powstała obawa, że dzielnica dymińska może wpaść w ręce Askańczyków. Wobec tego Barnim I chciał sobie zapewnić dziedzictwo po kuzynie przy poparciu Brandenburgii. W roku 1250 zawarto układ w Hohen Landin, na mocy którego obaj książęta uznawali zwierzchnictwo lenne Brandenburgii, jednak z prawem dziedziczenia swych ziem. Ponadto Księstwo szczecińskie musiało odstąpić ziemię wkrzańską (z miastami Prenzlau, Lychen, Templin, Gramzow i Zehdenick). W roku 1260 utracono na rzecz Brandenburgii kasztelanię cedyńską (z miastami: Cedynia, Chojna, Myślibórz oraz Kostrzyn nad Odrą). W roku 1276 biskup kamieński Hermann von Gleichen pozbył się na rzecz Brandenburczyków ziemi lipiańskiej, a w roku 1280 ziemi świdwińskiej z miastami Świdwin i Drawsko Pomorskie.
Od końca XIII wieku o terytorium zaczęli się starać najpierw Władysław Łokietek, a następnie Kazimierz Wielki pod pretekstem jednoczenia Polski. W 1325 roku doszło do zawarcia sojuszu polsko-pomorskiego przewidującego rozbiór Nowej Marchii wzdłuż rzeki Drawy, w związku z czym wojska polskie zaatakowały Nową Marchię wiosną 1326 roku. Konflikt trwający od 1323 zakończono układem frankfurckim z 14 sierpnia 1338. Gryfici szczecińscy, tj. Otto I i syn jego Barnim III, uregulowali stosunki z Brandenburgią. Układ zwalniał ich z zależności lennej, zapewniał jednak margrabiom brandenburskim sukcesję na wypadek wymarcia książąt szczecińskich. Ograniczenie inwestytury książąt pomorskich upadło w 1348, po pozbawionym dodatkowych warunków nadaniu uzyskanym od nowego króla rzymskiego Karola IV. Na początku drugiej połowy XIV w., po wystąpieniu w Marchii Pseudo-Waldemara, książę Barnim III przesunął granicę wkrzańską daleko na południe, poza Angermünde, na wysokość Cedyni. Jednak po zainstalowaniu w Marchii Fryderyka Hohenzollerna (1411, 1415), w toku kilku z nim wojen, księstwo utraciło te nabytki. Granica ustabilizowała się znów na linii Olszy – Rędowy.
W roku 1390 książę Warcisław VII poddał Pomorze zwierzchnictwu lennemu Koronie Królestwa Polskiego. W okresie swojego panowania zaczął toczyć walkę z zakonem krzyżackim. Z jego polecenia w roku 1388 aresztowany i wzięty do niewoli został książę nadreński Wilhelm z Geldrii.
Gdy w XIV wieku król polski nadał szerokie przywileje handlowe kupcom miast Pomorza Zachodniego, to książęta pomorscy uczynili podobny krok i udzielili podobnych uprawnień kupcom polskim.
W roku 1410 po bitwie pod Grunwaldem ziemia szczecińska z nową siłą została atakowana przez Marchię Brandenburską. Toczone były głównie walki o ziemię wkrzańską. Po bitwie pod Angermünde w 1420 roku poległy wojska pomorskie, jednak dzięki ich ofiarności zatrzymany został marsz nieprzyjaciela na wschód.
W wieku XIV na tron wstąpił książę pomorski z dynastii Gryfitów Eryk Pomorski. Władał on jednocześnie Norwegią, Szwecją i Danią oraz księstwem słupskim.
W roku 1464 między Brandenburgią a księstwem wołogoskim zaczęły toczyć się walki o ziemię szczecińską. Zgon ostatniego szczecińskiego Gryfity, Ottona III, w 1464 r. uaktywniał układ o podziale księstwa z 1295 r. Według niego dzielnice szczecińską przejąć mieli pozostali Gryfici. Elektor brandenburski Fryderyk II Żelazny miał inny pogląd na ten temat i według niego margrabiowie mieli przejąć księstwo w razie wymarcia Gryfitów–szczecinian.
Z tego powodu odbyły się dwie wojny między Pomorzem a Brandenburgią: 1464–1472 (I wojna o sukcesję szczecińską) i 1478–1479 (II wojna o sukcesję szczecińską). Po sukcesach pomorskich w pierwszej fazie wojny, elektor brandenburski Albrecht III Achilles przejął inicjatywę i ze swoją dwunastotysięczną armią zdobył Banie, oblegał Pyrzyce, spustoszył okolice Stargardu i dobra klasztoru w Kołbaczu, spalił Pełczyce, następnie zdobył zamek w Wapnicy i w Szadzku. Wojna zakończyła się 26 czerwca 1479 r. niekorzystnym dla Bogusława X pokojem przęsławskim (Pokój w Prenzlau).
W 1478 odnowiła się wojna pomorsko-brandenburska, którą wznowił nie pogodzony z pokojem przęsławskim Warcisław X, umocniony sojuszem z królem węgierskim Maciejem Korwinem. Po przegranej kampanii wojennej przez Pomorzan, do zawarcia rozejmu doprowadził poseł polski Jan Sapieński (z Sepna), wojski poznański. W jego wyniku pokonany Bogusław X zawarł 26 VI 1479 upokarzający drugi pokój przęsławski, jednak po śmierci Albrechta Achillesa w 1486 Bogusław nie odnowił już hołdu jego następcy, a dalsze rokowania z udziałem króla polskiego, przyniosły Traktat Pyrzycki z 1493 r. i rezygnację Hohenzollernów ze zwierzchnictwa lennego, przy zagwarantowaniu im sukcesji na wypadek wymarcia Gryfitów. Do Pomorza powróciły zamki wkrzańskie i lenna rycerskie między Rędową i Odrą oraz między Tywą i Odrą. W 1529 roku zawarto Traktat w Grzmiącej, potwierdzający prawa sukcesyjne dla elektorów brandeburskich. Zawarty układ stanowił fundament do roszczeń brandenburskich po 1637 roku, kiedy zmarł ostatni książę z dynastii Gryfitów – Bogusław XIV.
W czasie Wojny trzydziestoletniej w 1636 roku siły austriackie i saskie wkroczyły na Pomorze i do Meklemburgii, jednak po początkowych sukcesach zostały pokonane przez Szwedów pod dowództwem Johana Banéra w bitwie pod Wittstock.
Po zawarciu traktatu westfalskiego w 1648 roku Pomorze Zachodnie zostało podzielone. Król szwedzki otrzymał Pomorze Przednie ("Vorpommern") i wyspę Rugię, a margrabia-elektor Brandenburgii otrzymuje Pomorze Tylne i biskupstwo kamieńskie (Kamień Pomorski).
Po I rozbiorze Polski w 1772 roku nastąpił rozkwit gospodarczy terytorium. W tym okresie zaczęto m.in. budowę portu w Świnoujściu. Na początku XIX wieku zaczął rozwijać się przemysł stoczniowy, cementowy, chemiczny i rolno-spożywczy. Dzięki likwidacji ceł sundzkich łatwiejszy stał się handel przez cieśniny duńskie.
Po I wojnie światowej Pomorze Zachodnie znalazło się w granicach Rzeszy Niemieckiej. Po zakończeniu II wojny światowej wschodnią część Pomorza Zachodniego przyznano Polsce; ludność niemiecką przesiedlono do Niemiec, na teren ten przybyli m.in. Kresowianie. Zachodnia część Pomorza Zachodniego (Pomorze Przednie) znalazła się w granicach radzieckiej strefy okupacyjnej, a następnie w NRD. Obecnie niemiecka część wraz z Meklemburgią stanowi kraj związkowy Meklemburgia-Pomorze Przednie, w Polsce województwo zachodniopomorskie.

</doc>
<doc id="1702303" url="https://pl.wikipedia.org/wiki?curid=1702303" title="Rajd Faraonów">
Rajd Faraonów

Rajd Faraonów – jedna z eliminacji MŚ w rajdach terenowych FIM, która odbywa się co roku w Egipcie (Kair). Trasa rajdu od startu do mety liczy 3100 km i odbywa się w formacie podobnym do Rajdu Dakar, gdyż udział w rywalizacji biorą tak samo ciężarówki, samochody jak i motocykle. W roku 2004 Rajd Faraonów był najdłuższą eliminacją FIM, gdyż trwał od 25 września do 4 października.
29 września 2004 roku na trasie jednego z etapów zginął 3-krotny zwycięzca Rajdu Dakar – Francuz Richard Sainct.

</doc>
<doc id="1702304" url="https://pl.wikipedia.org/wiki?curid=1702304" title="Prokop z Gazy">
Prokop z Gazy

Prokop z Gazy (ur. ok. 465, zm. ok. 528) – filozof bizantyński, kierownik szkoły retorycznej w Gazie, zwany „chrześcijańskim sofistą”.
Życiorys.
Informacje na temat Prokopa pochodzą z jego listów i z mowy pogrzebowej jednego z uczniów – Chorycjusza z Gazy. Urodził się około 465 roku w Gazie. Kształcił się w Aleksandrii i w młodym wieku zasłynął z wymowy. Około 20 roku życia został nauczycielem retoryki. Nie przyjął zaproszeń do objęcia katedr w Berycie, Antiochii i Tyrze. Po krótkim okresie nauczania w Cezarei osiadł na stałe w ojczystej Gazie, gdzie jako opłacany przez gminę sofista prowadził dużą szkołę. Na pewno nie został wyświęcony na księdza, a chociaż ożenił się, wiódł bardzo ascetyczny tryb życia. Jako oficjalny mówca miejski wygłosił po 501 roku mowę na odsłonięcie pomnika cesarza Anastazjusza. Zmarł w 528 roku.
Twórczość.
We wspomnianym wyżej panegiryku na odsłonięcie pomnika cesarskiego, Prokop wychwala wedle wzorów Izokratesa i Eliusza Arystydesa najpierw czyny wojenne cesarza, a potem pokojowe, całość zaś wieńczy idąc w tym za Grzegorzem z Nazjanzu obszerną synkrezą, w której porównuje Anastazjusza z Cyrusem, Agezylausem i Aleksandrem Wielkim i dowodzi jego wyższości nad nimi. Obszerna "Monodia na zburzenie Antiochii" wskutek trzęsienia ziemi, prawdopodobnie w 526 roku, przepadła. Zachowało się natomiast kilka mów szkolnych ekfraz i etopei, znalezionych w pismach Libaniusza. Spośród nich najbardziej zainteresował uczonych opis zegara, wydany w Berlinie w 1917 roku przez H. Dielsa. Spośród pozostałych, ekfrazy poświęcone malowidłom mitologicznym w Gazie stanowią ważne źródło do historii malarstwa starożytnego.
Tym samym czystym attycyzmem co panegiryk i deklamacje odznacza się zbiór 163 listów Prokopa o charakterze towarzyskim, grzecznościowym i nauczającym. Prawdopodobnie został on wydany jeszcze za życia autora, skoro w listach 97. i 155. wymazano imiona własne. Focjusz w cod. 160 poświadcza, że pisał on również "Metafrazy wierszy Homera", przekształcając je na różne style prozą. Focjusz pisał o nich, że "objawiają one najlepiej jego zdolności i wprawę". Jakkolwiek nie był kapłanem pozostawił po sobie zbiór obszernych komentarzy w formie katen do kilku ksiąg Starego Testamentu: "Kateny do Ośmioksiągu, Ksiąg Królewskich, Kronik, do Izajasza, Pieśni nad Pieśniami". Ich pochodzenie tłumaczy się tym, że w szkole gazejskiej oprócz świeckich autorów komentowano również autorów biblijnych. W swoich komentarzach Prokop nie sięga jednak do wcześniejszych chrześcijańskich prac egzegetycznych, za przewodnika swojej pracy obierając sobie Filona z Aleksandrii. Z plagiatu Mikołaja z Metony znana jest treść polemiki Prokopa z neoplatonikiem Proklosem. Przypisywanie mu autorstwa podręcznika epistolografii budzi wątpliwości badaczy.
Focjusz nazywa Prokopa "φιλόπονος" (pracowity). Współcześni rozchwytywali jego pisma. Od VII wieku chętnie je ekscerpowali bizantyńscy leksykografowie i antologiści, m.in. Maksym Wyznawca, Makary Chrysokefalos. XIII-wieczni retorzy stawiali go na równi z klasykami. Jego maniera stylistyczna niewątpliwie odpowiadała bizantyńskiej wrażliwości bardziej niż styl klasyczny
Mowę Prokopa na cześć cesarza ("P. in imperatorem Anastasium Panegirycus") wydał w 1917 w Berlinie K. Kempen. Listy i mowy wydali w 1963 roku w Ettal A. Garzya i R.J. Loenertz pod tytułem "P. Gazei epistolae et declamationes". Z katen – "Catena in Ecclesiasten" wydał S. Laenza.

</doc>
<doc id="1702306" url="https://pl.wikipedia.org/wiki?curid=1702306" title="Dominique Vlasto">
Dominique Vlasto

Dominique Vlasto (ur. 14 sierpnia 1946 w Marsylii) – francuska polityk, eurodeputowana.
Życiorys.
Pracę zawodową podjęła w połowie lat 60. w przedsiębiorstwie włókienniczym. Od 1975 do 1979 była zatrudniona w instytucie badania opinii publicznej. W 1983 uzyskała mandat radnej Marsylii. Została przewodniczącą miejskiego urzędu turystycznego, weszła w do zarządu spółki akcyjnej organizującej targi międzynarodowe w Marsylii. Od 1995 była zastępcą mera. W latach 1998–1999 zasiadała w Komitecie Regionów.
W 2000 objęła mandat posłanki do Parlamentu Europejskiego po rezygnacji jednego z deputowanych. W 2004 skutecznie ubiegała się o reelekcję. Weszła w skład grupy Europejskiej Partii Ludowej i Europejskich Demokratów oraz Komisji Przemysłu, Badań Naukowych i Energii. W 2009 została wybrana na kolejną kadencję, zasiadając w PE do 2014.
Należała do Unii na rzecz Demokracji Francuskiej, a w jej ramach do Demokracji Liberalnej. W 2002 dołączyła do powstałej m.in. na bazie DL Unii na rzecz Ruchu Ludowego.

</doc>
<doc id="1702308" url="https://pl.wikipedia.org/wiki?curid=1702308" title="Aphomomyrmex">
Aphomomyrmex



</doc>
<doc id="1702311" url="https://pl.wikipedia.org/wiki?curid=1702311" title="Apomyrma">
Apomyrma



</doc>
<doc id="1702313" url="https://pl.wikipedia.org/wiki?curid=1702313" title="Archiponera">
Archiponera



</doc>
<doc id="1702314" url="https://pl.wikipedia.org/wiki?curid=1702314" title="Rubrykowanie">
Rubrykowanie

Rubrykowanie – termin używany w książce rękopiśmiennej (łac."ruber" – czerwony), jest to przekreślanie niektórych liter kreskami z czerwonej farby lub pisanie niektórych liter czerwoną barwą. Osoba wykonująca tę pracę nazwana była rubrykatorem.
Znaczone czerwono partie tekstu to rubryki w odróżnieniu od zwykłych, czarnych nigryków. Podział i nazewnictwo utrzymało się dziś w mszale i książkach kościelnych dla ludu.

</doc>
<doc id="1702319" url="https://pl.wikipedia.org/wiki?curid=1702319" title="Armania">
Armania



</doc>
<doc id="1702320" url="https://pl.wikipedia.org/wiki?curid=1702320" title="UTC+10">
UTC+10



</doc>
<doc id="1702321" url="https://pl.wikipedia.org/wiki?curid=1702321" title="Didunculus">
Didunculus



</doc>
<doc id="1702322" url="https://pl.wikipedia.org/wiki?curid=1702322" title="Armaniella">
Armaniella



</doc>
<doc id="1702323" url="https://pl.wikipedia.org/wiki?curid=1702323" title="Asymphylomyrmex">
Asymphylomyrmex



</doc>
<doc id="1702325" url="https://pl.wikipedia.org/wiki?curid=1702325" title="Arthur Schnitzler">
Arthur Schnitzler

Arthur Schnitzler (ur. 15 maja 1862 w Wiedniu, zm. 21 października 1931 tamże) – austriacki prozaik, dramaturg i lekarz. Jest uważany za jednego z najważniejszych przedstawicieli "wiedeńskiego modernizmu".
Kariera zawodowa.
Arthur Schnitzler urodził się 15 maja 1862 roku w Wiedniu jako syn żydowskiego laryngologa Johanna Schnitzlera oraz jego małżonki Luise, córki wiedeńskiego lekarza Philippa Markbreitera.
Od 1871 do 1879 roku uczęszczał do wiedeńskiego gimnazjum ("Akademisches Gymnasium") i zdał maturę z wyróżnieniem 8 lipca 1879 roku. Następnie podjął studia medycyny na Uniwersytecie Wiedeńskim, otrzymując tam 30 maja 1885 roku tytuł doktora.
Od 1885 do 1888 pracował jako lekarz pomocniczy w szpitalu głównym miasta Wiedeń, a w 1893 roku był asystentem jego ojca w oddziale laryngologicznym wiedeńskiej polikliniki. Już w tym okresie zajmował się pisarstwem. Jego debiutem literackim był wiersz "Pieśń miłosna baleriny" (niem. "Liebeslied der Ballerine") z 1880, opublikowany w czasopiśmie "Der freie Landbote". Za nim pojawiły się kolejne wiersze i opowiadania, drukowane na łamach "Blaue Donau", "Moderne Dichtung", "Frankfurter Zeitung" i "Freie Bühne". Spod jego pióra pochodzi także jedyna publikacja naukowa: "O afonii czynnościowej i jej leczeniu przez hipnozę i sugestię". Od 1886 roku do 1893 Schnitzler zajmował się publicystyką medyczną i napisał ponad 70 artykułów, głównie recenzji książek fachowych, będąc redaktorem pisma "Internationale Klinische Rundschau", założonego przez jego ojca.
Po jego śmierci w 1893 roku Schnitzler opuścił klinikę i otworzył swoją własną praktykę w Wiedniu, najpierw przy okręgu Burgring 1, a później przy Frankgasse 1. Miał jeszcze swój udział w opublikowanym posthum "Klinicznym atlasie laryngologii", autorstwa jego ojca.
Począwszy od 1890 był on uważany, obok jego przyjaciół Hugona von Hofmannsthala i Richarda Beer-Hofmanna, za jednego z głównych przedstawicieli "Młodego Wiednia", artyści związani z kierunkiem spotykali się w wiedeńskiej Café Griensteidl. Schnitzler był również częstym gościem restauracji Leidinger przy Kärntner Straße 61 i dobrze znał Sigmunda Freuda. Uważa się go za jednego z najważniejszych krytyków austro-węgierskiego towarzystwa "K.u.k.-Gesellschaft", przyczynił się też do jego rozwoju na przełomie wieków.
Od początku XX wieku należał do najczęściej wystawianych dramaturgów na niemieckich scenach. Po publikacji utworu "Porucznik Gustl" (niem. "Leutnant Gustl"), w którym atakował kodeks honorowy austriackiego wojska, został 14 czerwca 1901 roku pozbawiony tytułu oficerskiego w korpusie medycznym.
Z początkiem I wojny światowej zainteresowanie jego dziełami zmalało. Wiązało się to z tym, iż Schnitzler, jako jeden z niewielu austriackich intelektualistów, nie był entuzjastą działań militarnych. W 1921 roku został mu wytoczony proces z okazji premiery utworu "Korowód" (niem. "Reigen") z powodu "wykroczenia przeciwko obyczajności". W reakcji na to cofnął on zgodę na wystawianie sztuki. Z powodu psychicznych i fizycznych problemów autor znacznie się wyizolował z życia publicznego. W ostatnich latach pisał on przede wszystkim opowiadania, w których przedstawiał losy jednostek u schyłku wieku z perspektywy psychologicznej.
Życie prywatne.
26 sierpnia 1903 roku wziął ślub z 21-letnią aktorką Olgą Gussmann, ich syn Heinrich miał wtedy rok. W 1910 Schnitlzer zakupił od Hedwiga Bleibtreua dom przy Sternwartestraße 71 (Wiedeń), w jego pobliżu mieszkali jego znajomi Richard Beer-Hofmann i Felix Salten.
W 1921 rozwiódł się z żoną i sam wychowywał dzieci Heinricha i Lili. Syn pracował później jako reżyser. Samobójstwo córki w roku 1928 bardzo nim wstrząsnęło. Schnitzler zmarł 21 października 1931 roku w wieku 69 lat na wylew. Jego nagrobek znajduje się na Cmentarzu Centralnym w Wiedniu, obok niego spoczywają Friedrich Torberg, Gerhard Bronner i Harry Weber.
Twórczość.
Schnitzler pisał dramaty i dzieła prozatorskie (głównie opowiadania), w których skupiał się przede wszystkim na psychicznych procesach figur literackich. Przez wgląd w ich wewnętrzną egzystencję, czytelnik otrzymuje jednocześnie obraz społeczeństwa, które wpływa na życie duchowe jednostki.
Akcja dzieł Schnitzlera jest najczęściej umiejscowiona w Wiedniu u schyłku wieku. Wiele jego opowiadań i dramatów czerpie z lokalnego kolorytu. Jego figury to typowe sylwetki ówczesnego społeczeństwa wiedeńskiego: oficerowie i lekarze, artyści i dziennikarze, aktorzy i galanci oraz "słodkie dziewuszki" z przedmieść, które stały się niejako znakiem rozpoznawczym autora, a dla jego przeciwników były powodem do wyrażania się o pisarzu w sposób pogardliwy.
Schnitzlerowi nie chodzi o przedstawienie chorych stanów duchowych, ale o procesy zachodzące we wnętrzu przeciętnych ludzi, z ich zakłamaniem, które jest wymuszone, szczególnie na słabszych obywatelach, przez niepisane zakazy i nakazy społeczne, seksualne tematy tabu i kodeksy honorowe. Tak jak Freud w jego psychoanalizie Schnitzler zajmuje się sferą seksualną, która była wypierana przez ówczesne społeczeństwo, ukierunkowane na racjonalność i postęp. Autor pokazuje, że w podświadomości ludzi drzemią siły, które wymykają się kontroli rozumu.
W swoich dziełach Schnitzler podejmuje tematy zdrad małżeńskich (np. dramat "Korowód"), potajemnych romansów i kobieciarzy. Wrzawie wokół sztuki "Korowód" towarzyszyły różne antysemickie określenia, Hitler mówił o później o jego dziełach jako o "żydowskich świństwach". Na podstawie sztuki Max Ophüls nakręcił w 1950 roku film "Le Ronde". Produkcja osiągnęła duży sukces w krajach anglojęzycznych.
Nie przez przypadek to właśnie Schnitzler wprowadził swoją nowelą "Lejtnant Gustl" (niem. "Leutnant Gustl") monolog wewnętrzny do niemieckiej literatury. Za pomocą tej szczególnej perspektywy, przy użyciu techniki strumienia świadomości, Schnitzler gwarantuje czytelnikowi głębszy i bardziej bezpośredni wgląd w wewnętrzne konflikty jego figur literackich. Tę formę narracyjną stosował on także w dziele "Panna Elza" ("Fräulein Else").
W jego powieści "Droga do wyzwolenia" oraz w sztuce "Profesor Bernhardi" autor zajmuje się problemem antysemityzmu w Wiedniu.
Na zadane mu w wywiadzie pytanie, co myśli o stwierdzeniu, iż jego wszystkie prace traktują o tym samym, Schnitzler odpowiedział: "Piszę o miłości i śmierci. Jakie mogą być inne tematy?"
Jednocześnie jest on jednym z najważniejszych pamiętnikarzy niemieckiej literatury. Od 17 roku życia, aż po ostatnie dni przed śmiercią, pisał dzienniki. Liczą one ponad 8000 stron i zostały opublikowane posthum w 1981 roku.
Na kanwie noweli "Oczy szeroko zamknięte" (niem. Traumnovelle) powstał film Stanleya Kubricka o tym samym tytule. Jego dzieła były już wcześniej przedmiotem ekranizacji jak np. "Miłostka" z 1914 roku. Jego utworami byli zainspirowani różni artyści filmowi jak np. Max Ophüls.
Spuścizna.
Po śmierci Schnitzlera w 1931 roku duża część jego dzieł była przechowywana w wiedeńskim "Wiener Haus" i udostępniona dla celów naukowych. Niedługo przed aneksją Austrii w marcu 1938 roku jego utwory zostały wywiezione poza granicę kraju i znajdowały się w bibliotece uniwersyteckiej w Cambridge. Z początkiem lat 60 na prośbę syna Heinricha Schnitzlera materiały zostały umieszczone na 37 mikrofilmach i przeniesione do USA (na Uniwersytet Kalifornijski w Los Angeles i do International Arthur Schnitzler Research Association w Binghamton w stanie Nowy Jork) oraz do Niemiec na Uniwersytet we Fryburgu, gdzie znajduje się archiwum Arthura Schnitzlera.

</doc>
<doc id="1702326" url="https://pl.wikipedia.org/wiki?curid=1702326" title="Aulacopone">
Aulacopone



</doc>
<doc id="1702327" url="https://pl.wikipedia.org/wiki?curid=1702327" title="Paraponera">
Paraponera



</doc>
<doc id="1702329" url="https://pl.wikipedia.org/wiki?curid=1702329" title="Operacja &quot;Worek&quot;">
Operacja &quot;Worek&quot;



</doc>
<doc id="1702330" url="https://pl.wikipedia.org/wiki?curid=1702330" title="Vol. 1 (album Hurt)">
Vol. 1 (album Hurt)

Vol. 1 - trzeci oficjalny album zespołu Hurt, ale pierwszy wydany przez wielką wytwórnię.

</doc>
<doc id="1702333" url="https://pl.wikipedia.org/wiki?curid=1702333" title="Mnoga gruczołowatość wewnątrzwydzielnicza">
Mnoga gruczołowatość wewnątrzwydzielnicza



</doc>
<doc id="1702334" url="https://pl.wikipedia.org/wiki?curid=1702334" title="Serhij Zakarluka">
Serhij Zakarluka

Serhij Wołodymyrowycz Zakarluka, ukr. Сергій Володимирович Закарлюка (ur. 17 sierpnia 1976 w Nikopolu, zm. 6 października 2014 ok. Połtawy) – ukraiński piłkarz i trener piłkarski, grający na pozycji pomocnika, reprezentant Ukrainy.
Kariera piłkarska.
Kariera klubowa.
Rozpoczął karierę piłkarską w 1993 w klubie Dnipro Dniepropetrowsk, skąd w 1994 przeszedł do Metałurha Mariupol. W 1996 zaproszony do CSKA Kijów, a kiedy w 2001 klub przekazał swoje miejsce Arsenałowi Kijów został piłkarzem nowo utworzonego klubu. Następnie bronił barw klubów Metałurh Donieck, Szachtar Donieck i Illicziweć Mariupol. W 2005 powrócił do Metałurha Donieck, skąd po zakończeniu sezonu przeszedł do Arsenału Kijów, w którym obecnie występuje. W sierpniu 2008 rozegrał 300 mecz w najwyższej lidze ukraińskiej. Latem 2011 podpisał roczny kontrakt z Worskłą Połtawa. Wiosną 2012 odszedł do farm klubu FK Połtawa, a po zakończeniu sezonu 2011/12 opuścił Połtawę.
Kariera reprezentacyjna.
21 marca 2002 zadebiutował w reprezentacji Ukrainy w spotkaniu towarzyskim z Japonią przegranym 0:1. Ogółem dla reprezentacji rozegrał 9 gier. Pożegnał się z reprezentacją przez naruszenie dyscypliny
Kariera trenerska.
Po zakończeniu kariery piłkarskiej rozpoczął pracę szkoleniową. Od początku 2013 pomagał trenować piłkarzy Arsenału Kijów. 10 października 2013 po odejściu Jurija Bakałowa objął obowiązki głównego trenera. Ale już 29 października 2013 klub ogłosił o rezygnacji z mistrzostw Ukrainy oraz rozpoczął proces bankructwa i trener został bez pracy.
6 października 2014 zginął w wypadku samochodowym k. Połtawy.

</doc>
<doc id="1702337" url="https://pl.wikipedia.org/wiki?curid=1702337" title="Skidi">
Skidi

Skidi – jedno z czterech plemion Indian Ameryki Północnej tworzących lud Paunisów. 
Wszyscy Paunisi zamieszkiwali niegdyś tereny dzisiejszego stanu Oklahoma, spośród nich Skidi jako pierwsi udali się na północ i osiedlili na ziemiach dzisiejszej Nebraski, nad rzekami Platte, Loup i Republican. Reszta plemion Paunisów podążyła tam dopiero w drugiej połowie XVIII wieku. Po przybyciu owych pozostałych trzech plemion Skidi stoczyli z nimi walkę, ponieważ nie chcieli uznać zwierzchnictwa plemienia Czauich nad wszystkimi Paunisami. Chociaż przegrali, w późniejszych czasach zawsze już próbowali się alienować, swoje wioski stawiali w pewnym oddaleniu od plemion południowych, również polowali gdzie indziej.
W latach 1874–1875, gdy wszyscy Paunisi przenieśli się do nowego rezerwatu na Terytorium Indiańskim, Skidi najszybciej poddali się asymilacji; byli uważani za „postępowych” Indian. Używali maszyn rolniczych i powozów, 2/3 z nich mówiło po angielsku, ubierali się jak biali. W tym czasie pozostałe trzy plemiona pozostawały przy dawnych obyczajach, ubiorze i języku.
W 1740 roku część Skidich, nazwana Arikarami, oddzieliła się od reszty plemienia i osiedliła nad górną Missouri, w Północnej Dakocie.

</doc>
<doc id="1702341" url="https://pl.wikipedia.org/wiki?curid=1702341" title="Vol. II (album Hurt)">
Vol. II (album Hurt)

Vol. 2 - czwarty oficjalny album zespołu Hurt. Wydany 25 września 2007 roku.

</doc>
<doc id="1702342" url="https://pl.wikipedia.org/wiki?curid=1702342" title="Yavnella indica">
Yavnella indica

Yavnella indica – gatunek owada z rodziny mrówkowatych. Występuje w Indiach Osiąga kilka milimetrów.

</doc>
<doc id="1702346" url="https://pl.wikipedia.org/wiki?curid=1702346" title="João Carlos Batista Pinheiro">
João Carlos Batista Pinheiro

João Carlos Batista Pinheiro (ur. 13 stycznia 1932 w Campos, zm. 30 sierpnia 2011 w Rio de Janeiro) – brazylijski piłkarz, występujący na pozycji środkowego obrońcy.
Kariera klubowa.
Karierę piłkarską zaczął w klubie Americano Campos w 1947 roku. W 1948 przeszedł do Fluminense FC. W klubie z Rio de Janeiro grał do 1963 roku i rozegrał 605 meczów, strzelając przy tym 51 bramek. Podczas tego okresu dwukrotnie zdobył mistrzostwo Stanu Rio de Janeiro - Campeonato Carioca w 1951 i 1959 oraz Turniej Rio-São Paulo w 1957 i 1960 roku. Ostatnie dwa lata kariery 1963-1964, grał w Bonsucesso Rio de Janeiro i EC Bahia.
Kariera reprezentacyjna.
W reprezentacji Brazylii João Pinheiro zadebiutował 6 kwietnia 1952 w meczu z reprezentacją Meksyku, podczas Mistrzostw Panamerykańskich, które Brazylia wygrała. W 1954 roku był członkiem kadry na mistrzostwa świata w Szwajcarii, na których Brazylia odpadła w ćwierćfinale z reprezentacją Węgier. João Pinheiro zagrał we wszystkich trzech meczach. W 1955 wygrał z ekipą "canarinhos" Puchar O’Higgins pokonując reprezentację Chile. Był to jego ostatni mecz w reprezentacji. Łącznie zagrał w barwach "canarinhos" 17 meczów i strzelił 1 bramkę.
Kariera trenerska.
Po zakończeniu kariery piłkarskiej został trenerem i trenował m.in. w Cruzeiro EC, Botafogo FR, Bangu AC, Amerikę Rio de Janeiro i Americano Campos.

</doc>
<doc id="1702347" url="https://pl.wikipedia.org/wiki?curid=1702347" title="Cyzjojan">
Cyzjojan

Cyzjojan (łac. Cisiojanus) – średniowieczny wierszowany kalendarz o charakterze mnemotechnicznym.
Cyzjojany zbudowane były w ten sposób, że każdy miesiąc opisywały dwa wersy. W każdym dwuwersie poszczególne sylaby informowały o świętach stałych oraz o dniach, w których wspominało się świętego. Wersy liczyły tyle sylab, ile dni posiadał dany miesiąc. Aby zachować przyjęty układ, słowa skracano do jednej sylaby lub incipitu.
Pierwsze cyzjojany powstały w XIII wieku w Niemczech i były pisane heksametrem po łacinie. Pierwszy tekst zbliżony do archetypu znajduje się w kodeksie pochodzącym z klasztoru św.Pawła w Erfurcie.
Cyzjojany rozpowszechniły się w Europie na przełomie XIII i XIV wieku, zaczęły być także tworzone w językach narodowych. Do Polski cyzjojany dotarły z sąsiednich Niemiec, jednak w najstarszych zachowanych zabytkach tego typu piśmiennictwa dostrzegane są wpływy czeskie. Z XV wieku znane są trzy cyzjojany: płocki (powstał najprawdopodobniej na początku XV wieku), wrocławski (również z początku XV wieku) i kłobucki (z 1471 roku). Nauka pamięciowa cyzjojanów była elementem edukacji w szkołach do XVIII wieku.
Termin "cisiojanus" pochodzi od pierwszych słów wiersza rozpoczynającego łaciński kalendarz: "Cisio Janus (...)". Był to skrócony zapis "Circumcisio Domini Januarius", informujący o 1 stycznia – dniu obrzezania Chrystusa.
Cyzjojan, jako popularna w średniowieczu odmiana kalendarza liturgicznego, bardzo często wykorzystywany był także w celu sporządzania datacji. Używano do tego odpowiednich sylab, słów czy fonemów zawartych w cyzjojanie. Najwcześniejszy zapisek daty za pomocą cyzjojana pochodzi z Rocznika Małopolskiego i jest on datowany na koniec XIV wieku. Zapisana jest tam pod rokiem 1370 informacja o śmierci króla polskiego Kazimierza Wielkiego i wygląda ona następująco:

</doc>
<doc id="1702348" url="https://pl.wikipedia.org/wiki?curid=1702348" title="Rak rdzeniasty">
Rak rdzeniasty



</doc>
<doc id="1702349" url="https://pl.wikipedia.org/wiki?curid=1702349" title="Goodbye to the Machine">
Goodbye to the Machine

Goodbye To The Machine - piąty oficjalny album zespołu Hurt. Wydany 7 kwietnia 2009 roku. Album został wydany zarówno w wersji winylowej, jak i CD.

</doc>
<doc id="1702351" url="https://pl.wikipedia.org/wiki?curid=1702351" title="Jean-François Gillet">
Jean-François Gillet

Jean-François Gillet (ur. 31 maja 1979 roku w Liège) – belgijski piłkarz występujący na pozycji bramkarza.
Kariera klubowa.
Jean-François Gillet zawodową karierę rozpoczynał w 1996 roku w Standardzie Liège. W Eerste klasse zadebiutował w sezonie 1996/1997. Łącznie dla belgijskiego zespołu Gillet rozegrał trzy ligowe pojedynki, a w 1999 roku dotarł do finału Pucharu Belgii. Po opuszczeniu Standardu bramkarz przeniósł się do włoskiego klubu AC Monza i razem z nową drużyną zajął trzynaste miejsce w tabeli Serie B.
Na początku sezonu 2000/2001 działacze Monzy sprzedali Gilleta do AS Bari. W barwach nowego zespołu 19 listopada 2000 roku podczas przegranego 0:2 meczu z US Lecce Belg zadebiutował w rozgrywkach Serie A. Łącznie rozegrał w nich 20 spotkań i spadł z Bari do drugiej ligi. W sezonie 2001/2002 Gillet wystąpił w 33 ligowych pojedynkach, a Bari w końcowej tabeli uplasowało się szóstej pozycji. Przed rozpoczęciem rozgrywek 2003/2004 piłkarz został wypożyczony do Treviso FC. W nowym klubie wywalczył sobie miejsce w pierwszym składzie i przez cały sezon rozegrał 44 mecze w Serie B.
Po zakończeniu ligowych rozgrywek Gillet powrócił do Bari. 6 lutego 2005 roku zanotował swój setny ligowy występ w jego barwach, a Bari przegrało 0:2 z Torino FC. Dwusetny mecz rozegrał natomiast 10 czerwca 2007 – w ostatnim spotkaniu sezonu 2006/2007 włoski klub przegrał 2:4 z Hellasem Werona. W sezonie 2007/2008 Bari zajęło w Serie B jedenaste miejsce i tak jak w pięciu poprzednich latach nie liczyło się w walce o awans do pierwszej ligi. Przełom nastąpił w sezonie 2008/2009, kiedy to Bari wygrało rozgrywki Serie B i po sześciu latach przerwy powróciło do Serie A. W 2015 roku został wypożyczony do KV Mechelen, a w 2016 do Standardu Liège. W 2021 zakończył karierę.
Kariera reprezentacyjna.
Gillet jest byłym reprezentantem Belgii do lat 21, z którą w 2002 roku brał udział w mistrzostwach Europy juniorów. W seniorskiej kadrze zadebiutował w wieku 30 lat, 5 września 2009 roku w przegranym 0:5 meczu eliminacji do MŚ 2010 z Hiszpanią. Obronił wówczas między innymi rzut karny wykonywany przez Davida Villę.

</doc>
<doc id="1702352" url="https://pl.wikipedia.org/wiki?curid=1702352" title="Jean-Francois Gillet">
Jean-Francois Gillet



</doc>
<doc id="1702353" url="https://pl.wikipedia.org/wiki?curid=1702353" title="Jean François Gillet">
Jean François Gillet



</doc>
<doc id="1702355" url="https://pl.wikipedia.org/wiki?curid=1702355" title="Blues Doctors">
Blues Doctors

Blues Doctors – polska grupa muzyczna wykonująca bluesa.
Na początku 2004 muzycy pochodzący z Ostrowa Wielkopolskiego postanowili wspólnie pograć we Wrocławiu. W październiku okazało się, że ze wspólnej fascynacji bluesem z elementami amerykańskiego czarnego funky i soulu powstanie zespół nazwany potem Blues Doctors. 
W listopadzie 2008 roku trzech członków zespołu Blues Doctors: Oskar Kunicki (gitara), Przemek Hasek (perkusja), Michał Szpajda (gitara basowa) zostało zaproszonych do udziału w trasie koncertowej amerykańskiej wokalistki Wandy Johnson po Polsce oraz Czechach.
Zespół występował podczas takich festiwali jak: Jimiway Blues Festival, Rawa Blues, Blues Express, Suwaki Blues Festival, Olsztyńskie Noce Bluesowe, Spring Blues Night Festival czy Bluestracje.

</doc>
<doc id="1702356" url="https://pl.wikipedia.org/wiki?curid=1702356" title="RDLP w Lublinie">
RDLP w Lublinie



</doc>
<doc id="1702359" url="https://pl.wikipedia.org/wiki?curid=1702359" title="Élisabeth Morin-Chartier">
Élisabeth Morin-Chartier

Élisabeth Morin-Chartier (ur. 10 października 1947 w Ceaux-en-Couhé) – francuska polityk, nauczycielka, eurodeputowana. Odznaczona Legią Honorową V klasy.
Życiorys.
Uzyskała magisterium w zakresie historii starożytnej. Pracowała jako nauczycielka historii i geografii w szkołach średnich w departamencie Vienne. W 1984 mianowano ją miejskim pełnomocnikiem ds. reformy szkolnictwa ponadpodstawowego. Była później zastępcą dyrektora Centrum Dokumentacji Pedagogicznej. Zakładała filię Krajowego Centrum Nauczania Zdalnego w parku technologicznym Futuroscope, pełniła kierownicze funkcje w CNED. Prowadziła także zajęcia w Państwowej Wyższej Szkoły Pedagogicznej, szkolącej m.in. dyrektorów szkół i inspektorów w kuratoriach.
Była radną miasta Poitiers (2001–2007). Od 1998 zasiada w radzie regionalnej Poitou-Charentes. W latach 2002–2004 pełniła funkcję pełnomocniczki ministra delegowanego ds. szkolnictwa. W tym samym okresie zajmowała stanowisko przewodniczącej regionu. Po porażce centroprawicy w wyborach regionalnych, została zastąpiona przez Ségolène Royal z Partii Socjalistycznej.
W 2004 bez powodzenia kandydowała do Parlamentu Europejskiego z listy Unii na rzecz Ruchu Ludowego (przekształconej później w partię Republikanie). Została w tym samym roku powołana w skład Rady Ekonomicznej i Społecznej jako jej wiceprzewodnicząca. W 2007 objęła mandat europosłanki, który zwolniła powołana w skład rządu Roselyne Bachelot. Przystąpiła do grupy Europejskiej Partii Ludowej i Europejskich Demokratów, weszła w skład Komisji Zatrudnienia i Spraw Socjalnych. W 2009 została wybrana na kolejną kadencję, podejmując pracę w Komisji Praw Kobiet i Równouprawnienia. W 2014 z powodzeniem ubiegała się o europarlamentarną reelekcję, zasiadając w PE do 2019. W 2018 zrezygnowała z członkostwa w swoim ugrupowaniu, po czym dołączyła do ugrupowania Agir.

</doc>
<doc id="1702360" url="https://pl.wikipedia.org/wiki?curid=1702360" title="Elisabeth Morin-Chartier">
Elisabeth Morin-Chartier



</doc>
<doc id="1702363" url="https://pl.wikipedia.org/wiki?curid=1702363" title="Angela Borsuk">
Angela Borsuk

Angela Borsuk (ur. 29 sierpnia 1967) – ukraińska szachistka, reprezentantka Izraela od 1999, arcymistrzyni od 1997, posiadaczka męskiego tytułu mistrza międzynarodowego od 2008 roku.
Kariera szachowa.
W 1990 r. uczestniczyła w finale indywidualnych mistrzostw Związku Radzieckiego. W 1998 r. podzieliła I-II m. w finale mistrzostw Ukrainy, natomiast w 2001 r. podzieliła III m. (za Ildikó Mádl i Nikolettą Lakos, wspólnie z Henriettą Łagwiławą i Elą Pitam) w kołowym turnieju w Tel Awiwie. W 2008 r. osiągnęła sukcesy na turniejach w Eupatorii (II m. za Jurijem Szkuro), Chersoniu (dz. II m. za Ołeksandrem Nosenko, wspólnie z Andrejsem Strebkovsem i Maszą Klinową) oraz w Tawryjsku (dz. I m. z Jurijem Szkuro).
W 1999 r. zadebiutowała w narodowym zespole Izraela na drużynowych mistrzostwach Europy, zdobywając srebrny medal za indywidualny wynik na III szachownicy. W turniejach DME wystąpiła jeszcze dwukrotnie (2005, 2007), w 2005 r. ponownie zdobywając srebrny medal (ale na II szachownicy). Oprócz tego, w latach 2000–2008 pięciokrotnie (w tym raz na I szachownicy) wystąpiła na szachowych olimpiadach.
Najwyższy ranking w dotychczasowej karierze osiągnęła 1 października 2008 r., z wynikiem 2398 punktów zajmowała wówczas 67. miejsce na światowej liście FIDE.

</doc>
<doc id="1702364" url="https://pl.wikipedia.org/wiki?curid=1702364" title="The Consumation">
The Consumation

The Consumation - drugi oficjalny album zespołu Hurt wydany przez niezależną wytwórnię.

</doc>
<doc id="1702365" url="https://pl.wikipedia.org/wiki?curid=1702365" title="Love Is Dead">
Love Is Dead

Love Is Dead - pierwszy studyjny album estońskiej piosenkarki Kerli. Wydany w 2008 roku promowany dwoma singlami, "Love is dead" oraz "Walking on air", do których zrealizowano również teledyski.

</doc>
<doc id="1702368" url="https://pl.wikipedia.org/wiki?curid=1702368" title="Richard Barbieri">
Richard Barbieri

Richard Barbieri (ur. 30 listopada 1957 w Londynie) – brytyjski muzyk rockowy, grający na instrumentach klawiszowych. Znany z grup Japan i Porcupine Tree, a także z licznych projektów solowych.
Życiorys.
Japan (1976–1982).
Barbieri rozpoczął swoją muzyczną karierę z zespołem Japan w roku 1976. W niecałe 12 miesięcy później zespół podpisał kontrakt z wytwórnią Hansa/Ariola i rozpoczął pracę nad debiutanckim albumem, który zebrał dość nieprzychylne recenzje wśród brytyjskich krytyków.
Pomimo początkowych trudności zespół wydał pięć kolejnych płyt, cieszących się sporą popularnością. Rozpadł się po trasie koncertowej promującej ostatni z nich, "Tin Drum".
Występy gościnne i Dolphin Brothers (1983–obecnie).
Po rozpadzie Japan Barbieri kontynuował współpracę z Davidem Sylvianem, grając na jego wczesnych albumach solowych, a także podczas trasy koncertowej "In Praise Of Shamans" w 1986. W tamtym czasie Barbieri współpracował również z innymi miłośnikami eksperymentów muzycznych, m.in. z Holgerem Czukayem, Ryuichi Sakamoto i Robertem Frippem.
W 1987 roku rozpoczął długotrwałą współpracę z innym muzykiem Japan Steve'em Jansenem. Do tej pory nagrali wspólnie sześć płyt, początkowo pod nazwą The Dolphin Brothers ("Catch the Fall", 1987) a potem jako Jansen &amp; Barbieri (m.in. "Stories Without Borders", 1993,"Other Worlds in a Small Room", 1996, "Stone to Flesh", 1997).
Rain Tree Crow (1989-1991).
Pod koniec roku 1989 członkowie zespołu Japan (poza gitarzystą Robem Deanem) zaczęli ponownie wspólnie występować, tym razem pod nazwą Rain Tree Crow nagrywając dla Virgin. Rezultatem był album "Rain Tree Cow", który może zostać uznany za rozwinięcie późnego stylu Japan i późniejszych dokonań czterech muzyków. Na płycie można odnaleźć różnorakie wpływy, od popu przez art rock, jazz, ambient po tzw. "muzykę świata". Na brzmienie albumu znaczący wpływ miał udział w nagraniach gitarzysty Billa Nelsona. Wydawnictwo zostało ciepło przyjęte przez krytykę.
Zespół The Rain Tree Crow nie zagościł na długo na scenie muzycznej z powodu przekonania Davida Sylviana o jego kierowniczej roli w projekcie (co jego zdaniem było konieczne ze względów finansowych, pozostali członkowie grupy uznali to za arogancję). Grupa rozpadła się krótko po nagraniu płyty, trasa koncertowa promująca album nie odbyła się. Jednakże istnienie zespołu otworzyło możliwość dalszej współpracy Jansena, Barbieriego i Karna.
No-Man (1992).
Jansen, Barbieri i Karn współpracowali ponownie jako sekcja rytmiczna brytyjskiego duetu No-Man podczas trasy koncertowej w Wielkiej Brytanii w roku 1992 i sesji nagraniowych do albumu "Loveblows &amp; Lovecries" i minialbumów "Painting Paradise" i "Sweetheart Raw". Wtedy po raz pierwszy Barbieri zetknął się z Stevenem Wilsonem, z którym do dzisiaj występuje w zespole Porcupine Tree.
Medium Productions (1993–2003).
W roku 1993 Barbieri wraz z Jansenem i Karnem założył wytwórnię Medium Productions. Celem przedsięwzięcia było stworzenie miejsca, gdzie założyciele mogliby nagrywać własną muzykę Jansen/Barbieri/Karn "Beginning to Melt" Przez dziesięć lat działalności wytwórnia wydała trzynaście płyt studyjnych.
W tym czasie Barbieri nagrał również dwa albumy z innymi artystami, jeden wraz ze swoją żoną, Suzanne J. Barbieri pod nazwą "Indigo Falls" (1996), oraz wraz z Timem Bownessem z zespołu No-Man zatytułowany "Flame" (1994).
Porcupine Tree (1993–obecnie).
Pod koniec roku 1993 Barbieri dołączył do zespołu z nurtu rocka progresywnego Porcupine Tree (wcześniej pojawił się gościnnie na albumie "Up the Downstair"). Po wydaniu sześciu albumów z Barbierim w składzie zespół cieszy się w Europie sukcesem komercyjnym, sprzedaż albumu "In Absentia" przekroczyła 120 tys. egzemplarzy. Kolejny album zespołu, "Deadwing" znalazł się na liście magazynu Billboard w pierwszym tygodniu po wydaniu. Album "Fear of a Blank Planet", znalazł się na liście 40 najlepiej sprzedających się albumów w Wielkiej Brytanii. Kolejny album zespołu, "The Incident" został przyjęty równie ciepło.
Nagrania solowe.
W roku 2005 Barbieri wydał swój pierwszy solowy album "Things Buried". Na brzmienie instrumentalnego nagrania znaczący wpływ mają występy Andy'ego Gangadeena grającego na instrumentach perkusyjnych i Percy'ego Jonesa na gitarze basowej.
W roku 2008 ukazał się kolejny solowy album Barbieriego zatytułowany "Stranger Inside"
Inne przejawy aktywności.
Oprócz nagrywania i koncertowania, Barbieri pisze artykuły dotyczące syntezatorów analogowych, komponuje muzykę filmową, programuje syntezatory i inne instrumenty elektroniczne. Regularnie występuje gościnnie z zespołem The Bays, który gra improwizowaną muzykę elektroniczną. Czasami wspomaga również występy zespołu wokalisty Marillion Steve'a Hogartha H-Band (pojawił się na wydanej w 2002 roku płycie "Live Body, Live Spirit").
Dyskografia.
Steve Hogarth / Richard Barbieri.
2012 – "Not The Weapon But The Hand (K-Scope)

</doc>
<doc id="1702370" url="https://pl.wikipedia.org/wiki?curid=1702370" title="Hurt (album amerykańskiego zespołu Hurt)">
Hurt (album amerykańskiego zespołu Hurt)

Hurt - debiutancki album zespołu Hurt wydany przez niezależną wytwórnię w 2000 roku.

</doc>
<doc id="1702375" url="https://pl.wikipedia.org/wiki?curid=1702375" title="Paweł Gumola">
Paweł Gumola

Paweł „Guma” Gumola (ur. 13 lutego 1965) – polski kompozytor, wokalista, autor tekstów i gitarzysta, założyciel zespołów: Moskwa i 5000 lat.
Kariera.
Karierę rozpoczął w 1983 jako wokalista, gitarzysta i autor tekstów zespołu Moskwa. Kluczowe lata jego kariery przypadły na okres 1984–1987, kiedy zespół zdobył rozgłos na całą Polskę, jak również poza jej granicami. W tym czasie „Guma” wystąpił z Moskwą w trzech dokumentalnych filmach (z których jeden był kręcony przez ekipę BBC) i w jednym fabularnym. W 1987 roku został nagrany debiutancki album, który z różnych przyczyn (m.in. cenzura) ukazał się dopiero dwa lata później – w okresie, kiedy zespół już miał problemy personalne i finansowe. Ta cała sytuacja negatywnie wpłynęła na dalszą działalność Moskwy – po koncertach w Niemczech pod koniec 1990 r. zespół praktycznie przestał istnieć.
Niewiele wcześniej „Guma” zainteresował się zgłębianiem technik medytacji. W tym celu udał się w podróż do Indii (1993), gdzie w aśramie położonej niedaleko Delhi spędził kilka tygodni. Po powrocie do Polski utworzył zespół 5000 lat grający reggae, z którym wystąpił m.in. na festiwalach: „Reggae nad Wartą” i „FMR Jarocin '94”. W 2000 zaangażował się w projekt reggae'owo-dubowy Ocean, będący kontynuacją zespołu 5000 lat. W czerwcu 2001 reaktywował Moskwę, z którą występuje do dziś. W styczniu 2005 wystąpił jako gość na koncercie z okazji 20-lecia zespołu Armia, co zostało udokumentowane na płycie DVD. Od przełomu lat 2010/2011 Gumola jest jednym z wokalistów i gitarzystów grupy R.U.T.A.. Pojawił się również z krótką rolą w 29. odcinku serialu "Kasia i Tomek".

</doc>
<doc id="1702376" url="https://pl.wikipedia.org/wiki?curid=1702376" title="Georg Lobzensky">
Georg Lobzensky

Georg Lobzensky (ur. 1892, zm. ?) – zbrodniarz nazistowski, członek załogi niemieckiego obozu koncentracyjnego Dachau i SS-Scharführer.
Członek Waffen-SS. Pełnił służbę w obozie Dachau od lutego 1940 do kwietnia 1945 jako strażnik i "Blockführer".
W procesie członków załogi Dachau (US vs. Franz Kohn i inni), który miał miejsce w dniach 14–22 lipca 1947 przed amerykańskim Trybunałem Wojskowym w Dachau Lobzensky skazany został początkowo na 10 lat pozbawienia wolności. Zarzucono mu bicie więźniów i składanie na nich karnych raportów, co skutkowało karą chłosty. Po rewizji wyroku 17 marca 1948 karę zmniejszono do 5 lat więzienia. Uznano bowiem, iż dowody dotyczące maltertowania więźniów przez oskarżonego budzą uzasadnione wątpliwości.

</doc>
<doc id="1702382" url="https://pl.wikipedia.org/wiki?curid=1702382" title="Viktor Pressentin von Rautter">
Viktor Pressentin von Rautter

Viktor Pressentin von Rautter (ur. 8 maja 1896, zm. 31 maja 1918) – niemiecki as myśliwski z czasów I wojny światowej z 15 potwierdzonymi zwycięstwami powietrznymi. Dowódca Jagdstaffel 4.
Służbę w wojsku rozpoczął w pułku ułanów w sierpniu 1918 roku. W sierpniu 1917 roku został przeniesiony do lotnictwa i po ukończeniu szkolenia w szkole pilotów myśliwskich 11 marca 1918 roku został skierowany do służby w eskadrze myśliwskiej Jagdstaffel 59. Po kilku dniach zostaje przeniesiony do dowodzonej przez Hansa-Georga von der Osten eskadry myśliwskiej Jagdstaffel 4 działającej wówczas w Jagdgeschwader 1. Pierwsze zwycięstwo odniósł w dniu śmierci swojego dowódcy 28 marca 1918 roku. W ciągu następnych paru tygodni Viktor von Rautter odniósł 12 zwycięstw powietrznych, a 5 maja 1918 roku został mianowany dowódcą Jagdstaffel 4. 30 maja po osiągnięciu swojego 15 zwycięstwa jego Fokker Dr.I dostał się w ogień krzyżowy samolotów francuskich. Został zestrzelony w okolicach Soissons przez pilota Daladiera ze Spa93.

</doc>
<doc id="1702383" url="https://pl.wikipedia.org/wiki?curid=1702383" title="Ernst Wicklein">
Ernst Wicklein

Ernst Emil Wicklein (ur. 1894, zm. ?) – zbrodniarz nazistowski, członek załogi niemieckiego obozu koncentracyjnego Dachau i SS-Scharführer.
Członek Waffen-SS. Pełnił służbę w obozie Dachau od maja 1941 do października 1944 między innymi jako "Blockführer". W procesie członków załogi Dachau (US vs. Franz Kohn i inni), który miał miejsce w dniach 14–22 lipca 1947 przed amerykańskim Trybunałem Wojskowym w Dachau Wicklein skazany został początkowo na 10 lat pozbawienia wolności. Zarzucono mu bicie więźniów i udział w egzekucji jeńców radzieckich. Po rewizji wyroku 17 marca 1948 karę zmniejszono do 5 lat więzienia. Uznano bowiem, iż maltretowanie więźniów przez oskarżonego nie miało poważnego charakteru i zdarzało się dość rzadko.

</doc>
<doc id="1702389" url="https://pl.wikipedia.org/wiki?curid=1702389" title="Trans tłuszcze">
Trans tłuszcze



</doc>
<doc id="1702395" url="https://pl.wikipedia.org/wiki?curid=1702395" title="Introducing Joss Stone">
Introducing Joss Stone

Introducing Joss Stone – trzeci album studyjny angielskiej wokalistki soulowej Joss Stone wydany nakładem Relentless Records. Pomimo mniejszego sukcesu komercyjnego albumu w rodzinnej Brytanii, album w pierwszym tygodniu rozszedł się w nakładzie 118,000.

</doc>
<doc id="1702403" url="https://pl.wikipedia.org/wiki?curid=1702403" title="Wojciech Wiesiołłowski">
Wojciech Wiesiołłowski

Wojciech Miron Wiesiołłowski (ur. 11 października 1939 w Brześciu nad Bugiem, zm. 24 listopada 1995 w Warszawie) – polski artysta baletu: tancerz, baletmistrz i pedagog tańca klasycznego. Od 1966 występował i działał jako pedagog tańca za granicą pod pseudonimem Woytek Lowski lub Voytek Lowsky.
Kariera w Polsce.
W 1956 ukończył Warszawską Szkołę Baletową pod kierunkiem Leona Wócikowskiego i rozpoczął pracę tancerza w Państwowej Operze Warszawskiej. W 1958 odniósł spektakularny sukces jako tytułowy Faun w "Popołudniu fauna" w odtworzonej przez Wójcikowskiego choreografii Wacława Niżyńskiego. W latach 1958–1965 był solistą baletu Opery Warszawskiej, a od 1965 Teatru Wielkiego w Warszawie. 
W jego warszawskim repertuarze znalazły się m.in. takie role, jak: Książę Zygfryd, Błazen i Pas de trois w "Jeziorze łabędzim", Pas de dux wiejskie w "Giselle", Basilio w Don Kichocie, Błazen i Merkutio w "Romeo i Julii" w choreografii Jerzego Gogóła, Mazepa w "Mazepie" w choreografii Stanisława Miszczyka, Cygan w "Kamiennym kwiecie" w choreografii Aleksandra Tomskiego i Pan Młody w "Panu Twardowskim" w choreografii Stanisława Miszczyka. 
W latach 1961-1963 przebywał dodatkowo w Leningradzie jako stypendysta Szkoły Choreograficznej im. Agrippiny Waganowej i Teatru im. Kiowa (obecny Teatr Maryjski). Doskonalił się tam pod kierunkiem wybitnego pedagoga baletu Aleksandra Puszkina i występował w przedstawieniach szkolnych oraz studiował metodykę tańca klasycznego pod kierunkiem Olgi Jordan. W 1964 został też srebrnym medalistą I Międzynarodowego Konkursu Baletowego w Warnie. 
Kariera zagraniczna.
W latach 1966–1971 występował w zespole Ballet du XXe Siècle (Balet XX Wieku) Maurice Béjarta w Brukseli, w latach 1971-1973 był pierwszym solistą zespołu Ballet National de Marseille (Balet Marsylski) Rolanda Petit, a w latach 1972–1979 pierwszym tancerzem zespołu Boston Ballet (Balet Bostoński) w USA. Najważniejsze jego kreacje sceniczne: 
Pedagog tańca.
W 1979 roku zakończył karierę sceniczną i rozpoczął praktykę pedagogiczną w Bostonie. Później bywał pedagogiem gościnnym w Szkole Roselli Higthower w Cannes, Operze Paryskiej, Operze Rzymskiej, Operze w Bazylei, Deutsche Oper w Berlinie Zachodnim, Ballet-Théâtre Français w Nancy, Teatro Municipal w Rio de Janeiro, Balecie Bostońskim, Balecie Hamburskim pod dyrekcją Johna Neumeiera, w Arena di Verona, w londyńskim Royal Ballet pod dyrekcją Anthony Dowella i Teatrze Wielkim w Warszawie, we włoskim zespole Aterballetto i w Operze Norweskiej w Oslo. 
W latach 1982-1984 pełnił funkcję baletmistrza nowojorskiego American Ballet Theatre pod dyrekcją Michaiła Barysznikowa: w latach 1984-1988 był baletmistrzem Królewskiego Baletu Flandryjskiego pod dyrekcją Walerego Panowa w Antwerpii; a w latach 1988-1995 był baletmistrzem w zespole London Festival Ballet (przemianowanym z czasem na English National Ballet). Wykładał też okazjonalnie na Uniwersytecie Harvarda, a podczas krótkich pobytów w kraju udzielał lekcji tańca klasycznego uczniom Państwowej Szkoły Baletowej w Warszawie. 
W listopadzie 1995 powrócił do Warszawy, gdzie - według nekrologu z gazety "The Independent" - zmarł w wyniku powikłań towarzyszących AIDS. Pochowany został na Cmentarzu Wilanowskim. 
Upamiętnienie.
Z inicjatywy Bronisława Prądzińskiego, dyrektora Gdańskiej Szkoły Baletowej, jedyny w Polsce Ogólnopolski Konkurs Tańca w Gdańsku przyjął w 1997 imię Wojciecha Wiesiołłowskiego. Konkursowe statuetki autorstwa Gennadija Jerszowa: "Wojciech" (wzorowany na zdjęciu artysty w roli Ducha Ojca w "Hamlecie" Lorenza Monreala) oraz "Orfeusz" (inspirowany zdjęciem tańca artysty w jednym z baletów Maurice'a Béjarta) zostały zaprojektowane i wykonane w 2005 specjalnie dla Ogólnopolskiego Konkursu Tańca w Gdańsku. Wręczane są one odtąd każdego roku jako Grand Prix i I Nagroda tego konkursu. 

</doc>
<doc id="1702404" url="https://pl.wikipedia.org/wiki?curid=1702404" title="Hans Moser (zbrodniarz nazistowski)">
Hans Moser (zbrodniarz nazistowski)

Hans Moser (ur. 1902, zm. ?) – zbrodniarz nazistowski, członek załogi niemieckiego obozu koncentracyjnego Dachau i SS-Oberscharführer.
Członek Waffen-SS. W czasie II wojny światowej pełnił służbę w obozie głównym Dachau, między innymi jako kierownik kantyny (1943) i asystent "Rapportführera" (1944).
W procesie członków załogi Dachau (US vs. Wilhelm Kemm i inni), który miał miejsce w dniach 23–24 lipca 1947 przed amerykańskim Trybunałem Wojskowym w Dachau Moser skazany został początkowo na 15 lat pozbawienia wolności. Uznano go za winnego katowania więźniów za pomocą specjalnego bicza oraz uczestnictwa w egzekucjach. Po rewizji wyroku 23 września 1948 karę zmniejszono do 10 lat więzienia, jako że uznano tylko część z zarzucanych Moserowi czynów za dostatecznie udowodnioną.

</doc>
<doc id="1702405" url="https://pl.wikipedia.org/wiki?curid=1702405" title="Ainars Kovals">
Ainars Kovals



</doc>
<doc id="1702408" url="https://pl.wikipedia.org/wiki?curid=1702408" title="Sander Gommans">
Sander Gommans

Sander Gommans (ur. 15 sierpnia 1978) – holenderski gitarzysta. Wraz z Markiem Jansenem założyli grupę symfoniczno-metalową Apocalypse która potem zmieniła nazwę na After Forever. Był jednym z głównych twórców muzyki After Forever. Od 2011 roku występuje w zespole Trillium.

</doc>
<doc id="1702410" url="https://pl.wikipedia.org/wiki?curid=1702410" title="Nicolás Medina (ur. 1982)">
Nicolás Medina (ur. 1982)

Nicolás Rubén Medina (ur. 17 lutego 1982 w Buenos Aires) – argentyński piłkarz pochodzenia włoskiego występujący na pozycji pomocnika.
Kariera klubowa.
Medina zawodową karierę rozpoczynał w sezonie 1999/2000 w barwach pierwszoligowego Argentinos Juniors. W Primera División zadebiutował 3 września 1999 w zremisowanym 1:1 pojedynku z Boca Juniors. W debiutanckim sezonie rozegrał tam 27 ligowych spotkań. W barwach Argentinos Juniors Medina zagrał w sumie 48 razy i zdobył jedną bramkę.
W 2001 roku za 3,5 miliona funtów trafił do angielskiego Sunderlandu. Po przyjściu do klubu został przesunięty do jego rezerw. W pierwszej drużynie Sunderlandu zadebiutował 14 stycznia 2003 w wygranym 2:0 meczu Pucharu Anglii z Boltonem Wanderers. Było to jednak jedyne spotkanie rozegrane przez niego w trakcie gry dla drużyny Sunderlandu. Na sezon 2003/2004 został wypożyczony do hiszpańskiego drugoligowca - CD Leganés. Rozegrał tam 32 ligowe spotkania, a jego klub zajął 19. miejsce w lidze i spadł do trzeciej ligi.
Latem 2004 podpisał kontrakt z Real Murcia grającym w drugiej lidze hiszpańskiej. Pierwszy ligowy występ dla Realu zanotował 12 września 2004 przeciwko Recreativo Huelva (1:0 dla Recreativo). W Realu spędził rok, w ciągu w lidze zagrał 20 razy i strzelił 2 gole.
W 2005 roku powrócił do Argentyny. Był zawodnikiem kolejno Rosario Central, Gimnasii La Plata, Nuevy Chicago, Talleres Córdoba oraz ponownie Gimnasii La Plata, jednak we wszystkich z tych klubów był graczem rezerwowym.
W 2009 roku przeszedł do chilijskiego CD O’Higgins.
Kariera reprezentacyjna.
Medina jest byłym graczem młodzieżowych reprezentacji Argentyny. W 2001 roku uczestnikiem mistrzostw świata U-20, które zostały wygrane przez Argentynę. W 2004 został powołany do kadry na letnie igrzyska olimpijskie. Jego reprezentacja została ich zwycięzcą, po pokonaniu w finale Paragwaju.
W dorosłej kadrze Argentyny Medina zadebiutował 5 września 2004 w wygranym 3:1 meczu eliminacji Mistrzostw Świata 2006 z Peru. W tamtym spotkaniu wszedł na boisko w 82. minucie, zmieniając Carlosa Téveza. Dotychczas było to jedyne spotkanie rozegrane przez niego w drużynie narodowej (stan na 2 czerwca 2009).

</doc>
<doc id="1702411" url="https://pl.wikipedia.org/wiki?curid=1702411" title="Nicolás Medina">
Nicolás Medina



</doc>
<doc id="1702413" url="https://pl.wikipedia.org/wiki?curid=1702413" title="Nicolas Medina (ur. 1982)">
Nicolas Medina (ur. 1982)



</doc>
<doc id="1702414" url="https://pl.wikipedia.org/wiki?curid=1702414" title="Nicolas Medina (ur. 1987)">
Nicolas Medina (ur. 1987)



</doc>
<doc id="1702418" url="https://pl.wikipedia.org/wiki?curid=1702418" title="Saxegothaea conspicua">
Saxegothaea conspicua

Saxegothaea conspicua (Lindl.) – gatunek niewielkiego, wolno rosnącego wiecznie zielonego drzewa, często też o krzaczastym pokroju, należącego do rodziny zastrzalinowatych. Jedyny przedstawiciel monotypowego rodzaju Saxegothaea. Występuje w południowym Chile i południowo-zachodniej Argentynie. Rośnie tam w wilgotnych lasach deszczowych, w tym także w lasach z "Nothofagus dombeyi," "Drimys winteri" i "Podocarpus nubigena". Drzewa te dostarczają cenionego drewna i uprawiane są jako ozdobne, aczkolwiek tylko w łagodnym, wilgotnym klimacie.
Nazwa rodzaju upamiętnia Księcia Alberta (1819–1861) nawiązując do jego niemieckiej tytulatury ("Franz August Carl Albert Emmanuel von Sachsen-Coburg und Gotha").
Systematyka.
Jeden z rodzajów rodziny zastrzalinowate "Podocarpaceae". W niektórych ujęciach bywa wyodrębniany do własnej rodziny "Saxegothaeaceae".

</doc>
<doc id="1702419" url="https://pl.wikipedia.org/wiki?curid=1702419" title="Saxegothaea">
Saxegothaea



</doc>
<doc id="1702423" url="https://pl.wikipedia.org/wiki?curid=1702423" title="Czesław Leosz">
Czesław Leosz

Czesław Józef Leosz (ur. 4 lipca 1925 w Niewirkowie, zm. 15 marca 2018 w Jaśle) – polski prawnik i społecznik OSP.
Życiorys.
Lata szkolne.
Syn Andrzeja i Katarzyny. Wychowywał się na Zamojszczyźnie, gdzie spędził dzieciństwo. W 1939 roku ukończył szkołę powszechną. Po otrzymaniu karty na roboty przymusowe do III Rzeszy, jako 14-letni chłopiec rozpoczął naukę zawodu, by uniknąć przymusowej deportacji do Niemiec. Pracował w warsztacie ślusarsko-kowalskim. Równolegle ukończył kurs kierowców samochodów ciężarowych i traktorów i jako kierowca pracował do końca okupacji w niemieckim majątku /Ligenschaft/. W okresie okupacji przez około dwa lata kontynuował naukę w tajnym nauczaniu (profil średniej szkoły handlowej). Kierownikiem grupy był prof. Bronisław Pietrusiński. Cała grupa należała do ruchu oporu. Jako łącznicy i gońcy przenosili prasę podziemną i komunikaty z nasłuchów radiowych.
Służba wojskowa.
Po II wojnie światowej został powołany do służby wojskowej. Jako saper – kierowca brał udział w rozminowywaniu północnych ziem Polski. W trakcie służby skierowany został na kurs przygotowawczy na wyższe uczelnie, po czym ukończył Centralną Szkołę Prawniczą Ministerstwa Sprawiedliwości. Przez cztery lata studiował też zaocznie na Wydziale Prawa Uniwersytetu Warszawskiego.
Praca zawodowa i społeczna.
Przez 42 lata pracował w organach wymiaru sprawiedliwości w Brzozowie, Lesku, Sanoku, Gorlicach i Jaśle. W Gorlicach i Jaśle pracował na stanowisku prezesa sądu (łącznie ponad 30 lat). Na emeryturę przeszedł w 1991 roku.
Poza pracą zawodową pracował społecznie. W 1944 roku wstąpił do Ochotniczej Straży Pożarnej. W Jaśle w latach 1966–1975 był członkiem prezydium Oddziału Powiatowego ZOSP. Od 1975 r. przez ponad 20 lat piastował stanowisko wiceprezesa Zarządu Wojewódzkiego Związku Ochotniczych Straży Pożarnych – Rzeczypospolitej Polskiej w Krośnie.
Podczas pracy w sądzie w Gorlicach został powołany na stanowisko przewodniczącego Powiatowego Komitetu Frontu Jedności Narodu (1954–1965). Był jednym z założycieli i pierwszym prezesem Zarządu Towarzystwa Miłośników Ziemi Gorlickiej w Gorlicach. Po przeniesieniu się do pracy w sądzie jasielskim został powołany na członka Okręgowej Komisji Badania Zbrodni Hitlerowskich w Rzeszowie. Równocześnie mianowany przewodniczącym OKBZH – Delegatura w Jaśle (1967–1991). W 1991 r. Delegatura OKBZH zakończyła swoją działalność. Jej miejsce zajęła Okręgowa Komisja Badania Zbrodni przeciwko Narodowi Polskiemu – Instytut Pamięci Narodowej w Rzeszowie, w której Czesław Leosz podjął dalszą działalność.
W 1966 roku wstąpił do Stowarzyszenia Miłośników Jasła i Regionu Jasielskiego. Przez kilka lat pełnił funkcję wiceprezesa, a w latach 1975–1991 był prezesem Zarządu Stowarzyszenia. Zapoczątkował wydawanie „Roczników Jasielskich”. Za aktywną pracę społeczną w Stowarzyszeniu otrzymał w 1996 roku tytuł „Honorowego Członka” Stowarzyszenia Miłośników Jasła i Regionu Jasielskiego”. Główna Komisja Badania Zbrodni przeciwko Narodowi Polskiemu – Instytut Pamięci Narodowej w Warszawie nadał Czesławowi Leoszowi „Medal Pamiątkowy z okazji 50-lecia powołania Komisji”. Otrzymał też odznakę za wysługę 50 lat w Ochotniczej Straży Pożarnej.
Był inicjatorem i organizatorem wielu sesji popularnonaukowych i wystaw. Często dotyczyły one tragicznych lat II wojny światowej, a także zniszczenia Jasła. Niejednokrotnie były one połączone z odsłanianiem tablic pamiątkowych. Materiały z sesji publikowano w okolicznościowych wydawnictwach. Wniósł znaczący wkład w dziedzinie muzealnictwa, ochrony zabytków oraz miejsc pamięci narodowej. Jako działacz ruchu strażackiego zbierał materiały z zakresu historii, kultury i tradycji strażackich.
Działalność redakcyjna.
Jednym z kierunków jego pracy jest działalność redakcyjna. Jest autorem wielu publikacji, w tym wydawnictw książkowych:
Z chwilą wydania w 1989 roku przepisów o apolityczności sędziów i prokuratorów wystąpił z partii (PZPR). W latach 1944–1989 należał do Związków Zawodowych, m.in. Związku Zawodowego Pracowników Państwowych i Społecznych. Od 1950 do 1991 roku był członkiem Zrzeszenia Prawników Polskich. W latach 1983–1991 pełnił obowiązki przewodniczącego Wojewódzkiego Komitetu Pokoju w Krośnie.

</doc>
<doc id="1702427" url="https://pl.wikipedia.org/wiki?curid=1702427" title="Alessandro Lucarelli">
Alessandro Lucarelli

Alessandro Lucarelli (ur. 22 lipca 1977 w Livorno) – włoski piłkarz występujący na pozycji środkowego obrońcy. Jego brat Cristiano Lucarelli również był piłkarzem. W 2018 zakończył karierę. Był jedynym piłkarzem, który zaliczył spadek z drużyną, a następnie wspiął się ponownie z nią na szczyt (Serie A).

</doc>
<doc id="1702433" url="https://pl.wikipedia.org/wiki?curid=1702433" title="Środowisko alkaliczne">
Środowisko alkaliczne



</doc>
<doc id="1702434" url="https://pl.wikipedia.org/wiki?curid=1702434" title="Wybory prezydenckie w Mołdawii w 2009 roku (maj-czerwiec)">
Wybory prezydenckie w Mołdawii w 2009 roku (maj-czerwiec)

Wybory prezydenckie w Mołdawii w maju i czerwcu 2009 roku – przeprowadzone przez mołdawski parlament, stanowiły proces wyborczy mający na celu wyłonienie nowego prezydenta. W dniach 20 maja i 3 czerwca 2009 przeprowadzono dwie nieudane tury głosowań.
Urzędujący od 2001 prezydent Vladimir Voronin po dwóch kadencjach (i przy prawnej niedopuszczalności objęcia tego stanowiska po raz trzeci) został w dniu 12 maja 2009 wybrany przewodniczącym parlamentu ("Parlamentul Republicii Moldova") nowej kadencji. W rezultacie wyborów parlamentarnych z 5 kwietnia 2009 rządzący komuniści z Partii Komunistów Republiki Mołdawii utrzymali większość bezwzględną (60 na 101 mandatów). Wynik ten nie dał jednocześnie PCRM większości umożliwiającej samodzielny wybór nowego prezydenta z uwagi na regulacje co do kworum – wybór prezydenta może nastąpić przy udziale w głosowaniu co najmniej 3/5 (tj. 61) posłów.
Komuniści do wyborów nominowali jako swoją główną kandydatkę urzędującą premier, Zinaidę Greceanîi. Jednocześnie cała parlamentarna opozycja (Partia Liberalna, Partia Liberalno-Demokratyczna i Partia Sojusz Nasza Mołdawia), już po ogłoszeniu wyników wyborów parlamentarnych, uznanych przez jej liderów za sfałszowane, zadeklarowała bojkot głosowania.
Pierwsza runda wyborów odbyła się w parlamencie 20 maja 2009. Żaden z posłów opozycji nie wziął udziału w głosowaniu, co uniemożliwiło elekcję następcy Vladimira Voronina. Zinaida Greceanîi otrzymała 60 głosów, zgłoszony również przez komunistów doktor nauk medycznych Stanislav Groppa – 0.
Drugie podejście było przewidziane początkowo na 28 maja, jednak tego samego dnia komuniści przegłosowali przesunięcie tej rundy. Decyzję tę ich liderka w parlamencie, Maria Postoico, motywowała zbieżnością tej daty ze świętem Wniebowstąpienia.
2 czerwca 2009 na stronę opozycji przeszedł poprzedni przewodniczący parlamentu, poseł Marian Lupu, który wystąpił z PCRM, krytykując ją za niedemokratyczność. Dzień później przeprowadzono drugie głosowanie pomiędzy kandydaturami urzędującej premier i jej komunistycznego kontrkandydata, którym został Andrei Neguta, ambasador Mołdawii w Rosji. Wybory te swoim wynikiem nie doprowadziły do rozstrzygnięcia. Greceanîi ponownie otrzymała 60 głosów, o jeden mniej niż wymagana większość 3/5 głosów w 101-osobowym parlamencie, a opozycja nie wzięła udziału w głosowaniu. Spowodowało to konieczność rozpisania przedterminowych wyborów parlamentarnych i powtórzenia procesu wyboru prezydenta.

</doc>
<doc id="1702437" url="https://pl.wikipedia.org/wiki?curid=1702437" title="Bogusław Teryks">
Bogusław Teryks

Bogusław Teryks (ur. 1961 we Wrocławiu) – polski artysta lutnik, mieszkający na stałe w Niemczech, światowej klasy twórca gitar klasycznych. Jako jeden z pierwszych lutników na świecie opanował sztukę wykonywania gitar klasycznych z płytą wierzchnią typu "sandwich".
Lutniczy egzamin mistrzowski z wynikiem celującym zdał w 1996 roku w Mittenwaldzie w Niemczech. Jest twórcą ponad 200 gitar.
Jest częstym gościem festiwali gitarowych w Polsce, podczas których prezentuje instrumenty i wygłasza prelekcje.
Instrumenty.
Specjalnością Bogusława Teryksa są gitary koncertowe, wykonywane na zamówienie, dzięki temu dopasowane do ich właściciela. Znakiem rozpoznawczym jego gitar są bogate zdobienia detali, unikatowe dla każdego instrumentu. Należą do nich m.in. ozdobne wydłużenie podstrunnicy przy otworze rezonansowym oraz rzeźbiona główka.
Najcenniejszymi gitarami są te z płytą wierzchnią typu "sandwich" (także ang. "double-top"). Jej konstrukcja polega na zastąpieniu jednolitej płyty drewnianej dwiema cienkimi, między którymi umieszcza się specjalny wypełniacz. Technika ta wymaga wyjątkowej precyzji i dużego doświadczenia, dlatego z powodzeniem stosuje ją tylko kilku lutników na świecie.
Gitarzyści.
Na wykonanych przez Bogusława Teryksa instrumentach gra na co dzień wielu znanych w Polsce i na świecie artystów, m.in.:

</doc>
<doc id="1702445" url="https://pl.wikipedia.org/wiki?curid=1702445" title="Mittlere Ödkarspitze">
Mittlere Ödkarspitze

Mittlere Ödkarspitze – szczyt w paśmie Karwendel, w Alpach Wschodnich. Leży w Austrii, w kraju związkowym Tyrol, przy granicy z Niemcami. Drugi co do wysokości szczyt pasma Karwendel.
Pierwszego wejścia, 6 lipca 1870 r., dokonał Hermann von Barth.

</doc>
<doc id="1702446" url="https://pl.wikipedia.org/wiki?curid=1702446" title="Springbok (miasto)">
Springbok (miasto)

Springbok – miasto, zamieszkane przez 12 790 ludzi (2011), w Republice Południowej Afryki, w Prowincji Przylądkowej Północnej.
Miasto jest ośrodkiem wydobycia miedzi.

</doc>
<doc id="1702460" url="https://pl.wikipedia.org/wiki?curid=1702460" title="Kaltwasserkarspitze">
Kaltwasserkarspitze

Kaltwasserkarspitze – szczyt w paśmie Karwendel, w Alpach Wschodnich. Leży w Austrii, w kraju związkowym Tyrol, przy granicy z Niemcami. Na szczyt można dotrzeć drogą ze schroniska Karwendelhaus.
Pierwszego wejścia, 15 sierpnia 1870 r., dokonał Hermann von Barth.

</doc>
<doc id="1702463" url="https://pl.wikipedia.org/wiki?curid=1702463" title="RIPEMD-128">
RIPEMD-128



</doc>
<doc id="1702464" url="https://pl.wikipedia.org/wiki?curid=1702464" title="RIPEMD-320">
RIPEMD-320



</doc>
<doc id="1702465" url="https://pl.wikipedia.org/wiki?curid=1702465" title="Großer Bettelwurf">
Großer Bettelwurf

Großer Bettelwurf – szczyt w paśmie Karwendel, w Alpach Wschodnich. Leży w Austrii, w kraju związkowym Tyrol, przy granicy z Niemcami. Szczyt można zdobyć ze schroniska Bettelwurfhütte (2077 m) od północy lub ze schroniska Bettelwurfhütte od południa.
Pierwszego wejścia, w 1855 r., dokonał L. von Barth.

</doc>
<doc id="1702466" url="https://pl.wikipedia.org/wiki?curid=1702466" title="Danae (obraz Rembrandta)">
Danae (obraz Rembrandta)

Danae – obraz Rembrandta, który powstał w roku 1636, a później kilkakrotnie był przemalowywany przez Rembrandta. Znajdował się w słynnej kolekcji Pierre’a Crozata, która w 1772 została zakupiona przez Katarzynę II za pośrednictwem Denisa Diderota. Od tego czasu znajduje się w Ermitażu w Sankt Petersburgu.
Inspirowany jest obrazami Tycjana. Dzieło przedstawia mityczną piękność Danae. 15 czerwca 1985 zostało oblane kwasem i dwukrotnie pocięte nożem przez szaleńca. Praktycznie cała środkowa część została poważnie uszkodzona, w związku z czym obraz wycofano z ekspozycji i uznano za zniszczony. Jednakże żmudne i długotrwałe prace konserwatorskie pozwoliły na jego odrestaurowanie i ponowne udostępnienie w 1998.

</doc>
<doc id="1702469" url="https://pl.wikipedia.org/wiki?curid=1702469" title="CRC-16">
CRC-16



</doc>
<doc id="1702471" url="https://pl.wikipedia.org/wiki?curid=1702471" title="Großer Lafatscher">
Großer Lafatscher

Großer Lafatscher – szczyt w paśmie Karwendel, w Alpach Wschodnich. Leży w Austrii, w kraju związkowym Tyrol, przy granicy z Niemcami. Sąsiaduje bezpośrednio z Kleiner Lafatscher. 
Pierwszego wejścia, w sierpniu 1867 r., dokonali Julius Pock, Carl Wechner i H. Schupfer.

</doc>
<doc id="1702472" url="https://pl.wikipedia.org/wiki?curid=1702472" title="Bagnet na broń">
Bagnet na broń



</doc>
<doc id="1702485" url="https://pl.wikipedia.org/wiki?curid=1702485" title="Mickael Conjungo">
Mickael Conjungo



</doc>
<doc id="1702486" url="https://pl.wikipedia.org/wiki?curid=1702486" title="Große Seekarspitze">
Große Seekarspitze

Große Seekarspitze – szczyt w paśmie Karwendel, w Alpach Wschodnich. Leży w Austrii, w kraju związkowym Tyrol, przy granicy z Niemcami. Niedaleko na północ leży niższy Kleine Seekarspitze (2624 m). Szczyty jest dostępny ze schronisk Pleisenhütte i Karwendelhaus.
Pierwszego wejścia, 6 lipca 1870 r., dokonał Hermann von Barth.

</doc>
<doc id="1702487" url="https://pl.wikipedia.org/wiki?curid=1702487" title="Penumbra (medycyna)">
Penumbra (medycyna)

Penumbra (inaczej "strefa półcienia") – obszar bezpośrednio otaczający ognisko rozmiękania tkanki nerwowej i śmierci komórek śródbłonka po wystąpieniu udaru niedokrwiennego, w którym nie doszło do martwicy dzięki istnieniu krążenia obocznego. Penumbra jest natomiast otoczona zdrową tkanką nerwową. Centralnym punktem ogniska udaru jest krytycznie zwężone lub zamknięte naczynie.
Penumbra stanowi strategiczny dla terapii obszar, którego ocalenie i przywrócenie do normalnego działania jest celem leczenia udaru poprzez przywrócenie w nim normalnego krążenia. Musi to jednak nastąpić przed upływem 4,5 godzin od początku udaru, bowiem po tym czasie reperfuzja grozi ukrwotocznieniem ogniska martwiczego i uszkodzeniem neuronów penumbry przez wolne rodniki uwalniające się z rozkładających się komórek, co znacznie pogarsza rokowanie.

</doc>
<doc id="1702489" url="https://pl.wikipedia.org/wiki?curid=1702489" title="Sonografia">
Sonografia



</doc>
<doc id="1702494" url="https://pl.wikipedia.org/wiki?curid=1702494" title="Cisiojanus">
Cisiojanus



</doc>
<doc id="1702498" url="https://pl.wikipedia.org/wiki?curid=1702498" title="Ludwik von Würtemberg">
Ludwik von Würtemberg



</doc>
<doc id="1702499" url="https://pl.wikipedia.org/wiki?curid=1702499" title="Ludwik Wurtemberg">
Ludwik Wurtemberg



</doc>
<doc id="1702500" url="https://pl.wikipedia.org/wiki?curid=1702500" title="Ludwik Würtemberg">
Ludwik Würtemberg



</doc>
<doc id="1702501" url="https://pl.wikipedia.org/wiki?curid=1702501" title="Ludwik von Wurtemberg">
Ludwik von Wurtemberg



</doc>
<doc id="1702503" url="https://pl.wikipedia.org/wiki?curid=1702503" title="Hintere Bachofenspitze">
Hintere Bachofenspitze

Hintere Bachofenspitze – szczyt w paśmie Karwendel, w Alpach Wschodnich. Leży w Austrii, w kraju związkowym Tyrol, przy granicy z Niemcami. Na szczycie znajduje się krzyż. Szczyt leży na północ od miasta Innsbruck. Na szczyt prowadzi droga ze schroniska Pfeishütte.

</doc>
<doc id="1702505" url="https://pl.wikipedia.org/wiki?curid=1702505" title="Grubenkarspitze">
Grubenkarspitze

Grubenkarspitze – szczyt w paśmie Karwendel, w Alpach Wschodnich. Leży w Austrii, w kraju związkowym Tyrol, przy granicy z Niemcami.
Pierwszego wejścia, 16 sierpnia 1870 r., dokonał Hermann von Barth.

</doc>
<doc id="1702506" url="https://pl.wikipedia.org/wiki?curid=1702506" title="Związek żydowskich policjantów">
Związek żydowskich policjantów

Związek żydowskich policjantów (tytuł oryg. "The Yiddish Policemen's Union") – powieść Michaela Chabona, wyróżniona w roku 2008 nagrodami: Hugo, Locus, Nebula oraz Sidewise. Wydana w 2007 r. przez oficynę HarperCollins, w Polsce ukazała się nakładem wydawnictwa W.A.B. w 2009 r.
Powieść, owoc pięciu lat pracy autora, okazała się wielkim sukcesem. Oprócz wymienionych nagród otrzymała także nominacje do nagrody im. Edgara Allana Poego oraz nagrody BSFA.
Treść.
Zagrożony eksterminacją naród żydowski, w obliczu II wojny światowej i zniszczenia państwa Izrael, otrzymał od państwa amerykańskiego prawo do czasowego użytkowania okolic miasta Sitka na terytorium stanu Alaska. Kilkadziesiąt lat życia w trudnych warunkach to historia niełatwego współżycia z tubylczymi Tlingitami i słabnącego pionierskiego zapału. Gdy upływa powoli 60-letni okres dzierżawy, Żydzi w większości pragną stąd wyemigrować.
Jednak inspektor śledczy Mejer Ladsman, policjant w typie chandlerowskim (rozwiedziony alkoholik), musi wykonywać swoją robotę. Aktualnie jest to sprawa morderstwa anonimowego szachisty narkomana, zastrzelonego w hotelu, w którym mieszka Ladsman. W śledztwie pomaga mu partner, pół-Żyd, pół-Tlingit, Miśko Szemec, zaś formalnie przeszkadza przełożona, była żona, Bina Gelbfisz. Nie zważając na biurokratyczne zakazy detektyw drąży sprawę szachisty, który okazuje się zaginionym przed laty jedynym synem potężnego chasydzkiego rabina. Tropy prowadzą do tajnego ośrodka, w którym przygotowuje się powrót Żydów do Palestyny, a ofiara – Mendel Szpilman – okazuje się najważniejszym elementem planu: potencjalnym, oczekiwanym przez Żydów raz na pokolenie, cadykiem-ha dor. Patronem planu jest rząd USA. Zawiłe śledztwo ujawnia, iż zamieszani w zdarzenia byli bliscy samych śledczych, ojciec Miśka – dawny agent federalny i stary przyjaciel ojca Mejera, Litwak. Także tragiczna niedawna śmierć siostry Mejera, Naomi, okazuje się elementem układanki.

</doc>
<doc id="1702508" url="https://pl.wikipedia.org/wiki?curid=1702508" title="Mistrzostwa Afryki w Lekkoatletyce 2000">
Mistrzostwa Afryki w Lekkoatletyce 2000

12. Mistrzostwa Afryki w Lekkoatletyce – ogólnoafrykańskie zawody lekkoatletyczne, które zostały zorganizowane w lipcu 2000 roku w Algierze.

</doc>
<doc id="1702511" url="https://pl.wikipedia.org/wiki?curid=1702511" title="Westliche Praxmarerkarspitze">
Westliche Praxmarerkarspitze

Westliche Praxmarerkarspitze – szczyt w paśmie Karwendel, w Alpach Wschodnich. Leży w Austrii, w kraju związkowym Tyrol, przy granicy z Niemcami. Na wschód leży niższy szczyt tej góry - Östliche Praxmarerkarspitze (2638 m). Oba szczyty można zdobyć ze schroniska Pfeishütte (1922 m).

</doc>
<doc id="1702513" url="https://pl.wikipedia.org/wiki?curid=1702513" title="Parafia św. Katarzyny Aleksandryjskiej w Zgierzu">
Parafia św. Katarzyny Aleksandryjskiej w Zgierzu

Parafia św. Katarzyny Aleksandryjskiej w Zgierzu – najstarsza parafia rzymskokatolicka w Zgierzu. Należąca do dekanatu zgierskiego. Powstała w 1215 roku.
Kościołem parafialnym jest kościół św. Katarzyny Aleksandryjskiej. Mieści się przy placu Jana Pawła II. Parafię zamieszkuje 7150 osób.

</doc>
<doc id="1702514" url="https://pl.wikipedia.org/wiki?curid=1702514" title="Nartniki">
Nartniki



</doc>
<doc id="1702515" url="https://pl.wikipedia.org/wiki?curid=1702515" title="Kleiner Solstein">
Kleiner Solstein

Kleiner Solstein – szczyt w paśmie Karwendel, w Alpach Wschodnich. Leży w Austrii, w kraju związkowym Tyrol, przy granicy z Niemcami. Wbrew swej nazwie, z dwójki szczytów: Großer Solstein i Kleiner Solstein to ten drugi jest wyższy i to o blisko 100 m.

</doc>
<doc id="1702516" url="https://pl.wikipedia.org/wiki?curid=1702516" title="Astrit Çerma">
Astrit Çerma

Astrit Çerma (ur. 2 kwietnia 1949 w Elbasanie) – albański aktor i reżyser.
Życiorys.
W 1972 ukończył studia na wydziale aktorskim Instytutu Sztuk w Tiranie. Po studiach rozpoczął pracę w teatrze Skampa w Elbasanie, jako aktor i reżyser, a następnie w latach 1991-1998 jako dyrektor teatru.
Na dużym ekranie zadebiutował w 1973 rolą Zenela w filmie "Bruzdy". Wystąpił potem jeszcze w 11 filmach fabularnych, w trzech z nich były to role główne. Za rolę Shpëtima w filmie "U progu lata" otrzymał nagrodę na I Festiwalu Filmów Albańskich. Od 1990 nie występował już w filmach, ograniczając się do sceny teatralnej. Wyjątkiem było zaproszenie do filmu macedońskiego "Poprzez jezioro" (Преку езерото), w którym zagrał niewielką rolę. W 1998 wyemigrował wraz z rodziną do USA i osiedlił się w okolicach Bostonu. W 2008 powrócił do Elbasanu.
Wydał tomik poezji pt. "Pellgje Fjalësh" (Słowne pułapki), a także komedię "Qytet rrethimi", poświęconą rewolucji piramidowej 1997. W 1992 przez władze Albanii został uhonorowany tytułem "Zasłużonego Artysty" (alb. Artist i Merituar).

</doc>
<doc id="1702518" url="https://pl.wikipedia.org/wiki?curid=1702518" title="Mat Kearney">
Mat Kearney

Mat Kearney (ur. 1 grudnia 1978 w Eugene) – muzyk, piosenkarz i autor tekstów. Zaczął być bardziej rozpoznawalny po wydaniu drugiego albumu ("Nothing Left To Lose").
Jego utwory można było usłyszeć w wielu serialach m.in. w "Chirurgach".

</doc>
<doc id="1702520" url="https://pl.wikipedia.org/wiki?curid=1702520" title="Eugène Ernesta">
Eugène Ernesta

Eugène Ernesta (ur. 9 października 1974) - seszelski lekkoatleta, który specjalizował się w skoku wzwyż.
Brązowy medalista mistrzostw Afryki (2000). W 2002 roku podczas afrykańskiego czempionatu zajął czwarte miejsce, a w roku 2006 był dwunasty. Wielokrotny złoty medalista mistrzostw Seszeli. Rekord życiowy: 2,20 (13 lipca 2000, Algier).

</doc>
<doc id="1702524" url="https://pl.wikipedia.org/wiki?curid=1702524" title="Eugene Ernesta">
Eugene Ernesta



</doc>
<doc id="1702525" url="https://pl.wikipedia.org/wiki?curid=1702525" title="Leandro de Almeida">
Leandro de Almeida

Leandro de Almeida, właśc. Leandro Marcolini Pedroso de Almeida (ur. 19 marca 1982 w Cornélio Procópio) – brazylijski piłkarz posiadający węgierskie obywatelstwo, grający na pozycji lewego pomocnika lub obrońcy. Występuje w węgierskim klubie Ferencváros.
Kariera klubowa.
Leandro urodził się w Cornélio Procópio, w stanie Parana. Karierę piłkarską rozpoczął trenując w Corinthians São Paulo, a w 1998 przeszedł do młodzieżowej drużyny Londrína EC. W 1999 jako 17-latek wyjechał na Węgry i został zawodnikiem budapeszteńskiego klubu MTK Hungária. W sezonie 1999/2000 zadebiutował w lidze, jednak w barwach MTK, z którym został wicemistrzem kraju i zdobył Puchar Węgier, rozegrał tylko dwa spotkania w lidze węgierskiej. Latem 2000 roku trafił do trzecioligowego Büki TK Bükfürdo, który na koniec sezonu 2000/2001 wywalczył awans do drugiej ligi.
Na początku 2001 Leandro zmienił klub i został piłkarzem Haladásu Szombathely, który po zajęciu 7. miejsca w tabeli grupy A węgierskiej NB I w pierwszej części sezonu 2000/2001 został przesunięty na drugą część sezonu do niższej ligi NB I/B. Leandro zwyciężył razem z zespołem w rozgrywkach grupy zachodniej i wywalczył awans do najwyższej klasy rozgrywkowej na Węgrzech. W sezonie 2001-2002 Leandro strzelił 8 bramek w 35 meczach w NB I, jednak zespół z Szombathely, po rozegraniu rundy play-off zajął ostatecznie 11. miejsce w tabeli i spadł do niższej ligi.
Po spadku Haladásu Leandro odszedł do zespołu ówczesnego wicemistrza kraju Ferencvárosu. W 2003 zdobył z nim Puchar Węgier, a w sezonie 2003/2004 wywalczył z nim zarówno mistrzostwo kraju, jak i puchar. W 2005 roku Leandro został wypożyczony do brazylijskiego Athletico Paranaense, z którym dotarł do finału Copa Libertadores i wygrał mistrzostwa stanu Parana. W Ferencvárosu grał do końca sezonu 2005/2006.
Latem 2006 Leandro trafił do zespołu Debreczyn VSC. Swoją przygodę z tym klubem rozpoczął od wywalczenia mistrzostwa kraju w 2007 roku, a następnie także Superpucharu Węgier. W sezonie 2007/2008 razem z drużyną został wicemistrzem kraju, wygrał Puchar Węgier oraz dotarł do finału Pucharu Ligi Węgierskiej. W lidze w tym sezonie zdobył 8 bramek w 27 meczach, jakie rozegrał. Także w sezonie 2008/2009 osiągnął kolejny sukces z Debreczynem VSC - wywalczył tytuł mistrza Węgier.
Kariera reprezentacyjna.
W 2003 Leandro otrzymał węgierskie obywatelstwo i w sierpniu tego roku został powołany do młodzieżowej reprezentacji Węgier U-21. 18 sierpnia zagrał w towarzyskim spotkaniu z reprezentacją Słowenii. Następnie wystąpił w dwóch meczach eliminacji do Mistrzostw Europy U-21, z reprezentacją Łotwy oraz reprezentacją Polski. 18 listopada Leandro wystąpił w barwach reprezentacji do lat 21, w towarzyskim meczu przeciwko reprezentacji Estonii.
2 czerwca 2004 Leandro zadebiutował w pierwszej reprezentacji Węgier, w przegranym 1:2 towarzyskim spotkaniu z reprezentacją Chin. Brał udział w eliminacjach do Euro 2008, gdzie zagrał w trzech spotkaniach, dwukrotnie z reprezentacją Malty oraz z reprezentacją Grecji.

</doc>
<doc id="1702526" url="https://pl.wikipedia.org/wiki?curid=1702526" title="Leandro Marcolini Pedroso de Almeida">
Leandro Marcolini Pedroso de Almeida



</doc>
<doc id="1702527" url="https://pl.wikipedia.org/wiki?curid=1702527" title="Kleiner Lafatscher">
Kleiner Lafatscher

Kleiner Lafatscher – szczyt w paśmie Karwendel, w Alpach Wschodnich. Leży w Austrii, w kraju związkowym Tyrol, przy granicy z Niemcami. Sąsiaduje z Großer Lafatscher.
Pierwszego wejścia, 26 maja 1881 r., dokonali A. Zott, H. Zametzer, F. Kilger i H. Schwaiger.

</doc>
<doc id="1702528" url="https://pl.wikipedia.org/wiki?curid=1702528" title="Douglas Argyll Robertson">
Douglas Argyll Robertson

Douglas Moray Cooper Lamb Argyll Robertson (ur. 1837, zm. 3 stycznia 1909) był szkockim okulistą i chirurgiem. 
Po zdobyciu wykształcenia w 1857 na uniwersytecie w St. Andrews wyjechał do Berlina, by uczyć się pod okiem Albrechta von Graefe. Większość swej lekarskiej kariery spędził w Edynburgu jako chirurg oczny Edynburskiej Królewskiej Izby Chorych oraz jako wykładowca okulistyki na miejscowym uniwersytecie. Był przez krótki czas honorowym okulistą Królowej Wiktorii oraz Króla Edwarda VII.
Robertson wniósł znaczny wkład w rozwój okulistyki. W 1863 opisał efekty działania fizostygminy (wyciągu z boborutki trującej znalezionej w tropikalej Afryce) na oko. Opisał także objawy kiły układu nerwowego dotyczące źrenic, znane jako Objaw Argylla Robertsona.

</doc>
<doc id="1702529" url="https://pl.wikipedia.org/wiki?curid=1702529" title="Speckkarspitze">
Speckkarspitze

Speckkarspitze – szczyt w paśmie Karwendel, w Alpach Wschodnich. Leży w Austrii, w kraju związkowym Tyrol, przy granicy z Niemcami. 
Pierwszego wejścia, w 1843 r., dokonał Markus Vincent Lipold.

</doc>
<doc id="1702532" url="https://pl.wikipedia.org/wiki?curid=1702532" title="Awizo (okręt)">
Awizo (okręt)



</doc>
<doc id="1702534" url="https://pl.wikipedia.org/wiki?curid=1702534" title="Hintere Brandjochspitze">
Hintere Brandjochspitze

Hintere Brandjochspitze – szczyt w paśmie Karwendel, w Alpach Wschodnich. Leży w Austrii, w kraju związkowym Tyrol, przy granicy z Niemcami. Sąsiaduje z: Hohe Warte, Kleiner Solstein i Großer Solstein.
Pierwszego wejścia, w 1870 r., dokonał Hermann von Barth.

</doc>
<doc id="1702535" url="https://pl.wikipedia.org/wiki?curid=1702535" title="Hohe Warte (Karwendel)">
Hohe Warte (Karwendel)

Hohe Warte – szczyt w paśmie Karwendel, w Alpach Wschodnich. Leży w Austrii, w kraju związkowym Tyrol, przy granicy z Niemcami. Sąsiaduje z Kleiner Solstein, Hinteren Brandjochspitze i Großer Solstein.
Pierwszego wejścia, w 1870 r., dokonał Hermann von Barth.

</doc>
<doc id="1702536" url="https://pl.wikipedia.org/wiki?curid=1702536" title="Béryl Laramé">
Béryl Laramé

Béryl Laramé (ur. 1 lipca 1973) - seszelska lekkoatletka, która specjalizowała się w skoku w dal.
w 1996 roku uczestniczyła w igrzyskach olimpijskich - z wynikiem 3,88 nie awansowała do finału. Bez powodzenia startowała w roku 1993 w mistrzostwach świata. Dwukrotna medalistka mistrzostw Afryki - Yaoundé 1996 oraz Algier 2000. Wielokrotna złota medalistka mistrzostw Seszeli. Rekord życiowy: 6,24 (17 czerwca 1995, Antananarivo).

</doc>
<doc id="1702538" url="https://pl.wikipedia.org/wiki?curid=1702538" title="Sahaskriti">
Sahaskriti

Sahaskriti – indyjski język literacki, mieszanina sanskrytu, pali i prakrytu. 
Sahaskriti stosowany był w dziełach hinduistycznych, jako jeden z języków santów i bardów indyjskich 
Zapisane zostały z jego użyciem niektóre wersy Guru Granth Sahib, świętej księgi sikhów. Noszą one nazwę "salok sahaskriti" (dwuwiersze w sahaskriti: wersy 1353-1360).

</doc>
<doc id="1702539" url="https://pl.wikipedia.org/wiki?curid=1702539" title="Beryl Larame">
Beryl Larame



</doc>
<doc id="1702540" url="https://pl.wikipedia.org/wiki?curid=1702540" title="Sciara militaris">
Sciara militaris



</doc>
<doc id="1702541" url="https://pl.wikipedia.org/wiki?curid=1702541" title="Pink-ton">
Pink-ton

Pink-ton – gra polegająca na odbijaniu specjalnymi rakietkami piłeczki tak, aby nie upadła ona na ziemię. W pink-tona gra się głównie na świeżym powietrzu - najczęściej na plaży, w parku, na działce, w ogródku. Dzięki odpowiednio skonstruowanej piłeczce można grać w pink-tona również w warunkach wietrznych.
Wyróżnia się dwa rodzaje gry w pink-tona:

</doc>
<doc id="1702543" url="https://pl.wikipedia.org/wiki?curid=1702543" title="Parafia Najświętszej Maryi Panny Wspomożycielki Wiernych w Bukownie - Borze Biskupim">
Parafia Najświętszej Maryi Panny Wspomożycielki Wiernych w Bukownie - Borze Biskupim

Parafia NMP Wspomożycielki Wiernych w Bukownie - Borze Biskupim – rzymskokatolicka parafia, położona w dekanacie sławkowskim, diecezji sosnowieckiej, metropolii częstochowskiej w Polsce, erygowana w 1996 roku.

</doc>
<doc id="1702546" url="https://pl.wikipedia.org/wiki?curid=1702546" title="Wyginięcie">
Wyginięcie



</doc>
<doc id="1702548" url="https://pl.wikipedia.org/wiki?curid=1702548" title="Ryfaksymina">
Ryfaksymina

Ryfaksymina, rifaksymina (łac. "rifaximinum") – organiczny związek chemiczny, antybiotyk należący do grupy ryfamycyn, wchłaniający się w nieznacznym stopniu z przewodu pokarmowego, stosowany w leczeniu zakażeń jelitowych. Jego stosowanie wiąże się ze względnie niewielkimi działaniami ubocznymi i z niskim ryzykiem rozwinięcia oporności u bakterii.
Historia i otrzymywanie.
Syntezę ryfaksyminy opatentowali Egidio Marchi i Lauretta Montecchi z Alfa Farmaceutici S.p. A. w 1982. Lek jest badany i stosowany w terapii biegunki podróżnych od kilkunastu lat. Do 2009 ryfaksymina otrzymała zezwolenie na zastosowanie w 27 państwach.
Ryfaksymina to syntetyczna pochodna ryfamycyny S, ryfamycyny SV lub ryfamycyny O. Jest to dokładnie pirydoimidazoryfamycyna. Otrzymuje się ją na przykład w reakcji 3-bromoryfamycyny S z 2-amino-4-metylo-pirydyną. Reakcję prowadzi się w etanolu, w temperaturze od pokojowej do 60 °C, przez dwie do osiemnastu godzin.
Związek ten posiada trzy formy polimorficzne: α, β, γ, których udział w produkcie końcowym zależy od warunków krystalizacji oraz ilości wody we wstępnie oczyszczonym po reakcji związku. Brakuje danych, która z form jest najbardziej aktywna jako lek. Regulacje dotyczące czystości leków wprowadzone w 2000 przez amerykańską Agencję Żywności i Leków wymusiły na producencie opracowanie metody syntezy czystych form polimorficznych, co nie jest proste, gdyż ryfaksymina jest higroskopijna, a po wchłonięciu wilgoci zaczyna samorzutnie przechodzić z jednej formy do drugiej. Metody otrzymywania czystych form polimorficznych zostały opatentowane przez Alfa Wassermann w 2006. Polegają one na rozpuszczeniu zsyntetyzowanego produktu w etanolu zawierającym ściśle określoną ilość wody, kondycjonowanie roztworu przez 4–36 godzin w temperaturze od 40 do 60 °C, a następnie wykrystalizowanie odpowiedniej formy ryfaksyminy przez ochłodzenie roztworu do 32–26 °C.
Oryginalny patent na syntezę leku wygasł w 2001, jednak Alfa Wassermann utrzymał monopol na produkcję leku dzięki opatentowaniu w 2006 (zgłoszenie patentowe z 2003) syntezy czystych form polimorficznych tej substancji. Związek w formie polimorficznej może być syntezowany bez naruszenia patentowego, ale przepisy Agencji Żywności i Leków oraz Unii Europejskiej uniemożliwiają wprowadzenia tej formy leku do obiegu. Z tego względu leki generyczne nie będą dostępne aż do 2023.
Mechanizm działania.
Ryfaksymina należy do antybiotyków o działaniu bakteriobójczym. Efekt ten jest osiągany poprzez nieodwracalne wiązanie leku z podjednostką β polimerazy RNA zależnej od DNA w komórce bakterii, co prowadzi do zablokowania syntezy RNA i białek. Działanie blokujące polimerazę RNA zależną od DNA jest wybiórcze wobec bakterii, ponieważ enzym ten w ich komórkach różni się istotnie od polimerazy RNA w komórkach organizmu człowieka.
W badaniu przeprowadzonym przez Brigidiego i współautorów wykazano, że u osób cierpiących na wrzodziejące zapalenie jelita grubego po odstawieniu ryfaksyminy fizjologiczna flora jelitowa powraca do stanu sprzed rozpoczęcia terapii. W związku z tym wysunięto wniosek, że ten antybiotyk nie wywiera trwałego wpływu na niepatologiczną mikroflorę kolonizującą ludzkie jelito.
Farmakokinetyka.
W badaniach klinicznych wykazano, że po podaniu doustnym ryfaksymina jest prawie niewykrywalna w osoczu krwi i w moczu i potwierdzono, że wchłania się z przewodu pokarmowego w ilości mniejszej niż 1%. Zwiększonego wchłaniania leku nie stwierdzono również w grupach pacjentów z chorobą Leśniowskiego-Crohna bądź wrzodziejącym zapaleniem jelita grubego, z uszkodzoną w przebiegu tych chorób błoną śluzową jelita. Działanie ryfaksyminy podanej doustnie ogranicza się w związku z tym do przewodu pokarmowego, gdzie osiąga ona bardzo wysokie stężenie. W badaniu przeprowadzonym przez Jianga i wspólników oceniono, że stężenie antybiotyku w kale pacjentów z biegunką podróżnych, w pierwszym dniu po zakończeniu terapii tym lekiem w dobowej dawce 800 mg przez trzy kolejne dni, wynosiło średnio 7961 μg/g. Wartość tę uznano za wysoką i wykazano, że przekracza ona minimalne stężenia hamujące dla bakterii branych pod uwagę w badaniu.
Zakres działania.
Ryfaksymina jest antybiotykiem o szerokim spektrum, obejmującym bakterie Gram-ujemne i Gram-dodatnie, zarówno tlenowe, jak i beztlenowe:
Oporność bakterii na ryfaksyminę.
Wieloośrodkowe badanie kliniczne z udziałem 98 chorych na biegunkę podróżnych wykazało, że w porównaniu z ryfampicyną ryfaksymina nie indukuje w stopniu istotnym oporności bakterii w jelicie. W piśmiennictwie można spotkać się z poglądem, że wyselekcjonowaniu szczepów opornych bakterii przeciwdziałają bardzo wysokie stężenia ryfaksyminy osiągane w jelicie oraz panujące tam beztlenowe środowisko.
Zastosowanie.
Zastosowania zarejestrowane.
Lek zarejestrowano w leczeniu chorób układu pokarmowego wywołanych bezpośrednio lub pośrednio przez bakterie wrażliwe na ryfaksyminę i kolonizujące jelito:
Zastosowania w trakcie badań klinicznych.
W badaniach klinicznych ocenia się skuteczność i bezpieczeństwo stosowania ryfaksyminy w następujących jednostkach chorobowych i stanach:
Przeciwwskazania i środki ostrożności.
Ryfaksymina przeciwwskazana jest u pacjentów, którzy wykazują nadwrażliwość na jakikolwiek składnik preparatu. Leku nie stosuje się u chorych, u których biegunce towarzyszy gorączka albo obecność krwi w stolcu. Jeśli biegunka zakaźna utrzymuje się przez 24–48 godzin po włączeniu ryfaksyminy albo objawy choroby ulegają nasileniu, terapia tym lekiem powinna być przerwana. Nie badano właściwości farmakokinetycznych ryfaksyminy u chorych z niewydolnością nerek, natomiast u pacjentów z niewydolnością wątroby nie ma wskazań do redukcji dawki. Ryfaksymina nie została zarejestrowana w Polsce w leczeniu dzieci do 12 roku życia, natomiast we Włoszech preparaty tego antybiotyku można stosować już u dwuletnich dzieci. W niektórych krajach dopuszczono jej zastosowanie u młodszych dzieci oraz u niemowląt w ramach badań klinicznych. U chorych w wieku 65 lat oraz starszych lek był przebadany w ograniczonym zakresie.
W ciąży ryfaksyminę stosuje się tylko wtedy, gdy korzyść dla matki ma przewagę nad ryzykiem dla płodu – lek należy do kategorii C. W trakcie karmienia piersią zaleca się odstawienie leku.
Czas leczenia nie powinien być dłuższy niż siedem dni.
W przypadku przedawkowania powinno zastosować się płukanie żołądka i postępowanie objawowe.
Interakcje.
Interakcje farmakologiczne w organizmie człowieka nie są znane, w tym z lekami metabolizowanymi przez enzymy układu cytochromu P450, mimo że wykazano w warunkach "in vitro" zdolność do indukowania przez ryfaksyminę podjednostki CYP3A4 tego cytochromu. W przeprowadzonych badaniach na ludziach nie wykazano interakcji z midazolamem i doustnym lekiem antykoncepcyjnym zawierającym etynyloestradiol i norgestymat. Ryfaksymina podawana doustnie, w związku z bardzo niską wchłanialnością z przewodu pokarmowego, nie wywołuje oporności krzyżowej "Mycobacterium tuberculosis" na ryfampicynę, należącą do ryfamycyn i stosowaną w terapii gruźlicy.
Działania niepożądane.
Ze względu na niewielkie wchłanianie ryfaksyminy z przewodu pokarmowego do krwi ogólnoustrojowe działania niepożądane występują rzadko. Ogólne ryzyko niechcianych zdarzeń po zastosowaniu leku wynosi 0,7–2,0%. Najczęstszym niepożądanym działaniem spoza przewodu pokarmowego jest wysypka skórna, pojawiająca się u 0,2% leczonych pacjentów.
Ponadto dość często podczas stosowania ryfaksyminy stwierdza się łagodne objawy: wzdęcie brzucha, biegunkę, zaparcie stolca, ból brzucha, nudności, wymioty, gorączkę. Zazwyczaj trudno określić, czy objawy te są skutkiem stosowania leku, czy leczonej choroby. Rzadziej obserwuje się kołatanie serca i ból w klatce piersiowej, zawroty głowy, podwójne widzenie, astenię, obrzęki kończyn, zakażania grzybicze (drożdżyca), wzrost wrażliwości na promieniowanie słoneczne, wzrost ciśnienia tętniczego, wzrost aktywności transaminaz w surowicy krwi, zaburzenia smaku, zaburzenia miesiączkowania, zaburzenia snu, kurcze mięśni, hematurię.
U niektórych pacjentów przyjmujących wysokie dawki ryfaksyminy albo z uszkodzoną błoną śluzową jelita może pojawić się w czasie terapii wynikające z wchłaniania się znikomej ilości leku do krwi czerwone zabarwienie moczu (wynika to z czerwono-pomarańczowej barwy substancji czynnej zawartej w preparacie – jest to charakterystyczne również dla innych leków z grupy ryfamycyn).
Dawkowanie.
W przypadku ostrych zakażeń jelitowych przebiegających z biegunką oraz w biegunce podróżnych pacjentom powyżej 12 roku życia ryfaksyminę podaje się w dawce od 200 mg (1 tabletka lub 10 ml zawiesiny) co 8 godzin do 400 mg (2 tabletki lub 20 ml zawiesiny) co 8–12 godzin. U chorych powyżej 12 roku życia z encefalopatią wątrobową lek stosuje się w dawce 400 mg (2 tabletki lub 20 ml zawiesiny) co 8 godzin. Ryfaksyminę podaje się przez maksymalnie 7 dni.
Preparaty.
Jedyny preparat ryfaksyminy zarejestrowany w Polsce, od stycznia 2007. Lek jest produkowany przez koncern farmaceutyczny Alfa Wassermann. Występuje w postaci tabletek powlekanych po 200 mg (opakowanie 12 tabletek) oraz jako granulat do sporządzania zawiesiny doustnej w dawce 20 mg na 1 ml sporządzonej zawiesiny (opakowanie 60 ml).
Skład substancji pomocniczych tabletki "Xifaxanu" produkowanego na rynek polski:
Skład substancji pomocniczych granulatu do przygotowania zawiesiny doustnej: celuloza mikrokrystaliczna, sól sodowa karboksymetylocelulozy, pektyna, kaolin, sacharynian sodu, benzoesan sodu, sacharoza, czarny aromat wiśniowy.
Okres trwałości tabletek i granulatu do przygotowania zawiesiny wynosi 3 lata. Zawiesina po przygotowaniu jest stabilna przez 7 dni w temperaturze do 25 °C.
"Xifaxan" jest dostępny wyłącznie na receptę. Odpłatność za lek wynosi 100% i nie jest on wymieniany na liście leków refundowanych Ministerstwa Zdrowia (dane z 2019 roku).
W Stanach Zjednoczonych "Xifaxan", jedyny zarejestrowany w tym kraju preparat ryfaksyminy, jest produkowany przez firmę Salix Pharmaceuticals na licencji koncernu Alfa Wassermann. Lek w tym kraju jest dostępny w postaci tabletek po 200 mg pakowanych w opakowania po 30 i 100 sztuk. Preparat został zarejestrowany przez Agencję Żywności i Leków i dopuszczony do obrotu 25 maja 2004 roku.
Według informacji umieszczonych na stronie internetowej producenta "Xifaxan" jest dostępny w ponad 25 krajach.
Jest to nazwa preparatu ryfaksyminy dostępnego w Hiszpanii i produkowanego przez firmę BAMA-GEVE będącą włoską częścią koncernu Alfa Wassermann. Lek ten jest dostępny w postaci tabletek powlekanych po 200 mg i granulatu do sporządzania zawiesiny.
Preparat dostępny w Hiszpanii, produkowany przez firmę Industrial Farmacéutica Cantabriaé na licencji Alfa Wassermann, w postaci tabletek 200 mg i granulatu do przygotowania zawiesiny 20 mg/ml.
Nazwa handlowa preparatu ryfaksyminy dostępnego we Włoszech, produkowanego przez firmę Farmaceutici Formenti na licencji Alfa Wassermann w postaci tabletek 200 mg i granulatu do przygotowania zawiesiny.
Preparat ryfaksyminy produkowany i sprzedawany przez koncern Alfa Wassermann we Włoszech w postaci tabletek 200 mg i granulatu do przygotowania zawiesiny 20 mg/ml.
Flonorm dostępny jest w Kolumbii i Meksyku, produkowany przez portugalską firmę BioSaude zależną od Alfa Wassermann, a wcześniej na licencji przez koncern Schering-Plough, w postaci tabletek 200 mg i granulatu do sporządzenia zawiesiny 20 mg/ml.
Preparat produkowany przez GlaxoSmithKline na licencji Alfa Wassermann w Meksyku. Według niektórych źródeł dostępny we Włoszech.
Nazwa preparatu produkowanego przez firmę Salix Pharmaceuticals na licencji koncernu Alfa Wassermann i sprzedawanego w Stanach Zjednoczonych oraz w Kanadzie przed wprowadzeniem "Xifaxanu".
Preparat wspomniany przez kilka dostępnych źródeł, które nie podają danych dotyczących jego producenta.
Zastosowanie ryfaksyminy u dzieci.
Antybiotyk ten stosowany był u dzieci od 1984 roku w ramach kilku badań klinicznych. Wykazano skuteczność ryfaksyminy w leczeniu ostrej i przewlekłej biegunki bakteryjnej na podstawie zmniejszenia nasilenia objawów klinicznych oraz spadku liczby bakterii patogennych w posiewach kału, a jednocześnie obserwowano niewielką ilość objawów niepożądanych związanych z terapią. Porównywano ponadto skuteczność i bezpieczeństwo stosowania ryfaksyminy u dzieci cierpiących na biegunkę o etiologii bakteryjnej z działaniem innych antybiotyków. Wykazano szybszą poprawę stanu klinicznego oraz mniejszą ilość objawów niepożądanych w porównaniu z paromomycyną. W jednej z prób klinicznych osiągnięto również lepsze efekty u dzieci otrzymujących ryfaksyminę niż u leczonych bacytracyną bądź neomycyną. We Włoszech preparaty ryfaksyminy znajdujące się w sprzedaży dopuszczone są do leczenia dzieci od 2. roku życia, w Polsce lek jest zarejestrowany powyżej 12 roku.
Ryfaksymina w weterynarii.
Preparaty ryfaksyminy dla zwierząt stosowane są poza przewodem pokarmowym do leczenia miejscowego stanów zapalnych wywoływanych przez bakterie. Na zastosowanie ryfaksyminy u zwierząt w wybranych sytuacjach zgodę wyraziła Europejska Agencja Leków. W Polsce dostępny jest preparat o nazwie "Fatroximin", produkowany we Włoszech przez firmę Fatro. Preparat ten stosuje się w postaci zawiesiny do wymion stosowanej u krów, w postaci aerozolu stosowanego u koni, bydła, owiec, kóz, świń, psów, kotów i królików oraz w postaci piany domacicznej stosowanego w przypadku zakażeń bakteryjnych dróg rodnych u krów i klaczy.

</doc>
<doc id="1702549" url="https://pl.wikipedia.org/wiki?curid=1702549" title="Xifaxan">
Xifaxan



</doc>
<doc id="1702550" url="https://pl.wikipedia.org/wiki?curid=1702550" title="Franz Joseph Gall">
Franz Joseph Gall

Franz Joseph Gall (ur. 9 marca 1758 w Tiefenbronn koło Pforzheim, zm. 22 sierpnia 1828 w Montrouge) – austriacki neurolog i psycholog.
Był lekarzem w Wiedniu do 1802 roku, następnie przeprowadził się do Paryża. Był twórcą frenologii. Wysunął koncepcję, że poszczególne czynności i części ciała mają na powierzchni mózgu swoje ośrodki, którym odpowiadają różne wyniosłości i zagłębienia czaszki. Tym samym, wygląd czaszki człowieka może stanowić podstawę do określenia cech fizycznych i psychicznych osobnika oraz chorób mózgu.
Poglądy Galla zostały w ogromnej większości przez późniejsza naukę odrzucone, jednak jego badania dały początek nauce o lokalizacji czynności w mózgu.
W kulturze popularnej.
Nazwisko Josepha Galla pojawia się w "Kordianie" Słowackiego. W akcie III, scenie VI dramatu Dozorca Szpitala Waryjatów pyta wizytującego placówkę Doktora jakie stosuje metody rozpoznawania chorób psychicznych. Doktor odpowiada, że „macanie głów”. Wówczas Dozorca przytakuje mówiąc: „Rozumiem, to systemat Galla”.

</doc>
<doc id="1702554" url="https://pl.wikipedia.org/wiki?curid=1702554" title="Parafia św. Jana Chrzciciela w Bukownie Starym">
Parafia św. Jana Chrzciciela w Bukownie Starym

Parafia św. Jana Chrzciciela w Bukownie Starym - rzymskokatolicka parafia, położona w dekanacie sławkowskim, diecezji sosnowieckiej, metropolii częstochowskiej w Polsce, erygowana w 1981 roku.

</doc>
<doc id="1702556" url="https://pl.wikipedia.org/wiki?curid=1702556" title="Sercopisanie">
Sercopisanie

Sercopisanie - jest to trzecia płyta zespołu Stare Dobre Małżeństwo. Została wydana przez szczecińską Oficynę Wydawniczą Jacek Music. Nagrań dokonano w styczniu i kwietniu 1990 roku w studiu "Tonpressu" oraz w grudniu 1990 roku w studiu "Izabelin" w Warszawie.

</doc>
<doc id="1702559" url="https://pl.wikipedia.org/wiki?curid=1702559" title="Breitgrieskarspitze">
Breitgrieskarspitze

Breitgrieskarspitze – szczyt w paśmie Karwendel, w Alpach Wschodnich. Leży w Austrii, w kraju związkowym Tyrol, przy granicy z Niemcami. Szczyt dostępny jest ze schronisk Pleisenhütte i Karwendelhaus. Sąsiaduje z Große Seekarspitze.
Pierwszego wejścia, 14 sierpnia 1870 r., dokonał Hermann von Barth.

</doc>
<doc id="1702561" url="https://pl.wikipedia.org/wiki?curid=1702561" title="Krój pisma drukarskiego">
Krój pisma drukarskiego



</doc>
<doc id="1702562" url="https://pl.wikipedia.org/wiki?curid=1702562" title="Laliderer Spitze">
Laliderer Spitze

Laliderer Spitze – szczyt w paśmie Karwendel, w Alpach Wschodnich. Leży w Austrii, w kraju związkowym Tyrol, przy granicy z Niemcami.
Pierwszego wejścia, 16 sierpnia 1870 r., dokonał Hermann von Barth.

</doc>
<doc id="1702565" url="https://pl.wikipedia.org/wiki?curid=1702565" title="Sonntagkarspitze">
Sonntagkarspitze

Sonntagkarspitze – szczyt w paśmie Karwendel, w Alpach Wschodnich. Leży w Austrii, w kraju związkowym Tyrol, przy granicy z Niemcami. Szczyt ten leży ok. 8 km na północ od miasta Innsbruck.

</doc>
<doc id="1702566" url="https://pl.wikipedia.org/wiki?curid=1702566" title="Ludwig Borchardt">
Ludwig Borchardt

Ludwig Borchardt (ur. 5 października 1863 w Berlinie, zm. 12 sierpnia 1938 w Paryżu) − niemiecki egiptolog żydowskiego pochodzenia.
Borchardt urodził się w Berlinie. Po ukończeniu szkoły średniej studiował architekturę, po czym przeniósł się na egiptologię, pod kierunkiem Adolfa Ermana. W 1895 wyjechał do Kairu, gdzie razem Gastonem Maspero opracował Katalog Muzeum Egipskiego. W latach 1898–1901 pracował razem z Henrichem Schaferem przy wykopaliskach w świątyni Re.
W 1907 ufundował Niemiecki Instytut Archeologiczny ("Deutsche Archäologische Institut") w Kairze, którego dyrektorem był do roku 1928.
W czasie prac wykopaliskowych w Amarnie w 1912 roku odkrył wiele dzieł Totmesa, nadwornego rzeźbiarza faraona Echnatona, w tym także popiersie królewskiej żony – Nefertiti (zbiory Muzeum Egipskie w Berlinie). Kierował także pracami wykopaliskowymi w Heliopolis i Abu Gurab.

</doc>
<doc id="1702567" url="https://pl.wikipedia.org/wiki?curid=1702567" title="Święty Kevin">
Święty Kevin



</doc>
<doc id="1702568" url="https://pl.wikipedia.org/wiki?curid=1702568" title="Lisa See">
Lisa See

Lisa See (ur. 18 lutego 1955 w Paryżu) – amerykańska pisarka pochodzenia chińskiego. W swoich powieściach ukazuje chińską kulturę, tradycje i zwyczaje widziane często oczami kobiet.
Życiorys.
Pomimo że Lisa See urodziła się w Paryżu, wiele lat spędziła w Los Angeles, a w szczególności w dzielnicy chińskiej. W 1979 skończyła studia na Uniwersytecie Loyola Marymount.
W latach 1983-1996 pracowała dla tygodnika literackiego „Publishers Weekly” jako lokalna korespondentka z zachodniego wybrzeża. Pisywała i nadal pisuje dla takich pism jak „Vogue”, „Self” i „More”.
Obecnie mieszka w Kalifornii, USA. Ma męża adwokata (Richard Kendall) i dwóch synów – Alexandra i Christophera. Jej matka Carolyn See jest również pisarką.
Laureatka wielu nagród organizacji amerykańsko-chińskich.
Twórczość.
Pierwsza książka Lisy pt. "Na Złotej Górze" (1995, polskie wydanie 2007) od razu stała się światowym bestsellerem. Autorka przedstawia w niej stuletnie losy swojej rodziny. Opisuje dzieje życia swojego prapradziadka Fonga See, który w XIX w. wyjechał z Chin do USA i wbrew konwenansom ożenił się z Amerykanką (Letticie Pruett), dając początek dwukulturowej rodzinie.
Lisa See napisała także libretto opery opartej na tej książce, która miała swoją premierę w czerwcu 2000 r.
Fabuła powieści "Kwiat Śniegu i sekretny wachlarz" (2005) oraz "Miłość Peonii" (2007) rozgrywają się w Chinach i opisują losy kobiet odpowiednio w XIX i XVII w. Opisują kobiecy świat, siostrzane związki, relacje z mężczyznami i innymi członkami rodziny.
Trzy inne książki: "Sieć rozkwitającego kwiatu" (1997), "The Interior" (1999) i "Dragon Bones" (2003) prezentują obraz społeczeństwa chińskiego i relacji chińsko-amerykańskich na przełomie XX i XXI w. Fabuła zawiera wątek romantyczny i kryminalny.
Kolejna powieść "Dziewczęta z Szanghaju" (2009) opisuje historię dwóch sióstr, które przybywają do Los Angeles w celu zamieszkania w domu mężów, z którymi w Chinach zawarły aranżowane małżeństwo. Ich losy rozgrywają się na tle ważnych wydarzeń historycznych połowy ubiegłego stulecia.
Dalsze dzieje sióstr Pearl i May opisuje książka „Marzenia Joy” (2011). Przedstawia losy rodziny na tle Rewolucji Kulturalnej Mao Zedonga i pierwszych lat Chińskiej Republiki Ludowej.
Lisa See napisała także przewodnik po dzielnicy chińskiej w Los Angeles (2003).

</doc>
<doc id="1702573" url="https://pl.wikipedia.org/wiki?curid=1702573" title="Wiktor Płakida">
Wiktor Płakida

Wiktor Tarasowycz Płakida (ukr. Віктор Тарасович Плакіда) (ur. 2 sierpnia 1956 w Krasnym Łuczu w obwodzie ługańskim) — ukraiński inżynier i samorządowiec, od 2006 do 2010 premier Republiki Autonomicznej Krymu.
W 1979 ukończył Leningradzki Instytut Politechniczny, po czym pracował jako inżynier m.in. w leningradzkim zakładzie "Mezon". Od 1980 do 2003 zatrudniony jako starszy i główny inżynier oraz dyrektor zakładów "Krymenergo" w Teodozji. Od 2004 stał na czele krymskiego oddziału przedsiębiorstwa państwowego "Ukrenergo".
W 1990 został wybrany deputowanym ludowym rejonu lenińskiego XXI kadencji (do 1995). W latach 2002—2006 zasiadał w Radzie Miejskiej Teodozji. W maju 2006 został wybrany premierem Republiki Autonomicznej Krymu. Posiada stopień naukowy kandydata nauk ekonomicznych.

</doc>
<doc id="1702574" url="https://pl.wikipedia.org/wiki?curid=1702574" title="Pleisenspitze">
Pleisenspitze

Pleisenspitze – szczyt w paśmie Karwendel, w Alpach Wschodnich. Leży w Austrii, w kraju związkowym Tyrol, przy granicy z Niemcami. Szczyt można zdobyć ze schroniska Pleisenhütte.
Pierwszego wejścia, 1843 r., dokonał Markus Vincent Lipold.

</doc>
<doc id="1702575" url="https://pl.wikipedia.org/wiki?curid=1702575" title="Mieczysław Potocki (major)">
Mieczysław Potocki (major)

Mieczysław Potocki vel Roman Górski, vel Henryk Tuczyłowski, vel Kazimierz Ziuch, ps. „Węgielny”, „Kamienny”, „Albinek” (ur. 18 marca 1909 w Goniądzu, zm. 11 listopada 1989 w Łodzi) – major dyplomowany łączności w ZWZ-AK Okręgu Wilno, jeden z dowódców akcji „Burza” na Wileńszczyźnie.
Życiorys.
Ukończył roczny kurs unitarny w Szkole Podchorążych Piechoty w Komorowie koło Ostrowi Mazowieckiej, a następnie dwuletnią Szkołę Podchorążych Inżynierii w Warszawie. 7 sierpnia 1932 Prezydent RP mianował go podporucznikiem ze starszeństwem z dniem 15 sierpnia 1931 i 4. lokatą w korpusie oficerów łączności. 1 września 1932 przydzielony do 7 batalionu telegraficznego w Poznaniu i wyznaczony na stanowisko dowódcy plutonu. W latach 1937–39 studiował w Wyższej Szkole Wojennej w Warszawie. 
W trzeciej dekadzie sierpnia 1939 roku został przydzielony do Sztabu Samodzielnej Grupy Operacyjnej „Narew” na stanowisko pomocnika dowódcy łączności, majora Tadeusza Błońskiego. Obowiązki na tym stanowisku pełnił w czasie kampanii wrześniowej. 19 września w godzinach przedpołudniowych przekroczył granicę Litwą.
Był internowany na Litwie, skąd udało mu się uciec. W maju 1940
zaangażował się w działalność konspiracyjną i został oficerem sztabowym garnizonu Dwór. Rok później został aresztowany przez NKWD, jednak udało mu się zbiec z transportu przy pomocy kolejarzy. Następnie był szefem sztabu „Pola”, dowódcą Inspektoratu B i Inspektoratu BC, a od kwietnia 1944 dowódcą Zgrupowania nr 2. Pod Krawczunami i Nowisiółkami dowodził oddziałami AK w ich największej bitwie stoczonej na Wileńszczyźnie z jednostkami Wehrmachtu.
17 sierpnia 1944 został aresztowany przez NKWD; był przetrzymywany w obozach w Ostaszkowie i Morszańsku. Wrócił do kraju w 1947 roku. W latach 1948–50 był więziony na Mokotowie. Po uwolnieniu zamieszkał w Łodzi. Pracował w Łódzkich Zakładach Radiowych, działał w ruchu kombatanckim.

</doc>
<doc id="1702576" url="https://pl.wikipedia.org/wiki?curid=1702576" title="Order Przyjaźni Narodów">
Order Przyjaźni Narodów

Order Przyjaźni Narodów () – ustanowiony dekretem Prezydium Rady Najwyższej ZSRR z 17 grudnia 1972 roku, w 50. rocznicę utworzenia ZSRR. Statut orderu był zmieniony dekretem Prezydium Rady Najwyższej ZSRR z 18 lipca 1980 roku. Nadawanie orderu zostało zakończone w czerwcu 1993 roku.
Statut orderu.
Order został ustanowiony dla nagradzania wybitnych zasług w dziedzinie umacniania przyjaźni i braterskiej współpracy socjalistycznych narodów i narodowości, za znaczący wkład gospodarczy oraz społeczno-polityczny rozwój ZSRR i republik związkowych.
Orderem mogą być nagradzani:
Orderem mogą być też nagrodzone osoby nie będące obywatelami ZSRR.
Order Przyjaźni Narodów jest nadawany:
Order nosi się na lewej piersi w kolejności za Orderem Czerwonego Sztandaru Pracy a przed Orderem Znak Honoru.
Opis odznaki orderu.
Order Przyjaźni Narodów wykonany jest ze srebra i przedstawia lekko wypukłą, pozłacaną, pokrytą ciemno-czerwoną emalią pięcioramienną gwiazdę, obramowaną pięcioma pękami rozchodzących się złocistych promieni. W centralnej części gwiazdy jest umieszczone pozłacane godło państwowe ZSRR. Elementy godła pokryte są kolorową emalią. Poniżej godła znajduje się pozłacana, pokryta ciemno-czerwoną emalią wstęga z napisem: "CCCP". Pomiędzy godłem a okalającym go kręgiem - na tle białej emalii - w górnej części umieszczony jest napis: "Дружба народов", a w środkowej i dolnej części białego pola są liście laurowe, pokryte zieloną emalią. 
Order jest noszony na wielobarwnej wstążce.
Nadania.
Order Przyjaźni Narodów nadany był po raz pierwszy 29 grudnia 1972 roku. W tym dniu dekretem Prezydium Rady Najwyższej ZSRR zostały odznaczone wszystkie republiki związkowe ZSRR, wszystkie republiki autonomiczne i obwody autonomiczne oraz okręgi narodowościowe. Ogólna liczba nadań w tym dniu wyniosła 53. Orderem Przyjaźni Narodów nr 1 został odznaczony sztandar Rosyjskiej FSRR. Pierwsi obywatele nagrodzeni orderem - to grupa 199 pracowników radzieckiego lotnictwa cywilnego 9 lutego 1973 roku. 
Drugim cudzoziemcem odznaczonym orderem był generał Wojciech Jaruzelski (pierwszym cudzoziemcem był minister spraw zagranicznych tymczasowego rządu Republiki Wietnamu Południowego).
12 października 1973 roku, z okazji 30-lecia ludowego Wojska Polskiego z rąk ministra obrony ZSRR, Marszałka Związku Radzieckiego Andrieja Grieczki order ten otrzymali: Marszałek Polski Michał Rola-Żymierski, gen. broni Józef Urbanowicz, gen. dyw. Florian Siwicki, gen. dyw. Tadeusz Tuczapski, gen. dyw. Włodzimierz Sawczuk, gen. dyw. Zbigniew Nowak, gen. dyw. Mieczysław Obiedziński, gen. dyw. Teodor Kufel, gen. dyw. Zygmunt Zieliński, gen. dyw. Sylwester Kaliski, gen. dyw. Tadeusz Hupałowski, gen. dyw. dr Józef Baryła, gen. dyw. Józef Kamiński, gen. dyw. Wojciech Barański, gen. dyw. Włodzimierz Oliwa, gen. dyw. pil. Roman Paszkowski, wiceadmirał Ludwik Janczyszyn, gen. bryg. pil. Henryk Michałowski, gen. dyw. Michał Stryga, gen. dyw. Franciszek Księżarczyk oraz gen. broni w st. spocz. Zygmunt Berling. Tego samego dnia w godzinach popołudniowych z rąk ambasadora ZSRR w Polsce Stanisłaua Piłotowicza order otrzymali m.in. gen. bryg. Władysław Mróz, gen. bryg. Wacław Jagas oraz płk Michał Janiszewski.
Ostatnie nadanie orderu miało miejsce 21 grudnia 1991 roku, czyli pięć dni przed ostatecznym rozpadem ZSRR.
Ogólna liczba nadań do 21 grudnia 1991, kiedy to definitywnie zakończono nadawanie orderu – wyniosła 72 760.

</doc>
<doc id="1702581" url="https://pl.wikipedia.org/wiki?curid=1702581" title="Mieczysław Potocki">
Mieczysław Potocki



</doc>
<doc id="1702585" url="https://pl.wikipedia.org/wiki?curid=1702585" title="Parafia św. Witalisa Męczennika w Tuszynie">
Parafia św. Witalisa Męczennika w Tuszynie

Parafia św. Witalisa Męczennika w Tuszynie – parafia rzymskokatolicka znajdująca się w archidiecezji łódzkiej w dekanacie tuszyńskim.
Historia.
Wzmianki historyczne o Tuszynie sięgają XIII wieku. W roku 1223 książę Konrad I mazowiecki przekazał wieś Tuszyn biskupowi pruskiemu Christianowi. 16 sierpnia 1416 roku król Władysław Jagiełło polecił na gruntach wsi Tuszyn osadzić miasto, lokowane na prawie magdeburskim. Powstałe miasto Tuszyn miało charakter handlowy, z uprawnieniami do organizacji jarmarków i targów.
Parafię w Tuszynie erygował arcybiskup gnieźnieński Jarosław Bogoria Skotnicki w 1345 r. Według dokumentów diecezji gnieźnieńskiej parafia Tuszyn była od samego początku obszarem rozległym. Brak jest szczegółowych danych na temat początków tuszyńskiej parafii. Niebudząca żadnych wątpliwości wzmianka o istnieniu parafii i małego drewnianego kościoła parafialnego pochodzi z roku 1397. Również w „Liber beneficjorum” z roku 1523, znajduje się zapis, że kościół był pod wezwaniem św. Witalisa, proboszczem został ks. Maciej Górecki, a prawo patronatu należało do króla.
26 maja 1762 roku pożar strawił zabudowania kościoła i plebanii. 
Wznoszenie kolejnej świątyni rozpoczęto w roku 1765. Według zapisów z wizytacji generalnej z 1779 roku odbudowany kościół był drewniany, podmurowany kamieniami, obity całkowicie deskami, na środku miał wieżyczkę; w wielkim ołtarzu znajdował się obraz Matki Bożej Różańcowej, a nad nim obraz św. Witalisa. 
Niestety kościoły ówcześnie budowano z nietrwałych materiałów i przez niewykwalifikowanych robotników. Z tego powodu po 35 latach użytkowania świątyni jej stan techniczny był katastrofalny: filary wspierające dach nawy pochyliły się, grożąc zawaleniem, przeciekał dach, zgniła podłoga. Obiekt rozebrano, i - w jego miejsce - w roku 1808 pod kierownictwem ks. Wojciecha Jasińskiego wybudowano nowy kościół, niestety również drewniany. Z analogicznych przyczyn w 1845 roku budynek kościoła nadawał się do rozbiórki.
Wobec takich uwarunkowań parafianie uchwalili konieczność nowego, murowanego kościoła. Dzięki inicjatywie biskupa Jana Marszewskiego i wsparciu fundatora A. Płodowskiego, w 1860 roku przystąpiono do budowy kolejnej świątyni, tym razem z cegły, prawdopodobnie według projektu architekta Józefa Orłowskiego z Warszawy. Kościół, w uproszczonym stylu romańskim, został wybudowany, gdy proboszczem parafii był ksiądz Józefa Rzewuski. Oddano go do użytku w roku 1865. 19 września 1882 roku jego konsekracji dokonał biskup kujawsko-kaliski Wincenty Teofil Chościak-Popiel. Dodatkowo świątynię rozudowano w roku 1927 według projektu Oskara Sosnowskiego.
W czasie II wojny światowej kościół został zamknięty i przeznaczony przez okupanta na magazyn zboża, co przyczyniło się do powstania dużych zniszczeń. W roku 1948 ówczesny proboszcz ks. Leon Dębicki przystąpił do odnowienia i ponownego urządzenia kościoła.
Struktura parafii.
Liczba mieszkańców.
~8000
Miejscowości należące do parafii.
Aleksandrówek, Bądzyń, Czyżemin, Dylew, Garbów, Garbówek, Głuchów, Górki Duże, Górki Małe, Jutroszew, Kępica, Kruszów, Modlica, Niedas, Szczukwin, Wola Kazubowa, Żeromin.
Duszpasterstwo.
Grupy parafialne.
Oaza Rodzin, Oaza Młodzieżowa, ministranci, schola, Żywa Róża, Zespół Charytatywny, Zespół rozprowadzający prasę i książki katolickie, Koło Przyjaciół Radia Maryja.

</doc>
<doc id="1702587" url="https://pl.wikipedia.org/wiki?curid=1702587" title="Vordere Brandjochspitze">
Vordere Brandjochspitze

Vordere Brandjochspitze – szczyt w paśmie Karwendel, w Alpach Wschodnich. Leży w Austrii, w kraju związkowym Tyrol, przy granicy z Niemcami. Sąsiaduje z Hintere Brandjochspitze.
Pierwszego wejścia, w 1867 r., dokonał Julius Pock.

</doc>
<doc id="1702590" url="https://pl.wikipedia.org/wiki?curid=1702590" title="Parafia św. Krzysztofa w Tuszynie-Lesie">
Parafia św. Krzysztofa w Tuszynie-Lesie

Parafia pw. św. Krzysztofa w Tuszynie-Lesie – parafia rzymskokatolicka znajdująca się w archidiecezji łódzkiej w dekanacie tuszyńskim, w mieście Tuszyn, w dzielnicy Tuszyn-Las.

</doc>
<doc id="1702591" url="https://pl.wikipedia.org/wiki?curid=1702591" title="Hochnissl">
Hochnissl

Hochnissl (Hochnißl lub Hochnißlspitze) – szczyt w paśmie Karwendel, w Alpach Wschodnich. Leży w Austrii, w kraju związkowym Tyrol, przy granicy z Niemcami. Szczyt można zdobyć ze schroniska Lamsenjochhütte.

</doc>
<doc id="1702593" url="https://pl.wikipedia.org/wiki?curid=1702593" title="Chór im. prof. Wiktora Wawrzyczka Uniwersytetu Warmińsko-Mazurskiego w Olsztynie">
Chór im. prof. Wiktora Wawrzyczka Uniwersytetu Warmińsko-Mazurskiego w Olsztynie



</doc>
<doc id="1702598" url="https://pl.wikipedia.org/wiki?curid=1702598" title="Larchetkarspitze">
Larchetkarspitze

Larchetkarspitze – szczyt w paśmie Karwendel, w Alpach Wschodnich. Leży w Austrii, w kraju związkowym Tyrol, przy granicy z Niemcami. Szczyt można zdobyć drogą ze schroniska Pleisenhütte.

</doc>
<doc id="1702599" url="https://pl.wikipedia.org/wiki?curid=1702599" title="Giganci Na Żywo">
Giganci Na Żywo

Giganci Na Żywo (ang. "Giants Live") – cykl indywidualnych zawodów siłaczy, zainaugurowany w 2009.
Zawody te są obecnie główną kwalifikacją do indywidualnych Mistrzostw Świata Strongman.

</doc>
<doc id="1702603" url="https://pl.wikipedia.org/wiki?curid=1702603" title="Oberon (urządzenie)">
Oberon (urządzenie)

Oberon lub Biolaz – pseudomedyczne urządzenie, rzekomo diagnozujące cały organizm. Zostało stworzone przez rosyjskiego pseudonaukowca Jurija S. Buta w Instytucie Psychofizyki Stosowanej w Omsku.
Według Stephena Barretta, urządzenia tego typu służą diagnozowaniu nieistniejących chorób, zalecaniu niewłaściwych terapii i oszukiwaniu firm ubezpieczeniowych.
Według innych autorów metoda pozwala na diagnozowanie pacjentów z nieosiągalną dla medycyny alopatycznej dokładnością. Niechęć tej ostatniej spowodowana jest w konsekwencji niemożnością weryfikacji przeprowadzonych metodą biorezonansu badań.

</doc>
<doc id="1702604" url="https://pl.wikipedia.org/wiki?curid=1702604" title="Großer Solstein">
Großer Solstein

Großer Solstein – szczyt w paśmie Karwendel, w Alpach Wschodnich. Leży w Austrii, w kraju związkowym Tyrol, przy granicy z Niemcami. Wbrew swej nazwie, z dwójki szczytów: Großer Solstein i Kleiner Solstein szczyt ten jest niższy o blisko 100 m.
Pierwszego wejścia, w 1846 r., dokonał Carl von Sonklar.

</doc>
<doc id="1702605" url="https://pl.wikipedia.org/wiki?curid=1702605" title="Vogelkarspitze">
Vogelkarspitze

Vogelkarspitze – szczyt w paśmie Karwendel, w Alpach Wschodnich. Leży na granicy między Austrią (Tyrol), a Niemcami (Bawaria). Sąsiaduje z Östliche Karwendelspitze i Grabenkarspitze.
Pierwszego wejścia, 4 lipca 1870 r. dokonał Hermann von Barth.

</doc>
<doc id="1702612" url="https://pl.wikipedia.org/wiki?curid=1702612" title="Remzi Iliasow">
Remzi Iliasow

Remzi Iliasow (ros. Ремзи Ильясович Ильясов) (ur. 12 kwietnia 1958 w Ferganie) — ukraiński polityk tatarskiego pochodzenia, lider frakcji "Kurułtaj-Ruch" w Radzie Najwyższej Republiki Autonomicznej Krymu. 
W 1983 ukończył Instytut Inżynieryjno-Budowlany w Tomsku ze specjalnością inżyniera-ekonomisty, po czym pracował w komitetach obwodowych w Tomsku i Ferganie jako inżynier i ekonomista. W 1991 powrócił na Krym, gdzie pełnił funkcję dyrektora zarządu zjednoczenia przedsiębiorców "Imdat" w Symferopolu (do 1995). W 1995 stanął na czele zarządu ds. Tatarów Krymskich przy Komitecie Republikańskim Republiki Autonomicznej Krymu ds. Narodowości i Deportowanych Obywateli (do 2001). W latach 2001—2006 pracował jako asystent ds. społecznych Radzie Najwyższej Ukrainy. Od 2006 zasiada w Radzie Najwyższej Republiki Autonomicznej Krymu V kadencji, pełniąc zarazem obowiązki przewodniczącego Komisji ds. Stosunków Międzyetnicznych oraz Problemów Deportowanych Obywateli. Stoi na czele frakcji deputowanych "Kurułtaj-Ruch" w parlamencie. W 2007 Wiktor Juszczenko mianował go sekretarzem Rady Przedstawicieli Narodu Krymskotatarskiego przy Prezydencie Ukrainy. 
W 1991 został delegatem Kurułtaju (Narodowego Zjazdu) Krymskich Tatarów (do 1996). Po raz kolejny wybierany w skład tego gremium w latach 2001 i 2007. Trzykrotnie był członkiem Medżlisu Narodu Krymskokotatarskiego (od 2001 jego wiceprzewodniczącym).

</doc>
<doc id="1702618" url="https://pl.wikipedia.org/wiki?curid=1702618" title="Pacyfikacja Mokotowa">
Pacyfikacja Mokotowa

Pacyfikacja Mokotowa – fala masowych mordów, grabieży, podpaleń i gwałtów, które przetoczyły się przez warszawską dzielnicę Mokotów w okresie powstania warszawskiego 1944 roku. Zbrodnie na jeńcach wojennych i cywilnej ludności dzielnicy popełniane były przez Niemców do momentu kapitulacji Mokotowa 27 września 1944, choć największe natężenie przybrały w pierwszych dniach powstania.
Niemieckie zbrodnie w pierwszym dniu powstania.
1 sierpnia 1944 o godzinie 17.00 żołnierze Armii Krajowej uderzyli na niemieckie obiekty we wszystkich dzielnicach okupowanej Warszawy. Oddziały Obwodu V AK „Mokotów” poniosły tego dnia ciężkie straty podczas nieudanych ataków na silnie umocnione niemieckie punkty oporu przy ulicach Rakowieckiej i Puławskiej. Powstańcom nie udało się również zdobyć wielu innych celów natarcia – m.in. koszar w szkołach przy ulicach Kazimierzowskiej i Woronicza, Fortu Mokotów, czy toru wyścigów konnych na Służewcu. Na skutek tej porażki znaczna część oddziałów Obwodu V wycofała się do Lasu Kabackiego. Pięć kompanii pułku „Baszta” pod dowództwem podpułkownika Stanisława Kamińskiego „Daniela” obsadziło natomiast bloki mieszkalne w czworoboku ulic: Odyńca – Goszczyńskiego – Puławskiej – Alei Niepodległości. W następnych dniach powstańcom udało się jednak rozszerzyć swój stan posiadania oraz zorganizować silny ośrodek oporu na Górnym Mokotowie.
Już w nocy z 1 na 2 sierpnia 1944 jednostki SS, policji i Wehrmachtu dopuściły się na Mokotowie szeregu zbrodni wojennych. Wzięci do niewoli powstańcy byli rozstrzeliwani, rannych dobijano. Niemcy nie zważali przy tym na fakt, że żołnierze AK prowadzili walkę w sposób otwarty i posiadali przewidziane prawem oznaki żołnierskie – a więc walczyli zgodnie z konwencją haską. Zamordowano między innymi wszystkich polskich żołnierzy schwytanych podczas ataku na niemieckie punkty oporu przy ul. Rakowieckiej oraz kilkudziesięciu jeńców z batalionu AK „Karpaty”, który atakował tor wyścigów konnych na Służewcu. Niemcy rozstrzelali także co najmniej 19 rannych i wziętych do niewoli powstańców z batalionu AK „Olza”, który rozbito podczas ataku na Fort Mokotów. Część ofiar została pogrzebana żywcem, co potwierdziły wyniki ekshumacji przeprowadzonej w 1945.
Tej nocy doszło również do pierwszych mordów na cywilnej ludności Mokotowa. Po odparciu polskiego ataku żołnierze Luftwaffe należący do personelu "Fliegerhorst-Kommandantur Warschau-Okecie" (pol. „Dowództwo lotniska wojskowego Okęcie”) spędzili blisko 500 cywilów na teren Fortu Mokotów. Wysiedleniom towarzyszyły doraźne egzekucje. Zamordowano wówczas wielu mieszkańców ulic Bachmackiej, Baboszewskiej i Syryńskiej. W domu przy ulicy Racławickiej 97 Niemcy spędzili blisko czternastu mieszkańców do piwnicy, a następnie wymordowali ich za pomocą granatów. Mordy na jeńcach i ludności cywilnej dokonywane były na rozkaz dowódcy garnizonu Okęcia – generała Doerflera.
Rozkaz Hitlera o zniszczeniu Warszawy i jego realizacja na Mokotowie.
Na wieść o wybuchu powstania Hitler wydał Reichsführerowi-SS Himmlerowi oraz szefowi sztabu generalnego Naczelnego Dowództwa Wojsk Lądowych (OKH), generałowi Heinzowi Guderianowi ustny rozkaz zrównania Warszawy z ziemią i wymordowania wszystkich jej mieszkańców. Zgodnie z relacją SS-Obergruppenführera Ericha von dem Bach-Zelewskiego, którego mianowano dowódcą sił wyznaczonych do stłumienia powstania, rozkaz brzmiał mniej więcej następująco: „każdego mieszkańca należy zabić, nie wolno brać żadnych jeńców. Warszawa ma być zrównana z ziemią i w ten sposób ma być stworzony zastraszający przykład dla całej Europy”. Rozkaz Hitlera o zniszczeniu Warszawy otrzymali również dowódcy niemieckiego garnizonu w Warszawie. SS-Oberführer Paul Otto Geibel, dowódca SS i policji ("SS- und Polizeiführer") na dystrykt warszawski, zeznał po wojnie, że już wieczorem 1 sierpnia Himmler polecił mu telefonicznie: „niech pan zniszczy dziesiątki tysięcy”. Z kolei 2 sierpnia dowódca garnizonu warszawskiego, generał Reiner Stahel, wydał podległym sobie oddziałom Wehrmachtu rozkaz mordowania wszystkich mężczyzn uważanych za rzeczywistych lub potencjalnych powstańców oraz brania zakładników spośród ludności cywilnej (w tym kobiet i dzieci).
Mokotów obsadzały w tym czasie dość silne jednostki niemieckie – m.in. 3. zapasowy batalion grenadierów pancernych SS w koszarach przy ul. Rakowieckiej ("SS-Stauferkaserne"), baterie artylerii przeciwlotniczej na Polu Mokotowskim, spieszone oddziały Luftwaffe w Forcie Mokotów i koszarach artylerii przeciwlotniczej przy ul. Puławskiej ("Flakkaserne"), czy oddział żandarmerii w gmachu komendy powiatowej przy ul. Dworkowej. Mimo tego realizacja eksterminacyjnego rozkazu Hitlera nie przyniosła na Mokotowie tak tragicznych rezultatów jak na Woli, Ochocie czy w Śródmieściu Południowym. Dzielnica uznawana była za odcinek peryferyjny więc przez dłuższy czas Niemcy nie prowadzili tam większych działań ofensywnych. Oddziały niemieckie, zachowując się biernie wobec powstańców, masowo mordowały jednak polską ludność cywilną znajdującą się w zasięgu ich działania. Palono także domy oraz dopuszczano się grabieży i gwałtów na kobietach. Ocalałą ludność wypędzano z domów i kierowano do obozu przejściowego w Pruszkowie, skąd wiele osób deportowano następnie do obozów koncentracyjnych lub wywieziono na roboty przymusowe w głąb III Rzeszy.
Masakra w więzieniu mokotowskim.
W momencie wybuchu powstania w więzieniu mokotowskim przy ul. Rakowieckiej 37 przebywało 794 więźniów – w tym 41 małoletnich. 1 sierpnia obiekt ten był atakowany przez żołnierzy AK, którzy zdołali wedrzeć się do więzienia i zająć budynek administracyjny, lecz nie byli w stanie dotrzeć do budynków penitencjarnych.
2 sierpnia inspektor sądowy Kirchner, który pełnił obowiązki naczelnika więzienia, został wezwany do pobliskich koszar SS przy ulicy Rakowieckiej 4. SS-Obersturmführer Martin Patz, dowódca 3. zapasowego batalionu grenadierów pancernych SS, oświadczył mu, że generał Reiner Stahel zarządził zlikwidowanie wszystkich więźniów. Ową decyzję zatwierdził również SS-Oberführer Geibel, który nakazał dodatkowo rozstrzelanie polskich strażników. Kirchner sporządził wówczas protokół przejęcia, na mocy którego przekazał do dyspozycji Patza wszystkich znajdujących się w zakładzie więźniów. Tego samego dnia w godzinach popołudniowych na teren więzienia wkroczył oddział SS. Blisko 60 więźniów zmuszono do wykopania trzech masowych grobów na więziennym podwórzu, po czym rozstrzelano ich ogniem broni maszynowej. Następnie Niemcy zaczęli wyciągać pozostałych więźniów z cel i mordować ich nad wykopanymi mogiłami. W kilkugodzinnej egzekucji zginęło ponad 600 osób osadzonych w więzieniu mokotowskim.
Rzeź, która odbywała się na więziennym dziedzińcu była doskonale widoczna z okien cel, a obserwujący ją więźniowie zrozumieli, że są skazani na śmierć i nie mają nic do stracenia. Osadzeni ze znajdujących się na drugim piętrze oddziałów nr 6 i 7 zdecydowali się więc na desperacki krok i zaatakowali oprawców. Następnie pod osłoną nocy i przy pomocy ludności okolicznych domów od 200 do 300 więźniów zdołało przedostać się na teren kontrolowany przez powstańców.
Masakra w klasztorze jezuitów przy ul. Rakowieckiej.
W pierwszym dniu powstania Dom Pisarzy Towarzystwa Jezusowego przy ulicy Rakowieckiej 61 nie został objęty walkami. W klasztorze schroniło się natomiast kilkunastu cywilów, którym strzelanina uniemożliwiła powrót do domów. Rankiem 2 sierpnia Dom Pisarzy został ostrzelany przez niemieckie działka przeciwlotnicze z pobliskiego Pola Mokotowskiego, a wkrótce później wtargnął do niego ok. 20-osobowy oddział SS – przysłany najprawdopodobniej z pobliskiej "Stauferkaserne". SS-mani zarzucili przebywającym w klasztorze osobom, że z budynku ostrzeliwano niemieckich żołnierzy. Po pobieżnej rewizji, która nie doprowadziła do znalezienia żadnych dowodów na poparcie tych oskarżeń, Niemcy wyprowadzili z budynku przełożonego klasztoru, ks. superiora Edwarda Kosibowicza – rzekomo celem udzielenia dodatkowych wyjaśnień w dowództwie. W rzeczywistości zamordowano go strzałem w tył głowy na Polu Mokotowskim.
Po pewnym czasie pozostałych Polaków stłoczono w niewielkim pokoiku znajdującym się w podziemiach klasztoru, po czym obrzucono granatami. Następnie przez wiele godzin trwało metodyczne dobijanie rannych. Ofiarą masakry padło ponad 40 osób, w tym 8 kapłanów i 8 braci Towarzystwa Jezusowego. Zwłoki zamordowanych oblano benzyną i podpalono. Ocalało czternaście osób (w większości rannych), którym po chwilowym odejściu Niemców udało się wydostać spod sterty ciał i uciec z klasztoru.
Mordowanie ludności cywilnej.
W pierwszych dniach sierpnia oddziały niemieckie na Mokotowie – zarówno jednostki SS i policji, jak i Wehrmachtu – wielokrotnie dokonywały wypadów mających na celu sterroryzowanie polskiej ludności cywilnej. Akcjom tym towarzyszyły zwykle doraźne egzekucje połączone z paleniem domów. Już 2 sierpnia SS-mani z koszar przy ul. Rakowieckiej zapuścili się w ulicę Madalińskiego, gdzie przystąpili do mordowania ludności cywilnej. Rozstrzelano wówczas co najmniej kilkudziesięciu mieszkańców domów pod numerami 18, 20, 19/21, 22, 23 i 25 (w większości mężczyzn). Zamordowano także sześciu mieszkańców domu przy ul. Kazimierzowskiej 76 (w tym trzy kobiety i niemowlę). W domu przy ul. Madalińskiego 27 Niemcy zamknęli dziesięciu mężczyzn w małej stolarni, gdzie następnie spalili ich żywcem.
3 sierpnia SS-Oberführer Geibel, wzmocniwszy kilkoma czołgami oddział żandarmerii z komendy powiatowej przy ul. Dworkowej, nakazał przeprowadzenie akcji mordowania ludności cywilnej w rejonie ulicy Puławskiej. Żandarmi dowodzeni przez Oberleutnanta Karla Lipschera dokonali terrorystycznego wypadu, posuwając się wzdłuż ulicy Puławskiej w kierunku południowym. Na ulicy Szustra (obecnie Jarosława Dąbrowskiego) rozstrzelali około 40 mieszkańców domów nr 1 i 3. Dotarli następnie aż do ulicy Boryszewskiej strzelając do uciekającej ludności cywilnej, której ciała zasłały Puławską i jej przecznice. Tego dnia wymordowano większość mieszkańców domów położonych w czworoboku ulic: Puławska – Belgijska – Boryszewska – Wygoda. Zginęło wówczas co najmniej 108 mieszkańców domów przy ul. Puławskiej nr 69, 71 i 73/75 oraz kilkadziesiąt osób zamieszkałych w domach przy ul. Belgijskiej. Wśród zamordowanych znalazło się wiele kobiet i dzieci. Z kolei z domów przy ul. Puławskiej 49 i 51 Niemcy i ich ukraińscy kolaboranci wyprowadzili ponad 150 osób – w większości kobiet i dzieci. Zatrzymanych ustawiono trójkami i poprowadzono ku siedzibie żandarmerii przy ul. Dworkowej. Kiedy kolumna dotarła skraj skarpy, do schodów prowadzących w kierunku ul. Belwederskiej (obecnie park Morskie Oko), Niemcy odsunęli zasieki z drutu kolczastego sugerując, że pozwalają cywilom przejść na terytorium opanowane przez powstańców. Część grupy zeszła już schodkami, gdy żandarmi niespodziewanie otworzyli ogień z broni maszynowej. Zginęło około 80 osób, w tym wiele dzieci. W trakcie egzekucji szczególną bezwzględnością wyróżnił się służący w żandarmerii volksdeutsch, Edward Malicki (vel Maliszewski). Ponadto w domu przy ul. Bukowińskiej 25 niemieccy lotnicy zamordowali tego dnia od 10 do 13 osób.
4 sierpnia w godzinach porannych dwie kompanie pułku „Baszta” dokonały nieudanego ataku na komendę żandarmerii przy ul. Dworkowej. Po odparciu powstańców Niemcy postanowili zemścić się na ludności cywilnej. Żandarmi z Dworkowej wsparci przez oddział ukraińskich kolaborantów ze szkoły przy ul. Pogodnej szczelnie obstawili niewielką ulicę Olesińską (usytuowaną naprzeciwko komendy żandarmerii). Kilkuset mieszkańców domów nr 5 i 7 spędzono do piwnic po czym wymordowano za pomocą granatów. Ogniem broni maszynowej wybito tych, którzy próbowali wydostać się z zamienionych w masowe groby piwnic. Ofiarą masakry padło od 100 do 200 osób. Była to jedna z największych niemieckich zbrodni popełnionych na Mokotowie w trakcie powstania warszawskiego.
4 sierpnia pacyfikowane były również okolice ul. Rakowieckiej. SS-mani z koszar "Stauferkaserne" i lotnicy z koszar przy ul. Puławskiej wpadali do domów ciskając granaty i strzelając do osób otwierających im drzwi. Zamordowano wówczas około 30 mieszkańców domów przy ul. Rakowieckiej 5, 9 i 15 oraz co najmniej 20 mieszkańców domów przy ul. Sandomierskiej 19/21 i 23. Dwie ranne kobiety lotnicy pozostawili w podpalonej kamienicy pozwalając by spłonęły żywcem.
Szeregu zbrodni na ludności Mokotowa Niemcy dopuścili się również 5 sierpnia. W godzinach wieczornych SS-mani i policjanci przysłani z siedziby "Sicherheitspolizei" w alei Szucha otoczyli kwartał domów zamknięty ulicami: Puławską – Skolimowską – Chocimską – bazarem mokotowskim. Zamordowali następnie około 100 mieszkańców domów przy ul. Skolimowskiej 3 i 5 oraz około 80 mieszkańców domu przy ul. Puławskiej 11. Wśród ofiar znalazła się pewna ilość ukrywających się tam powstańców, w tym kapitan Leon Światopełk-Mirski „Leon” – dowódca III Rejonu w Obwodzie V AK „Mokotów”. Zwłoki rozstrzelanych oblano benzyną i spalono. Tego samego dnia niemieccy lotnicy zamordowali także od 10 do 15 osób ukrywających się w schronie przy ul. Bukowińskiej 61.
W kolejnych dniach Niemcy nadal podpalali domy i wysiedlali ludność z opanowanych przez siebie kwartałów Mokotowa. Miały także miejsce przypadki rozstrzeliwania cywilów. 11 sierpnia zamordowano około 20 mieszkańców kamienicy przy al. Niepodległości 132/136 (w tym kilka kobiet). 21 sierpnia rozstrzelano około 30 mieszkańców domu przy ul. Madalińskiego 39/43, a następnego dnia – 7 mieszkańców domu przy ul. Kieleckiej 29A. Istnieją także relacje mówiące, że na przełomie sierpnia i września 1944 w rejonie ogródków działkowych przy ul. Rakowieckiej Niemcy rozstrzelali blisko 60 osób cywilnych – w tym kobiety, starców i dzieci.
Zbrodnie na terenie Stauferkaserne.
Od 2 sierpnia Niemcy wypędzali polską ludność z opanowanych przez siebie kwartałów Mokotowa. Potężne koszary SS przy ul. Rakowieckiej 4 (tzw. "SS-Stauferkaserne") zamieniono wówczas w prowizoryczne więzienie. Przetrzymywani byli tam głównie mężczyźni, których traktowano jako zakładników oraz poddano rygorowi obozowemu. Uwięzionych w "Stauferkaserne" Polaków przetrzymywano w nieludzkich warunkach i traktowano z ogromną brutalnością. Więźniowie otrzymywali minimalne racje żywnościowe (dla przykładu pierwszej grupie osadzonych dostarczono pożywienie dopiero po upływie jednego dnia). Na porządku dziennym było również ciągłe bicie. Zatrzymanych mężczyzn zmuszano do wyczerpującej pracy, polegającej m.in. na czyszczeniu latryn gołymi rękami, rozbieraniu powstańczych barykad, czyszczeniu czołgów, grzebaniu trupów, pracach ziemnych na terenie koszar (np. kopanie rowów łącznikowych), oczyszczaniu ulic, czy przenoszeniu i ładowaniu na samochody zrabowanych przez Niemców dóbr. Wiele spośród tych prac miało na celu jedynie wyczerpanie i upokorzenie zatrzymanych. Ciężkie warunki życia i pracy doprowadziły wkrótce do zupełnego wycieńczenia więźniów. Wybuchła także wśród nich epidemia dyzenterii.
W okresie powstania Niemcy zamordowali na terenie "Stauferkaserne" co najmniej 100 Polaków. Między innymi, 3 sierpnia Niemcy na chybił trafił wybrali z grona więźniów około 45 mężczyzn, których następnie wyprowadzili partiami po 15 i rozstrzelali poza terenem koszar. Następnego dnia zamordowano na dziedzińcu koszar około 40 mężczyzn z domu położonego na rogu ulic Narbutta i al. Niepodległości. Na terenie koszar często dochodziło także do pojedynczych egzekucji, dokonywanych zazwyczaj na polecenie SS-Obersturmführera Patza. Znany jest przypadek publicznego powieszenia jednego z osadzonych. Ponadto część uwięzionych w "Stauferkaserne" mężczyzn wywieziono gestapowskimi „budami” w nieznanym kierunku i ślad po nich zaginął. Prawdopodobnie zostali oni zamordowani w okolicach siedziby Sipo w al. Szucha. Więzione w koszarach kobiety z Mokotowa pędzono natomiast przed czołgami w kierunku powstańczych barykad.
Pacyfikacja Sadyby.
Osiedle Sadyba od 19 sierpnia pozostawało obsadzone przez oddziały AK przybyłe z Lasów Chojnowskich. Sadyba znajdując się w polskich rękach osłaniała od południa powstańcze pozycje na Dolnym Mokotowie. Generał Günther Rohr, który dowodził niemieckimi siłami w południowych dzielnicach Warszawy otrzymał od SS-Obergruppenführera Bacha zadanie zdobycia osiedla, co miało stanowić pierwszy krok na drodze do wyparcia powstańców znad brzegów Wisły. Od 29 sierpnia oddziały niemieckie przypuszczały ataki na Sadybę. Osiedle było także intensywnie bombardowane przez niemieckie lotnictwo i ostrzeliwane przez ciężką artylerię. Ostatecznie 2 września atakujące z kilku stron oddziały Rohra zdołały całkowicie opanować Sadybę. Zginęło około 200 obrońców. Tylko nielicznym żołnierzom AK udało się wycofać na teren powstańczego Mokotowa.
Po opanowaniu Sadyby Niemcy wymordowali wszystkich wziętych do niewoli powstańców. Rannych dobijano. Doszło także do szeregu zbrodni na ludności cywilnej. Żołnierze niemieccy – przede wszystkim ci, którzy należeli do spieszonych formacji "Luftwaffe" – obrzucali granatami piwnice, w których chronili się cywile oraz przeprowadzali doraźne egzekucje, których ofiarami padali nie tylko młodzi mężczyźni podejrzewani o udział w powstaniu, lecz także kobiety, starcy i dzieci. W jednym z masowych grobów odnaleziono później ciała ośmiu nagich kobiet z rękami związanymi drutem kolczastym. Po upadku Sadyby zamordowano m.in. co najmniej 80 mieszkańców ulic: Podhalańskiej, Klarysewskiej i Chochołowskiej. Jedną z ofiar masakry był Józef Grudziński – działacz ruchu ludowego, zastępca przewodniczącego konspiracyjnej Rady Jedności Narodowej. Z zeznań świadków wynika, że niemieccy żołnierze mordujący mieszkańców Sadyby powoływali się na rozkazy dowództwa, mówiące o likwidacji wszystkich mieszkańców Warszawy.
Po ostatecznym opanowaniu Sadyby Niemcy spędzili kilka tysięcy ocalałych cywilów na teren Fortu Piłsudskiego, gdzie przed egzekucją ocaliła ich interwencja niemieckiego generała. Był to prawdopodobnie sam SS-Obergruppenführer Bach, który tego dnia zapisał w swym dzienniku, że jechał „wzdłuż tysięcy jeńców i cywilów” wygłaszając „płomienne przemówienia”, w których gwarantował im życie. Niemniej, na terenie fortu zamordowano pewną liczbę młodych mężczyzn podejrzewanych o udział w powstaniu.
Upadek Mokotowa.
24 września 1944 oddziały niemieckie przypuściły generalny szturm na Górny Mokotów. Po czterech dniach zaciekłych walk nastąpił upadek dzielnicy. Podobnie jak miało to miejsce w innych dzielnicach Warszawy niemieccy żołnierze mordowali rannych i personel medyczny w zdobytych szpitalach powstańczych. 26 września rozstrzelano lub spalono żywcem kilkunastu rannych leżących w powstańczym szpitalu przy ul. Czeczota 17 oraz na punkcie opatrunkowym przy ul. Czeczota 19. Tego samego dnia w powstańczym szpitalu przy al. Niepodległości 117/119 Niemcy rozstrzelali sanitariuszkę Ewę Matuszewską „Mewę”, a nieznaną liczbę rannych wymordowali za pomocą granatów. Po kapitulacji Mokotowa (27 września) SS-Obergruppenführer Bach zagwarantował życie wziętym do niewoli powstańcom. Mimo tego Niemcy zamordowali nieustaloną liczbę ciężko rannych Polaków leżących w piwnicach domów przy ul. Szustra (odcinek między Bałuckiego a Puławską), jak również podpalili szpital powstańczy przy ul. Puławskiej 91, gdzie zginęło ponad 20 osób.
Z opanowanych kwartałów Mokotowa Niemcy brutalnie wypędzali mieszkańców, dokonując przy tym grabieży oraz podpaleń. Na ul. Kazimierzowskiej rozstrzelano ponad 70 mężczyzn podejrzewanych o udział w powstaniu. Po zakończeniu bitwy Niemcy zgromadzili ludność cywilną wraz z rannymi powstańcami na terenie toru wyścigów konnych na Służewcu, a następnie wywieźli do obozu przejściowego w Pruszkowie.
Egzekucja przy ulicy Dworkowej.
Po kilku dniach niemieckiego szturmu stało się jasne, że z powodu ogromnej przewagi wroga upadek dzielnicy jest nieunikniony. Wieczorem 26 września na rozkaz dowódcy obrony Mokotowa – podpułkownika Józefa Rokickiego „Daniela” – oddziały 10. Dywizji Piechoty AK rozpoczęły ewakuację kanałami do znajdującego się wciąż w polskich rękach Śródmieścia.
W trakcie chaotycznej ewakuacji część powstańców zabłądziła w kanałach i po kilkudziesięciu godzinach ciężkiego marszu omyłkowo wyszła z włazu na terenie zajętym przez Niemców. Schwytanych powstańców i cywilów doprowadzono pod pobliską komendę żandarmerii przy ul. Dworkowej. Tam Niemcy odseparowali osoby cywilne oraz część sanitariuszek i łączniczek od reszty schwytanych, podczas gdy wziętym do niewoli żołnierzom AK rozkazali uklęknąć przy parkanie na skraju pobliskiej skarpy. Gdy jeden z powstańców nie wytrzymał napięcia i spróbował odebrać broń strażnikowi, policjanci z Schutzpolizei rozstrzelali wszystkich wziętych do niewoli żołnierzy AK. Ofiarą masakry padło około 140 jeńców.
Kolejnych 98 powstańców, ujętych po wyjściu z kanałów, rozstrzelano przy ul. Chocimskiej. Przed egzekucją Niemcy skatowali jeńców, zmuszając ich do klęczenia z rękami podniesionymi do góry i bijąc kolbami karabinowymi.
Odpowiedzialność sprawców.
8 sierpnia 1944, a więc jeszcze w trakcie powstania, żołnierze AK przypadkowo wzięli do niewoli SS-Untersturmführera Horsta Steina, który cztery dni wcześniej kierował masakrą na ul. Olesińskiej. Stein stanął przed powstańczym sądem polowym, który skazał go na karę śmierci. Wyrok wykonano.
W 1954 Sąd Wojewódzki dla m. st. Warszawy skazał na karę dożywotniego więzienia SS-Brigadeführera Paula Ottona Geibla, sprawującego formalne dowództwo nad oddziałami SS i policji, które w pierwszych dniach sierpnia 1944 dopuściły się szeregu zbrodni na Mokotowie. 12 października 1966 Geibel popełnił samobójstwo w więzieniu mokotowskim. Dr Ludwig Hahn – komendant SD i policji bezpieczeństwa w Warszawie, kierujący wraz Geiblem obroną „dzielnicy policyjnej” – przez wiele lat mieszkał w Hamburgu pod swoim prawdziwym nazwiskiem. Przed sądem stanął dopiero w 1972 i po trwającym rok procesie skazany został na karę 12 lat pozbawienia wolności. W procesie rewizyjnym hamburski sąd przysięgłych podwyższył karę na dożywotnie pozbawienie wolności (1975). Hahn wyszedł jednak na wolność w 1983 i zmarł trzy lata później.
W 1980 sąd w Kolonii uznał SS-Obersturmführera Martina Patza, dowódcę 3. zapasowego batalionu grenadierów pancernych SS, winnym wymordowania 600 więźniów więzienia mokotowskiego oraz skazał go na 9 lat więzienia. Sądzony w tym samym procesie Karl Misling otrzymał wyrok 4 lat więzienia.

</doc>
<doc id="1702619" url="https://pl.wikipedia.org/wiki?curid=1702619" title="Agim Shuke">
Agim Shuke

Agim Shuke (ur. 8 kwietnia 1942 w Kuçovej, zm. 1992 w Tiranie) – albański aktor. 
Życiorys.
Był synem technika filmowego. W 1966 ukończył studia w szkole aktorskiej im. Aleksandra Moissiu, działającej przy Teatrze Ludowym. Po studiach pracował w Teatrze Petro Marko we Wlorze. Od 1986 prowadził zajęcia ze sztuki aktorskiej w Instytucie Sztuk w Tiranie.
Na dużym ekranie zadebiutował w 1966, grając jedną z głównych ról, Diniego w filmie "Oshëtime në bregdet". Zagrał potem jeszcze w 19 filmach fabularnych. Ciężko ranny w zamachu dokonanym przez nieznanego sprawcę trafił do szpitala w stanie śpiączki, z której się już nie wybudził.
Był żonaty (żona Fedra z d. Pilika), miał dwoje dzieci (Irisa i Orli). Imię aktora nosi jedna z ulic w Kuçovë.

</doc>
<doc id="1702621" url="https://pl.wikipedia.org/wiki?curid=1702621" title="Caenagnathus">
Caenagnathus



</doc>
<doc id="1702623" url="https://pl.wikipedia.org/wiki?curid=1702623" title="Klub Tymerłana Husejnowa">
Klub Tymerłana Husejnowa

Klub 100 lub Klub Tymerłana Husejnowa – potoczna nazwa grupy ukraińskich piłkarzy, którzy podczas swojej kariery strzelili minimum sto goli w rozgrywkach Ukraińskiej Premier Ligi, Pucharu Ukrainy, europejskich Pucharów oraz oficjalnych i towarzyskich meczach narodowej reprezentacji. Tymerłan Husejnow pierwszy osiągnął ten cel. Oprócz Klubu Tymerłana Husejnowa istnieje również Klub Serhija Rebrowa - dla piłkarzy, którzy strzelili minimum 100 goli tylko w rozgrywkach Mistrzostw Ukrainy.
Regulamin.
Liczone są bramki ukraińskich piłkarzy, strzelone w następujących turniejach:
Członkowie klubu.
stan na 22.11.2015:
A oto najbliżsi kandydaci do Klubu Tymerłana Husejnowa:

</doc>
<doc id="1702624" url="https://pl.wikipedia.org/wiki?curid=1702624" title="Wiaczesław Kernozenko">
Wiaczesław Kernozenko

Wiaczesław Serhijowycz Kernozenko, ukr. Вячеслав Сергійович Кернозенко (ur. 4 czerwca 1976 w Hawanie, Kuba) – ukraiński piłkarz, grający na pozycji bramkarza, reprezentant Ukrainy, trener piłkarski.
Kariera piłkarska.
Kariera klubowa.
Jest wychowankiem DJuSSz Dynamo Kijów. Pierwszy trener - Ołeksandr Szpakow i Ołeksandr Łysenko. W 1993 rozpoczął karierę piłkarską w drugiej drużynie Dynama, a 15 czerwca 1997 debiutował w pierwszej drużynie. W 2001 przeszedł do Arsenału (CSKA) Kijów. Od 2004 roku związany z klubem Dnipro Dniepropetrowsk. W sierpniu 2009 został wypożyczony do Krywbasa Krzywy Róg. Po powrocie z wypożyczenia w grudniu 2009 postanowił zakończyć karierę piłkarską.
Kariera reprezentacyjna.
31 maja 2000 roku debiutował w reprezentacji Ukrainy w meczu towarzyskim z Anglią, przegranym 0:2. Łącznie rozegrał 5 meczów reprezentacyjnych. Wcześniej występował w młodzieżowej reprezentacji Ukrainy.
Kariera trenerska.
W 2010 rozpoczął karierę piłkarską na stanowisku trenera bramkarzy w DJuFSz Dynamo Kijów. W 2011 odszedł do klubu Schid Kijów trenować bramkarzy. W latach 2012-2014 pracował w PFK Sewastopol. W sierpniu 2014 powrócił do Dnipra Dniepropetrowsk, gdzie szkolił młodych bramkarzy drużyny U-19 klubu.

</doc>
<doc id="1702625" url="https://pl.wikipedia.org/wiki?curid=1702625" title="Stare Miasto (Lwów)">
Stare Miasto (Lwów)



</doc>
<doc id="1702627" url="https://pl.wikipedia.org/wiki?curid=1702627" title="Mykoła Amosow">
Mykoła Amosow

Mykoła Mychajłowycz Amosow, ukr. Микола Михайлович Амосов (ur. we wsi Olchowo k. Czerepowca w guberni nowogrodzkiej, zm. 12 grudnia 2002 w Kijowie) – ukraiński lekarz, uczony w dziedzinie medycyny, biocybernetyki, członek rzeczywisty Narodowej Akademii Nauk Ukrainy, dyrektor Instytutu Chirurgii Sercowo-Naczyniowej Akademii Chirurgii (ukr."Iнститут Cерцево-Cудинної Xірургії").
Zajmował się chirurgicznym leczeniem chorób serca i płuc oraz modelowaniem psychicznych funkcji mózgu.
21 grudnia 2007 znalazł się na drugim miejscu, spośród 14 tys. osób, na liście pierwszych dziesięciu „Wielkich Ukraińców”.
Życiorys.
Mykoła Amosow Mychajłowycz urodził się w rodzinie rolników. Matka była położną i pracowała we wsi położonej niedaleko miasta Czerepowiec. Ojciec poszedł na wojnę w 1914, a po powrocie, w niedługim czasie, porzucił rodzinę. Mykoła Amosow uczył się w szkole podstawowej w Czerepowcu do 18 roku życia, a następnie w mechanicznym technikum w tej samej miejscowości.
Od 1932 pracował w Archangielsku jako naczelnik zmiany pracowników w elektrowni przy tartaku. W 1934 r. rozpoczął naukę w Zaocznym Instytucie Przemysłowym.
W 1935 wstąpił do Archangielskiego Instytutu Medycznego, który zakończył z wyróżnieniem w 1939. Równolegle z medycyną kontynuował naukę w Zaocznym Instytucie. Tematem pracy dyplomowej był projekt wielkiego aeroplanu z turbiną parową. Zaoczny Instytut zakończył w 1940 również z wyróżnieniem.
1940 – do rozpoczęcia wojny Niemiec z ZSRR pracował jako chirurg w szpitalu w Czerepowcu. Następnie pracował w komisji mobilizacyjnej a dalej był głównym chirurgiem w szpitalu polowym. Następnie pracował jako chirurg w Moskwie i Briańsku.
W 1952 osiedlił się w Kijowie na Ukrainie, gdzie mieszkał następnie przez 49 lat. W marcu 1953 obronił doktorat z medycyny na temat „Resekcje płuc przy gruźlicy”. Od 1958 rozpoczął współpracę z Instytutem Cybernetyki w dziedzinie badań fizjologicznych serca
W 1962 został członkiem-korespondentem Akademii Nauk Medycznych USRR oraz został odznaczony Nagrodą Lenina i został wybrany jako deputowany do Rady Najwyższej ZSRR. W 1963 wykonał po raz pierwszy w ZSRR protezę zastawki dwudzielnej. W 1969 został członkiem Ukraińskiej Akademii Nauk.

</doc>
<doc id="1702629" url="https://pl.wikipedia.org/wiki?curid=1702629" title="HMS Bedouin">
HMS Bedouin

HMS Bedouin – brytyjski niszczyciel z okresu II wojny światowej, typu "Tribal", w służbie Royal Navy od 1939. Nosił znaki taktyczne F67, G67. Podczas wojny służył w kampanii norweskiej, na Atlantyku, w Arktyce i na Morzu Śródziemnym, gdzie został zatopiony 15 czerwca 1942 przez włoskie okręty i lotnictwo podczas operacji "Harpoon".
Podczas służby otrzymał wyróżnienia bitewne ("battle honours"): Narwik 1940, Norwegia 1940-41, Atlantyk 1940-41, Arktyka 1941-42, konwoje maltańskie 1942.
Budowa.
Okręt zamówiono 19 czerwca 1936 w ramach programu z 1935 roku i stępkę pod jego budowę położono 13 stycznia 1937 w stoczni William Denny w Dumbarton w Szkocji. Kadłub wodowano 21 grudnia 1937, a okręt wszedł do służby w brytyjskiej marynarce Royal Navy 15 marca 1939 jako drugi okręt brytyjski noszący tę nazwę (pol. Beduin). Koszt budowy, bez uzbrojenia i wyposażenia łączności, wynosił 340.400 funtów szt..
Służba w skrócie.
„Bedouin” wszedł do służby w składzie 2. Flotylli Niszczycieli "Tribal" Floty Metropolii (Home Fleet), przemianowanej wkrótce na 6. Flotyllę. 1 czerwca uczestniczył w bezskutecznych poszukiwaniach zaginionego okrętu podwodnego HMS „Thetis”.
Początek wojny i kampania norweska 1940.
W pierwszym okresie II wojny światowej, „Bedouin” głównie patrolował na Morzu Północnym i Atlantyku oraz działał z siłami głównymi floty, bazując w Scapa Flow. Od stycznia do marca 1940 był remontowany.
„Bedouin” brał udział w kampanii norweskiej, poczynając od bezskutecznych poszukiwań 7 kwietnia 1940 niemieckich okrętów w składzie sił głównych Home Fleet adm. Forbesa. 8 kwietnia został wysłany z zespołem dla wsparcia niszczyciela HMS „Glowworm”, lecz ten w tym czasie już został zatopiony. 9 kwietnia rano okręty te zostały skierowane do patrolowania pod Vestfjordem (już po wysadzeniu w tym fiordzie desantu z niemieckich niszczycieli na Narwik). 10 kwietnia był nieskutecznie atakowany przez okręt podwodny U-25 (torpedy przedwcześnie wybuchły). 13 kwietnia z 8 innymi niszczycielami i pancernikiem HMS „Warspite” wziął udział w drugiej bitwie pod Narwikiem, zakończonej zatopieniem lub samozatopieniem 8 niemieckich niszczycieli. Brał podczas bitwy m.in. udział w zatopieniu niszczyciela „Erich Koellner”.
4 maja brał udział w ratowaniu rozbitków z polskiego niszczyciela ORP „Grom” zatopionego przez lotnictwo w Ofotfjordzie. Powrócił następnie na krótki remont do Wielkiej Brytanii. Zmieniono mu w tym okresie znak taktyczny z F67 na G67. W dniach 7-8 czerwca „Bedouin” jeszcze osłaniał konwoje ewakuacyjne z Norwegii.
Morze Północne i Arktyka 1940-1942.
Od 10 października do 17 listopada 1940 był remontowany w Southampton. Podczas remontu zastąpiono 2 działa 120 mm na rufowej pozycji X przez działa przeciwlotnicze 102 mm Mk XVI (podobnie, jak na innych okrętach tego typu). Powrócił następnie do służby w 6. Flotylli, w składzie Home Fleet w Scapa Flow, głównie patrolując na północno-zachodnich podejściach Wysp Brytyjskich i Morzu Północnym i osłaniając większe okręty.
W dniach 1-6 marca 1941 eskortował dwa transportowce wojska podczas rajdu komandosów na norweskie Lofoty (z niszczycielami HMS „Eskimo” i „Tartar”) – operacja "Claymore". Zatopił tam norweski statek przybrzeżny „Mira”.
6-7 maja uczestniczył z innymi okrętami (krążowniki lekkie , , , niszczyciele , , ) w operacji EB – przechwycenia niemieckiego statku rozpoznania pogodowego WBS-6 „München” w celu zdobycia tablic kodowych do maszyny szyfrującej Enigma.
W dniach 25-28 czerwca ponownie wziął udział w operacji przechwycenia niemieckiego statku rozpoznania pogodowego WBS-2 „Lauenburg” (z krążownikiem HMS „Nigeria” i niszczycielem „Tartar”). Od 19 lipca do końca sierpnia 1941 był w remoncie, podczas którego otrzymał radar Type 286M.
Między 14 a 20 listopada „Bedouin” brał udział wraz z krążownikiem HMS „Kenya” i niszczycielem HMS „Intrepid” w eskorcie konwoju arktycznego PQ-3 do ZSRR, po czym 25 listopada wraz z tymi okrętami i dwoma radzieckimi niszczycielami ostrzeliwał niemieckie pozycje artylerii pod Vardo. Od 28 listopada do 3 grudnia osłaniał konwój powrotny QP-3 do Islandii.
Od 22 do 30 grudnia 1941 w składzie zespołu Z kadm. L. Hamiltona wziął udział w drugim rajdzie komandosów na Lofoty (operacja "Anklet"), wraz z innymi okrętami brytyjskimi oraz polskimi.
Od 1 do 9 marca 1942 „Bedouin” brał udział w silnym zespole osłaniającym konwój arktyczny do ZSRR PQ-12 oraz powrotny QP-8 (m.in. z pancernikami HMS „King George V”, „Duke of York” i lotniskowcem HMS „Victorious”). 11 marca z innymi niszczycielami poszukiwał bezskutecznie „Tirpitza” pod Bodø. Od 10 kwietnia ponownie brał udział w zespole sił głównych osłaniających konwój PQ-14 i powrotny QP-10.
Morze Śródziemne 1942.
5 czerwca „Bedouin” został skierowany na Morze Śródziemne, w eskorcie konwoju WS19Z z Wielkiej Brytanii przez Gibraltar na Maltę (operacja "Harpoon"). Od 11 czerwca wchodził w skład zespołu X, bezpośrednio eskortującego konwój i toczącego walki z lotnictwem niemieckim i włoskim. 15 czerwca brał udział w bitwie pod Pantellerią z włoskimi krążownikami „Raimondo Montecuccoli” i „Eugenio di Savoia” oraz niszczycielami „Alfredo Oriani”, „Ascari”, „Ugolino Vivaldi”, „Lanzerotto Malocello” i „Premuda”. W starciu „Bedouin” został poważnie uszkodzony i unieruchomiony, trafiony ok. 12 pociskami krążowników i niszczycieli. Uszkodzeniu uległa maszynownia, część dziobowa i nadbudówka. Niszczyciel HMS „Partridge” podjął próbę holowania „Bedouina” za konwojem. Ponieważ próba przywrócenia napędu „Bedouina” nie powiodła się, zespół ten zawrócił jednak na zachód, w kierunku Gibraltaru. Gdy ponownie nadpłynęły włoskie krążowniki, niszczyciel „Partridge” porzucił hol i uszedł pod zasłoną dymną. „Bedouin”, ostrzelany przez krążowniki, został w tym czasie zaatakowany przez włoski samolot torpedowy Savoia-Marchetti SM.79. Zdołał go zestrzelić, lecz mimo to został trafiony w prawą burtę wystrzeloną torpedą. Po storpedowaniu, „Bedouin” zatonął w rejonie pozycji , na południowy zachód od Pantellerii. Większość załogi „Bedouina” (213) została uratowana i wzięta do niewoli przez włoskie okręty, zginęło 28 ludzi.
Dane.
"Szczegółowy opis i dane techniczne w artykule niszczyciele typu Tribal (1936)"
Uzbrojenie.
1939-1940:
listopad 1940-1942
"* – Brak szczegółowych danych w dostępnych publikacjach, ile "Bedouin" otrzymał działek 20 mm i czy dalsze działka zastąpiły wkm-y 12,7 mm przed zatopieniem okrętu."

</doc>
<doc id="1702632" url="https://pl.wikipedia.org/wiki?curid=1702632" title="Raissa Maritain">
Raissa Maritain



</doc>
<doc id="1702633" url="https://pl.wikipedia.org/wiki?curid=1702633" title="Wołodymyr Murawlow">
Wołodymyr Murawlow

Wołodymyr Murawlow (ukr. Володимир Муравльов, ur. 25 kwietnia 1975, Krasnyj Łyman) – ukraiński trójboista siłowy i strongman.
Życiorys.
Wołodymyr Murawlow był Mistrzem Świata w Trójboju Siłowym.
Wziął udział w Mistrzostwach Świata IFSA Strongman 2007, jednak nie zakwalifikował się do finału.
Mieszka w mieście Mariupol.
Wymiary:

</doc>
<doc id="1702634" url="https://pl.wikipedia.org/wiki?curid=1702634" title="Sitiveni Sivivatu">
Sitiveni Sivivatu

Sitiveni Waica Sivivatu (ur. 19 kwietnia 1982 r. w Suvie na Fidżi) – rugbysta fidżyjski występujący w trakcie trwania kariery sportowej na pozycji . Były reprezentant Nowej Zelandii, uczestnik pucharu świata.
Sivivatu przeniósł się do Nowej Zelandii w wieku 15 lat. Uczęszczał do Wesley College w Auckland, szkoły, którą ukończyli między innymi: król Tonga - Siaosi Tupou II, "O le Ao o le Malo" Samoa - Malietoa Tanumafili II, ale także Jonah Lomu, najsłynniejszy rugbysta "All Blacks". Występował w Narodowych Mistrzostwach Regionów (NPC) z drugoligowym zespołem Manukau, później przeniósł się do grającej w pierwszej klasie tych rozgrywek drużyny z Waikato. Obecnie występuje w klubie Chiefs, klubie ligi Super 14 podległym związkowi z Waikato. 
W 2004 roku, jako Fidżyjczyk, został wybrany do drużyny Pacific Islanders - nieoficjalnej reprezentacji Fidżi, Samoa i Tonga. Zagrał we wszystkich pięciu spotkaniach rozegranych wówczas przez Wyspiarzy - przeciwko klubom Super 12 Reds i Waratahs, oraz przeciw reprezentacjom Australii, Nowej Zelandii i RPA. W owych pięciu meczach zdobył 38 punktów. Sivivatu jest jedynym zawodnikiem, który w ciągu dwóch tygodnia zdobył po dwa przyłożenia przeciwko "All Blacks" i "Springboks".
W 2005 roku został po raz pierwszy powołany do reprezentacji Nowej Zelandii, dla której rozegrał do tej pory 34 spotkania, w których zdobył 120 punktów, wszystkie przez przyłożenie. W pierwszym meczu, w którym "All Blacks" podejmowali "Palmy" z Fidżi, Sivivatu zanotował trzy przyłożenia. Sitiveni uczestniczył w Pucharze Trzech Narodów w 2006 i Pucharze Świata w 2007 roku.

</doc>
<doc id="1702635" url="https://pl.wikipedia.org/wiki?curid=1702635" title="Leon Olle-Laprune">
Leon Olle-Laprune



</doc>
<doc id="1702637" url="https://pl.wikipedia.org/wiki?curid=1702637" title="Szewket Kajbułłajew">
Szewket Kajbułłajew

Szewket Enwerowycz Kajbułłajew (ros. Шевкет Энверович Кайбуллаев; ukr. Шевкет Енверович Кайбуллаєв; ur. 27 września 1954 w Taszkencie) – ukraiński polityk, działacz społeczny i dziennikarz tatarskiego pochodzenia, redaktor naczelny pisma „Avdet”.
Życiorys.
W młodości pracował jako ślusarz i elektroślusarz. W 1985 roku ukończył studia z dziedziny historii na Uniwersytecie Państwowym w Taszkencie, po czym znalazł zatrudnienie w Instytucie Chemii i Materiałów Roślinnych w Taszkencie jako elektroślusarz. W 1990 roku powrócił na Krym, gdzie pracował w zakładzie „Ant” w Symferopolu. W 1992 roku stanął na czele Towarzystwa Badań nad Historią i Kulturą Tatarów Krymskich, był głównym redaktorem pisma historyczno-etnograficznego „Qasevet”. Od lat dziewięćdziesiątych zasiadał w Medżlisie, gdzie pełnił obowiązki przewodnoczącego wydziału ds. łączności ze społeczeństwem, organizacjami i mass-mediami (od 1999 roku do 2006 roku). W 2006 roku został wybrany z ramienia Ludowego Ruchu Ukrainy do Rady Najwyższej Republiki Autonomicznej Krymu. Obecnie jest przewodniczącym wydziału ds. informacji i łączności z organizacjami społecznymi w Medżlisie, pełni obowiązki redaktora naczelnego pisma „Avdet”. Jest sekretarzem frakcji deputowanych „Kurułtaj-Ruch”.

</doc>
<doc id="1702644" url="https://pl.wikipedia.org/wiki?curid=1702644" title="Smaił Temindarow">
Smaił Temindarow

Smaił Sulejmanowicz Temindarow (ros. Смаил Сулейманович Теминдаров) (ur. 30 października 1962 w Bardankule w obwodzie taszkenckim) — ukraiński lekarz i polityk tatarskiego pochodzenia, deputowany do Rady Najwyższej Krymu. 
W latach osiemdziesiątych pracował jako sanitariusz w oddziale infekcyjnym kliniki Instytutu Medycznego w Tomsku, starszy preparator Katedry Anatomii Prawidłowej Instytutu oraz pielęgniarz w oddziale neurochirurgicznym pogotowia ratunkowego. W 1990 ukończył studia w Instytucie. Naukę kontynuował w Katedrze Chorób Chirurgicznych oraz Chirurgii Szpitalnej uczelni (1990—1993). Na wiosnę 1993 powrócił na Krym, gdzie pracował jako chirurg i urolog w szpitalu miejskim w Teodozji (do 2000). Od 2000 jest dyrektorem oddziału urologicznego Szpitala. 
W 2002 uzyskał stopień magistra administracji państwowej w Ukraińskiej Akademii Administracji Państwowej przy Prezydencie Ukrainy. Cztery lata później uzyskał mandat posła do Rady Najwyższej Krymu z listy Ludowego Ruchu Ukrainy. Zasiada we frakcji "Kurułtaj-Ruch"

</doc>
<doc id="1702645" url="https://pl.wikipedia.org/wiki?curid=1702645" title="Engerling">
Engerling

Engerling – niemiecki zespół muzyczny grający bluesa i rock. Powstał w 1975 roku jako Engerling Blues Band w Berlinie Wschodnim z inicjatywy klawiszowca, kompozytora i wokalisty Wolframa Bodaga oraz perkusisty Rainera Lojewskiego.
Grupa wydała ponad 10 albumów autorskich oraz DVD z koncertem jubileuszowym zorganizowanym z okazji 25-lecia zespołu, a także 6 płyt z amerykańskim wokalistą Mitchem Ryderem, któremu regularnie towarzyszy w jego europejskich trasach. Kilkukrotnie z zespołem Engerling występowała Magda Piskorczyk.

</doc>
<doc id="1702646" url="https://pl.wikipedia.org/wiki?curid=1702646" title="Refat Czubarow">
Refat Czubarow

Refat Abdurachmanowycz Czubarow, ukr. Рефат Абдурахманович Чубаров, krymskotat. Refat Abdurahman oğlu Çubarov, łot. Refats Čubarovs (ur. 22 września 1957 w Samarkandzie) – ukraiński polityk, archiwista i działacz społeczny narodowości tatarskiej, wiceprzewodniczący i następnie przewodniczący Medżlisu Tatarów Krymskich.
Życiorys.
Uczył się w średniej szkole technicznej w Symferopolu, później pracował jako murarz w Mołdawii. W 1983 ukończył studia w instytucie historyczno-archiwalnym w Moskwie, po czym został zatrudniony w centralnym archiwum państwowym Łotewskiej SRR w Rydze (pełnił m.in. obowiązki dyrektora). W 1989 wybrano go w skład rady deputowanych ludowych Rygi (mandat radnego sprawował też w niepodległej Łotwie do 1994, był członkiem frakcji Łotewskiego Frontu Ludowego).
Pod koniec lat 80. zaangażował się w działalność na rzecz tożsamości narodowej Tatarów, zasiadając w państwowej komisji ds. Tatarów krymskich przy Radzie Ministrów ZSRR (1990–1991), a później pełniąc obowiązki przewodniczącego centralnej rady ruchu narodowego Tatarów krymskich (1991–1993). W 1994 wyjechał na Krym. W tym samym roku wybrano go do Rady Najwyższej Autonomicznej Republiki Krymu. Stanął na czele frakcji deputowanych tatarskich „Kurułtaj”, pełnił obowiązki wiceprzewodniczącego rady. W 1997 zasiadł w padzie ds. polityki językowej przy prezydencie Ukrainy (funkcję tę pełnił do 2001). W 1998 uzyskał mandat posła do Rady Najwyższej Ukrainy. Po raz kolejny wybierany był w 2002 i 2006 z ramienia Bloku Nasza Ukraina (jako kandydat Ludowego Ruchu Ukrainy). Bez powodzenia ubiegał się o reelekcję w 2007 z listy bloku Nasza Ukraina-Ludowa Samoobrona.
Objął obowiązki wiceprzewodniczącego Medżlisu Tatarów Krymskich oraz Rady Przedstawicieli Narodu Krymskotatarskiego. W 2005 został członkiem komisji ds. obywatelstwa przy prezydencie Ukrainy. W 2006 zasiadł w radzie ds. polityki narodowościowej. W 2013 powierzono mu funkcję przewodniczącego Medżlisu Tatarów Krymskich.
W październiku 2014 bez powodzenia kandydował na posła z listy Bloku Petra Poroszenki. W grudniu tegoż roku został nominowany przez prezydenta Petra Poroszenkę (wraz z Jewhenem Zacharowem i Jarosławem Hrycakiem) na członka komisji konkursowej Narodowego Biura Antykorupcyjnego Ukrainy. W maju 2015 objął wakujący mandat w Radzie Najwyższej VII kadencji, który wykonywał do 2019.

</doc>
<doc id="1702648" url="https://pl.wikipedia.org/wiki?curid=1702648" title="Alberta No. 1">
Alberta No. 1



</doc>
<doc id="1702650" url="https://pl.wikipedia.org/wiki?curid=1702650" title="Iwona Pavlović">
Iwona Pavlović



</doc>
<doc id="1702656" url="https://pl.wikipedia.org/wiki?curid=1702656" title="Come prima">
Come prima

Come prima – popularna włoska piosenka z 1957. Tekst: Mario Panzeri, muzyka: Vincenzo Di Paola i Sandro Taccani.
Pierwszym wykonawcą piosenki we Włoszech był Tony Dallara w 1957. W 1958 piosenka ta w jego wykonaniu osiągnęła 5. miejsce na włoskiej liście przebojów; w tym samym roku nagrali ją we Włoszech również: Marino Marini (odnotowana na brytyjskich listach przebojów w tym samym roku) oraz Domenico Modugno.
Wersję francuską pt. „Tu me donnes” nagrała Dalida w 1959. Wersję brytyjską pt. „More than Ever” (z tekstem Mary Bond) nagrali m.in.: Malcolm Vaughan z Michael Sammes Singers, Robert Earl, Eve Boswell, i in. W USA piosenka ukazała się pt. „For the First Time” a nagrali ją m.in.: Polly Bergen w 1958, Mario Lanza w swoim ostatnim filmie For the First Time (1959), Dean Martin, The Platters.
Wersję polską nagrała Rena Rolska.

</doc>
<doc id="1702657" url="https://pl.wikipedia.org/wiki?curid=1702657" title="Rajd Dakar 1994">
Rajd Dakar 1994

Rajd Dakar 1994 (Rajd Paryż - Dakar 1994) - XVI. edycja terenowego Rajdu Dakar, która odbyła się na trasie Paryż - Dakar - Paryż. Łączna trasa rajdu od startu do mety liczyła 13 379 km. Startowało 259 pojazdów, z czego do mety dotarło zaledwie 114 pojazdów. W kategorii samochodów tryumfował Francuz Pierre Lartigue, zaś w kategorii motocykli po raz drugi - Włoch Edi Orioli.

</doc>
<doc id="1702658" url="https://pl.wikipedia.org/wiki?curid=1702658" title="ASCI White">
ASCI White

ASCI White (Advanced Strategic Computing Initiative) – superkomputer zbudowany w 2000 przez IBM dla amerykańskiego Departamentu Energii w Lawrence Livermore National Laboratory. Osiągał wydajność 7,304 TFLOPS i od listopada 2000 roku do czerwca 2002 roku był najwydajniejszym superkomputerem na świecie. Został prześcignięty przez Earth Simulator.
Przeznaczony był do symulacji skutków wybuchu bomby atomowej.
Parametry techniczne.
ASCI White był zbudowany z 8192 procesorów Power3, dających teoretyczną wydajność 12,3 biliona operacji na sekundę. Posiadał 6 TB pamięci operacyjnej i 160 TB pamięci stałej. Zajmował 512 szaf i ważył 106 ton.

</doc>
<doc id="1702663" url="https://pl.wikipedia.org/wiki?curid=1702663" title="Witchcult Today">
Witchcult Today

Witchcult Today to szósty album doommetalowego zespołu Electric Wizard. W większości został nagrany na sprzęcie audio z lat 70' w Toe Rag Studios, i wydany w listopadzie 2007 roku. "Witchcult Today" jest mniej „szorstki” i agresywny od poprzednich płyt a śpiew Jusa Oborna został bardziej uwydatniony. Płyta zyskała najlepsze przyjęcie wśród słuchaczy w całej siedmioletniej karierze zespołu. 
Zespół kontynuuje swoje fascynacje filmami grozy. Utwór „Satanic Rites of Drugula” zapożyczył nazwę z filmu wytwórni Hammer Studios, "The Satanic Rites of Dracula", a „Dunwich” natomiast z krótkiego opowiadania H.P. Lovecrafta, "The Dunwich Horror".

</doc>
<doc id="1702667" url="https://pl.wikipedia.org/wiki?curid=1702667" title="Oddział II Komendy Głównej SZP/ZWZ/AK">
Oddział II Komendy Głównej SZP/ZWZ/AK



</doc>
<doc id="1702669" url="https://pl.wikipedia.org/wiki?curid=1702669" title="Rudolf Matthaei">
Rudolf Matthaei

Rudolf Matthaei (ur. 10 listopada 1895, zm. 17 kwietnia 1918) – niemiecki as myśliwski z czasów I wojny światowej z 10 potwierdzonymi zwycięstwami powietrznymi. Dowódca Jagdstaffel 46.
Życiorys.
Służbę wojskową rozpoczął 13 lutego 1914 roku w 46 Saksońskim Pułku Artylerii. Po wybuchu I wojny światowej razem z jednostką walczył we Francji. W kwietniu 1915 roku został promowany na stopień podoficerski. W maju został wysłany na front wschodni gdzie został przydzielony do 79 Pułku Artylerii jako oficer. We wrześniu 1915 roku powrócił do Francji, a na początku 1916 roku został skierowany na szkolenie pilotażu. Od października 1916 roku Rudolf Matthaei został przydzielony do jednostki frontowej Kasta 9. W styczniu i lutym 1917 roku przeszedł szkolenie pilotażu na samolotach myśliwskich i w ostatnich dniach lutego został przydzielony do eskadry myśliwskiej Jagdstaffel 21. Pierwsze zwycięstwo powietrzne odniósł 24 marca nad balonem obserwacyjnym. W jednostce odniósł 3 zwycięstwa i w czerwcu został przeniesiony do Jagdstaffel 5. W jednostce służył do początku grudnia 1917 roku odnosząc w niej 6 potwierdzonych zwycięstw. 
11 grudnia został przeniesiony na stanowisko pierwszego dowódcy nowo utworzonej eskadry myśliwskiej Jagdstaffel 46. W jednostce służył cztery miesiące odnosząc swoje 10 i ostatnie zwycięstwo 21 lutego. Zginął w wypadku lotniczym 17 kwietnia. Pilotowany przez niego samolot Pfalz D.III spadł w czasie lotu nad lotniskiem eskadry. Rudolf Matthaei w krytycznym stanie został wyciągnięty z wraku samolotu, zmarł tego samego dnia w nocy. Został pochowany w rodzinnym Hildesheim.

</doc>
<doc id="1702676" url="https://pl.wikipedia.org/wiki?curid=1702676" title="Zakrzepica">
Zakrzepica



</doc>
<doc id="1702678" url="https://pl.wikipedia.org/wiki?curid=1702678" title="Kościół św. Wojciecha w Bydgoszczy">
Kościół św. Wojciecha w Bydgoszczy

Kościół św. Wojciecha w Bydgoszczy – kościół parafialny w Bydgoszczy, którego patronem jest św. Wojciech.
Położenie.
Kościół znajduje się przy ul. Nowogrodzkiej w dzielnicy Okole w Bydgoszczy, nieopodal Kanału Bydgoskiego.
Historia.
Budowa kościoła nastąpiła w kontekście intensywnego rozwoju ewangelickiej architektury sakralnej w Bydgoszczy i na jej przedmieściach w końcu wieku XIX i na początku XX.
Wówczas wzniesiono na tym terenie osiem zborów ewangelicko-unijnych, w większości neogotyckich, licowanych czerwoną cegłą.
Gmina ewangelicko-unijna na terenie Okola, składająca się niemal wyłącznie z wyznawców narodowości niemieckiej powstała w II połowie XIX wieku. Na początku wieku XX wyodrębniła się z niej i zbudowała własną świątynię wspólnota zamieszkująca Wilczak.
Gmina na Okolu doprowadziła do budowy własnej świątyni w 1895. Jednak w pierwszej dekadzie XX wieku, w czasie, gdy w okolicy budowało się kilkanaście nowych świątyń ewangelicko-unijnych, na miejscu starego postanowiono wnieść nowy, okazalszy budynek. 
Nie jest znany twórca projektu świątyni. Prace przy wznoszeniu i wyposażeniu kościoła rozpoczęto w 1912 i ukończono w 1913. Uzyskał on wówczas wezwanie św. Jana Apostoła.
Świątynia służyła niemieckiej gminie kościoła ewangelicko-unijnego do 1945, chociaż najlepsze lata dla rozwoju parafii i zboru zakończyły się już wraz z wybuchem pierwszej wojny światowej. Po 1920 liczba ewangelików w Bydgoszczy znacznie się zmniejszyła. Ostatnim proboszczem w latach 30. i przypuszczalnie do 1945 był pastor Hans Staffehl, który jednocześnie prowadził parafię na Wilczaku.
Po odejściu Niemców z Bydgoszczy świątynia parafia ewangelicka przestała istnieć. 
Władze miejskie przekazały świątynię do użytku katolikom. 
Poświęcona została 15 kwietnia 1945 i otrzymała wezwanie św. Wojciecha. 1 października 1946 r. kard. August Hlond erygował parafię. 
Świątynię przystosowano do sprawowania liturgii katolickiej. W latach 50. XX w. wykonano nowe polichromie w prezbiterium.
W latach 1977–1980 wybudowano plebanię, a w 1989 r. dobudowano dom gospodarczy z garażami.
Architektura.
Kościół zbudowany został w stylu eklektycznym, łączącym cechy barokowe i klasycystyczne.
Świątynia jest trójnawowa, otynkowana, o układzie bazylikowym, założona na planie krzyża łacińskiego z zamkniętym prosto prezbiterium skierowanym na południe. Nawy i prezbiterium przykrywa mansardowy dach z powiekami.
Otynkowane elewacje zewnętrzne otrzymały lizeny i malowane ramy permutacyjne, dzięki czemu w świątyni można odnaleźć cechy baroku klasycyzującego, charakterystycznego dla Prus w II połowie XVIII wieku. Natomiast dachy mansardowe są charakterystyczne dla budowli rokokowych. 
Dominantą budowli jest wysoka wieża przylegająca do korpusu od północy. 
Nad portalem fasady frontowej postawiono kamienną figurę św. Jana Apostoła.
Świątynia w porównaniu ze sąsiednimi zborami ewangelickimi wzniesionymi w tym samym czasie na Wilczaku, Szwederowie i Małych Bartodziejach prezentuje odmienny styl architektoniczny, rzadziej spotykany w okolicach Bydgoszczy.
Wnętrze.
Wnętrze świątyni obiega z trzech stron drewniana empora. W prezbiterium zastosowano sklepienie kolebkowe, nad nawą główną drewniana kolebka z kasetonami, a w nawach bocznych strop kasetonowy. Prezbiterium otwiera się do wewnątrz koszowym łukiem tęczowym.
W latach 50. XX wieku na sklepieniu w prezbiterium wykonano nowe polichromie, przedstawiające sceny z życia św. Wojciecha.
Organy.
Organy w świątyni zostały zbudowane na pocz. XX w. przez Paula Voelknera z Bydgoszczy. W latach powojennych zostały przebudowane.

</doc>
<doc id="1702681" url="https://pl.wikipedia.org/wiki?curid=1702681" title="Kalendarz astronomiczny">
Kalendarz astronomiczny

Kalendarz astronomiczny (astrologiczny) – współcześnie jest to kalendarz podający dla określonego terytorium np. Polski daty zjawisk astronomicznych takich jak pojawienie się komety, zaćmienia Księżyca, Słońca, rojów meteorów, ciekawych układów planet. Oprócz daty podawany jest obszar, na którym zjawisko będzie widoczne, czas, kierunek w którym należy patrzeć oraz, zwłaszcza dla amatorów, dodatkowe wskazówki naprowadzające obserwatora. Kalendarz astronomiczny dla Polski dość regularnie zamieszcza miesięcznik Wiedza i Życie.
Obserwacje astronomiczne obecnie podejmowane są przez niewielką liczbę osób, ale dawniej były praktykowane dość powszechnie: zegary były mało dokładne, kalendarze ścienne nie istniały, a księża sami musieli wyznaczyć święta ruchome. Do tego, w zabobonnym społeczeństwie powszechna była wiara w dobre i złe wpływy określonych układów planet. Zgodnie z tą wiarą podróże zaczynano przy jednym układzie planet (zodiaku), przy innym puszczano krew, przy innych robiono interesy. Nic dziwnego, że średniowieczne kalendarze cieszyły się wielką poczytnością i były przygotowywane przez uczelnianych astrologów. Akademia Krakowska wydająca takowe drukiem wielce zyskała na poważaniu i popularności. 
W 1569 ukazał się "Kalendarz Świąt dorocznych y Biegów Niebieskich z wyborami czasów na Rok Pański 1569, pierwszy po Przestępnym przez M. Jana Musceniusa z Kurzelowa, sławnej Nauki Krakowskiey Astrologa, napisany". Czytamy tam:
albo:
Oprócz typowych zapisków astrologicznych równolegle funkcjonowały tablice astronomiczne pozwalające ustalać położenie planet. Najsłynniejsze Tablice alfonsyńskie wzorowane na arabskich Tablicach toledańskich pochodzących najmniej z XI w. kazał przygotować król Kastylii Alfons X. W czasach druku, w kolejnych wydaniach upowszechniły się w całej Europie. Korzystał z nich także Mikołaj Kopernik - z Italii przywiózł sobie wydanie weneckie z 1492 r. W miarę doskonalenia przyrządów i kolejnych obserwacji tablice korygowano. W Świętym Cesarstwie Rzymskim korzystano z Tablic rudolfińskich (od Rudolfa II) oraz z tablic pruskich E. Reinholda.
Przewidywanie konkretnych zjawisk astronomicznych takich jak zaćmienia długo było dość trudne. Dopiero M. Kopernik oraz wzory Keplera umożliwiły w miarę dokładne obliczenia. Do pełnego kalendarza astronomicznego było jeszcze daleko - obliczenia były czasochłonne i fragmentaryczne. Możliwość przewidzenia terminu takich sporadycznych zjawisk jak zaćmienie pozwalała zmobilizować do prowadzenia obserwacji i obliczeń większą liczbę uczonych. Pełne zaćmienie słońca z 1715 obserwowano wspólnie w Londynie. Niestety pogoda niesprzyjała obserwacjom. Kiedy udało się przewidzieć pełne zaćmienie Słońca na 22 maja 1724 obserwacje podjęły wszystkie ówczesne sławy astronomii, tym razem z różnych miejsc. Uzyskane wyniki obserwatorzy przekazywali do Berlińskiej Akademii Nauk (koordynacją sprawozdań zajmowała się Christine Kirch) oraz do Paryskiej Akademii Nauk, gdzie było centrum obserwacji, gdyż zaćmienie odbywało się nad Francją. Zaćmienie to niezależnie obserwowali Christfried Kirch pod Paryżem, wraz z królem francuskim w Trianon Jacques Cassini oraz Giovanni Domenico Maraldi, Joseph-Nicolas Delisle w Paryżu, a jego brat w Croere. Jacques d’Allonville de Louville prowadził obserwacje ze swego domu pod Orleanem w Carre. Przyszedł również opis ze Strasburga.
Stopniowo przewidywanie mogło obejmować coraz więcej zjawisk astronomicznych. Dziś obliczeniami potrzebnymi do stworzenia kalendarza astronomicznego zajmują się komputery, bez wysiłku wychwytują wszystkie godne uwagi zjawiska.

</doc>
<doc id="1702682" url="https://pl.wikipedia.org/wiki?curid=1702682" title="Billy Talent III">
Billy Talent III

Billy Talent III – czwarty album rockowego zespołu Billy Talent, którego premiera zapowiedziana jest na 13 lipca 2009. Pierwszym singlem został utwór "Turn Your Back", wydany z grupą Anti-Flag. Natomiast promujący album Kanadyjczyków singiel wydany 17 maja 2009 roku to "Rusted From The Rain".

</doc>
<doc id="1702685" url="https://pl.wikipedia.org/wiki?curid=1702685" title="Mikropłatność">
Mikropłatność

Mikropłatność – płatność dokonywana na niewielkie kwoty.
Istnieją dwa najczęściej spotykane podejścia do definiowania mikropłatności.
W ujęciu szerokim, za płatność rozumie się każdą płatność o niskiej kwocie, niezależnie w jakiej formie (gotówką czy bezgotówkowo) i za co jest realizowana. Nie ma jednoznacznej granicy kwoty, od której płatność uważa się za mikropłatność, a górna granica jej wartości bywa ustalana arbitralnie przez poszczególnych dostawców usług płatniczych lub organizacje płatnicze. W Polsce, w ramach prac Koalicji na Rzecz Obrotu Bezgotówkowego i Mikropłatności, przyjęto, iż mikropłatność to płatność o kwotach do maksymalnie 20 zł. Ponieważ tak zdefiniowane płatności są w dominującej większości realizowane nadal przy użyciu gotówki, jednym z proponowanych celów programu rozwoju obrotu bezgotówkowego w Polsce na lata 2014–2020, przygotowanego w ramach Koalicji, stało się zwiększenie powszechności dokonywania płatności o niskich kwotach bez użycia gotówki.
W ujęciu węższym za mikropłatność uważa się tylko płatności elektroniczne o bardzo małych, nawet kilkugroszowych kwotach (bądź w równowartości najniższych jednostek w innych walutach). Takie mikropłatności są wykorzystywane głównie przy zakupach w ramach gier komputerowych lub w sklepach internetowych, w tym przy płatnościach za dostęp do dóbr elektronicznych: muzyki, filmów, artykułów z gazet, gier. Mikropłatności mogą być tutaj realizowane za pośrednictwem różnych bezgotówkowych instrumentów płatniczych (np. karta płatnicza, przelew) i różnych kanałów elektronicznych (np. bankowość elektroniczna, telefon komórkowy). Oprócz wartości transakcji, głównym wyróżnikiem mikropłatności w węższym ujęciu, zwłaszcza w ramach gier komputerowych, jest czas realizacji płatności – kupujący otrzymuje nabywane towary w wielu przypadkach natychmiast po dokonaniu płatności, zazwyczaj za pomocą tzw. „jednego kliknięcia”. Inną zaletą mikropłatności – zarówno z punktu widzenia sprzedającego, jak i kupującego jest to, że klient – z reguły w czasie dokonywania płatności nie opuszcza strony internetowej sklepu. Jest to szczególnie ważne, np. dla uczestników gier sieciowych, w których dokupienie dodatkowych usług nie wymaga przerwania rozgrywki. Dokonany w ten sposób zakup jest bardziej impulsywny, na czym z kolei korzystają sprzedający. Proces potwierdzania płatności przez użytkownika jest znacznie szybszy i prostszy niż w innych metodach.

</doc>
<doc id="1702686" url="https://pl.wikipedia.org/wiki?curid=1702686" title="Koty (powiat piski)">
Koty (powiat piski)

Koty – uroczysko-dawna miejscowość w Polsce położona w województwie warmińsko-mazurskim, w powiecie piskim, w gminie Biała Piska.
W XV i XVI w. wieś wymieniana w dokumentach pod nazwami: "Lubartowo, Lubartuff, Zdecy, Sdeden, Kotte".
Wieś powstała w ramach kolonizacji Wielkiej Puszczy. Wcześniej był to obszar Galindii. Wieś ziemiańska, dobra służebne w posiadaniu drobnego rycerstwa (tak zwani wolni, ziemianie w języku staropolskim), z obowiązkiem służby rycerskiej (zbrojnej).
Dobra służebne (wieś służebna) lokowane na 15 łanach na prawie magdeburskim z obowiązkiem jednej służby zbrojnej, w przywileju z 1480 r. wymieniane pod nazwą Lubartowo. Osada powstała po 1454 r.
Obecnie.
Miejscowość nie istnieje. Nazwa występuje w zestawieniu geoportal jako "uroczysko - dawna miejscowość" w miejscu o współrzędnych . Napis "Koty" na skanie mapy jest położony około 1 km na zachód od tego miejsca.

</doc>
<doc id="1702687" url="https://pl.wikipedia.org/wiki?curid=1702687" title="Tony Dallara">
Tony Dallara

Tony Dallara, właśc. Antonio Lardera (ur. 30 czerwca 1936 w Campobasso) – włoski piosenkarz. Zwycięzca Festiwalu Piosenki Włoskiej w San Remo w 1960 (w parze z Renato Rascelem).
Życiorys.
Antonio Lardera urodził się jako najmłodszy z pięciorga dzieci Battisty Lardera, byłego chórzysty opery La Scala i Lucii, byłej guwernantki. Wychowywał się w Mediolanie. Po ukończeniu szkoły zaczął pracować, najpierw jako barman potem jako urzędnik. Wcześnie odkrył u siebie zamiłowanie do śpiewania; został wkrótce solistą w mediolańskich, lokalnych grupach (m.in. Rocky Mountains, przemianowanym później na I Campioni).
Jego wzorami w tym czasie (poł. lat 50. XX w.) byli Frankie Laine a zwłaszcza popularny wówczas w USA i Europie zespół The Platters z solistą Tony WIlliamsem na czele; właśnie na ich stylu świadomie oparł swoje pierwsze piosenki. Występując w lokalnym klubie Santa Tecla poznał m.in. Adriano Celentano.
W 1957 został dostrzeżony przez Waltera Guertlera, szefa niewielkiej wytwórni płytowej Music; cały zespół podpisał kontrakt nagraniowy. Wtedy też Antonio Lardera zdecydował się przyjąć pseudonim artystyczny Tony Dallara.
Pierwszym sukcesem Tony’ego Dallary stał się w 1957 singiel z piosenką „Come prima”, która przez wiele tygodni przewodziła włoskiej liście przebojów i została sprzedana w ilości 300 000 egzemplarzy, co było rekordem w ówczesnych Włoszech. Piosenka wkrótce zdobyła międzynarodową popularność. Wtedy też, we włoskiej muzyce pop wszedł do życia nowy termin urlatori, określający nowe pokolenie piosenkarzy, którzy świadomie wzorują się na rock and rollu, w przeciwieństwie do tradycjonalistów (jak Claudio Villa, Nunzio Gallo czy Luciano Tajoli) wzorujących się mniej lub bardziej na belcancie.
Wkrótce potem Tony Dallara odbył służbę wojskową, po czym powrócił do działalności estradowej, nagrywając w latach 1958–1959 szereg singli: „Ti dirò”, „Brivido blu”, „Ghiaccio bollente”, „Julia”. W 1959 roku występuje również w 2 filmach: "Agosto, donne mie non vi conosco", w reż. Guido Malatesty, z udziałem m.in. Memmo Carotenuto i Raffaele Pisu, oraz "I ragazzi del Juke-Box", w reż. Lucio Fulci, z udziałem popularnych piosenkarzy jak: Betty Curtis, Fred Buscaglione, Gianni Meccia i Adriano Celentano.
W 1960 Tony Dallara osiągnął kolejny sukces wygrywając Festiwal w San Remo piosenką „Romantica” (w parze z Renato Rascelem). Piosenka osiągnęła sukces porównywalny z Come prima i została przetłumaczona na różne języki, w tym perski i japoński. Najbardziej znana pozostaje wersja francuska w interpretacji Dalidy.
W tym samym roku Tony Dallara wystąpił w kolejnych filmach: muzycznym "Sanremo, la grande sfida", Piero Vivarellego, z udziałem całej plejady ówczesnych gwiazd włoskiej piosenki jak: Teddy Reno, Domenico Modugno, Sergio Bruni, Joe Sentieri, Gino Santercole, Adriano Celentano, Renato Rascel i Odoardo Spadaro, oraz w "I Teddy Boys della Canzone" w reż. Domenico Paolelli, z udziałem Delia Scala, Tiberio Murgia, Ave Ninchi, Teddy Reno i Mario Carotenuto.
W 1961 Tony Dallara ponownie uczestniczył w Festiwalu w San Remo z piosenką „Un uomo vivo”, śpiewaną w parze z Gino Paolim. Piosenka dotarła do dziesiątej pozycji.
Artyście udało się za to wygrać konkurs Canzonissima piosenką „Bambina, bambina”; okazało się wkrótce, że był to jego ostatni wielki sukces.
Po 1962 Tony Dallara zmienił styl i zaczął śpiewać bardziej tradycyjne piosenki, ale bez większego powodzenia.
W 1964 w parze z Ben E. Kingiem ponownie wziął udział w Festiwalu w San Remo piosenką „Come potrei dimenticarti”, która w finale zajęła 3 miejsce. W tym samym roku uczestniczył w pierwszej edycji festiwalu Un disco per l’estate z piosenką „Quando siamo in compagnia”. W następnych latach Tony Dallara powoli popadł w zapomnienie, nie umiejąc się dostosować do nowych trendów muzycznych.
W latach 70. uczestniczył jeszcze w festiwalu Un disco per l’estate 1972 piosenką „Mister amore”, po czym zdecydował się wycofać z działalności estradowej i oddać się malarstwu.
W latach 80. powrócił jednak do świata muzyki, przypominając swoje dawne przeboje w nowoczesnych aranżacjach.
W 2008 zaawansowany już wiekowo Tony Dallara zdecydował się na ponowny start w Festiwalu w San Remo (w parze z Teo Teocoli) z piosenką „Cartà d’identità”, która przepadła w eliminacjach. Piosenkarz jednak przypomniał o sobie uczestnicząc jako gość w różnych programach telewizji włoskiej.

</doc>
<doc id="1702689" url="https://pl.wikipedia.org/wiki?curid=1702689" title="Stella Niemierko">
Stella Niemierko

Stella Niemierko (ur. 8 maja 1906 w Łodzi, zm. 20 maja 2006 w Warszawie), polska biochemiczka. Żona Włodzimierza.
Życiorys.
Urodziła się w rodzinie lekarzy w Łodzi jako druga córka Józefa Saksa i Wiktorii Wiesel. Ojciec Stelli zmarł w 1909 roku.
Mając lat siedemnaście Stella Saks ukończyła w Warszawie Gimnazjum Związku Zawodowego Nauczycieli Polskich Szkół Średnich. Po otrzymaniu matury jesienią 1923 roku podjęła studia na Uniwersytecie Warszawskim w Sekcji Przyrodniczej Wydziału Filozofii.
W roku 1926 została przyjęta do Instytutu Biologii Doświadczalnej im. Marcelego Nenckiego, w którym pod kierunkiem profesora Kazimierza Białaszewicza wykonała pracę doktorską pod tytułem: „O przemianie mineralnej podczas głodu u psa”.
W latach 1931–1939 pracownik naukowy w Zakładzie Fizjologii Pracy AWF w Warszawie. Po II wojnie światowej pracownik naukowy w Zakładzie Biochemii Instytutu Biologii Doświadczalnej imienia Marcelego Nenckiego w Warszawie (profesor od 1963), kierownik Pracowni Biochemii Układu Nerwowego tamże (1961–1976). 20 sierpnia 1980 roku podpisała apel 64 uczonych, pisarzy i publicystów do władz komunistycznych o podjęcie dialogu ze strajkującymi robotnikami. W roku 1996 otrzymała Medal Kopernika (najwyższe wyróżnienie przyznawane przez PAN). Wcześniej otrzymała m.in. Krzyż Oficerski i Kawalerski Orderu Odrodzenia Polski.
Prowadziła badania nad fizjologią i biochemią pracy fizycznej, metabolizmem owadów oraz transportem aksoplazmatycznym w nerwach obwodowych. Była pionierem polskich badań nad mózgiem. Pochowana na cmentarzu Powązki Wojskowe w Warszawie (kwatera C39-4-6).

</doc>
<doc id="1702690" url="https://pl.wikipedia.org/wiki?curid=1702690" title="Andrzejówka (przystanek kolejowy)">
Andrzejówka (przystanek kolejowy)

Andrzejówka – przystanek osobowy w Andrzejówce, w województwie małopolskim, w Polsce.
W roku 2018 przystanek obsługiwał 0–9 pasażerów na dobę.

</doc>
<doc id="1702691" url="https://pl.wikipedia.org/wiki?curid=1702691" title="Wielki napad na pociąg">
Wielki napad na pociąg

Wielki napad na pociąg – brytyjski kryminał z 1979 roku, na podstawie powieści Michaela Crichtona. Film oparty na faktach.
Fabuła.
Londyn, rok 1850. Edward Pierce – bogaty przedsiębiorca – w rzeczywistości jest jednym z najlepszych włamywaczy brytyjskiego półświatka. Postanawia dokonać zuchwałego napadu na pociąg jadący trasą Londyn – Folkestone, w którym przywożone jest złoto w sztabach. Pomagają mu w tym Robert Agar, irlandzki kasiarz oraz jego kochanka Miriam. Kiedy wydaje się, że wszystko jest gotowe, w dzień napadu zostaje zmieniony system ochrony pociągu.

</doc>
<doc id="1702692" url="https://pl.wikipedia.org/wiki?curid=1702692" title="Bankowość mobilna">
Bankowość mobilna

Bankowość mobilna (ang. "m-banking", "mobile banking") – usługa oferowana przez instytucje finansowe umożliwiająca dostęp do rachunku bankowego poprzez urządzenia mobilne posiadające dostęp do Internetu, np. telefony komórkowe, smartfony, tablety.
Jest odmianą bankowości internetowej. Protokół WAP zainstalowany w telefonie komórkowym kwalifikuje to urządzenie poprzez odpowiednią aplikację do mobilnego nawiązania sesji ze stroną internetową banku. W ten sposób użytkownik ma możliwość sprawowania stałej kontroli nad rachunkiem i zdalnego zarządzania własnymi finansami.
Operacje bankowe przez telefon mogą być realizowane na kilka sposobów: poprzez kontakt z operatorem (call center) lub automatyczny serwis telefoniczny IVR oraz przy użyciu telefonu komórkowego za pomocą SMS lub technologii WAP.
Najwcześniejsze usługi bankowości mobilnej oferowane były przez SMS. W chwili wprowadzenia w 1999 r. pierwszych smartfonów z technologią WAP, umożliwiających dostęp do Internetu poprzez telefon komórkowy, pierwsze banki europejskie zaczęły oferować swoim klientom usługi m-bankingu.
Z m-bankingu do niedawna (2010) najczęściej korzystano poprzez SMS lub mobilny Internet. Początkowy sukces iPhone’ów Apple i gwałtowny rozwój telefonów z oprogramowaniem Android stworzonym przez Google doprowadziły do wzrostu użycia specjalnych aplikacji dla klientów dostępnych do ściągnięcia na urządzenia przenośne.
W 2013 roku w Polsce z bankowości mobilnej korzystało 1,33 mln użytkowników, o 150 tys. więcej niż na koniec 2012 roku.
SMS.
Stosowanie SMS-ów w korzystaniu z usług bankowych pozwala zarówno na aktywny, jak i pasywny dostęp do konta. Pasywny dostęp polega na otrzymywaniu informacji z banku bez możliwości ingerencji w stan konta. Forma ta daje m.in. możliwość otrzymania informacji tekstowej po każdej operacji wykonanej na danym koncie informującej o dokonanej transakcji i aktualnym stanie konta. Forma aktywna umożliwia wykonanie operacji bankowych takich jak składanie przelewów na określony wcześniej rachunek z potwierdzeniem SMS czy zakładanie lokat.
WAP.
W ramach usługi WAP możliwe są następujące operacje bankowe:
Model koncepcyjny bankowości mobilnej.
W modelu teoretyczynym, bankowość mobilną definiuje się jako
Zgodnie z tym modelem można powiedzieć, że model Bankowości mobilnej składa się z trzech powiązanych ze sobą pojęć:
Większość usług przypisanych do działów rachunkowości i usług maklerskich opiera się na transakcjach. Usługi nie oparte na transakcjach są natury informacyjnej; są jednak kluczowe dla przeprowadzania transakcji – na przykład, informacje o saldzie mogą być potrzebne przy dokonywaniu przekazu pieniężnego. Dlatego też usługi rachunkowe i maklerskie oferowane są niezmiennie w połączeniu z usługami informacyjnymi. Usługi informacyjne zaś mogą być oferowane jako niezależny komponent.
Dostępność usług bankowych w telefonie komórkowym może być także pomocna w sytuacjach biznesowych jak np. negocjacje, przemówienia publiczne, reagowanie na posunięcia konkurencji.
Modele biznesowe bankowości mobilnej.
Model prowadzony przez bank poza oddziałem.
Model prowadzony przez bank poza oddziałem ("bank-led model") różni się od tradycyjnej bankowości tym, że klient przeprowadza transakcje finansowe przez pośredników lub za pomocą telefonii komórkowej, a nie poprzez pracowników banku czy w jego siedzibie. Ten model zapewnia też możliwość znacznego powiększenia dostępności usług finansowych z uwagi na wykorzystanie różnych kanałów dystrybucji (detaliści, telefony komórkowe), fakt, iż partnerzy handlowi (operatorzy telekomunikacyjni lub sieci sklepów) zwykle posiadają doświadczenie i rynek docelowy inne niż tradycyjne banki, oraz fakt, iż może on być znacząco tańszy od rozwiązań wykorzystujących infrastrukturę banku. Może on być realizowany poprzez umowę korespondencką lub umowę pomiędzy bankiem a operatorem telekomunikacjnym. W tym modelu też konto klienta spoczywa w rękach banku.
Model prowadzony w obrębie oddziału banku.
Model prowadzony w obrębie oddziału banku ma ograniczoną rolę w codziennym zarządzaniu. Zazwyczaj jego rola ogranicza się do przechowywania środków. Funkcje zarządzania kontem są prowadzone nie przez bank a wykonawców (np. telco), którzy mają bezpośredni kontakt z indywidualnym klientem.
Usługi bankowości mobilnej.
Bankowość mobilna oferuje usługi takie jak:
Płatności, lokaty, podejmowanie środków i przelewy.
Specjalna sekwencja wiadomości SMS pozwala systemowi zweryfikować, czy klient ma wystarczającą ilość środków na koncie oraz potwierdzić depozyt lub wycofanie się z transakcji bezpośrednio u agenta. Podczas wpłacania pieniędzy, handlarz otrzymuje gotówkę, a system uwierzytelnia konto bankowe klienta lub jego mobilną "portmonetkę". W ten sam sposób klient może także wybrać środki u handlarza – poprzez wymianę SMS-ów i uwierzytelnianie, handlarz wręcza klientowi gotówkę oraz obciąża swoje konto bankowe. Złożenie roszczenia, czyli transfer finansowy może być dokonywane za pomocą gotówki (płatność tradycyjna) lub za pośrednictwem internetu (płatność elektroniczna). Płatność elektroniczna to płatność dokonywana za pośrednictwem internetu przy użyciu urządzeń elektronicznych takich jak: komputer, telefon komórkowy, tablet. Płatności mobilne zaliczają się do płatności elektronicznych z wykorzystaniem przede wszystkim telefonu komórkowego, ale również innych nośników jak np. naklejki wyposażone w odpowiedni chip. Płatności mobilne dzielą się na trzy podstawowe rodzaje, są to:
Płatność SMS polega na dokonaniu zapłaty za produkt lub usługę poprzez wysłanie wiadomości SMS z otrzymanym wcześniej kodem pod określony numer Premium, za który naliczona zostanie opłata zależna od klasy numeru. Po uiszczeniu w taki sposób opłaty, użytkownik otrzymuje SMS zwrotny z wygenerowanym automatycznie kodem, który daje mu dostęp do zamówionego produktu.
mPay jest formą elektronicznego portfela w telefonie komórkowym. To aplikacja na telefon dostępna na systemach Android, iOS, Windows Phone, umożliwiająca dokonanie płatności w sklepie, internecie, biletomatach itd. W aplikacji można wybierać spośród trzech źródeł płatności: przedpłacona portmonetka, podpięta karta płatnicza lub karta w elektronicznym portfelu kart MasterPass.
Płatności oparte na technologii komunikacji krótkiego zasięgu NFC ("Near Field Communication") pozwalają na dokonywanie transakcji zbliżeniowych przy pomocy telefonu komórkowego wyposażonego w mikroprocesor zapewniający komunikację NFC. Telefon przy wykorzystaniu tej technologii przyjmuje funkcje karty płatniczej, kredytowej i debetowej.
Dodatkowo, Polski Standard Płatności sp. z o.o. w lutym 2015 roku uruchomiła System Płatności Mobilnych BLIK, który został założony przez 6 banków: Alior Bank S.A., Bank Millenium S.A., Bank Zachodni WBK S.A., ING Bank Śląski S.A., mBank S.A i PKO Bank Polski S.A.. Umożliwia on osobom korzystającym ze smartfonów realizację płatności w punktach sprzedaży posiadających terminale do obsługi kart płatniczych i Internecie, w maszynach samoobsługowych oraz w bankomatach. Aby korzystać z systemu BLIK posiadacz smartfonu musi być klientem jednego z banków, które uczestniczą w systemie oraz posiadać jego aplikację mobilną. Kod autoryzacyjny generowany jest przez Polski Standard Płatności składający się z sześciu cyfr. Mechanizmem, który identyfikuje płatność są jednorazowe kody ważne przez dwie minuty. Płatności BLIK pozwalają na wykonanie 20 transakcji dziennie na łączną kwotę 1000 zł. Pierwsze trzy transakcje do kwoty 50 zł nie wymagają potwierdzenia, dopiero czwartą i kolejną lub płatność przekraczającą tę kwotę należy potwierdzić kodem PIN.
Polski Standard Płatności w II połowie 2015 roku wprowadził usługę P2P (ang. "person-to-person)", która umożliwia wykonywanie przelewów bezpośrednio na telefon za pomocą jego numeru pomiędzy użytkownikami aplikacji mobilnych banków posiadających system BLIK. Użytkownicy chcący skorzystać z usługi płatności P2P muszą najpierw zarejestrować numer telefonu w swojej aplikacji mobilnej. Wykonanie takiego przelewu jest możliwe tylko pomiędzy osobami, które mają zainstalowanego BLIKA w telefonie, a do jego sfinalizowania konieczna jest znajomość numeru telefonu odbiorcy. Obecnie usługa ta jest bezpłatna. W większości banków oferujących przelewy z wykorzystaniem numeru telefonu limit dzienny jednorazowej transakcji wynosi 200 zł, natomiast w Banku Millenium maksymalna dopuszczalna kwota takiego przelewu wynosi 500 zł. 
Inne usługi.
Informacje uzyskane dzięki badaniom przeprowadzonym przez firmę Forrester dowodzą, że bankowość mobilna w przyszłości będzie atrakcyjnym rozwiązaniem, szczególnie dla młodych klientów, należących do grupy osób generalnie bardziej obeznanych z nowinkami technicznymi. Jedna trzecia użytkowników telefonów komórkowych twierdzi, że mogłaby rozważyć możliwość przeprowadzania podstawowych operacji przez telefon komórkowy, jak na przykład zapytanie o aktualny bilans konta czy też opłacenie rachunków.
Tendencje w bankowości mobilnej.
Internet dał możliwość prowadzenia bankowości na nowe sposoby. Powstały więc takie nowe instytucje, jak banki i internetowe biura maklerskie oraz usługi zarządzania majątkiem. Nadal jednak takie instytucje stanowią małą część rynku bankowości.
Na przestrzeni ostatnich lat rynek technologii mobilnych i bezprzewodowych stał się jednym z najszybciej rozwijających się na świecie i nadal rozwija się w coraz szybszym tempie. Według GSM Association i Ovum, liczba osób zarejestrowanych do usług mobilnych przekroczyła we wrześniu 2005 roku 2 miliardy, a w chwili obecnej szacuje się, że przekroczyła 2,5 miliarda, z czego więcej niż 2 miliardy to użytkownicy sieci GSM.
Dzięki technologiom mobilnym banki mogą obecnie oferować swoim klientom takie usługi jak: dokonywanie przelewów podczas podróży, aktualizacje online kursów giełdowych, a nawet kupno czy sprzedaż akcji w trakcie, gdy klient stoi w korku. Smartfony i komunikacja 3G dają możliwości, które były poza zasięgiem starszych technologii.
Według badań firmy Celent, zajmującej się doradztwem finansowym, do 2010 35% gospodarstw domowych korzystających z bankowości internetowej miało korzystać z bankowości mobilnej. Więcej niż 70% połączeń przychodzących do biur obsługi klienta w bankach jest wykonywana z telefonów komórkowych.
Mimo wzrostu zainteresowania klientów usługami bankowymi za pośrednictwem telefonu komórkowego, oraz faktu, że mobilne usługi finansowe są obecnie jednym z najbardziej rozwojowych i innowacyjnych obszarów tego rynku, to według ostatnich danych (2011) dopiero 3,5% Polaków korzysta z tego rodzaju usług.
Wyzwania dla bankowości mobilnej.
Bezpieczeństwo.
Zapewnienie ochrony transakcjom finansowym dokonywanych poprzez transmisję danych za pomocą sieci bezprzewodowej jest skomplikowaną czynnością, ponieważ musi ona być skoordynowana zarazem przez twórców aplikacji komórkowych, operatorów sieci bezprzewodowych oraz przez dział IT banku.
Aby zapewnić bezpieczeństwo takich transakcji, muszą zostać spełnione następujące warunki:
Jednorazowe hasła ("One-Time Password") są jednym z najnowszych zabezpieczeń jakimi posługują się banki przed oszustwami w sieci. Zamiast używania stałego hasła, klient w celu dokonania transakcji musi podać odpowiednie jednorazowe hasło, otrzymane uprzednio od banku, najczęściej przez wiadomość SMS. Raz użyte hasło nie nadaje się do ponownego użytku.
Z powodu problemów przedstawionych wyżej, niezwykle ważne jest aby dostawcy usługi bram SMS-owych byli w stanie sprostać poziomowi satysfakcjonującemu banki i instytucje finansowe w odniesieniu do usług SMS-owych. W ten sposób prowizja za porozumienie o poziomie usługi (SLA) jest niezbędną dla przedsiębiorstwa. Ważnym jest aby klient banku otrzymał gwarancję dostarczenia każdej wiadomości, a także szybkości dostawy, wydajności itd. SLA dostarcza parametr usłudze, w której wymiana wiadomościami gwarantuje skuteczność.
Personalizacja.
Oczekiwania co do aplikacji mobilnej oraz jej opcji wspomagających personalizację:
Skalowalność i niezawodność.
Kolejnym wyzwaniem dla dyrektorów ds. informatyki i dyrektorów ds. technologii jest zwiększenie infrastruktury mobilnej bankowości aby sprostać wzrastającej liczbie klientów. Używając bankowości mobilnej klient ma możliwość przebywania w dowolnej części świata (prawdziwa bankowość „gdziekolwiek, kiedykolwiek”). Dlatego banki muszą mieć pewność, że systemy działają 24 godziny na dobę. Kiedy klienci będą postrzegać bankowość mobilną za coraz bardziej użyteczną, ich wymagania także wzrosną. Banki, które nie będą w stanie sprostać wymaganiom mogą stracić klientów. Systemy takie jak Mobile Transaction Platform pozwalają na szybkie i bezpieczne połączenie z wieloma usługami banku. Ostatnimi czasy w Indiach miał miejsce szybki wzrost użycia usług mobilnej bankowości, gdy lider wśród banków zaadaptował Mobile Transaction Platform i opublikowane przez Centralny Bank w Indiach wskazówki dotyczące operacji mobilnej bankowości.
Dystrybucja aplikacji.
Ze względu na charakter łączności pomiędzy bankiem a jego klientami, byłoby niepraktycznym oczekiwać regularnych wizyt klientów w bankach lub łączenia się z witryną internetową w celu regularnego uaktualniania aplikacji mobilnej bankowości. Oczekuje się, że aplikacje mobilne automatycznie sprawdzać będą ulepszenia i aktualizacje oraz pobiorą niezbędne łatki (tzw. aktualizacje „Over The Air”). Jednakże może zaistnieć wiele przeszkód na drodze funkcjonowania tej usługi, jak na przykład aktualizacja/synchronizacja pozostałych, zależnych elementów.
Interoperacyjność telefonów.
Na rynku istnieje wiele sposobów na prowadzenie bankowości elektronicznej przy użyciu telefonów komórkowych. Rozwiązanie problemu bankowości internetowej w jakikolwiek sposób stanowi wyzwanie dla banków. Niektóre z narzędzi mogą opierać się na wykorzystaniu Java ME, SIM Application Toolkit, WAP lub jedynie SMS-ów.
Początki interoperacyjności związane są z państwami takimi jak Indie, gdzie do ograniczenia telefonów najniższej klasy bazujących na Javie wykorzystuje się takie portale jak R-World. Skupienie uwagi na obszarach Afryki Południowej przyczyniło się do uznania USSD jako podstawowy mechanizm komunikacji, dostępny z każdego telefonu.
Potrzeba interoperacyjności jest w dużej mierze zależna od samych banków, gdzie zainstalowane aplikacje, czy to bazujące na Javie, czy własne, podwyższają bezpieczeństwo, są łatwiejsze w użyciu i przyczyniają się do rozwoju bardziej złożonych rozwiązań podobnych do bankowości internetowej, gdzie podstawą są SMS-y, ale pojawiają się trudności z przeprowadzeniem bardziej zaawansowanych transakcji.
Mitem jest przeświadczenie, że postrzegany brak wspólnych standardów technologicznych dla bankowości internetowej stanowi przeszkodę dla interoperacyjności pomiędzy aplikacjami. W rzeczywistości, wczesny cykl życia usługi uniemożliwia wprowadzenie interoperacyjności w pojedynczym państwie, jako że niewiele państw posiada więcej niż jednego dostawcę usług bankowości internetowej. W praktyce, bankowy interfejs jest dobrze sprecyzowany i przepływ pieniędzy między bankami odbywa się zgodnie ze standardami ISO-8583. W miarę rozwoju bankowości elektronicznej, przepływy pieniądza pomiędzy dostawcami usług przyjmą standardy uznane w świecie bankowości.
Bankowość mobilna na świecie.
Bankowość mobilna sprawdza się w częściach świata z niewielkim lub zerowym rozwojem infrastruktury, zwłaszcza na obszarach wiejskich. Ta gałąź mobilnego handlu jest również popularna w krajach, gdzie większość populacji nie ma dostępu do banku. W większości tych miejsc banki znajdują się tylko w miastach, a klienci muszą przebyć np. setki kilometrów by dotrzeć do najbliższego z nich.
W Iranie usługa oferowana jest przez następujące banki: Parsian, Tejarat, Mellat, Saderat, Sepah, edbi i bankmelli. W Gwatemali natomiast jest ona dostępna przy wsparciu Banco Industrial. Meksyk wprowadził na rynek handel mobilny dzięki Omnilife, Bancomer i MPower Venture. Kenijski Safaricom (część grupy Vodafone) udostępnia bardzo popularną usługę M-Pesa – używaną głównie do przelewu ograniczonej sumy pieniędzy, a coraz częściej także do opłacenia rachunków za media. W 2009 Zain wprowadził swoją własną działalność zajmującą się mobilnym przelewem pieniędzy w Kenii i innych państwach Afrykańskich znaną jako ZAP. W Polsce w listopadzie 2009 Citi Handlowy zaczął uruchamiać także bankowość mobilną, która została oddana dla klientów w 1. kwartale następnego roku.
W 2009 Telenor Pakistan we współpracy z Taameer Bank również wprowadził bankowość mobilną, pod nazwą „Easy Paisa”. Eko India Financial Services – odpowiednik State Bank of India (SBI) i ICICI Bank, dwóch największych banków w Indiach – dzięki bankowości mobilnej zapewnia klientom (z których prawie 80% to imigranci lub osoby niemające dostępu do banku) podstawowe konta bankowe, lokaty, wypłaty pieniężne i przelewy, jak również mikro-ubezpieczenia i mikro-finanse.
W Szwecji wszelkie płatności mogą być dokonywane za pomocą aplikacji mobilnej Swish, z której korzysta ponad połowa populacji kraju. W 2017 r. bank szwedzki Ferratum rozpoczął współpracę z nowo utworzonym działem usług finansowych Thomas Cook Money, Thomas Cook Group plc, aby uruchomić swoją pierwszą firmę, „Banking-as-a-Service”Service" ("BaaS"). Mobilny bank Ferratum jest już dostępny w Szwecji, Norwegii, Francji, Niemczech i Hiszpanii. 

</doc>
<doc id="1702699" url="https://pl.wikipedia.org/wiki?curid=1702699" title="Vincenzo Campi">
Vincenzo Campi

Vincenzo Campi (ur. w 1536 w Cremonie, zm. w 1591 tamże) – włoski malarz okresu manieryzmu.
Włoski naśladowca Aertsena i Beuckelaera czynny w Cremonie. Tworzył głównie kompozycje religijne i sceny rodzajowe. Zasłynął z wystawnych przedstawień targowisk, ukazujących w misach i koszach obfitość dóbr oferowanych przez naturę: owoce, dziczyznę, drób, ryby i kwiaty. Łączył wyszukane elementy manieryzmu z realizmem tradycji lombardzkiej. 
Jego dwaj bracia: Giulio Campi i Antonio Campi również byli malarzami.

</doc>
<doc id="1702700" url="https://pl.wikipedia.org/wiki?curid=1702700" title="Człowiek w żelaznej masce (film 1977)">
Człowiek w żelaznej masce (film 1977)

Człowiek w żelaznej masce - amerykańsko-brytyjski film przygodowy z 1977 roku na podstawie powieści Aleksandra Dumasa "Wicehrabia de Bragelonne".
Fabuła.
Ludwik XIV każe okuć swego brata bliźniaka Philippe'a w żelazną maskę, by uwięziony żył z dala od publiki, by ludzie się nie dowiedzieli o nim, by nie próbowano mianować go królem. Trzej muszkieterowie wraz z D'Artagnanem spróbują niesłusznie uwięzionego Philippe'a uwolnić.

</doc>
<doc id="1702704" url="https://pl.wikipedia.org/wiki?curid=1702704" title="Narodowy Instytut Onkologii im. Marii Skłodowskiej-Curie – Państwowy Instytut Badawczy Oddział w Gliwicach">
Narodowy Instytut Onkologii im. Marii Skłodowskiej-Curie – Państwowy Instytut Badawczy Oddział w Gliwicach

Narodowy Instytut Onkologii im. Marii Skłodowskiej-Curie – Państwowy Instytut Badawczy Oddział w Gliwicach – oddział Narodowego Instytutu Onkologii im. Marii Skłodowskiej-Curie – Państwowego Instytutu Badawczego znajdujący się w Gliwicach przy ulicy Wybrzeże Armii Krajowej. W 2009 roku placówka dysponowała 479 łóżkami.
Historia.
Oddział gliwicki powstał w 1951, na podstawie rozporządzenia Rady Ministrów, w wyniku połączenia istniejącego od 1947 Państwowego Instytutu Przeciwrakowego w Gliwicach z Instytutem Onkologii w Krakowie i Instytutem Radowym w Warszawie. Trzy połączone placówki utworzyły placówkę dziającą od 2020 pod nazwą "Narodowy Instytut Onkologii im. Marii Skłodowskiej-Curie – Państwowy Instytut Badawczy" z siedzibą w Warszawie i z oddziałami w Gliwicach i Krakowie.
Cyklotron.
20 września 2010 nastąpiło oficjalne otwarcie nowoczesnego cyklotronu, który służyć będzie do produkcji radioaktywnych izotopów potrzebnych przy diagnozowaniu i leczeniu nowotworów. Jest to pierwsze w Polsce i jedno z niewielu takich urządzeń w Europie.
Nóż cybernetyczny.
W grudniu 2010 w placówce w Gliwicach uruchomiono pierwszy w Polsce nóż cybernetyczny, pozwalający leczyć nowotwory przez precyzyjne napromienianie.

</doc>
<doc id="1702706" url="https://pl.wikipedia.org/wiki?curid=1702706" title="Nagroda im. Vincenta van Gogha">
Nagroda im. Vincenta van Gogha

Nagroda im. Vincenta van Gogha (ang. "The Vincent van Gogh Biennial Award for Contemporary Art in Europe" lub The Vincent Award) - przyznawana co dwa lata europejskiemu artyście, który w ocenie jury "będzie miał znaczący i trwały wpływ na sztukę współczesną". Nagrodę ustanowiła rodzinna fundacja "The Broere Charitable Foundation" dla upamiętnienia przyjaciółki rodziny Monique Zajfen. Nominowani artyści wystawiają swoje prace w Stedelijk Museum w Amsterdamie, zaś zwycięzca otrzymuje 50 000 euro. Od 2008 r. przyznawana jest również nagroda publiczności w wysokości 5 000 euro.
Laureaci nagrody:

</doc>
<doc id="1702708" url="https://pl.wikipedia.org/wiki?curid=1702708" title="Wielki Strajk Chłopski">
Wielki Strajk Chłopski



</doc>
<doc id="1702712" url="https://pl.wikipedia.org/wiki?curid=1702712" title="Kościół Matki Bożej Królowej Polski w Bydgoszczy">
Kościół Matki Bożej Królowej Polski w Bydgoszczy

Kościół Matki Bożej Królowej Polski w Bydgoszczy – kościół położony w Bydgoszczy, którego patronem jest Matka Boża Królowa Polski.
Położenie.
Kościół znajduje się przy ul. Toruńskiej 428, na wschodnich krańcach Bydgoszczy na osiedlu Łęgnowo.
Historia.
Budowa kościoła odbyła się w kontekście intensywnego rozwoju ewangelickiej architektury sakralnej w Bydgoszczy i na jej przedmieściach w końcu wieku XIX i na początku XX. Wówczas wzniesiono na tym terenie osiem zborów ewangelicko-unijnych, w większości neogotyckich, licowanych czerwoną cegłą.
Gmina ewangelicko-unijna na terenie Łęgnowa istniała przed 1885, a wierni wyznania luterańskiego mieszkali na tym terenie już w XVIII w. Na początku XX w. gmina uzyskała zgodę na budowę własnej świątyni. Prace przy wznoszeniu i wyposażeniu kościoła przeprowadzono w latach 1910-1911. W tym czasie założono również cmentarz ewangelicki w centralnym punkcie wsi, który dziś jest nieczynny.
Świątynia służyła niemieckiej gminie kościoła ewangelicko-unijnego do 1945, chociaż najlepsze lata dla rozwoju parafii i zboru zakończyły się już wraz z wybuchem I wojny światowej.
Po zakończeniu II wojny światowej kościół pismem Starosty Powiatu Bydgoskiego z dnia 17 lutego 1945 r. został przekazany parafii pw. św. Stanisława Biskupa i Męczennika w Solcu Kujawskim. 9 września 1945 r. świątynia została poświęcona przez ks. Franciszka Hanelta i służyła w latach 1945-1958 jako kościół filialny parafii w Solcu Kujawskim. W tym czasie wnętrze przystosowano do pełnienia liturgii katolickiej.
1 lipca 1958 r. został utworzony w Łęgnowie-Plątnowie ośrodek duszpasterski. Odtąd świątynia służyła miejscowym wiernym. Parafia pw. Matki Bożej Królowej Polski została erygowana oficjalnie 31 maja 1968 r. przez kard. Stefana Wyszyńskiego.
W latach 1972-1974 w miejsce rozebranej pastorówki wybudowano plebanię, a budynek gospodarczy przerobiono na dom katechetyczny. Obecnie mieści się w nim magazyn Caritas diecezji bydgoskiej.
W 1978 r. tereny Łęgnowa wraz z kościołem zostały włączone w obręb administracyjny miasta Bydgoszczy.
Architektura.
Kościół zbudowany został w stylu neogotyku, popularnie stosowanym w Bydgoszczy w architekturze sakralnej na początku XX w..
Świątynia jest ceglana, z otynkowanymi blendami, wnękami okiennymi, ostrołukowymi otworami okiennymi i drzwiowymi.
Jest jednonawowa, z kwadratowym, prosto zamkniętym prezbiterium skierowanym na wschód, wbudowanym w przyziemie wieży.
Wieża jest pięciokondygnacyjna nakryta dachem namiotowym z lukarnami. Od północy przylega do niej zakrystia.
Szczyt zachodni kościoła jest zdobiony sterczynami.
Wnętrze.
We wnętrzu kościoła, w części zachodniej, zachował się drewniany chór muzyczny. W nawie zastosowano drewniane sklepienie kolebkowe, w prezbiterium sklepienie krzyżowe, a w zakrystii strop.

</doc>
<doc id="1702713" url="https://pl.wikipedia.org/wiki?curid=1702713" title="Abdul Aziz Zakari">
Abdul Aziz Zakari



</doc>
<doc id="1702718" url="https://pl.wikipedia.org/wiki?curid=1702718" title="Telefone">
Telefone

Telefone, właśc. José de Almeida Neto (ur. 21 lipca 1901 w Rio de Janeiro) – piłkarz brazylijski, grający na pozycji środkowego obrońcy.
Telefone całą karierę piłkarską spędził w klubie CR Flamengo, w którym grał w latach 1919-1925. Największymi sukcesami w karierze klubowej Telefone było trzykrotne zdobycie mistrzostwa Stanu Rio de Janeiro - Campeonato Carioca w 1920, 1921 i 1925 roku.
Telefone wziął udział w turnieju Copa América 1920. Brazylia zajęła trzecie miejsce, a Telefone zagrał w meczach z Argentyną i Urugwajem. Rok później ponownie uczestniczył w turnieju Copa América, na którym Brazylia zajęła drugie miejsce. Telefone zagrał na tych mistrzostwach we wszystkich trzech meczach z Argentyną, Paragwajem i Urugwajem. Łącznie zagrał w barwach "canarinhos" pięć razy.
Od 29 maja 1921 do 23 lipca 1922 Telefone był grającym trenerem Flamengo.

</doc>
<doc id="1702720" url="https://pl.wikipedia.org/wiki?curid=1702720" title="Na ostrzu szpady">
Na ostrzu szpady

Na ostrzu szpady (fr. "Le bossu") – francusko-włosko-niemiecki film przygodowy z 1997 roku na podstawie powieści Paula Févala pt. "Kawaler de Lagardère".
Fabuła.
Francja, przełom XVII i XVIII wieku. Książę Philippe de Nevers wraz z dzielnym kawalerem Lagardère wyrusza do swojej ukochanej, która spodziewa się dziecka. W czasie swojego ślubu oboje zostają zamordowany przez kuzyna de Nevers'a, który chce zdobyć władzę. Ale dziecko (Aurore) zostaje ocalone przez Lagardère'a, który obiecuje przyjacielowi zemstę. Po 16 latach Aurore wyrasta na atrakcyjną kobietę, a jej opiekun obmyśla plan zemsty.
Nagrody.
Nagroda BAFTA 1998
Cezary 1998

</doc>
<doc id="1702721" url="https://pl.wikipedia.org/wiki?curid=1702721" title="Stan wojenny w Polsce 1981">
Stan wojenny w Polsce 1981



</doc>
<doc id="1702722" url="https://pl.wikipedia.org/wiki?curid=1702722" title="Paul Sorvino">
Paul Sorvino

Paul Anthony Sorvino (ur. 13 kwietnia 1939 w Nowym Jorku, zm. 25 lipca 2022 w Jacksonville) – amerykański aktor, reżyser i producent filmowy, pisarz, konsultant kreatywny, śpiewak operowy i rzeźbiarz. 
Grywał często autorytety zarówno po stronie kryminalnej, jak i stróżów prawa. Odtwórca roli gangstera Paula „Pauliego” Cicero w biograficznym dramacie kryminalnym Martina Scorsese "Chłopcy z ferajny" (1990). Wystąpił w roli sierżanta NYPD Philipa „Phila” Cerrety w serialu policyjnym NBC "Prawo i porządek" (1991–1992). Nominowany do nagrody Tony Award dla najlepszego aktora w sztuce Jasona Millera "Ten sezon mistrzowski" (1972).
Jego córka Mira Sorvino jest laureatką Oscara dla najlepszej aktorki drugoplanowej.
Życiorys.
Wczesne lata.
Urodził się w nowojorskim Brooklynie jako syn Angeli Marii Mattey „Marietty” (z domu Renzi), nauczycielki gry na fortepianie, i Fortunato „Forda” Sorvino, kierownika budowy w fabryce materiałów. Jego ojciec urodził się w Vomero, dzielnicy Neapolu, a matka pochodziła z Connecticut, była córką Włochów z Casacalenda, w regionie Molise. Miał dwóch braci – Billa i Ronalda. 
Uczęszczał do Lafayette High School w Brooklynie. Naukę kontynuował w Amerykańskiej Akademii Muzycznej i Dramatycznej na Manhattanie w Nowym Jorku. 
Kariera.
W 1956 rozpoczął karierę jako copywriter w agencji reklamowej. 
Jego wielką pasją była muzyka. Przez 18 lat pobierał lekcje śpiewu. Sorvino nie tylko doskonale grał na fortepianie, ale był też doskonałym śpiewakiem. W wywiadach powtarzał, że jego prawdziwą miłością jest poezja, malarstwo i opera.
W 1964 zadebiutował na Broadwayu jako Lou MacNiall w komedii muzycznej "Bajour". W 1972 odniósł sukces na broadwayowskiej scenie w roli Phila Romano w sztuce Jasona Millera "Ten sezon mistrzowski", za którą zdobył nagrodę Drama Desk i nominację do Tony Award. W 1973 zagrał hrabiego Gloucestera w inscenizacji off-Broadwayowskiej "Król Lear" z Jamesem Earlem Jonesem w roli tytułowej. W 1976 spróbował swoich sił na Broadwayu jako reżyser przedstawienia "Zamykacze do taczek", w którym zagrał Danny Aiello. W 1980 wyreżyserował sztukę swojego autorstwa "Marlon Brando siedział właśnie tutaj" z udzialem Jaya Acovone’a.
Po raz pierwszy wystąpił na ekranie w czarnej komedii Carla Reinera "Gdzie jest Poppa?" ("Where’s Poppa?", 1970) u boku George’a Segala. Można go było potem zobaczyć w dramacie Jerry’ego Schatzberga "Narkomani" ("The Panic in Needle Park", 1971) z Alem Pacino, komedii Melvina Franka "Miłość w godzinach nadliczbowych" ("A Touch of Class", 1973) i adaptacji sztuki Jasona Millera "Sezon mistrzów" ("That Championship Season", 1982) z Robertem Mitchumem. W serialu ABC "Ulice San Francisco" ("The Streets of San Francisco", 1976) wystąpił jako sierżant Bert D’Angelo. W komedii fantasy Carla Reinera "O mój Boże!" ("Oh, God!", 1979) zagrał postać ekstrawaganckiego ewangelisty Williego Williamsa. Reżyser Warren Beatty w dramacie wojennym "Czerwoni" ("Reds", 1981) zaangażował go do roli założyciela Amerykańskiej Partii Komunistycznej Louisa C. Frainy. W 1993 został nazwany „Królem Brooklynu” na festiwalu „Welcome Back to Brooklyn”. W dramacie biograficznym Olivera Stone’a "Nixon" (1995) zagrał Henry’ego Kissingera. W komedii sensacyjnej Warrena Beatty’ego "Senator Bulworth" (1998) wystąpił w roli Grahama Crocketta, agenta firmy ubezpieczeniowej.
Zagrał też różne role ojca, w tym postać Davida Addisona Seniora, ojca Davida (Bruce Willis) w serialu detektywistycznym ABC "Na wariackich papierach" ("Moonlighting", 1986), lorda Fulgencio Kapuleta, ojca Julii (Claire Danes), antagonisty w ekranizacji "Romeo i Julia" (1996) w reż. Baza Luhrmanna, Ala Millera, ojca Billa (Mark Addy) w sitcom CBS "Byle do przodu" ("Still Standing", 2004–2006) i Bena „Pop–Pop” Goldberga, ojca Murraya w sitcomie ABC "Goldbergowie" ("The Goldbergs", 2014). 
Po raz ostatni wystąpił na ekranie jako Tony Salerno w "Zabić Irlandczyka" ("Kill the Irishman", 2011) z Rayem Stevensonem.
Życie prywatne.
Od 10 roku życia chorował na astmę. Założył Paul Sorvino Asthma Foundation. W 1985 wydał książkę "How to Become a Former Asthmatic". 
23 lipca 1966 ożenił się z Lorraine Davis, z którą miał dwie córki – Mirę Katherine (ur. 
28 września 1967) i Amandę (ur. 1971) oraz syna Michaela (ur. 21 listopada 1977). W 1988 rozwiedli się. Romansował z Karen Black. 20 marca 1991 poślubił Vanessę Arico. W 1996 doszło do rozwodu. 27 grudnia 2014 ożenił się z Denessa Purvis „Dee Dee” Benkie.
Śmierć.
Zmarł 25 lipca 2022 w szpitalu w Jacksonville na Florydzie z przyczyn naturalnych w wieku 83 lat. Przez ostatnie lata zmagał się z problemami zdrowotnymi.

</doc>
<doc id="1702725" url="https://pl.wikipedia.org/wiki?curid=1702725" title="Nowy, lepszy świat">
Nowy, lepszy świat

Nowy, lepszy świat – amerykański komediodramat z 2005 roku. Historia życia kilku osób po zamachu z 11 września 2001 r.

</doc>
<doc id="1702728" url="https://pl.wikipedia.org/wiki?curid=1702728" title="Guisa">
Guisa

Guisa – miasto na Kubie, w prowincji Granma. W 2004 r. miasto to zamieszkiwało 50 923 osób.

</doc>
<doc id="1702732" url="https://pl.wikipedia.org/wiki?curid=1702732" title="Skradziony notes">
Skradziony notes

Skradziony notes – amerykańska komedia z 2006 roku.
Fabuła.
Bickford Shmeckler jest inteligentnym outsiderem, który nie umie odnaleźć się w towarzystwie. Swoje spostrzeżenia i błyskotliwe pomysły zapisuje w swoim notesie. Ale podczas imprezy organizowanej przez współlokatora notes zostaje skradziony. Żeby go odnaleźć będzie musiał opuścić kampus i skonfrontować swoje tezy z rzeczywistością...

</doc>
<doc id="1702733" url="https://pl.wikipedia.org/wiki?curid=1702733" title="Nikola Brejchová">
Nikola Brejchová

Nikola Tomecková Brejchová (ur. 25 czerwca 1974) - czeska lekkoatletka specjalizująca się w rzucie oszczepem.
Swój pierwszy start olimpijski zakończyła na eliminacjach (1996). Ósma zawodniczka igrzysk olimpijskich w Sydney (2000). W 2004 uplasowała się tuż za podium konkursu olimpijskiego w Atenach (4. miejsce z wynikiem 64,23). Srebrna medalistka uniwersjady, która w 2001 roku odbyła się w Pekinie. Pierwszym sukcesem zawodniczki było wicemistrzostwo Europy juniorek w roku 1991. Rok później zajęła 11. miejsce w seulskich mistrzostwach świata juniorów. Sześć razy uczestniczyła w seniorskich mistrzostwach globu - Stuttgart 1993 (odpadła w eliminacjach), Göteborg 1995 (odpadła w eliminacjach), Ateny 1997 (odpadła w eliminacjach), Sewilla 1999 (odpadła w eliminacjach), Edmonton 2001 (4. miejsce w finale) oraz Osaka 2007 (4. miejsce w finale). Dwa występy w mistrzostwach Europy zakończyła na eliminacjach (Budapeszt 1998 oraz Monachium 2002). W 2004 roku zajęła drugie miejsce w światowym finale IAAF. Wielokrotna medalistka mistrzostw Czech w rzucie oszczepem. Rekord życiowy: 65,91 (2 sierpnia 2004, Linz).

</doc>
<doc id="1702735" url="https://pl.wikipedia.org/wiki?curid=1702735" title="Jiguaní">
Jiguaní

Jiguaní – miasto na Kubie, w prowincji Granma. W 2004 r. miasto to zamieszkiwało 60 320 osób.

</doc>
<doc id="1702737" url="https://pl.wikipedia.org/wiki?curid=1702737" title="Mr. Jones">
Mr. Jones

Mr. Jones – amerykański melodramat z 1993 roku.
Fabuła.
Główny bohater filmu, tytułowy Mr Jones (Richard Gere), jest osobą cierpiącą na psychozę maniakalno-depresyjną, zaburzenie, w którym okresy dojmującego smutku i obezwładniającej apatii przeplatają się z okresami wielkiej wiary we własne siły i wzmożonej aktywności. Jones dwukrotnie trafia do szpitala psychiatrycznego po ekscesach dokonanych w fazie maniakalnej, ale początkowo odmawia zalecanego przez terapeutkę, doktor Elizabeth Bowen (Lena Olin), odosobnienia w szpitalu psychiatrycznym i leczenia farmakologicznego. Powodowany jednak sympatią do urodziwej terapeutki, przystaje w końcu na leczenie. Pomiędzy Jonesem a Elizabeth zaczyna się rodzić uczucie, tym trudniejsze w realizacji, że jemu choroba utrudnia normalne funkcjonowanie społeczne, a jej – kodeks etyczny psychologa zabrania wchodzić w bliższe relacje z pacjentami.

</doc>
<doc id="1702739" url="https://pl.wikipedia.org/wiki?curid=1702739" title="Niquero">
Niquero

Niquero – miasto na Kubie, w prowincji Granma. W 2004 r. miasto to zamieszkiwało 41 252 osób.

</doc>
<doc id="1702740" url="https://pl.wikipedia.org/wiki?curid=1702740" title="Długie (przystanek kolejowy)">
Długie (przystanek kolejowy)

Długie – przystanek kolejowy w Długiem, w województwie podkarpackim, w Polsce, na linii Stróże – Krościenko. Znajduje się tu 1 peron. Przystanek jest obsługiwany wyłącznie przez pociągi osobowe Przewozów Regionalnych.
W roku 2019 obsługiwano tu 0–9 pasażerów na dobę.

</doc>
<doc id="1702741" url="https://pl.wikipedia.org/wiki?curid=1702741" title="Ferdinand Radi">
Ferdinand Radi

Ferdinand Radi (ur. 20 sierpnia 1942 w Durrësie, zm. 11 września 2004 w Tiranie) – albański aktor i reżyser.
Życiorys.
Pochodził z Durrësu, ale w 1945 jego rodzina przeniosła się do Tirany. W latach 1958–1962 występował w drużynie piłkarskiej Dinama Tirana. Pod wpływem Kujtima Spahivogliego, który dostrzegł u Radiego talent komediowy, debiutował na scenie w jednym z teatrów amatorskich, działających w stolicy. W 1968 uczył się sztuki aktorskiej w szkole działającej przy Teatrze Ludowym, a następnie kształcił się w zakresie reżyserii. Studia ukończył w roku 1972. Wkrótce potem zaczął występować na scenie narodowej, ale został usunięty z zespołu w 1973 na fali czystek skierowanych przeciwko tendencjom liberalnym w sztuce. Wrócił wtedy ponownie do teatru amatorskiego. Po przemianach demokratycznych w Albanii, w 1991 mógł powrócić do zespołu Teatru Narodowego, grając w sztuce "Wizyta starszej pani" Friedricha Dürrenmatta. Na potrzeby teatru napisał dwa dramaty: "8 osób +" oraz "Inspektor".
Na dużym ekranie zadebiutował w 1971 rolą drukarza w filmie "Kur zbardhi nje dite". Zagrał potem w 14 filmach fabularnych.

</doc>
<doc id="1702745" url="https://pl.wikipedia.org/wiki?curid=1702745" title="Blok Rosyjski">
Blok Rosyjski

Partia Blok Rosyjski (, , ПРБ) – prorosyjskie ugrupowanie działające na Ukrainie, skupiające głównie ludność rosyjskojęzyczną.
Korzenie zorganizowanego politycznie ruchu rosyjskiego na Ukrainie sięgają 1999 roku, gdy założono Rosyjski Ruch Ukrainy (ros. Русское движение Украины, РДУ). Ugrupowanie „Blok Rosyjski” powstało 20 czerwca 2002 na III zjeździe partii „O jedną Ruś” (ros. „За Русь единую”), która połączyła się z ugrupowaniem Związek Ukraińsko-Rosyjski (ros. Русско-украинский союз) Iwana Symonenki. 30 sierpnia 2002 zmiana nazwy partii została zatwierdzona przez Ministerstwo Sprawiedliwości.
W wyborach z marca 2002 koalicja „Blok Rosyjski” nie przekroczyła 4%-owego progu wyborczego i jej przedstawiciele nie znaleźli się w Radzie Najwyższej. Najlepsze wyniki ugrupowanie osiągnęło w Sewastopolu i na Krymie. Podczas kampanii wyborczej domagało się zrównania praw języków rosyjskiego i ukraińskiego na Ukrainie, integracji z Rosją, Białorusią i innymi krajami WNP, walki z tzw. nacjonalizmem i separatyzmem ukraińskim.
W wyborach prezydenckich 2004 partia poparła Wiktora Janukowycza. W tym samym roku rozpoczęła współpracę z Postępową Socjalistyczną Partią Ukrainy oraz „Bractwem” A. Korczyńskiego, co spotkało się z krytyką części działaczy. Na zjeździe z 12 marca 2005 było to główną przyczyną odwołania A. Swistunowa z funkcji przewodniczącego, nowym liderem został Władimir Paszkow. Swistunow nie uznał jednak decyzji zjazdu i 16 lipca 2005 część delegatów wybrała go ponownie na szefa Bloku oraz Ruchu.
Podczas wyborów 2006 kandydaci Bloku startowali z listy Partii Regionów, do Rady Najwyższej dostał się wówczas Aleksandr Czernomorow. W Radzie Najwyższej Krymu zasiadło 13 kandydatów Bloku (wśród nich 12 z listy „Za Janukowycza!” i 1 z Bloku Natalii Witrenko „Ludowa opozycja”). W Radzie Miejskiej Sewastopola Blok reprezentuje 5 przedstawicieli.

</doc>
<doc id="1702747" url="https://pl.wikipedia.org/wiki?curid=1702747" title="Vigdís Gudjónsdóttir">
Vigdís Gudjónsdóttir

Vigdís Gudjónsdóttir (ur. 27 czerwca 1975) - islandzka lekkoatletka, która specjalizowała się w rzucie oszczepem.
Dwukrotna złota medalistka igrzysk małych państw Europy. Wielokrotna mistrzyni Islandii w rzucie oszczepem. Rekord życiowy: 55,54 (4 czerwca 1999, Boise).

</doc>
<doc id="1702749" url="https://pl.wikipedia.org/wiki?curid=1702749" title="Pudło">
Pudło



</doc>
<doc id="1702750" url="https://pl.wikipedia.org/wiki?curid=1702750" title="Kościół staroluterański w Bydgoszczy">
Kościół staroluterański w Bydgoszczy

Kościół staroluterański w Bydgoszczy – kościół, który znajdował się przy ul. Poznańskiej 25, w obrębie Starego Miasta w Bydgoszczy. W latach 1846–1957 ewangelicki, w latach 1957-1969 prawosławny. Rozebrany w 1969 roku.
Historia.
Świątynię zbudowała w 1846 bydgoska gmina kościoła staroluterańskiego, istniejąca na terenie miasta od 1834. Kościół Ewangelicko-Luterański powstał na terenie Prus jako reakcja na powołanie w 1817 do istnienia państwowego Kościoła ewangelicko-unijnego. W 1845 ten związek wyznaniowy uzyskał uznanie prawne w państwie pruskim.
W okresie II Rzeczypospolitej parafia w Bydgoszczy należała do Kościoła Ewangelicko-Luterskiego w Polsce Zachodniej. Pod względem narodowościowym miała charakter niemiecki, ale wierni w odróżnieniu od wyznawców Kościoła ewangelicko-unijnego nie angażowali się w działalność polityczną. Cechowało ich na ogół przyjazne nastawienie względem Polaków. Dobre stosunki łączyły ich także z parafią ewangelicko-augsburską, której udostępnili swoją świątynię w latach 1922-1939.
W 1945 gmina staroluterańska przestała istnieć. Władze państwowe oficjalnie przekazały świątynię parafii ewangelicko-augsburskiej, która otrzymała równocześnie kościół Chrystusa Zbawiciela oraz plebanię farną przy Wałach Jagiellońskich, w której urządzono mieszkanie dla organisty.
Odtąd w kościele urządzano nabożeństwa okresowe, podczas gdy główne uroczystości świąteczne i niedzielne odprawiano w kościele Chrystusa Zbawiciela.
W 1957 świątynia została wydzierżawiona parafii prawosławnej pw. św. Mikołaja. Z biegiem lat stan techniczny budynku znacznie się pogorszył, a żadna z użytkujących go wspólnot religijnych nie dysponowała funduszami na remont generalny. W 1969 władze państwowe zamknęły kościół i doprowadziły do jego rozbiórki.
W związku z planami zabudowy posesji, na której znajdował się kościół, latem 2017 w ramach prowadzonych prac archeologicznych przebadano zachowane mury przyziemia.
Architektura.
Kościół zbudowany został w stylu klasycystycznym. Budynek miał skromną formę, posiadał przedsionek i dwuspadowy dach.

</doc>
<doc id="1702753" url="https://pl.wikipedia.org/wiki?curid=1702753" title="Placetas">
Placetas

Placetas – miasto na Kubie, w prowincji Villa Clara. W 2005 r. miasto to zamieszkiwało 56 tys. osób.
W mieście rozwinął się przemysł tytoniowy oraz materiałów budowlanych.

</doc>
<doc id="1702754" url="https://pl.wikipedia.org/wiki?curid=1702754" title="Zakłady Przemysłu Odzieżowego Próchnik">
Zakłady Przemysłu Odzieżowego Próchnik



</doc>
<doc id="1702757" url="https://pl.wikipedia.org/wiki?curid=1702757" title="Port lotniczy Kawala">
Port lotniczy Kawala

Port lotniczy Kawala im. Aleksandra Wielkiego (, "Kratikos Aerolimenas Kawalas "Megas Aleksandros"" (trl.), ; IATA: KVA, ICAO: LGKV) – międzynarodowy port lotniczy położony 30 km od centrum Kawali, w regionie Macedonia, w Grecji.
Lotnisko otwarto w 1952 roku z inicjatywy Greckich Sił Powietrznych w pobliżu wsi Amygdaleonas. 12 października 1981 zostało przeniesione do nowej lokalizacji, gdzie działa do dziś, w pobliżu miasta Chrisoupolis. Przeniesienie znacznie poprawiło dostępność pobliskiej wyspy Thasos i miasta Ksanti. Na początku było używane tylko dla lotów krajowych.
Operatorem zarządzającym portem jest niemiecka spółka Fraport.

</doc>
<doc id="1702761" url="https://pl.wikipedia.org/wiki?curid=1702761" title="Anastasiya Taranova-Potapova">
Anastasiya Taranova-Potapova



</doc>
<doc id="1702763" url="https://pl.wikipedia.org/wiki?curid=1702763" title="March Engineering">
March Engineering

March Engineering – brytyjski zespół wyścigowy, założony w 1969 roku. W latach 1970–1992 startował (z przerwami) w Formule 1. Ponadto budował nadwozia stosowane m.in. w Formule 2, Formule 3000, Formule 3 i serii CART.
Nazwa zespołu wzięta została od nazwisk założycieli: Maxa Mosleya, Alana Reesa, Grahama Coakera i Robina Herda. Każdy z nich odpowiadał w zespole za inny obszar działań: Mosley za sprawy finansowe, Herd był konstruktorem, Rees kierował zespołem wyścigowym, a Coaker nadzorował produkcję w fabryce.
Najlepszy sezon March zaliczył już w pierwszym roku startów, zajął wtedy 3. miejsce wśród konstruktorów. W tym samym roku ich konstrukcja pierwszy raz wygrała wyścig (Jackie Stewart, GP Hiszpanii 1970), jednak bolid ten należał do zespołu Tyrrell.
W ciągu czternastu sezonów startów w F1, zespoły March wystartowały w 207 Grand Prix, odniosły 3 zwycięstwa, zdobyły 4 pierwsze pola startowe i 7 razy miały najszybsze okrążenie w wyścigu. W 1987 roku japońska agencja nieruchomości Leyton House stała się sponsorem tytularnym a w 1989 roku wykupiła całą firmę i w latach 1990–1991 startowała w Formule 1 jako Leyton House.
Na początku lat 80. XX wieku March skupił się głównie na Formule 2 i serii Indycar. Ich konstrukcja dla amerykańskiej serii okazała się tak dobra, że w pewnym momencie niemal zdominowała stawkę startujących pojazdów. Dodatkowo w latach 1983–1987 odniosła pięć kolejnych zwycięstw w Indianapolis 500, a w roku 1985 i 1986 kierowcy używający tej konstrukcji zostali mistrzami serii (Al Unser i Bobby Rahal).

</doc>
<doc id="1702764" url="https://pl.wikipedia.org/wiki?curid=1702764" title="March">
March



</doc>
<doc id="1702765" url="https://pl.wikipedia.org/wiki?curid=1702765" title="Wilford Brimley">
Wilford Brimley

Anthony Wilford Brimley (ur. 27 września 1934 w Salt Lake City, zm. 1 sierpnia 2020 w St. George) – amerykański aktor filmowy; najbardziej znany z popularnej komedii science fiction "Kokon" (1985; reż. Ron Howard) i jej kontynuacji z 1988 pt. "". Inne pamiętne role stworzył m.in. w takich filmach jak: "Chiński syndrom" (1979), "Bez złych intencji" (1981), "Coś" (1982), "Urodzony sportowiec" (1984) czy "Firma" (1993).
Życiorys.
Urodzony w Salt Lake City Brimley porzucił szkołę średnią i zaciągnął się do Korpusu Piechoty Morskiej Stanów Zjednoczonych (tzw. marines). Przez 3 lata służył na Aleutach. Po opuszczeniu wojska imał się różnych zajęć; był m.in. ochroniarzem Howarda Hughesa, później pracował na ranczu i był kowalem. Następnie zaczął podkuwać konie na planach filmowych. Dzięki swojemu przyjacielowi aktorowi Robertowi Duvallowi w latach 60. zaczął pojawiać się jako statysta i kaskader w westernach. Pierwszą znaczącą rolę zagrał pod koniec lat 70. w filmie "Chiński syndrom" (1979) z Jackiem Lemmonem i Michaelem Douglasem. W ciągu kolejnych dekad swojej aktorskiej aktywności pojawił się w ok. 60 produkcjach.
Od 1979 zmagał się z cukrzycą. Przez lata angażował się w zwiększenie świadomości ludzi na temat tej choroby, za co w 2008 został nagrodzony przez Amerykańskie Stowarzyszenie Diabetologiczne.
Zmarł w szpitalu w St. George 1 sierpnia 2020, kilka tygodni przed 86. urodzinami. W ostatnich miesiącach miał problemy z nerkami.

</doc>
<doc id="1702769" url="https://pl.wikipedia.org/wiki?curid=1702769" title="Dutch Antilles Express">
Dutch Antilles Express

Dutch Antilles Express – regionalna linia lotnicza z siedzibą na Curaçao. Obsługuje regularne połączenia na Bonaire, Curaçao, Sabie, Sint Eustatius, Sint Maarten i Wenezueli. Główną bazą jest Port lotniczy Curaçao.
Flota.
Flota składa się z:

</doc>
<doc id="1702772" url="https://pl.wikipedia.org/wiki?curid=1702772" title="Tweek">
Tweek



</doc>
<doc id="1702774" url="https://pl.wikipedia.org/wiki?curid=1702774" title="Nagroda Saturn w kategorii najlepszy aktor drugoplanowy">
Nagroda Saturn w kategorii najlepszy aktor drugoplanowy

Laureaci nagród Saturn w kategorii najlepszy aktor drugoplanowy:
Lata 70.
1974/75: Marty Feldman – Młody Frankenstein jako Igor
1976: Jay Robinson – Train Ride to Hollywood jako Dracula
1977: Alec Guinness – jako Obi-Wan Kenobi
nominacje:
1978: Burgess Meredith – Magia jako Ben Greene
nominacje:
1979: Arte Johnson – Miłość od pierwszego ukąszenia jako Renfield
nominacje:
Lata 80.
1980: Scatman Crothers – Lśnienie jako Dick Hallorann
nominacje:
1981: Burgess Meredith – Zmierzch tytanów jako Ammon
nominacje:
1982: Richard Lynch – Miecz i czarnoksiężnik jako Titus Cromwell
nominacje:
1983: John Lithgow – Strefa mroku jako John Valentine
nominacje:
1984: Tracey Walter – Komornicy jako Miller
nominacje:
1985: Roddy McDowall – Postrach nocy jako Peter Vincent
nominacje:
1986: Bill Paxton – Obcy – decydujące starcie jako szeregowy William Hudson
nominacje:
1987: Richard Dawson – Uciekinier jako Damon Killian
nominacje:
1988: Robert Loggia – Duży jako MacMillan
nominacje:
Lata 90.
1989/90: Thomas F. Wilson – Powrót do przyszłości II jako Biff/Griff Tannen
nominacje:
1991: William Sadler – Szalona wyprawa Billa i Teda jako Śmierć
nominacje:
1992: Robin Williams – Aladyn jako Dżin
nominacje:
1993: Lance Henriksen – Nieuchwytny cel jako Emil Fouchon
nominacje:
1994: Gary Sinise – Forrest Gump jako Dan Taylor
nominacje:
1995: Brad Pitt – 12 małp jako Jeffrey Goines
nominacje:
1996: Brent Spiner – jako Data
nominacje:
1997: Vincent D’Onofrio – Faceci w czerni jako Edgar/Wielki Robak
nominacje:
1998: Ian McKellen – Uczeń szatana jako Kurt Dussander
nominacje:
1999: Michael Clarke Duncan – Zielona mila jako John Coffey
nominacje:
2000–2009.
2000: Willem Dafoe – Cień wampira jako Max Schreck
nominacje:
2001: Ian McKellen – jako Gandalf
nominacje:
2002: Andy Serkis – jako Gollum
nominacje:
2003: Sean Astin – jako Samwise Gamgee
nominacje:
2004: David Carradine – Kill Bill Vol. 2 jako Bill
nominacje:
2005: Mickey Rourke – jako Marv
nominacje:
2006: Ben Affleck – Hollywoodland jako George Reeves
nominacje:
2007: Javier Bardem – To nie jest kraj dla starych ludzi jako Anton Chigurh
nominacje:
2008: Heath Ledger – Mroczny Rycerz jako Joker
nominacje:
2009: Stephen Lang – Avatar jako pułkownik Miles Quaritch
nominacje:
2010-11.
2010:
nominacje:

</doc>
<doc id="1702782" url="https://pl.wikipedia.org/wiki?curid=1702782" title="Florida (stacja metra w Buenos Aires)">
Florida (stacja metra w Buenos Aires)

Florida - stacja metra w Buenos Aires, na linii B. Znajduje się pomiędzy stacjami Leandro N. Alem a Carlos Pellegrini. Stacja została otwarta 1 grudnia 1931.

</doc>
<doc id="1702784" url="https://pl.wikipedia.org/wiki?curid=1702784" title="Leandro N. Alem (stacja metra)">
Leandro N. Alem (stacja metra)

Leandro N. Alem - stacja początkowa metra w Buenos Aires, na linii B. Następną stacją jest Floridae. Stacja została otwarta 1 grudnia 1931.

</doc>
<doc id="1702785" url="https://pl.wikipedia.org/wiki?curid=1702785" title="Prawosławie w Niemczech">
Prawosławie w Niemczech

Prawosławie w Niemczech jest obecne od XVIII w., jednak pozostaje religią związaną z mniejszościami narodowymi rosyjską i grecką oraz z napływającymi z Europy Wschodniej imigrantami zarobkowymi. Według danych z 2005 w Niemczech żyło ok. 1,5 mln prawosławnych.
Rosyjski Kościół Prawosławny.
Pierwsze ślady obecności.
Pierwsza stała kaplica prawosławna w Niemczech została otwarta w 1718 w rosyjskiej ambasadzie w Berlinie. Była ona obsługiwana przez kler przybyły z Rosji, podlegała jurysdykcyjnie metropolii petersburskiej. W tym samym roku została otwarta druga parafia w Poczdamie, która jednak istniała tylko kilka lat. Przez cały XVIII i XIX wiek powstawały natomiast z prywatnych inicjatyw kaplice domowe, niemające statusu parafialnego, podlegające Rosyjskiemu Kościołowi Prawosławnemu. W 1829 została otwarta cerkiew św. Aleksandra Newskiego w Poczdamie, następnie powstały świątynie w Dreźnie, Baden-Baden, Bad Ems, Lipsku, Bad Homburg, Wiesbaden, Stuttgarcie, Bad Kissingen i Darmstadt. W Berlinie powstał rosyjski cmentarz prawosławny z cerkwią Świętych Konstantyna i Heleny.
W odróżnieniu od parafii prawosławnych w innych krajach zachodniej Europy, parafie w Niemczech bardzo szybko – już w 1836 – dopuściły częściowe stosowanie języka niemieckiego w pracy duszpasterskiej, zamiast ograniczać się do cerkiewnosłowiańskiego i rosyjskiego. W niektórych parafiach stosowany jest również kalendarz gregoriański zamiast tradycyjnego juliańskiego.
XX–XXI wiek.
W czasie I wojny światowej odprawianie nabożeństw prawosławnych, jako kojarzących się z wrogim krajem – Rosją, było zabronione. W latach 20. XX wieku liczba prawosławnych żyjących w Niemczech gwałtownie wzrosła ze względu na falę białej emigracji rosyjskiej. W tym okresie w Niemczech działało 13 etnicznie rosyjskich parafii, zrzeszających 11 tys. wiernych. 4 placówki duszpasterskie prowadzone były przez Patriarchat Moskiewski i podległy mu Zachodnioeuropejski Egzarchat Rosyjskiego Kościoła Prawosławnego, dziewięć – przez Rosyjski Kościół Prawosławny poza granicami Rosji.
Od 1933, po dojściu do władzy NSDAP, jedyną legalną organizacją prawosławną w III Rzeszy był Rosyjski Kościół Prawosławny poza granicami Rosji, który otrzymał nawet zezwolenie na budowę katedry w Berlinie (przekazanej Rosyjskiemu Kościołowi Prawosławnemu w 1945). Po II wojnie światowej wszystkie parafie rosyjskie na terytorium NRD podporządkowano Patriarchatowi Moskiewskiemu, podczas gdy te w RFN uznały jurysdykcję Cerkwi Zagranicznej. Od końca lat 60. XX wieku Rosyjski Kościół Prawosławny zaczął organizować w RFN alternatywne parafie, w których jako liturgiczny obowiązywał język niemiecki.
Zjednoczone rosyjskie prawosławne struktury kościelne posiadają obecnie 34 parafie na terenie Niemiec, jednak działają one w dwóch niezależnych eparchiach: berlińskiej i niemieckiej Rosyjskiego Kościoła Prawosławnego i berlińskiej i niemieckiej Kościoła poza granicami Rosji. Ponadto w Niemczech działają parafie autonomicznego Arcybiskupstwa Zachodnioeuropejskich Parafii Tradycji Rosyjskiej, zgrupowane w dekanacie niemieckim. Ilość wiernych narodowości rosyjskiej systematycznie jednak spada i jest obecnie szacowana na ok. 50 tys. osób.
Patriarchat Konstantynopolitański.
Powstanie greckojęzycznych prawosławnych placówek duszpasterskich wiązało się z działalnością kupców z tego kraju, którzy otworzyli swoją kaplicę w Lipsku w 1743. W I połowie XIX wieku dekretem Ludwika I Grecy otrzymali do zaadaptowania na cerkiew kościół Chrystusa Zbawiciela w Monachium, do dziś siedzibę jednej z większych parafii prawosławnych w Niemczech. Od 1904 istnieje kaplica greckojęzyczna w Berlinie.
Do dalszego wzrostu liczby prawosławnych Greków zamieszkałych w Niemczech przyczyniła się powojenna emigracja z przyczyn ekonomicznych. Grecy stali się na tyle liczni, że w 1963 patriarcha Konstantynopola powołał do życia metropolię niemiecką, podlegającą Egzarchatowi Europy Środkowej. W momencie powstania metropolii jej zwierzchnik był odpowiedzialny za 12 parafii, obecnie w Niemczech działa ich 70, jednak ich liczba, ze względu na specyfikę środowiska emigracyjnego, ulega ciągłym wahaniom. Większość kleru pracującego w parafiach zyskała wykształcenie teologiczne w Grecji, jednak w jurysdykcji patriarchy Konstantynopola są również pojedyncze parafie ukraińsko-, niemiecko- i rumuńskojęzyczne oraz jeden monaster w Geilnau. Liczbę prawosławnych Greków w Niemczech szacuje się na 400 tys., co czyni z nich największą obecnie grupę narodowościową w obrębie wszystkich wiernych.
Serbski Kościół Prawosławny.
W latach 60. do Niemiec przybyło ok. 180 tys. Serbów wyznania prawosławnego, którzy podlegają eparchii Frankfurtu i całych Niemiec (wcześniej: środkowoeuropejskiej) Serbskiego Kościoła Prawosławnego. Jej siedzibą od 2015 jest Frankfurt nad Menem. Obecną liczbę prawosławnych Serbów, zrzeszonych w 34 parafiach w Niemczech szacuje się na 250 tys.
Rumuński Kościół Prawosławny.
Od 1994 na terenie Niemiec istnieje podległa temu Kościołowi metropolia Niemiec, Europy Północnej i Środkowej. Z 24 rumuńskich parafii działających w Niemczech niektóre pozostają jednak w jurysdykcji patriarchy Konstantynopola. Na terenie Niemiec żyje ok. 280 tys. prawosławnych Rumunów.
Gruziński Kościół Prawosławny.
Od 2003 Ratyzbona jest siedzibą eparchii zachodnioeuropejskiej Gruzińskiego Kościoła Prawosławnego.
Patriarchat Antiochii.
Od października 2013 parafie Patriarchatu Antiocheńskiego wchodzą w skład nowo utworzonej metropolii – Archidiecezji Niemiec i Europy Centralnej.
Bułgarski Kościół Prawosławny.
Parafie Bułgarskiego Kościoła Prawosławnego w Niemczech wchodzą w skład metropolii zachodniej i środkowej Europy. W Berlinie znajduje się główna świątynia metropolitalna – sobór św. Borysa.
Według danych z 1999 na terenie całego kraju znajdują się 282 stałe placówki duszpasterskie, które jednak w większości nie posiadają własnych cerkwi, lecz korzystają z pomieszczeń wynajmowanych przez inne wyznania chrześcijańskie. Ze względu na niski status społeczny większości wiernych prawosławnych, w kraju prawie nie są budowane nowe wolnostojące cerkwie.
Współpraca Kościołów prawosławnych w Niemczech.
Od 1994 przedstawiciele wszystkich jurysdykcji posiadających swoje parafie w Niemczech są zrzeszeni w Komisji Kościołów Prawosławnych w Niemczech, która zajmuje się koordynacją ich działań, upowszechnianiem wiedzy o prawosławiu w kraju oraz opiekuje się szeregiem stowarzyszeń religijnych, do których należą prawosławni z różnych jurysdykcji. Komisja wydaje biuletyn "Orthodoxie Aktuell".

</doc>
<doc id="1702786" url="https://pl.wikipedia.org/wiki?curid=1702786" title="Babinicze (obwód grodzieński)">
Babinicze (obwód grodzieński)

Babinicze (biał. "Бабынічы") – wieś na Białorusi, położona w obwodzie grodzieńskim w rejonie słonimskim w wasilewickim sielsowiecie.
Wieś szlachecka położona była w końcu XVIII wieku w powiecie słonimskim województwa nowogródzkiego.

</doc>
<doc id="1702787" url="https://pl.wikipedia.org/wiki?curid=1702787" title="Zespół zamknięcia">
Zespół zamknięcia

Zespół zamknięcia (ang. "locked-in syndrome") – stan, w którym pacjent jest w pełni przytomny i świadomy, lecz nie jest w stanie poruszać się z powodu całkowitego paraliżu niemalże wszystkich mięśni szkieletowych. Jest to skutek uszkodzenia w obrębie pnia mózgu, w którym doszło do zniszczenia brzusznej części mostu. Ze względu na dyskoordynację oddychania z napięciem strun głosowych wydawanie jakichkolwiek dźwięków jest niemożliwe. Jedyną możliwością porozumiewania się przez chorego jest mruganie powiekami oraz poruszanie oczami, ponieważ zdolność do wykonywania tych ruchów pozostaje zachowana. Poza tym nie dochodzi do uszkodzenia zdolności myślenia ani kojarzenia, bo w przeciwieństwie do stanu wegetatywnego, wyższe struktury mózgowia pozostają w pełni sprawne.
Leczenie.
Nie istnieje uniwersalne ani przyczynowe leczenie zespołu zamknięcia. Próbowano stosować stymulację mięśni za pomocą elektrod (NMES) w celu przyspieszenia ich regeneracji. Leczenie przyczynowe opiera się na pomocy choremu w komunikowaniu się ze światem. Rokowanie nie jest pomyślne – 90% chorych umiera w ciągu pierwszych 4 miesięcy od momentu uszkodzenia pnia mózgu. Niezmiernie rzadko zdarza się powrót zdolności motorycznych mięśni.

</doc>
<doc id="1702789" url="https://pl.wikipedia.org/wiki?curid=1702789" title="Mistrzostwa Europy Juniorów w Lekkoatletyce 1979">
Mistrzostwa Europy Juniorów w Lekkoatletyce 1979

5. Mistrzostwa Europy Juniorów w Lekkoatletyce – zawody lekkoatletyczne, które odbyły się od 16 do 19 sierpnia 1979 roku w Bydgoszczy na stadionie Wojskowego Klubu Sportowego Zawisza.

</doc>
<doc id="1702792" url="https://pl.wikipedia.org/wiki?curid=1702792" title="MiG-110">
MiG-110

MiG-110 (ros. МиГ-110) – rosyjski samolot pasażersko-towarowy.
Historia.
Projekt MiGa-110 powstał jako efekt wygranego konkursu ogłoszonego w 1990 roku przez Rosyjskie Siły Powietrzne na nowy samolot pasażersko towarowy. Prace projektowe nad samolotem rozpoczęły się w lutym 1992 roku. Rok później podczas pokazów lotniczych MAKS w Moskwie (Международный авиационно-космический салон) zaprezentowano model samolotu. 30 grudnia 1993 roku maszyna uzyskała formalne poparcie rządu w finansowaniu dalszych prac projektowych i przyszłej produkcji seryjnej. Jednak poza formalnym poparciem prace nad MiG-110 zamarły i ruszyły ponownie dopiero w 1997 roku. 27 października 1998 roku podpisano list intencyjny pomiędzy austriacką firmą ANL Handelsgesellschaft a rosyjskim producentem w sprawie utworzenia mieszanego przedsiębiorstwa rosyjsko-austriackiego zajmującego się produkcją i sprzedażą MiGa-110. Strona austriacka miała sfinansować dokończenie prac konstrukcyjnych maszyny a końcowy montaż samolotu odbywałby się w zakładach pod Wiedniem. Do dnia dzisiejszego zbudowano jedynie naturalnej wielkości drewnianą makietę samolotu.
Konstrukcja.
Samolot jest dwusilnikowym górnopłatem. Kadłub maszyny przystosowany był do przewozu pasażerów lub towarów, których załadunek możliwy jest poprzez odchylanie tylnej rampy ładunkowej. Samolot posiada trójkołowe wciągane podwozie, przednie do wneki kadłuba i główne do gondoli silnikowych, posiada możliwość startu i lądowania na lotniskach o gruntowej nawierzchni. MiG-110 jest samolotem dwubelkowym, na przedłużeniu gondoli silników umieszczono stateczniki pionowe ze sterami kierunku.

</doc>
<doc id="1702795" url="https://pl.wikipedia.org/wiki?curid=1702795" title="W pogoni za Harrym Winstonem">
W pogoni za Harrym Winstonem

W Pogoni za Harrym Winstonem (org. "Chasing harry winston") – powieść autorstwa Lauren Weisberger wydana w 2008 roku.
Autorka opowiada o trzech dobiegających trzydziestki przyjaciółkach, które zawierają nieformalny pakt - w ciągu najbliższego roku każda z nich ma dokonać jednej znaczącej zmiany w swoim życiu. Związana od pięciu lat z jednym facetem i marząca o małżeństwie i dziecku Emmy właśnie zakończyła związek - nie z własnego wyboru. Duncan porzuca ją dla dwudziestotrzyletniej dziewczyny. Choć dotąd była zdeklarowaną monogamistką, teraz zrozumiała, że bardziej odpowiadają jej przelotne romanse, którym sprzyjają częste podróże służbowe. Leigh pozornie ma wszystko - i idealną pracę w wydawnictwie, i wymarzone mieszkanie, i świetnego mężczyznę, zakochanego w niej do szaleństwa, ale nie jest przekonana, że spotkała Tego Jedynego, z którym chciałaby spędzić resztę życia. 

</doc>
<doc id="1702796" url="https://pl.wikipedia.org/wiki?curid=1702796" title="Wolverhampton (stacja kolejowa)">
Wolverhampton (stacja kolejowa)

Wolverhampton - stacja kolejowa w Wolverhampton, w hrabstwie West Midlands, w Anglii (Wielka Brytania), na linii West Coast Main Line. Jest obsługiwana przez 
London Midland, CrossCountry, Virgin Trains, Wrexham &amp; Shropshire i Arriva Trains Wales.
Pierwsza stacja została otwarta w 1852 przez London and North Western Railway (LNWR). Jedyna widoczna pozostałość pierwotnej stacji jest Queen's Building, brama kolejowa na dysk, która prowadziła do stacji, która obecnie wykorzystywana jest jako bufet obsługujący dworzec autobusowy Wolverhampton. Trzy lata później Great Western Railway (GWR) otworzyło drugą stację, zlokalizowaną za starszą stacją w dole, która stała się znana jako Wolverhampton Low Level, inne stają się znane jako Wolverhampton High Level.

</doc>
<doc id="1702797" url="https://pl.wikipedia.org/wiki?curid=1702797" title="CEPT1">
CEPT1

CEPT1 był standardem opracowanym przez Europejską konferencję Poczty i Telekomunikacji. Dotyczył on wideoteksu. 
Opublikowano go w maju 1981 r. pod numerem T/CD 06-01. 
CEPT1 został zastąpiony standardem teletekstu. 
Dokument T/CD 06-01 można znaleźć wśród dokumentów ETSI pod numerem ETS 300 072.

</doc>
<doc id="1702798" url="https://pl.wikipedia.org/wiki?curid=1702798" title="Geoportal">
Geoportal

Geoportal – portal internetowy zapewniający dostęp do usług danych przestrzennych, tj. do usług dotyczących danych przestrzennych i będących operacjami, które mogą być wykonywane przy użyciu oprogramowania komputerowego na nich zawartych w zbiorach danych przestrzennych lub na powiązanych z nimi metadanych.
Geoportale umożliwiają w szczególności korzystanie z usług wyszukiwania, przeglądania, pobierania i przekształcania danych przestrzennych. Spełniają one istotną rolę w infrastrukturach danych przestrzennych (infrastrukturach informacji przestrzennej).

</doc>
<doc id="1702810" url="https://pl.wikipedia.org/wiki?curid=1702810" title="Joachim Lange">
Joachim Lange

Joachim Lange (ur. 25 stycznia 1960) - wschodnioniemiecki lekkoatleta, który specjalizował się w rzucie oszczepem.
W 1979 zdobył złoty medal organizowanych w Bydgoszczy mistrzostw Europy juniorów. Uzyskał wówczas wynik 78,78. Brązowy medalista mistrzostw NRD w roku 1980. Rekord życiowy: 87,42 (2 maja 1984, Rijeka).

</doc>
<doc id="1702815" url="https://pl.wikipedia.org/wiki?curid=1702815" title="Kelly LeBrock">
Kelly LeBrock

Kelly LeBrock (ur. 24 marca 1960 w Nowym Jorku) – amerykańska aktorka i modelka.
Życiorys.
Wczesne lata.
Urodziła się w Nowym Jorku jako córka Mary Cecilia Traynor i Harolda Arthura Le Brocka, zamożnego biznesmena. Jej matka była pochodzenia irlandzkiego, a ojciec miał korzenie francuskie i kanadyjskie. Kiedy miała pięć lat, rodzina przeniosła się do Londynu. Następnie została wysłana do szkoły z internatem w Susseksie.
Kariera.
Już jako 16–latka reklamowała bieliznę Christiana Diora i była modelką renomowanej agencji Eileen Ford. Reklamowała szampon Pantene. Była na okładkach najlepszych magazynów mody takich jak „Harper’s Bazaar”, „Vogue”, „Vanity Fair” i „Cosmopolitan”. Pracowała z takimi fotografami mody jak Richard Avedon i David Bailey. Kilkakrotnie pojawiała się w „Playboyu”, po raz pierwszy na rozkładówce z 1984.
Na dużym ekranie zadebiutowała w 1984 w komedii Gene’a Wildera "Kobieta w czerwieni". Szybko zwróciła uwagę widzów i branży filmowej. W 1985 została ogłoszona Gwiazdą Jutra.
Życie prywatne.
Spotykała się z piosenkarzem Leifem Garrettem, aktorem Jackiem Nicholsonem i modelką Janice Dickinson. Romansowała także z gitarzystą The Rolling Stones – Ronem Woodem (1981), wokalistą Rodem Stewartem (1985), politykiem Rogerem Wilsonem i synem Rogera Moore’a – Geoffreyem Moore’em (1995).
W 1981 poznała początkującego producenta filmowego, restauratora i właściciela nocnego klubu Victora Drai, za którego wyszła za mąż w 1984 w Beverly Hills. Jednak małżeństwo zakończyło się zaledwie po dwóch latach (w 1986).
5 września 1987 w Westwood w Kalifornii zawarła związek małżeński z aktorem Stevenem Seagalem. Mają troje dzieci: córki – Annaliza (ur. 1987) i Arrisa (ur. 1993) oraz syn Dominica Sana Rocco (ur. 1990). Ich małżeństwo przetrwało do 1996.
W 2001 poznała bankiera Freda Stecka, wzięli ślub w lipcu 2007 r.

</doc>
<doc id="1702816" url="https://pl.wikipedia.org/wiki?curid=1702816" title="Brodziec">
Brodziec

cieki wodne w Polsce:
ptaki:
inne:

</doc>
<doc id="1702818" url="https://pl.wikipedia.org/wiki?curid=1702818" title="Kościół św. Ducha w Bydgoszczy (1529–1645)">
Kościół św. Ducha w Bydgoszczy (1529–1645)

Kościół św. Ducha – istniejący w latach 1529–1645 kościół szpitalny, który znajdował się w Bydgoszczy, na Przedmieściu Gdańskim, za Bramą Gdańską, przy ul. Gdańskiej. Jego mury wkomponowano w ukończony w 1645 roku kościół klarysek.
Historia.
Budowa kościoła szpitalnego Św. Ducha jest związana z rozwojem sieci przytułków dla chorych i ubogich w Bydgoszczy w XVI wieku.
Kościół św. Ducha był pierwszą kaplicą szpitalną powstałą na przedmieściu miasta Bydgoszczy. Powstał on w formie drewnianej budowli na miejscu obecnego kościoła Klarysek, wraz z pierwszym szpitalem (przytułkiem) dla chorych, ubogich i starców. Dokument fundacyjny z 14 września 1448 roku przedstawia, że kaplicę uposażyli aktualnie urzędujący burmistrze, landwójt, rajcy i mieszczanie. Potwierdził go 26 grudnia 1448 i 8 stycznia 1449 Świętosław z Wrzącej – archidiakon, oficjał i wikariusz generalny biskupa włocławskiego Władysława z Oporowa. Potwierdzenie to miało charakter wieczysty, obejmując swoim zakresem także nadanie ogrodu, położonego za szpitalem, spichlerza, dwóch ogrodów, działki folwarcznej położonej przy drodze do Myślęcinka oraz 30 mórg łąk. Z powyższych dóbr były ustanowione czynsze roczne, a ubodzy sami uprawiali w nich ziemię i hodowali bydło.
Ogród uprawiany przez ubogich, później został przekształcony na ogród klasztorny klarysek, a w XIX wieku na park regencyjny. Obecnie to najstarszy bydgoski park im. Kazimierza Wielkiego.
Prawo patronatu nad szpitalem należało do rady miejskiej. Obowiązek rezydowania w szpitalu i sprawowania opieki nad chorymi miał duchowny zwany prepozytem. Był on zobligowany do odprawienia czterech mszy tygodniowo, a msza niedzielna miała być odprawiana w kaplicy szpitalnej przed sumą, która była odprawiana w kościele parafialnym.
W 1495 roku Jan Bogurski z żoną Michną ofiarowali szpitalowi ogrody z trzema domami i czwartym w budowie. Prepozytem szpitala był wtedy Jan z Dźwierzchna – pomocnik kapelana kaplicy na zamku bydgoskim. Kolejne ofiary na rzecz szpitala przekazywali mieszczanie w 1502, 1503, 1515 i 1516 roku.
W „złotym” wieku XVI, kiedy mieszczanie Bydgoszczy znacznie się wzbogacili, dojrzewał projekt rozbudowy kościoła. W 1522 roku zdecydowano o budowie w jego miejscu świątyni murowanej. W latach 1560–1564 szczególnie częste są zapisy fundacyjne na budowę nowego kościoła. Rzeczywiste prace rozpoczęto jednak dopiero w 1582 roku. W tym roku odbyła się wizytacja Bydgoszczy przez biskupa Hieronima Rozdrażewskiego, w której określono starą kaplicę św. Ducha, jako „zrujnowaną, stojącą między domami” oraz odnotowano rozpoczętą budowę kaplicy murowanej. Budową zajmował się mieszczanin Grzegorz Gracza. Wystawił on dwie ściany, zapewnił środki na budowę zakrystii oraz wezwał innych obywateli do dokończenia budowy. Jego apel podjął Stanisław Diabelek, który wymurował pozostałe ściany i część szczytu zachodniego.
Budowa murów świątyni trwała ostatecznie do ok. 1590 roku, a wnętrza wyposażono do 1602 roku. W 1593 roku przy kaplicy mieszkał proboszcz, a w 1596 roku zanotowano, że posiadała dach pokryty dachówką ceramiczną i była otoczona płotem. Stwierdzono, że szpital niegdyś tu istniejący, władze miejskie przeniosły wraz z uposażeniem do innej części miasta, zaś wszystkie dobra (domy, place, ogrody) zarówno szpitalne, jak i prepozyckie zajmują mieszczanie, płacąc z nich czynsz szpitalowi św. Stanisława.
Gdy w 1615 roku do Bydgoszczy sprowadził się zakon Klarysek, zdecydowano o ulokowaniu sióstr w miejscu przytułku dla ubogich na Przedmieściu Gdańskim. Na miejscu istniejących zabudowań w latach 1615–1618 wybudowano klasztor (część południową), połączony z kościołem krużgankiem. W 1619 roku w obecności biskupa włocławskiego Pawła Wołuckiego rada miejska zrzekła się prawa patronatu do kaplicy św. Ducha, kościoła klasztornego oraz wszystkiego, co należy do klasztoru na rzecz biskupa.
Świątynia św. Ducha była odtąd kościołem zakonnym Klarysek. Przez lata świątynię rozbudowano dokonując jego adaptacji dla potrzeb sióstr. Podwyższono mury i zamknięto sklepieniem, oszkarpowano i nabudowano zakrystię, gdzie usytuowano chór. W latach 1630–1645 dokonano znacznej rozbudowy, dostawiając od zachodu szerszą nawę z wieżą i kaplicą. Oba człony skomunikowano przeprutym w dawnej zachodniej ścianie szczytowej łukiem tęczowym.
Stara świątynia stanowiła teraz jedynie sklepione prezbiterium nowego gotycko-renesansowego kościoła klarysek, który został konsekrowany 17 września 1645 roku i nazwany imionami: św. Wojciecha, św. Klary i św. Barbary.
Architektura.
Świątynię wzniesiono jako skromną budowlę gotycką orientowaną, salową, z ozdobnym szczytem od zachodu, kwadratową zakrystią od północy oraz kryptą. Prawdopodobnie wnętrze przykrywał strop. Wejście znajdowało się od zachodu.
Relikty.
Mury kościoła przetrwały jako prezbiterium kościoła klarysek.
Następca.
Na terenie Bydgoszczy wzniesiono w 1932 roku nowożytny kościół rektorski Ducha Świętego, oraz budowany od 1997 roku kościół parafialny Ducha Świętego.

</doc>
<doc id="1702820" url="https://pl.wikipedia.org/wiki?curid=1702820" title="Aleksandr Jaroszuk">
Aleksandr Jaroszuk

Aleksandr Georgijewicz Jaroszuk (, ur. 15 listopada 1965 w Kaliningradzie) – rosyjski polityk i samorządowiec, szef okręgu miejskiego Kaliningrad (2007–2018), przewodniczący Okręgowej Rady Deputowanych (od 2006) oraz deputowany do Dumy Państwowej Federacji Rosyjskiej (od 2018).
Życiorys.
W 1988 ukończył Wyższą Szkołę Marynarki Wojennej w Kaliningradzie. Służył we Flocie Północnej Armii Radzieckiej (do 1991). Od 1992 zajmował się biznesem. W 1995 założył spółkę "Baucentr", zajmującej się sprzedażą materiałów budowlanych, później również "Bałtkommercstroj". W 1998 objął obowiązki doradcy mera Kaliningradu ds. gospodarczych. W 2001 uzyskał mandat radnego Rady Miejskiej w Kaliningradzie III kadencji. Pięć lat później uzyskał reelekcję, został wybrany przewodniczącym Rady Deputowanych w mieście.
Jest członkiem Jednej Rosji. Od 2002 pełni obowiązki sekretarza jej oddziału w Kaliningradzie. Zaangażowany w działalność społeczną, zasiada w prezydium Związku Przemysłowców i Przedsiębiorców (Pracodawców) Obwodu Kaliningradzkiego. Był jednym z założycieli "Bałtyckiego Klubu Biznesu" (ros. Балтийский деловой клуб, "Bałtijskij diełowoj kłub"). Był również przewodniczącym oddziału obwodowego Federacji Walki Wręcz. W 2002 uzyskał stopień MBA w Międzynarodowym Instytucie Biznesu w Sankt-Petersburgu.
W wyborach z 3 grudnia 2007 został wybrany na mera Kaliningradu. W I turze otrzymał 52,03% głosów, jego kontrkandydat Jewgienij Gan 16,58%. Swoje obowiązki objął 22 grudnia 2007.
Od 9 września 2018 pełni funkcję deputowanego do Dumy Państwowej Federacji Rosyjskiej.

</doc>
<doc id="1702823" url="https://pl.wikipedia.org/wiki?curid=1702823" title="Pniewa">
Pniewa

2 cieki wodne w Polsce:

</doc>
<doc id="1702828" url="https://pl.wikipedia.org/wiki?curid=1702828" title="Wideoteks">
Wideoteks

Wideoteks był jedną z najwcześniejszych realizacji systemu informacyjnego dla użytkownika końcowego. Od wczesnych lat 70 do połowy lat 80 był wykorzystywany do dostarczania informacji (zwykle w postaci stron tekstu) w formacie stosownym do wyświetlania na ekranie telewizora lub specjalnego terminala.
W myśl szerszej definicji, termin wideoteks może odnosić się każdej podobnej usługi, obejmując internet, systemy biuletynów (BBS), usługodawców on-line czy tablice odlotów/przylotów na lotniskach. Według węższej definicji termin ten odnosi się tylko do dwukierunkowych usług informacyjnych, w przeciwieństwie do jednokierunkowych, takich jak teletekst. W porównaniu ze współczesnym internetem tradycyjne usługi wideoteksowe były bardzo scentralizowane.
Francuski Minitel jest przykładem usługi wideoteksu, która prawdopodobnie odniosła największy sukces na świecie.
Standard wideoteksu stanowią dokumenty CEPT, obecnie udostępniane w postaci dokumentów ETSI.
Zobacz też.
standard CEPT1

</doc>
<doc id="1702830" url="https://pl.wikipedia.org/wiki?curid=1702830" title="Miasto Poezji">
Miasto Poezji

Miasto Poezji – festiwal literacki organizowany od 2008 roku przez Ośrodek „Brama Grodzka–Teatr NN” w Lublinie. Ideą Festiwalu jest promowanie Lublina jako miasta literackiego. Z Lublina wywodzą się sławni polscy poeci, m.in.: Wincenty Pol, Józef Czechowicz, Józef Łobodowski, Franciszka Arnsztajnowa, Anna Kamieńska czy Julia Hartwig.
„Miasto Poezji” to cykl wydarzeń kulturalnych o zróżnicowanym charakterze – od artystycznych, poprzez popularyzatorskie, po naukowe – związane są z literaturą oraz jej obecnością w Lublinie i odbywają się na przestrzeni całego roku. Hasłem przedsięwzięcia jest formuła: „Miasto poezji – poezja miasta”.
Festiwal proponuje nowy model zdarzenia kulturalnego - na zewnątrz, w przestrzeni miasta. W uspołecznionym modelu Festiwalu odbywa się akcja „Mieszkania Poezji” - jego współtwórcami i animatorami są osoby udostępniające swoje mieszkania oraz inicjują w nich poetyckie wydarzenia. W czasie spotkań uczestnicy czytają ulubione wiersze, opowiadają o swojej fascynacji poezją czy też konkretnym poetą. W niektórych spotkaniach biorą udział znani poeci. W trakcie imprezy odbywają się również spotkania poświęcone poezji w Domach Pomocy Społecznej, szpitalach, świątyniach różnych wyznań, szkołach. Festiwalowi towarzyszą wystawy, spotkania autorskie, koncerty, spektakle, pokaz filmów.
W ciągu roku poświęcone są dodatkowe wydarzenia upamiętniające poetów lubelskich, np. Józefa Czechowicza, Józefa Łobodowskiego, Edwarda Stachurę.
Nagroda Poetycka „Kamień”.
Za wybitny dorobek poetycki organizatorzy przyznają nagrodę „Kamień”. W swej nazwie nawiązuje ona do tytułu debiutanckiego tomu Józefa Czechowicza, który ukazał się drukiem w 1927 r. w Lublinie. Nagroda wręczana laureatowi ma formę kamiennej płaskorzeźby z reliefem nawiązującym do układu typograficznego okładki pierwszego wydania “Kamienia”. Wyróżnienie ma charakter honorowy.
Nagroda po raz pierwszy została przyznana w maju 2008 roku podczas I edycji Festiwalu. Jej laureatem był Ryszard Krynicki. Kolejnymi laureatami zostali: Julia Hartwig (2009), Tomasz Różycki (2010), Piotr Matywiecki (2011), Andrzej Sosnowski (2013), Marcin Świetlicki (2014). W latach 2008-2010 kapitułę nagrody tworzyli: Paweł Huelle, Paweł Próchniak, Marian Stala i Piotr Śliwiński. Od roku 2011 skład kapituły jest niejawny.

</doc>
<doc id="1702831" url="https://pl.wikipedia.org/wiki?curid=1702831" title="Gwiazdy typu RS Canum Venaticorum">
Gwiazdy typu RS Canum Venaticorum

Gwiazdy typu RS Canum Venaticorum – gwiazdy podwójne o silnej aktywności chromosferycznej. Pierwszy badał je Otto Struve (1946), a systematyczny ich opis jako klasy wprowadził J.P. Oliver (1974). Krzywe blasku tych gwiazd poza zaćmieniami wykazują kwazi-okresową zmienność. Zjawisko to jest interpretowane jako występowanie rozległych chłodnych plam (podobnych do plam słonecznych, ale znacznie większych) w fotosferze gwiazdy, których istnienie w połączeniu z rotacją gwiazdy prowadzi do zmian obserwowanej jasności.
Do tej klasy gwiazd należą:

</doc>
<doc id="1702834" url="https://pl.wikipedia.org/wiki?curid=1702834" title="Oś elektryczna serca">
Oś elektryczna serca

Oś elektryczna serca – w elektrokardiografii kierunek średniego wektora depolaryzacji komór serca w płaszczyźnie czołowej.
Najczęściej korzysta się z uproszczonego sposobu oznaczania osi elektrycznej, polegającego na nałożeniu sumy algebraicznej załamków tworzących zespoły QRS w odprowadzeniach I i III na odpowiedni wzorzec graficzny (np. nomogram Węsława) w celu określenia kąta nachylenia osi.
Możliwe kąty nachylenia.
Przy konieczności szybkiej oceny stosuje się uproszczony model oceny osi elektrycznej serca, polegający na wzrokowym porównaniu kierunku i amplitudy zespołów QRS w odprowadzeniach I, II, III.

</doc>
<doc id="1702835" url="https://pl.wikipedia.org/wiki?curid=1702835" title="Zespół Jacksona">
Zespół Jacksona

Zespół Jacksona – pniowy zespół naprzemienny występujący po uszkodzeniu pnia mózgu na poziomie rdzenia przedłużonego, podczas którego dochodzi do zniszczenia struktur przyśrodkowej części opuszki, gdzie zlokalizowane jest jądro nerwu podjęzykowego. Objawia się porażeniem mięśni języka po stronie uszkodzenia oraz przeciwstronnym niedowładem połowiczym.

</doc>
<doc id="1702837" url="https://pl.wikipedia.org/wiki?curid=1702837" title="Edward Capehart O’Kelley">
Edward Capehart O’Kelley

Edward Capehart O’Kelley (ur. 1 października 1857, zm. 13 stycznia 1904 w Oklahoma City) – amerykański przestępca, zabójca Roberta Forda (mordercy Jesse Jamesa). Za ten czyn O’Kelley do 1900 r. siedział w więzieniu.
O’Kelley nie używał strzelb, a wyłącznie rewolwerów. Prowadził również hodowlę bydła. Zginął w szamotaninie z policjantem.
W filmie Zabójstwo Jesse’ego Jamesa przez tchórzliwego Roberta Forda rolę O’Kelleya zagrał Michael Copeman.

</doc>
<doc id="1702838" url="https://pl.wikipedia.org/wiki?curid=1702838" title="LZ 4">
LZ 4

LZ 4 ("Luftschiff Zeppelin") – czwarty sterowiec szkieletowy wybudowany w Niemczech przez wytwórnię "Gesellschaft zur Förderung der Luftschiffahrt" z Friedrichshafen nad Jeziorem Bodeńskim. 
Sterowiec pierwszy próbny lot wykonał 20 czerwca 1908 roku.
Budowa.
LZ 4 miał 136 m długości, 13 m średnicy. Jego konstrukcja była pokryta materiałem bawełnianym. W środku znajdowało się 17 komór, które wypełnionych wodorem.
Sterowiec był zaopatrzony w dwa silniki o mocy 105 KM każdy, które napędzały dwa śmigła. Pod sterowcem było zaczepione obciążenie stabilizujące, które mogło być przemieszczane wzdłuż sterowca. Wyposażony był w dwie gondole.
Historia lotów.
LZ 4 odbył 12 godzinny lot nad Szwajcarią. 3 lipca 1908 roku król Wilhelm II Wirtemberski i królowa Charlotte von Schaumburg-Lippe byli pasażerami piątego lotu sterowca. 4 sierpnia 1908 roku została podjęta próba 24 godzinnego lotu sterowca w celu potwierdzenia jego użyteczności do długodystansowych lotów bojowych. W czasie lotu 5 sierpnia załoga sterowca została zmuszona przez nadciągającą burzę do awaryjnego lądowania w okolicy Leinfelden-Echterdingen. W wyniku potężnego podmuchu wiatru sterowiec został zerwany z uwięzi i uległ rozbiciu. Nastąpił wybuch zbiorników z wodorem i sterowiec uległ całkowitemu zniszczeniu.

</doc>
<doc id="1702841" url="https://pl.wikipedia.org/wiki?curid=1702841" title="Wiktor Smilgin">
Wiktor Smilgin

Wiktor Smilgin (ros. Виктор Эдуардович Смильгин) (ur. 24 października 1971 w Leningradzie) – rosyjski inżynier i samorządowiec, od 2007 prezydent miasta Sowieck. 
Życiorys.
Ukończył studia w Leningradzkim Instytucie Rolniczym, po czym pracował w wydziale rolniczym administracji w Sowiecku. W wyborach z marca 2006 uzyskał mandat radnego Rady Obwodowej w Kaliningradzie z okręgu jednomandatowego Tylża, gdzie zasiadł we frakcji Sojuszu Sił Prawicowych. W wyborach samorządowych z 2 grudnia 2007 został wybrany prezydentem Sowiecka większością 74% głosów. Zrzekł się mandatu deputowanego do Rady Obwodu w Kaliningradzie. Do wykonywania swoich obowiązków przystąpił 24 grudnia 2007.

</doc>
<doc id="1702843" url="https://pl.wikipedia.org/wiki?curid=1702843" title="Cerkiew św. Elżbiety w Wiesbaden">
Cerkiew św. Elżbiety w Wiesbaden

Cerkiew św. Elżbiety – parafialna cerkiew prawosławna w Wiesbaden, wzniesiona w 1855 na wzniesieniu Neroberg. Pozostaje w jurysdykcji eparchii berlińskiej i niemieckiej Rosyjskiego Kościoła Prawosławnego poza granicami Rosji. W bezpośrednim sąsiedztwie cerkwi znajduje się cmentarz prawosławny.
Historia.
Cerkiew została wzniesiona w latach 1847–1855 z inicjatywy wielkiego księcia Adolfa von Nassau, który chciał w ten sposób upamiętnić przedwczesną śmierć swojej żony, dziewiętnastoletniej księżniczki rosyjskiej Elżbiety Michajłowny Romanowej. Budynek został wzniesiony w taki sposób, by pogrążony w żałobie mąż mógł widzieć go ze swoich okien. Budowę współfinansował car rosyjski Mikołaj I.
Projekt cerkwi wykonał architekt Philipp Hoffmann, który wzorował się na soborze Chrystusa Zbawiciela w Moskwie. 28 maja 1855 budynek został uroczyście poświęcony, do jego podziemi przeniesiono ciało zmarłej księżnej. Dookoła budynku wytyczono teren na cmentarz prawosławny.
Ze względu na popularność Wiesbaden wśród arystokratów rosyjskich, przyjeżdżających stale lub czasowo, cerkiew otrzymała status parafialnej. Tablica pamiątkowa we wnętrzu świątyni upamiętnia udział w nabożeństwie w niej Mikołaja II z carycą Aleksandrą. W czasie I wojny światowej nabożeństwa prawosławne, kojarzone z Rosją, były zabronione, jednak po wojnie, na fali białej emigracji rosyjskiej, liczba parafian gwałtownie wzrosła. Cerkiew przyłączyła się wówczas do Rosyjskiego Kościoła Prawosławnego poza granicami Rosji.
W latach 90. XX wieku i na początku XXI była gruntownie remontowana.
Architektura.
Cerkiew wzniesiona jest na planie kwadratu, z pięcioma złoconymi cebulastymi kopułami zgrupowanymi wokół największej, centralnej. Wszystkie kopuły są zwieńczone prawosławnymi krzyżami. Poniżej kopuł znajdują się rzędy półkolistych okien wypełnionych witrażami.
Wejście do budynku prowadzi przez drzwi z portalami od południa lub zachodu, przez przedsionek. Wejście południowe, zarezerwowane dla najwyższej arystokracji i najważniejszych gości, jest na stałe zamknięte od czasu upadku caratu w Rosji. Portal z motywem oślego grzbietu wieńczy krzyż prawosławny. W centralnym punkcie fasady znajdują się trzy półkoliste okna z ozdobnym obramowaniem, między dwoma rzędami korynckich pilastrów. Płaskorzeźby z oślimi grzbietami pojawiają się również w dekoracji podstaw kopuł.

</doc>
<doc id="1702845" url="https://pl.wikipedia.org/wiki?curid=1702845" title="Hindenburg (sterowiec)">
Hindenburg (sterowiec)



</doc>
<doc id="1702847" url="https://pl.wikipedia.org/wiki?curid=1702847" title="Pniewa (dopływ Mołstowy)">
Pniewa (dopływ Mołstowy)

Pniewa – struga w północno-zachodniej Polsce, w woj. zachodniopomorskim, na Równinie Gryfickiej; lewobrzeżny dopływ rzeki Mołstowy.
Pniewa bierze swój początek w okolicach wsi Darszyce, skąd biegnie na północ i przy przysiółku Ostrobodno łączy się ze strugą Pniewką. Następnie płynie w pobliżu wsi Pniewko, za którą biegnie w kierunku północno-wschodnim. Na północ od osady Czartkowo wpada do Mołstowy od lewego brzegu.

</doc>
<doc id="1702848" url="https://pl.wikipedia.org/wiki?curid=1702848" title="Nacional Tachira San Juan de Colon">
Nacional Tachira San Juan de Colon



</doc>
<doc id="1702849" url="https://pl.wikipedia.org/wiki?curid=1702849" title="Kolonizacja Marsa">
Kolonizacja Marsa



</doc>
<doc id="1702851" url="https://pl.wikipedia.org/wiki?curid=1702851" title="Kolonizacja Ceres">
Kolonizacja Ceres



</doc>
<doc id="1702852" url="https://pl.wikipedia.org/wiki?curid=1702852" title="Trawestacja (muzyka)">
Trawestacja (muzyka)

Trawestacja – w muzyce jest to jedna z odmian parodii. Polegała na przeróbce utworu muzyki poważnej na utwór o charakterze rozrywkowym. Np. The Exception – "V Symfonia" Ludwig van Beethoven, "Koncert Brandenburski" – Jan Sebastian Bach (na polymoogu).

</doc>
<doc id="1702853" url="https://pl.wikipedia.org/wiki?curid=1702853" title="Trawestacja (literatura)">
Trawestacja (literatura)

Trawestacja ( „przebierać się, maskować się”) – parafraza utworu literackiego, polegająca na zmianie stylu (z poważnego na komiczny lub odwrotnie), zachowująca jego podstawowe elementy kompozycyjne oraz podejmowany temat. Stanowi odmianę parodii i jest często wykorzystywana w satyrze. Efekt komiczny uzyskuje się poprzez konfrontację poważnego tematu dzieła z jego językiem i formą (niską, potoczną, a nawet wulgarną).
W historii literatury najczęściej trawestowano poezję epiczną, zwłaszcza utwory antyczne, takie jak "Eneidę" Wergiliusza.
Najpopularniejszą odmianą trawestacji był poemat heroikomiczny.

</doc>
<doc id="1702855" url="https://pl.wikipedia.org/wiki?curid=1702855" title="Stanisław Tadeusz Sroka">
Stanisław Tadeusz Sroka

Stanisław Tadeusz Sroka (ur. 1949) – polski historyk. Zajmuje się przede wszystkim biografistyką, historią nauki i historią Polski XIX wieku.
Życiorys.
Stopień naukowy doktora uzyskał w 1984 na podstawie rozprawy "Człowiek i kultura w filozofii życia Georga Simmla". W 2000 habilitował się na podstawie dorobku naukowego oraz pracy "Nauki weterynaryjne we Lwowie do roku 1945". Zastępca redaktora naczelnego Polskiego Słownika Biograficznego.
W 2012 został członkiem prezydium Komitetu Nauk Historycznych PAN.

</doc>
<doc id="1702861" url="https://pl.wikipedia.org/wiki?curid=1702861" title="Herb Węglińca">
Herb Węglińca

Herb Węglińca – jeden z symboli miasta Węgliniec i gminy Węgliniec w postaci herbu, ustanowiony uchwałą nr 53/XVIII/95 Rady Gminy i Miasta Węgliniec z 31 sierpnia 1995. Zapisy uchwały potwierdzono w 2003 roku w Statucie Gminy Węgliniec 
Wygląd i symbolika.
W skład herbu wchodzi otok (bordiura) barwy czerwonej z napisami koloru białego: w górnej części "Węgliniec", natomiast w dolnej - "Gmina i Miasto". Napisy są wykonane wersalikami. Wewnętrzna część tarczy herbowej jest podzielona w pas na dwie równe części: górną koloru niebieskiego i dolną koloru żółtego. W górnej części przedstawiony jest symbol koła jezdnego z częścią osi wagonu kolejowego w kolorze żółtym oraz czarnym. W dolnej części widnieją symbole trzech sosen koloru jasnozielonego, ustawionych obok siebie, z czego środkowa sosna jest nieco większa od dwóch skrajnych.
Symbolika herbu Węglińca nawiązuje do historii miasta:

</doc>
<doc id="1702862" url="https://pl.wikipedia.org/wiki?curid=1702862" title="Autoheader">
Autoheader

Autoheader – narzędzie z projektu GNU, część pakietu Autoconf, które używając pliku configure.in albo configure.ac tworzy config.h.in, który następnie skrypt configure przekształca w config.h z wartościami. W nim są zawarte różne stałe ułatwiające programiście lub doświadczonemu użytkownikowi sprawdzenie, czego jeszcze potrzebuje w środowisku.

</doc>
<doc id="1702864" url="https://pl.wikipedia.org/wiki?curid=1702864" title="Tomás Costa">
Tomás Costa

Tomás Costa (ur. 30 stycznia 1985 w Rosario) – argentyński piłkarz występujący na pozycji pomocnika. Obecnie jest zawodnikiem Universidad Católica, dokąd jest wypożyczony z FC Porto.
Kariera.
Costa zawodową karierę rozpoczynał w klubie z rodzinnego miasta - Rosario Central. Do jego pierwszej drużyny trafił w sezonie 2006/2007. W Primera División zadebiutował 17 września 2006 w wygranym 1:0 meczu z Estudiantes La Plata. 10 czerwca 2007 w wygranym 2:0 pojedynku z Gimnasia y Esgrima Jujuy Costa strzelił pierwszego gola w trakcie gry w ekstraklasie. W pierwszym sezonie Costa był graczem rezerwowym, w lidze zagrał 13 razy i zdobył jedną bramkę. Od początku sezonu 2007/2008 stał się podstawowym zawodnikiem Rosario. W jego barwach grał do końca tamtego sezonu. W sumie rozegrał tam 47 spotkań i zdobył 3 bramki.
W 2008 roku podpisał kontrakt z portugalskim klubem FC Porto. W lidze portugalskiej pierwszy występ zanotował 24 sierpnia 2008 w wygranym 2:0 spotkaniu z CF Os Belenenses. 3 maja 2009 w meczu z CS Marítimo zdobył pierwszą bramkę w portugalskiej ekstraklasie. W pierwszym sezonie zdobył z klubem mistrzostwo Portugalii oraz Puchar Portugalii.
W 2010 roku Costa został wypożyczony do CFR Cluj, a w 2011 do Universidad Católica. W 2011 roku powrócił do Argentyny, przechodząc do Club Atlético Colón.

</doc>
<doc id="1702865" url="https://pl.wikipedia.org/wiki?curid=1702865" title="Krzysztof Jałtuszewski">
Krzysztof Jałtuszewski

Krzysztof Jałtuszewski (ur. 18 października 1941 w Chodkowie-Załogach, zm. 31 października 1992) – polski polityk, poseł na Sejm PRL IX kadencji.
Życiorys.
Ukończył Zespół Szkół w Przechlewie. Od 1959 pracował w Zakładach Młynarskich Pawłowice. W 1968 uzyskał tytuł zawodowy magistra inżyniera rolnictwa w Wyższej Szkole Rolniczej w Olsztynie i podjął pracę w państwowym gospodarstwie rolnym (był m.in. zastępcą dyrektora PGR Umiechówek oraz dyrektorem PGR Pakotulsko i PGR Przechlewo). W 1985 otrzymał Nagrodę „Trybuny Ludu” za całokształt działalności społecznej i gospodarczej. W latach 1985–1989 pełnił mandat posła na Sejm PRL IX kadencji w okręgu Słupsk z ramienia Polskiej Zjednoczonej Partii Robotniczej, zasiadał w Komisji Rolnictwa, Leśnictwa i Gospodarki Żywnościowej oraz w Komisji Spraw Samorządowych.

</doc>
<doc id="1702866" url="https://pl.wikipedia.org/wiki?curid=1702866" title="Tomas Costa">
Tomas Costa



</doc>
<doc id="1702867" url="https://pl.wikipedia.org/wiki?curid=1702867" title="Pniewka">
Pniewka

Pniewka – struga w północno-zachodniej Polsce, w woj. zachodniopomorskim; prawobrzeżny dopływ rzeki Pniewy.
Pniewka bierze swoje źródła na północ od wsi Stara Dobrzyca w gminie Resko, skąd płynie na północny zachód pośród terenów leśnych. Za przysiółkiem śródleśnym Stołążek biegnie w kierunku zachodnim i odbija na północ. Płynąc dalej na północ po Równinie Gryfickiej łączy się szeregiem mniejszych cieków wodnych. W okolicach przysiółka Ostrobodno, biegnie na północny zachód i za przysiółkiem wpada do prawego brzegu Pniewy.
Nazwę "Pniewka" wprowadzono urzędowo w 1948 roku, zastępując poprzednią niemiecką nazwę "Pinnower Bach".

</doc>
<doc id="1702869" url="https://pl.wikipedia.org/wiki?curid=1702869" title="Pinga">
Pinga

Pinga, właśc. José Lázaro Robles (ur. 11 lutego 1924 w São Paulo - zm. 7 maja 1996 w São Paulo) - piłkarz brazylijski, występujący na pozycji napastnika.
Kariera klubowa.
Karierę piłkarską zaczął w klubie Juventus São Paulo w 1943 roku. W 1945 przeszedł do Portuguesy São Paulo. W klubie z São Paulo grał do 1952 roku. Podczas tego okresu wygrał Turniej Rio-São Paulo w 1952 roku. Kolejnym etapem kariery było CR Vasco da Gama. Z Vasco dwukrotnie zdobył mistrzostwo Stanu Rio de Janeiro - Campeonato Carioca w 1956 i 1958 oraz wygrał Turniej Rio-São Paulo w 1958 roku. Ostatnie dwa lata kariery 1962-1964, grał macierzystym Juventusie São Paulo.
Kariera reprezentacyjna.
W reprezentacji Brazylii Pinga zadebiutował 7 maja 1950 w meczu z reprezentacją Paragwaju, w którym strzelił dwie bramki. Mimo świetnego debiutu nie dostał powołania na mistrzostwa świata 1950. W 1952 roku wygrał z Brazylią Mistrzostwa Panamerykańskie. W następnym roku grał na Copa América 1953, na których Brazylia zajęła drugie miejsce, przegrywając w finale z reprezentacją Paragwaju. Pinga strzelił w tym turnieju dwie bramki. W 1954 roku był członkiem kadry na mistrzostwa świata w Szwajcarii, na których Brazylia odpadła w ćwierćfinale z reprezentacją Węgier. Pinga zagrał w dwóch meczach grupowych. W 13 listopada 1955 Pinga zagrał w meczu z reprezentacją Paragwaju i był to jego ostatni mecz w reprezentacji. Łącznie zagrał w barwach "canarinhos" 17 meczów i strzelił 10 bramek.

</doc>
<doc id="1702870" url="https://pl.wikipedia.org/wiki?curid=1702870" title="Charles Grodin">
Charles Grodin

Charles Sidney Grodin (ur. 21 kwietnia 1935 w Pittsburghu, zm. 18 maja 2021 w Wilton w stanie Connecticut) – amerykański aktor filmowy, teatralny i telewizyjny, scenarzysta, prezenter telewizyjny i komik. W 1978 zdobył nagrodę Emmy za scenariusz do programu muzycznego NBC "The Paul Simon Special" (1977).
Życiorys.
Wczesne lata.
Urodził się w Pittsburghu w Pensylwanii jako syn ortodoksyjnych Żydów – Leny (z domu Singer) i Theodore’a Isadore’a Grodina. Jego rodzina składała się z emigrantów, pochodzących z ówcześnie wchodzących w skład Imperium Rosyjskiego terenów dzisiejszej Rosji, Polski i Białorusi. Miał starszego brata Jacka. Ukończył szkołę średnią w Peabody High School, gdzie został wybrany przewodniczącym klasy przez cztery lata. Uczęszczał na Uniwersytet Miami. Studiował aktorstwo w HB Studio w Nowym Jorku pod kierunkiem Lee Strasberga i Uty Hagen.
Kariera.
W wieku dziewiętnastu lat po raz pierwszy trafił na ekran jako chłopiec perkusista w ekranizacji powieści Julesa Verne’a "20 000 mil podmorskiej żeglugi" (1954) w reżyserii Richarda Fleischera z Kirkiem Douglasem. W 1962 zadebiutował na Broadwayu w roli Roberta Picketta w sztuce "Tchin-Tchin" u boku Anthony’ego Quinna. W melodramacie "Sex and the College Girl" (1964) wystąpił jako Bob. W 1966 zadebiutował jako reżyser i scenarzysta przedstawienia off-Broadwayowskiego "Hooray! It’s a Glorious Day...and all that". W horrorze psychologicznym Romana Polańskiego "Dziecko Rosemary" (1968) zagrał niewielką, ale kluczową rolę położnika dr C.C. Hilla.
W komediodramacie wojennym Mike’a Nicholsa "Paragraf 22" (1970) został obsadzony w roli kapitana Aarfy’ego Aardvarka. Za rolę Lenny’ego Cantrowa w komedii romantycznej Elaine May "Kid złamane serce" ("The Heartbreak Kid", 1972) zdobył nominację do Złotego Globu dla najlepszego aktora w filmie komediowym lub musicalu. Jako Ira J. Parks, surowy prokurator okręgowy i drugi mąż Glendy (Goldie Hawn), w komedii romantycznej "Jak za dawnych, dobrych czasów" ("Seems Like Old Times", 1980) był nominowany do Złotej Maliny jako najgorszy aktor drugoplanowy. Sympatię wśród widzów zyskał w roli George’a Newtona, głowy rodziny, w filmie familijnym "Beethoven" (1992) i sequelu "Beethoven 2" (1993). Za rolę Harrisona Winslow w komediodramacie fantasy "Serce i dusze" ("Heart and Souls", 1993) zdobył nominację do Nagrody Saturna w kategorii najlepszy aktor drugoplanowy.
W latach 90. XX wieku skupił się na pracy dziennikarskiej, był komentatorem w telewizji. Pisał także sztuki teatralne, scenariusze telewizyjne i książki.
Życie prywatne.
W 1975 spotykał się z Cybill Shepherd. W latach 1976-1980 był żonaty z Julia Ferguson, z którą miał córkę Marion. W lipcu 1983 poślubił Elissa Durwood, z którą miał syna Nicholas „Nicka” Theodore’a. 
Śmierć.
Zmarł 18 maja 2021 w Wilton, Connecticut w wieku 86 lat. Powodem śmierci był szpiczak mnogi.

</doc>
<doc id="1702876" url="https://pl.wikipedia.org/wiki?curid=1702876" title="Brandãozinho">
Brandãozinho

Brandãozinho, właśc. Antenor Lucas (ur. 9 czerwca 1925 w Campinas - zm. 4 kwietnia 2000 w São Paulo) - piłkarz brazylijski, występujący na pozycji ofensywnego pomocnika.
Kariera klubowa.
Karierę piłkarską zaczął w klubie Campinas FC w 1940 roku. W 1943 przeszedł do Portuguesy Portuguesa Santista Santos. W klubie z antos grał do 1949 roku. Ostatnim etapem kariery była Portuguesa São Paulo, gdzie zakończył karierę w 1956 roku. Z Portuguesą São Paulo dwukrotnie wygrał Turniej Rio-São Paulo w 1952 i 1955 roku.
Kariera reprezentacyjna.
W reprezentacji Brazylii Brandãozinho zadebiutował 6 kwietnia 1952 w meczu z reprezentacją Meksyku podczas Mistrzostw Panamerykańskich, które Brazylia wygrała. W następnym roku grał na Copa América 1953, na których Brazylia zajęła drugie miejsce, przegrywając w finale z reprezentacją Paragwaju. W 1954 roku Brandãozinho był członkiem kadry na mistrzostwa świata w Szwajcarii, na których Brazylia odpadła w ćwierćfinale z reprezentacją Węgier. Brandãozinho zagrał we wszystkich trzech meczach turnieju. 13 marca 1955 Brandãozinho zagrał w meczu z reprezentacją Chile i był to jego ostatni mecz w reprezentacji. Łącznie zagrał w barwach "canarinhos" 16 meczów.

</doc>
<doc id="1702877" url="https://pl.wikipedia.org/wiki?curid=1702877" title="Anke Vater">
Anke Vater



</doc>
<doc id="1702881" url="https://pl.wikipedia.org/wiki?curid=1702881" title="Berberis chinensis">
Berberis chinensis



</doc>
<doc id="1702884" url="https://pl.wikipedia.org/wiki?curid=1702884" title="Passow (Meklemburgia-Pomorze Przednie)">
Passow (Meklemburgia-Pomorze Przednie)

Passow (pol. "Proszów") – miejscowość i gmina w Niemczech, w kraju związkowym Meklemburgia-Pomorze Przednie, w powiecie Ludwigslust-Parchim, wchodzi w skład Związku Gmin Eldenburg Lübz.
Geografia i komunikacja.
Gmina położona jest 9 km na południe od Goldbergu i około sześciu km na północ od Lübz. Na południe od Passow położone jest jezioro Passower See i droga wodna Müritz-Elde. Obok miejscowości Weisin znajduje się jezioro Weisiner See. Najwyższym punktem w tej równinnej gminie jest wzniesienie koło miejscowości Brüz o wysokości 80,5 m n.p.m.
Miejscowości.
W skład gminy wchodzą następujące miejscowości:
Historia.
Pierwsza wzmianka o Passow (pod nazwą "Parsowe") pochodzi z 1328 r. Nazwa pochodzi od starosłowiańskiego słowa "prah" i jako forma dopełniaczowa wskazuje na zasadźcę o przydomku "Parš".
Pierwsza pisemna wzmianka o miejscowości Brüz (pod nazwą "Bruseuisz") pochodzi z 1295 r. Nazwa pochodzi od starosłowiańskiego słowa "brusu" oznaczającego kamień.
Nazwa miejscowości Welzin pochodzi od słowiańskiego zasadźcy o przydomku "Volča" (wilk) i oznacza "osadę Wilka".

</doc>
<doc id="1702887" url="https://pl.wikipedia.org/wiki?curid=1702887" title="Emanuel de Witte">
Emanuel de Witte

Emanuel de Witte (ur. ok. 1617 w Alkmaarze, zm. 1692 w Amsterdamie) – holenderski malarz barokowy, znany głównie z przedstawień wnętrz kościołów, które ukazywał w odmiennym aspekcie w porównaniu z innymi przedstawicielami tego samego nurtu – w precyzyjnie namalowanych wnętrzach umieszczał oświetlone światłem słonecznym postacie ludzkie, którym często towarzyszył pies. Jego prace są często porównywane z obrazami Pietera Saenredama, który również przedstawiał wnętrza kościołów.
Życiorys.
W 1636 został członkiem malarskiej gildii św. Łukasza w rodzinnym Alkmaar. Później mieszkał w Rotterdamie i Delfcie, gdzie był uczniem Everta van Aelsta, w 1651 osiadł na stałe w Amsterdamie.
Emanuel de Witte malował początkowo sceny rodzajowe i historyczne oraz portrety. Po osiedleniu się w Amsterdamie skoncentrował się przede wszystkim na wnętrzach świątyń istniejących w rzeczywistości, jak i wyimaginowanych, łączył elementy z różnych kościołów w nową całość. Głównie uwiecznił na płótnach wnętrza amsterdamskiego Oude Kerk. W kościele wykonywał szkice, zaś malował w domu. Na żadnym ze swoich obrazów nie przedstawił widoku organów z przodu, najprawdopodobniej nie chciało mu się malować poszczególnych elementów. Jego obrazy świadczą o perfekcyjnej znajomości perspektywy, malarz przedstawiał kościoły pełne ludzi, akcentując przestrzenność kompozycji i stosując efekty światłocieniowe.
Był znany z wybuchowego charakteru, który sprawiał, że potencjalni klienci opuszczali obrażeni jego pracownię.
Namalował trzy wersje obrazu pt. "Wnętrze synagogi Portugalskiej w Amsterdamie" (na zdjęciu obok po prawej stronie). Pierwsza wersja znajduje się w Żydowskim Muzeum Historii ("Joods Historisch Museum") w Amsterdamie, druga wersja w Muzeum Izraela w Jerozolimie, natomiast trzecia wersja zaginęła po 1945. Do 1935 znajdowała się w berlińskiej galerii "Van Diemen", której właścicielami byli Jacob i Rosa Oppenheimer. Oppenheimerzy zostali zmuszeni przez nazistów do sprzedaży kolekcji obrazów na aukcji, najprawdopodobniej także tego obrazu. Do 1945 trzecia wersja była w "Gemäldegalerie" w Berlinie. Wkrótce po zakończeniu wojny została przypuszczalnie wypożyczona do Königsbergu, po czym wszelki ślad po niej zaginął.
Artysta zmarł w niewyjaśnionych okolicznościach, jego ciało znaleziono w jednym z amsterdamskich kanałów, prawdopodobnie przyczyną były kłopoty finansowe. Malarz przez całe swoje życie miał długi. Według historiografa sztuki Arnolda Houbrakena popełnił samobójstwo po tym, jak właściciel kamienicy zażądał zapłaty za wynajęcie mieszkania. Malarz planował powiesić się na balustradzie mostu "Korsjespoortbrug", ale lina przerwała się i wpadł do amsterdamskiego kanału "Het Singel", a ponieważ tego samego wieczoru nadciągnął silny mróz, więc jego zwłoki znaleziono dopiero po 11 tygodniach w pobliżu śluzy "Haarlemmersluis", gdy zaczęła się odwilż.
Liczne prace artysty znajdują się m.in. w Rijksmuseum w Amsterdamie, National Gallery w Londynie, Museum Boijmans Van Beuningen w Roterdamie, w Ermitażu w Sankt Petersburgu. W Polsce znajduje się jeden obraz tego artysty, we wrocławskim Muzeum Narodowym zatytułowany "Motywy ze Starego Kościoła w Delft".
W 1996 w domu aukcyjnym Christie's w Nowym Jorku został wystawiony na sprzedaż obraz Emanuela de Witte, który przedstawiał realistyczną scenę z kościoła "Oude Kerk" w Amsterdamie: kobietę karmiącą dziecko, psa stojącego przy pilarze i unoszącego nogę do góry oraz grabarza, który przerwał pracę, aby porozmawiać z odwiedzającym, co świadczy o tym, że w XVII wieku kościół był nie tylko miejscem modlitwy, ale także miejscem spotkań. Wartość obrazu oszacowano na 700 tysięcy do miliona dolarów.

</doc>
<doc id="1702895" url="https://pl.wikipedia.org/wiki?curid=1702895" title="Lamsenspitze">
Lamsenspitze

Lamsenspitze (Hochnißl lub Hochnißlspitze) – szczyt w paśmie Karwendel, w Alpach Wschodnich. Leży w Austrii, w kraju związkowym Tyrol, przy granicy z Niemcami. Szczyt można zdobyć ze schroniska Lamsenjochhütte (1953 m).
Pierwszego wejścia dokonał Markus Vincent Lipold w 1843 r.

</doc>
<doc id="1702901" url="https://pl.wikipedia.org/wiki?curid=1702901" title="Marius Ambrogi">
Marius Ambrogi

Marius Jean Paul Elzeard Ambrogi (ur. 9 czerwca 1896, zm. 25 kwietnia 1971) – francuski as myśliwski z czasów I wojny światowej. Osiągnął 14 zwycięstw powietrznych. Należał do grona asów posiadających honorowy tytuł Balloon Buster. Pilot myśliwski w II wojnie światowej.
Życiorys.
Przez dwa pierwsze lata wojny służył w piechocie. Od 1916 roku został przeniesiony do lotnictwa Armée de l’air i po przejściu szkolenia uzyskał licencję pilota (15 lutego 1917) i został przydzielony do eskadry N 90. Pierwsze zwycięstwo powietrzne odniósł 30 października 1917 roku. Następna dwa w styczniu i maju 1918 roku nad niemieckimi samolotami dwumiejscowymi. Pierwszy balon obserwacyjny zestrzelił 17 maja i już do końca wojny systematycznie odnosił zwycięstwa nad balonami. Łącznie zestrzelił ich 11 co umiejscowiło go na 13 pozycji na liście Balloon Buster.
W okresie międzywojennym pracował w lotnictwie.
Po wybuchu II wojny światowej zestrzelił jeden samolot niemiecki Dornier Do 17.

</doc>
<doc id="1702902" url="https://pl.wikipedia.org/wiki?curid=1702902" title="Jagodniki (ptaki)">
Jagodniki (ptaki)

Jagodniki (Paramythiidae) – rodzina ptaków z rzędu wróblowych (Passeriformes).
Występowanie.
Rodzina obejmuje gatunki występujące na Nowej Gwinei.
Systematyka.
Do rodziny jagodników zalicza się dwa rodzaje:
Wcześniej gatunki te zaliczano do kwiatówek (Dicaeidae) lub jagodziaków (Melanocharitidae), z którymi nie są blisko spokrewnione.

</doc>
<doc id="1702903" url="https://pl.wikipedia.org/wiki?curid=1702903" title="Hoher Gleirsch">
Hoher Gleirsch

Hoher Gleirsch – szczyt w paśmie Karwendel, w Alpach Wschodnich. Leży w Austrii, w kraju związkowym Tyrol, przy granicy z Niemcami. Szczyt można zdobyć z Scharnitz.
Pierwszego wejścia dokonali L. Pfaundler, R. v. Hörmann, H. v. Enzensperg i J. v. Trentinaglia w 1859 r.

</doc>
<doc id="1702906" url="https://pl.wikipedia.org/wiki?curid=1702906" title="Wörner">
Wörner

Wörner – szczyt w paśmie Karwendel, w Alpach Wschodnich. Leży na granicy między Austrią (Tyrol) a Niemcami (Bawaria). Sąsiaduje z Hochkarspitze. Szczyt można zdobyć ze schroniska Hochlandhütte (1623 m). 
Pierwszego wejścia dokonał Hermann von Barth w 1870 r.

</doc>
<doc id="1702907" url="https://pl.wikipedia.org/wiki?curid=1702907" title="Wilkowa (rzeka)">
Wilkowa (rzeka)

Wilkowa – rzeka w północno-zachodniej Polsce, w woj. zachodniopomorskim; lewobrzeżny dopływ strugi Piaskowej.
Rzeka bierze swoje źródło z niewielkiego obniżenia w rejonie wsi Orle na Wysoczyźnie Łobeskiej, skąd płynie na północ i omija wieś Pogorzelicę. Płynie między wsią Radowo Wielkie a Wołkowo, następnie biegnie w kierunku północno-zachodnim gdzie przepływa przez kompleks stawów rybnych w Malińcu, oddając część tam swoich wód. Płynie dalej na północ po terenach leśnych i uchodzi do lewego brzegu Piaskowej.
Nazwę "Wilkowa" ustalono urzędowo w 1948 roku, zastępując poprzednią niemiecką nazwę "Wolfs Bach".

</doc>
<doc id="1702908" url="https://pl.wikipedia.org/wiki?curid=1702908" title="Sonnjoch">
Sonnjoch

Sonnjoch – szczyt w paśmie Karwendel, w Alpach Wschodnich. Leży w Austrii, w kraju związkowym Tyrol, przy granicy z Niemcami. Szczyt jest dobrym punktem widokowym; widać z niego między innymi: Stubaier Alpen, Rofan, Birkkarspitze i Grossglocknera.
Pierwszego wejścia dokonał Markus Vincent Lipold w 1843 r.

</doc>
<doc id="1702914" url="https://pl.wikipedia.org/wiki?curid=1702914" title="Augusto María Sisson">
Augusto María Sisson

Augusto Maria Sisson Filho (ur. 15 listopada 1895 w Niterói - zm. 26 marca 1982 w Porto Alegre) – piłkarz brazylijski grający na pozycji defensywnego pomocnika.
Augusto Sisson karierę piłkarską rozpoczął w klubie Grêmio Porto Alegre w 1912 roku. W 1917 roku przeszedł do CR Flamengo, w którym grał do 1920. Największymi sukcesami w karierze klubowej 
Augusto Sissona było zdobycie mistrzostwa Stanu Rio de Janeiro - Campeonato Carioca w 1920 roku. W latach 1921–1923 ponownie występował w Grêmio. Z Grêmio dwukrotnie zdobył mistrzostwo stanu Rio Grande do Sul - Campeonato Gaúcho w 1921 i 1922.
Augusto Sisson wziął udział w turnieju Copa América 1920. Brazylia zajęła trzecie miejsce, a Sisson zagrał w meczach z Argentyną i Urugwajem oraz z Chile. Łącznie zagrał w barwach "canarinhos" cztery razy.

</doc>
<doc id="1702919" url="https://pl.wikipedia.org/wiki?curid=1702919" title="Wacław Bębnowski">
Wacław Bębnowski

Wacław Bębnowski (ur. 15 lipca 1865 w Dubieńcu w powiecie Połockim, zm. 26 maja 1945 w Aleksandrowie Kujawskim) – polski rzeźbiarz przełomu XIX i XX w.
Dzieciństwo.
Był najmłodszym z czworga dzieci Aleksandra i Franciszki z Korsaków. Cechowało go słabe zdrowie. Z tego powodu swoją edukację zaczął późno, a początkowo uczono go w domu. Bardzo wcześnie zaczął zdradzać zdolności plastyczne, bardzo lubił lepić figurki ludzi z ugniecionego miąższu chleba. Bardzo duży wpływ na drogę życiową młodego Wacława miały zażyłe stosunki z rodziną Chruckich z pobliskich Zacharnicz. Jan Chrucki, członek Petersburgskiej Akademii Sztuk Pięknych, był znanym podówczas na Wileńszczyźnie portrecistą. Dzięki niemu miał kontakt z ówczesną dojrzałą sztuką. Dzięki radom starego artysty rodzice zdecydowali się na dalsze artystyczne studia syna.
Początkowo podjął studia w Szkole Malarstwa i Rzeźby w Moskwie. W domu rodzinnym Bębnowskich dzieci wychowywane były w duchu patriotycznym, stąd stolica zaborcy nie była sprzyjająca dla młodzieńca. W 1888 r. artysta przenosi się do Krakowa. Tam podejmuje studia w Szkole Sztuk Pięknych kierowanej przez Jana Matejkę.
Okres krakowski i warszawski.
Wacław w Krakowie rozpoczyna swoją twórczość, organizuje pierwsze wystawy. Tutaj poznaje swoją przyszłą żonę Zofię Górecką córkę majstra garncarskiego. W 1898 r. żeni się i przenosi do Warszawy. Początkowo wystawia swoje prace wspólnie z Budzińskim w Zachęcie. Później już samotnie kontynuuje swoje prace i wystawy. Z tamtego okresu pochodzą jego rzeźby: Malarstwo, Aza, Głowa Madonny, Chrystus. W tym okresie wykonuje także szereg medali z podobizną znanych Polaków dla firmy Braci Łopieńskich.
W tym czasie podejmuje współpracę ze znanym artystą specjalizującym się w rzeźbie architektonicznej Zygmuntem Otto. Wykonuje z nim wspólnie wystrój i elewacje nowego gmachu Zachęty.
Podczas wizyty w Paryżu poznaje bogatego ziemianina z Kujaw Leona Wodzińskiego, który zatrudnia go przy renowacji zabytkowego kościoła św. Jana Chrzciciela w Służewie. Artysta przenosi się do Służewa, gdzie zamieszkuje już do końca swoich dni.
Okres służewski.
Ogrom prac związany z przebudową świątyni był na tyle długi, iż młodzi małżonkowie zaaklimatyzowali się na Kujawach i osiedli na stałe. Początkowo mieszkali w pałacu Wodzińskich (obecnie nieistniejący pozostał jedynie zabytkowy park), gdzie artysta miał swoją pracownię. Glinę potrzebną do prac dostarczono z pobliskiego jeziora Goszczewskiego.
Bębnowski wykonał w kościele zdobienie ołtarza, chrzcielnicy, loży kolatorskiej, chóru i ambonę. Na szczególną uwagę zasługuje chrzcielnica przedstawiająca scenę wypędzenia z raju. W rzeźbionych postaciach twórca utrwalał twarze miejscowych ludzi np. w piecie do postaci Marii pozowała pokojówka z pałacu Wodzińskich Wiktoria Kostecka a do postaci Chrystusa stajenny Franciszek Kozłowski.
Oprócz tworzenia wystroju Służewskiej świątyni Bębnowski zajmował się także sztuką użytkową. Wspólnie ze swoim mecenasem Leonem Wodzińskim otworzyli w 1903 r. wytwórnię ceramiki. Artysta projektował różnego rodzaju przedmioty, które później wykonywano w wytwórni.
Okres aleksandrowski.
W 1905 r. artysta nabył od Wodzińskich dom (wcześniej pełniący rolę karczmy) na obrzeżach Aleksandrowa Kujawskiego, wtedy jeszcze Aleksandrowa Pogranicznego, ukochaną "Dębówkę" gdzie urządził sobie pracownię i mieszkał do końca życia. Taki cichy dom był odwiecznym marzeniem artysty.
W "Dębówce" wykonuje rzeźby do kościoła w Ciechocinku oraz stacje drogi krzyżowej dla świątyni w Nieszawie, Bielawie i Raciążku. Prace te są pokrewne stworzonym dla kościoła w Służewie, ale nie są już nacechowane takim rozmachem.
Wacłąw Bębnowski kochał spokój i ciszę. Nie uczestniczył w głośnym życiu szybko rozwijającego się wtedy Aleksandrowa. Nie dbał o zapewnienie sobie wysokiego standardu ekonomicznego. Swoje prace sprzedawał wśród wielu znajomych i przyjaciół. Stałą sprzedaż prac prowadził Warszawski sklep z pamiątkami "Zofia". Jego żona organizowała coroczne wystawy prac w parku zdrojowym w Ciechocinku, gdzie prace sprzedawane były od ręki. Jego prace były tak pożądane że nawet anonimowy warsztat z Ciechocinka zajmował się kopiowaniem i sprzedażą prac.
W 1914 r. wybuch wojny i śmierć żony wywołały u artysty depresję. Po blisko dwóch latach samotności postanawia powtórnie ożenić się. Ślubuje z Heleną Dunajską pochodzącą z Żyrardowa mieszkanką Aleksandrowa Kujawskiego. Wkrótce rodzi się mu jedyna córka. To wydarzenie zapoczątkowuje krótki ostatni etap jego życia.
Po odzyskaniu niepodległości artysta skupia się na nauce rysunku w Aleksandrowskim gimnazjum. Coraz mniej wystawia, coraz mniejsze jest także zainteresowanie jego pracami. W tym czasie zaczyna się też choroba artysty.
II wojna światowa zastaje mocno już schorowanego Bębnowskiego w Aleksandrowie. Nie tworzy już w tym czasie, nie pozwala mu zdrowie. Utrzymuje się z wyprzedaży co cenniejszych rzeczy w swoim domu.
W 1944 r. po kilkudniowej chorobie na zapalenie płuc umiera jego żona. Niedługo później umiera on sam po długiej chorobie.
Pochowany został na cmentarzu parafialnym w Aleksandrowie Kujawskim.

</doc>
<doc id="1702926" url="https://pl.wikipedia.org/wiki?curid=1702926" title="Japonês">
Japonês

Japonês, właśc. Ademar Martins (ur. 9 grudnia 1900 w Rio de Janeiro) – piłkarz brazylijski grający na pozycji środkowego obrońcy.
Japonês całą karierę piłkarską spędził w klubie CR Flamengo, w którym grał w latach 1917-1927. Największymi sukcesami w karierze klubowej Japonêsa było czterokrotne zdobycie mistrzostwa Stanu Rio de Janeiro - Campeonato Carioca w 1920, 1921, 1925 i 1927 roku.
Japonês wziął udział w turnieju Copa América 1920. Brazylia zajęła trzecie miejsce, a Japonês zagrał w meczach z Argentyną i Urugwajem. Łącznie zagrał w barwach "canarinhos" dwa razy.

</doc>
<doc id="1702930" url="https://pl.wikipedia.org/wiki?curid=1702930" title="Huddie Ledbetter">
Huddie Ledbetter



</doc>
<doc id="1702933" url="https://pl.wikipedia.org/wiki?curid=1702933" title="Mistrzostwa Europy w Tenisie stołowym osób niepełnosprawnych 2009">
Mistrzostwa Europy w Tenisie stołowym osób niepełnosprawnych 2009



</doc>
<doc id="1702935" url="https://pl.wikipedia.org/wiki?curid=1702935" title="Pave Penny">
Pave Penny

AN/AAS-35V Pave Penny – Zasobnik z laserowym układem obserwacyjnym wykorzystany w samolotach bombowych lub wielozadaniowych przy zrzucaniu bomb korygowanych laserowo, skonstruowany przez firmę Lockheed Martin. Nie zawiera laserowego podświetlacza celu, więc obiekty ataku muszą być wskazywane przez inny samolot.

</doc>
<doc id="1702936" url="https://pl.wikipedia.org/wiki?curid=1702936" title="Rajd Dakar 1995">
Rajd Dakar 1995

Rajd Dakar 1995 (Rajd Paryż - Dakar 1995) - siedemnasta edycja terenowego Rajdu Dakar, która odbyła się na trasie Grenada - Dakar, (wyścig po raz pierwszy rozpoczął się poza Francją). W kategorii samochodów po raz drugi z rzędu wygrał Francuz Pierre Lartigue, zaś w kategorii motocykli - także Francuz Stéphane Peterhansel.

</doc>
<doc id="1702944" url="https://pl.wikipedia.org/wiki?curid=1702944" title="Shaochilong">
Shaochilong

Shaochilong – rodzaj teropoda z rodziny karcharodontozaurów (Carcharodontosauridae) żyjącego w późnej kredzie na obecnych terenach Azji. Został opisany w 1964 przez Hu jako "Chilaintasaurus maortuensis" i zaklasyfikowany do rodziny megalozaurów (Megalosauridae) – używanej wówczas przez badaczy jako takson obejmujący różne grupy teropodów, takie jak allozauroidy, tyranozauroidy i maniraptory – uważane obecnie za bliżej ze sobą niespokrewnione. Niektórzy autorzy nie zgadzali się z decyzją Hu o zaliczeniu "C. maortuensis" do rodzaju "Chilantaisaurus", gdyż znacząco różnił się on od gatunku typowego, "Chilantaisaurus tashuikouensis". W 2009 roku Stephen Brusatte i współpracownicy ponownie zbadali szczątki "C. maortuensis" i nadali im nową nazwę rodzajową "Shaochilong" – pochodzącą od chińskich słów "shaochi" („ząb rekina”) oraz "long" („smok”). Według ich analiz "Shaochilong" jest przedstawicielem Carcharodontosauridae – jeśli hipoteza ta jest trafna, byłby to pierwszy niewątpliwy karcharodontozauryd z obecnych terenów Azji.
Morfologia.
Brusatte i współpracownicy dowiedli, że "Shaochilong" wykazuje wiele cech charakterystycznych dla karcharodontozaurów. Kość kwadratowa jest jednak apneumatyczna, jak u allozaura, sinraptora i innych teropodów spoza grupy Coelurosauria, podczas gdy u karcharodontozaurów jest ona wysoce pneumatyczna. Jedną z cech charakterystycznych "Shaochilong" jest obecność na kości czołowej grzebienia strzałkowego – cechy nieznanej wcześniej u niecelurozaurowych tetanurów. Kości czołowe są zrośnięte ze sobą oraz z kośćmi ciemieniowymi, co jest charakterystyczne dla przedstawicieli Carcharodontosauridae. Puszka mózgowa należy do najlepiej zachowanych puszek mózgowych bazalnych tetanurów i również wykazuje cechy typowe dla karcharodontozaurów. Ogólnym kształtem przypomina puszki mózgowe akrokantozaura, karcharodontozaura i giganotozaura i podobnie jak one jest bardzo pneumatyczna.
Lektotyp "Shaochilong" należy prawdopodobnie do osobnika dorosłego lub bliskiego dorosłości. Oszacowanie jego rozmiarów jest trudne, gdyż lektotyp nie zawiera żadnych szczątków kończyn, które są najczęściej wykorzystywane do oceniania długości i masy ciała. Na podstawie długości zębów kości szczękowej szacuje się, że osiągał 5–6 m długości. Według Brusatte i współpracowników kość udowa "Shaochilong" mierzyła przypuszczalnie około 61,5 cm długości, co sugeruje, że teropod ten ważył około 500 kg.
Filogeneza.
Brusatte i współpracownicy w 2009 roku przeprowadzili dwie analizy filogenetyczna, mające pomóc w określeniu pokrewieństwa "Shaochilong". Pierwsza z nich wykorzystywała dane użyte w analizie Smitha (2007), obejmującej różne grupy teropodów – hipoteza o przynależności "Shaochilong" do Carcharodontosauridae otrzymała w niej silne wsparcie. Druga analiza opierała się na danych wykorzystanych w analizie Sereno i Brusatte (2008), skoncentrowanej na allozauroidach. Zasugerowała ona, że "Shaochilong" jest bardziej zaawansowany niż północnoamerykański "Acrocanthosaurus" oraz afrykańska eokarcharia i wraz z tyranotytanem tworzy grupę siostrzaną kladu ("Carcharodontosaurus" + ("Mapusaurus" + "Giganotosaurus")). Jeśli hipoteza filogenezy laurazjatyckiego "Shaochilong" jest poprawna, jego najbliższymi krewnymi byłyby wszystkie gondwańskie karcharodontozaury z aptu i cenomanu.
Paleobiogeografia.
Skamieniałości "Shaochilong" stanowią pierwsze pewne dowody występowania przedstawicieli karcharodontozaurów w Azji. Badania Brusatte i współpracowników z 2009 roku sugerują, że Carcharodontosauridae były bardziej kosmopolityczne niż wcześniej sądzono, a także – wraz z odkryciem santońskiego aerosteona – potwierdzają, że allozauroidy przetrwały dłużej jako duże drapieżniki. Brusatte i współpracownicy sugerują również, że znaczące powiększenie rozmiarów teropodów z rodziny tyranozaurów miało miejsce w ostatnich 15–20 milionach lat okresu kredowego. Analizy filogenetyczne sugerują, że "Shaochilong" jest najbliżej spokrewniony z karcharodontozaurami z Gondwany, co podaje w wątpliwość teorię, że karcharodontozaury ewoluowały w izolacji biogeograficznej po rozpadzie Pangei.

</doc>
<doc id="1702945" url="https://pl.wikipedia.org/wiki?curid=1702945" title="Shaochilong maortuensis">
Shaochilong maortuensis



</doc>
<doc id="1702946" url="https://pl.wikipedia.org/wiki?curid=1702946" title="Chilantaisaurus maortuensis">
Chilantaisaurus maortuensis



</doc>
<doc id="1702953" url="https://pl.wikipedia.org/wiki?curid=1702953" title="Liu Feiliang">
Liu Feiliang

Liu Feiliang (; ur. 27 marca 1985) – chiński lekkoatleta, tyczkarz.
Osiągnięcia.
Liu dwukrotnie reprezentował Chiny na igrzyskach olimpijskich. W 2004 na igrzyskach w Atenach nie zaliczył żadnej wysokości w eliminacjach, odpadając z dalszej rywalizacji. 4 lata później w Pekinie zajął 20. miejsce w eliminacjach, nie awansując do finału.

</doc>
<doc id="1702959" url="https://pl.wikipedia.org/wiki?curid=1702959" title="Siamotyrannus">
Siamotyrannus



</doc>
<doc id="1702961" url="https://pl.wikipedia.org/wiki?curid=1702961" title="Horst Köppel">
Horst Köppel

Horst Köppel (ur. 17 maja 1948 w Stuttgarcie) – niemiecki piłkarz, reprezentant kraju.
Kariera klubowa.
Karierę piłkarską rozpoczął w klubie VfB Stuttgart. W 1968 został sprzedany do Borussii Mönchengladbach, gdzie grał przez trzy lata. W 1971 powrócił do Stuttgartu. W 1973 roku ponownie przeszedł do Borussii, gdzie w 1979 zakończył karierę piłkarską. W międzyczasie w 1976 został wypożyczony do Vancouver Whitecaps.
Kariera reprezentacyjna.
W reprezentacji zadebiutował w 1968. Był uczestnikiem mistrzostw Europy 1972, gdzie Niemcy wygrali turniej. Karierę zakończył w 1973. W sumie w jedenastu spotkaniach strzelił dwie bramki.
Kariera trenerska.
Przygodę na ławce trenerskiej rozpoczynał w 1982 w Arminii. Potem był asystentem trenera reprezentacji, oraz trenerem takich klubów jak Bayer Uerdingen, Borussia Dortmund, Fortuna Düsseldorf, FC Tirol Innsbruck, Eintracht Frankfurt (jako asystent), Urawa Red Diamonds, Borussia Dortmund II, Borussia Mönchengladbach i Al Wahda FC. W 2009 był trenerem FC Ingolstadt 04.

</doc>
<doc id="1702962" url="https://pl.wikipedia.org/wiki?curid=1702962" title="Constantino Mollitsas">
Constantino Mollitsas

Constantino Mollitsas (ur. 12 grudnia 1899 w Santos - zm. 24 września 1966 w Santos) – piłkarz brazylijski grający na pozycji napastnika.
Constantino karierę piłkarską rozpoczął w klubie Esporte Clube Pelotas w 1918 roku. W 1921 roku przeszedł do Santos FC, w którym grał do 1925.
Constantino wziął udział w turnieju Copa América 1920. Brazylia zajęła trzecie miejsce, a Constantino zagrał w meczach z Argentyną i Chile. Łącznie zagrał w barwach "canarinhos" trzy razy.

</doc>
<doc id="1702964" url="https://pl.wikipedia.org/wiki?curid=1702964" title="Hotel Pollera w Krakowie">
Hotel Pollera w Krakowie

Hotel Pollera – zabytkowy hotel znajdujący się w Krakowie przy ul. Szpitalnej 30, na rogu ulicy św. Marka i placu św. Ducha, na Starym Mieście.
Historia.
W średniowieczu w miejscu obecnego gmachu hotelu znajdowały się trzy kamienice mieszczańskie. Kamienica Bełchackich, położona najbardziej na południe – na rogu z ulicą św. Marka, została wzniesiona w XV wieku. W 1670 spłonęła i pozostawała w ruinie do początku XIX wieku, gdy została rozebrana, a na jej miejscu urządzono skwer. Środkowa Kamienica Pułczyńskich została zbudowana w XVI wieku (przez wcześniejszych właścicieli). W I połowie XVII wieku przebudowano ją i nadbudowano pierwsze piętro. W połowie XVIII wieku była własnością rodziny Pułczyńskich. Na początku XIX wieku popadła w ruinę. Kamienica Campioniego, położona najbardziej na północ, została wzniesiona w XV wieku. W połowie XVIII wieku miała dwa piętra. Na początku XIX wieku popadła w ruinę. 
W 1822 kamienice Pułczyńskich i Campioniego zostały zakupione przez B. Gostkowskiego, odremontowane i scalone na potrzeby Zajazdu „Pod Złotą Kotwicą”. Budynek posiadał przelotową sień i restaurację na parterze, pokoje gościnne na piętrze, a kuchnie i stajnie w oficynach. 
W 1834 budynek zakupił Kasper Poller i założył w nim hotel. Po wykupieniu, w 1844, narożnej działki po kamienicy Bełchackich, rozbudował go, tworząc dwupiętrowy gmach o długiej, symetrycznej fasadzie, połączony przewiązką z kamienicą przy ulicy św. Marka 22. W 1859 hotel przeszedł na własność Adolfa Pollera, a następnie Wandy Pollerowej. W czwartej ćwierci XIX wieku fasady uzyskały neorenesansowy wystój, zlikwidowano też drewniane ganki, zastępując je systemem wewnętrznych korytarzy, wprowadzono nowoczesne instalacje wodne i kanalizacyjne, a w elewacji tylnej zamontowano portal z rozebranej kamienicy przy ulicy Sławkowskiej 32.
Hotel już w XIX wieku był jednym z najdroższych i najbardziej renomowanych hoteli w Krakowie. W czasie II wojny światowej został zajęty przez Niemców. Po wojnie przez krótki czas był kwaterą dowództwa Armii Czerwonej. W 1945 stał się własnością Z. Chojnackiego. W 1950 został upaństwowiony i przejęty przez Dyrekcję Hoteli Miejskich, a następnie Krakowskie Przedsiębiorstwo Turystyczne „Wawel-Tourist”. W 1990 został zwrócony Z. Chojnackiemu.
W hotelu gościło wiele znanych osób m.in.: Zygmunt Szczęsny Feliński, Helena Modrzejewska, Henryk Sienkiewicz, Józef Piłsudski i Nikołaj Bierdiajew.
Architektura.
Gmach hotelu ma trzy kondygnacje. Elewacje frontowe reprezentują styl neorenesansowy. Posiadają bogatą dekoracje m.in.: boniowanie, gzymsy, frontony i lukarny. Główne wejście znajduje się od ulicy Szpitalnej. W jego osi, nad oknami pierwszego piętra, znajduje się kartusz z godłem przedstawiającym złotą kotwicę.
We wnętrzach budynku zachował się wystrój z początku XX wieku. Klatkę schodową hotelu zdobią secesyjne witraże zaprojektowane przez Stanisława Wyspiańskiego, a wykonane przez Stanisława Gabriela Żeleńskiego. Zachowała się również stolarka i balustrady.

</doc>
<doc id="1702969" url="https://pl.wikipedia.org/wiki?curid=1702969" title="Rajd Dakar 2004">
Rajd Dakar 2004

Rajd Dakar 2004 (Rajd Paryż - Dakar 2004) – dwudziesta szósta edycja terenowego Rajdu Dakar, która odbyła się na trasie Clermont-Ferrand (Owernia) - Dakar. Rajd prowadził m.in. przez: Maroko, Mauretanię, Mali a kończąc w Senegalu (Dakar). W kategorii samochodów zwyciężył Francuz Stephane Peterhansel, (który był pierwszym motocyklistą, który startował w kategorii samochodów wygrywając), zaś w kategorii motocykli Hiszpan Nani Roma.

</doc>
<doc id="1702973" url="https://pl.wikipedia.org/wiki?curid=1702973" title="Izabela I Brazylijska">
Izabela I Brazylijska



</doc>
<doc id="1702980" url="https://pl.wikipedia.org/wiki?curid=1702980" title="Wyższa Szkoła Ekonomiczno-Humanistyczna w Bielsku-Białej">
Wyższa Szkoła Ekonomiczno-Humanistyczna w Bielsku-Białej

Wyższa Szkoła Ekonomiczno-Humanistyczna (WSEH) – utworzona w 1997 roku niepubliczna uczelnia z siedzibą w Bielsku-Białej. Współpracuje z Prywatnym Nauczycielskim Kolegium Języków Obcych w Bielsku-Białej „The Top”. Działa na podstawie zezwolenia Ministra Edukacji Narodowej nr DNS-1-0145-348TBM/2000 i jest wpisana do ewidencji uczelni niepublicznych, prowadzonego przez Ministra właściwego ds. szkolnictwa wyższego i nauki, pod numerem 126.
Historia.
Uczelnia powstała w 1997 roku pod pierwotną nazwą "Wyższa Szkoła Marketingu i Zarządzania", korzystając z bazy lokalowej, finansowej, materialnej oraz doświadczeń College „The Top”. Po utworzeniu dwóch nowych kierunków humanistycznych, filologii i politologii, nastąpiła zmiana nazwy na "Wyższa Szkoła Ekonomiczno-Humanistyczna". Były to pierwsze tego typu kierunki studiów na Podbeskidziu. Od początku swego istnienia prowadzi zajęcia skierowane na wiedzę z zakresu nauk o Europie, języków obcych i na praktyki zawodowe.
Kierunki.
Uczelnia prowadzi studia licencjackie i magisterskie (tj. I i II stopnia). Jest jedyną niepubliczną uczelnią na Podbeskidziu z uprawnieniami do prowadzenia studiów II stopnia na kierunkach filologia (filologia angielska i niemiecka) oraz zarządzanie. Od 2019 roku uczelnia prowadzi kierunek administracja z czterema specjalnościami.

</doc>
<doc id="1702981" url="https://pl.wikipedia.org/wiki?curid=1702981" title="Filologia niemiecka">
Filologia niemiecka



</doc>
<doc id="1702982" url="https://pl.wikipedia.org/wiki?curid=1702982" title="Dobrzenica (dopływ Uklei)">
Dobrzenica (dopływ Uklei)

Dobrzenica – struga w północno-zachodniej Polsce, w woj. zachodniopomorskim; lewobrzeżny dopływ rzeki Uklei.
Dobrzenica bierze swoje źródło w mieście Dobra, przez które przepływa w kierunku północnym. Następnie biegnie między wsiami Bienice a Dobrkowo, gdzie od lewego brzegu do strugi uchodzi dopływ z Bienic. Dalej Dobrzenica płynie wzdłuż zachodniej granicy gminy Radowo Małe, początkowo szeroką doliną o płaskim torfiastym dnie. W odcinku ujściowym dolina ma charakter przełomowy i przebija się głębokim wąwozem przez wysoczyznę morenową. Szerokość koryta na tym odcinku wynosi od 3 do 5 m. Struga przepływa przez wieś Sienno Dolne a następnie uchodzi do lewego brzegu Uklei.
Obniżenie doliny Dobrzenicy wypełniają torfy.
Nazwę Dobrzenica wprowadzono urzędowo rozporzędniem w 1948 roku, zastępując poprzednią niemiecką nazwę "Luisen Bach".

</doc>
<doc id="1702983" url="https://pl.wikipedia.org/wiki?curid=1702983" title="Księżyc w nowiu (film)">
Księżyc w nowiu (film)



</doc>
<doc id="1702985" url="https://pl.wikipedia.org/wiki?curid=1702985" title="Perfect Super Show and Disco Band">
Perfect Super Show and Disco Band



</doc>
<doc id="1702986" url="https://pl.wikipedia.org/wiki?curid=1702986" title="TDS">
TDS



</doc>
<doc id="1702987" url="https://pl.wikipedia.org/wiki?curid=1702987" title="TV Półwysep">
TV Półwysep

TV Półwysep - telewizja lokalna nadająca na terenie Władysławowa, Helu i części Pucka.
Program można oglądać w:
Emitowane są relacje z imprez odbywających się w regionie. Stacja emituje również programy Twojej Telewizji Morskiej.

</doc>
<doc id="1702988" url="https://pl.wikipedia.org/wiki?curid=1702988" title="Pniowy zespół naprzemienny">
Pniowy zespół naprzemienny

Pniowe zespoły naprzemienne – zespoły neurologiczne wynikające z ograniczonego, ogniskowego, jednostronnego uszkodzenia pnia mózgu, najczęściej pochodzenia naczyniowego. Objawy zespołów naprzemniennych wynikają z jednoczesnego uszkodzenia jądra nerwu czaszkowego oraz sąsiadujących z nim dróg piramidowych krzyżujących się poniżej, więc w przypadku nerwów czaszkowych będą one widoczne po stronie uszkodzenia, w przeciwieństwie do objawów pochodzących z dróg piramidowych, które występują przeciwstronnie. Dzięki znajomości objawów poszczególnych zespołów można dość precyzyjnie określić miejsce wystąpienia zaburzeń, nie da się natomiast dowiedzieć niczego na temat ich pochodzenia i charakteru.
Najczęściej spotykane zespoły naprzemienne:
Zespoły pniowe, w których nie obserwuje się objawów naprzemiennych są skutkiem obustronnego, bardziej rozległego uszkodzenia pnia mózgu (np. zespół zamknięcia, zespół odmóżdżeniowy). Ich przebieg jest znacznie cięższy, a rokowanie poważniejsze.

</doc>
<doc id="1702990" url="https://pl.wikipedia.org/wiki?curid=1702990" title="Władysław Janecki">
Władysław Janecki

Władysław Janecki (ur. 23 marca 1934 w Pabianicach, zm. 6 marca 2023) - polski polityk, poseł na Sejm PRL IX kadencji.
Życiorys.
Od 1950 mistrz Oddziału Przygotowawczego w Pabianickich Zakładach Przemysłu Bawełnianego im. Bojowników Rewolucji 1905 r. „Pamotex” w Pabianicach. Członek Związku Młodzieży Polskiej. Do Polskiej Zjednoczonej Partii Robotniczej wstąpił w 1961. Pełnił funkcje partyjne w Oddziałowej Organizacji Partyjnej. Członek prezydium rady pracowniczej. W 1985 uzyskał mandat posła na Sejm IX kadencji. Został wybrany w okręgu Łódź Śródmieście. Zasiadał w Komisji Przemysłu. Otrzymał Medal 30-lecia Polski Ludowej i Medal 40-lecia Polski Ludowej.
Pochowany 10 marca 2023 w Pabianicach.

</doc>
<doc id="1702991" url="https://pl.wikipedia.org/wiki?curid=1702991" title="Rothmans International">
Rothmans International

Rothmans International – były brytyjski producent tytoniu. Został nabyty przez British American Tobacco w 1998 roku. Przez wiele lat sponsorował sporty motorowe (np. Williams - Renault w latach 1994 - 1997). Papierosy te na polskim rynku zastąpiły papierosy Viceroy.

</doc>
<doc id="1702995" url="https://pl.wikipedia.org/wiki?curid=1702995" title="Julinho">
Julinho

Julinho, właśc. Júlio Botelho (ur. 29 lipca 1929 w São Paulo, zm. 11 listopada 2003 w São Paulo) – piłkarz brazylijski, występujący na pozycji napastnika.
Kariera klubowa.
Karierę piłkarską Julinho zaczął w klubie Juventus São Paulo w 1950 roku. W 1951 przeszedł do Portuguesy São Paulo. W klubie z São Paulo grał do 1955 roku, z roczną przerwą na gre we Fluminense FC. Podczas tego okresu wygrał Turniej Rio-São Paulo w 1952 i 1955 roku. W 1955 roku wyjechał i rozpoczął grę we Fiorentinie. Z "Violą" zdobył mistrzostwo Włoch w 1956 oraz zagrał w finale Pucharu Europy 1957, gdzie Fiorentina przegrała z Realem Madryt. Po powrocie do Brazylii w 1958, do końca swojej kariery Julinho grał w SE Palmeiras. Z Palmeiras zdobył mistrzostwo Stanu São Paulo - Campeonato Paulista w 1959 i 1963 oraz wygrał Turniej Rio-São Paulo w 1965 i 1967 roku.
Kariera reprezentacyjna.
W reprezentacji Brazylii Julinho zadebiutował 6 kwietnia 1952 w meczu z reprezentacją Meksyku podczas Mistrzostw Panamerykańskich, które Brazylia wygrała. W następnym roku grał na Copa América 1953, na których Brazylia zajęła drugie miejsce, przegrywając w finale z reprezentacją Paragwaju. Julinho strzelił w tym turnieju pięć bramek, co dało tytuł wicekróla strzelców. W 1954 roku był członkiem kadry na mistrzostwa świata w Szwajcarii, na których Brazylia odpadła w ćwierćfinale z reprezentacją Węgier. Julinho zagrał we wszystkich trzech meczach turnieju. Podczas gry we Włoszech nie był powoływany do kadry. Wrócił do niej w 1960 roku. W tym roku zdobył z ekipą "canarinhos" Puchar Roca oraz Puchar Atlantycki. Później Julinho miał kolejną przerwę w występach kadrze, a ostatni mecz w drużynie narodowej zagrał 7 września 1965 w Belo Horizonte przeciwko reprezentacji Urugwaju. Łącznie w latach 1952–1965 rozegrał w reprezentacji 25 meczów i strzelił 12 bramek.

</doc>
<doc id="1702996" url="https://pl.wikipedia.org/wiki?curid=1702996" title="Paramythiidae">
Paramythiidae



</doc>
<doc id="1703000" url="https://pl.wikipedia.org/wiki?curid=1703000" title="Bertold Merwin">
Bertold Merwin

Bertold Merwin, właśc. Baruch Menkes (ur. 13 listopada 1879 w Tarnowie, zm. 10 stycznia 1946 w Lusace) – polski żołnierz, oficer Legionów Polskich, doktor filozofii, pisarz legionowy, nauczyciel, publicysta, literat, dziennikarz, redaktor.
Życiorys.
Był synem księgarza Edwarda i Róży z Frenklów, kształcił się w gimnazjum w Tarnowie i Lwowie. W 1907 uzyskał na Uniwersytecie Lwowskim stopień doktora filozofii, a następnie dyplom absolwenta Wydziału Prawa. Już w latach studenckich zmienił nazwisko, będąc aktywistą Stowarzyszenia Młodzieży Akademickiej "Zjednoczenie" i Towarzystwa Szkoły Ludowej. Rozpoczął także pracę zawodową. Od października 1902 zatrudniony był w II Gimnazjum we Lwowie (z językiem wykładowym niemieckim), gdzie doszedł do stanowiska profesora. Wykładał historię powszechną i krajową, geografię, język polski i niemiecki. Redagował żydowskie pismo „Jedność”, opowiadające się za asymilacją potomków Izraela w polskim społeczeństwie, był stałym współpracownikiem „Gazety Wieczornej” i „Nowego Głosu Polskiego”, pisywał do „Słowa Polskiego”. W 1910 odbył podróż do Stanów Zjednoczonych. Jej plonem stał się tom reportaży "W krainie dolara" oraz cykl artykułów "Żydzi w Ameryce. Wrażenia z podróży". Wydał ponadto książkę "Żydzi w powstaniu 1863"
W roku 1913 został członkiem Związku Strzeleckiego, a we wrześniu 1914 był już żołnierzem Legionów Polskich. Od kwietnia 1915 służył w sztabie II Brygady. W momencie wyjazdu na front pluton, w którym służył, został przeniesiony do Komendy Legionów, stanowiąc jej pluton sztabowy. W plutonie tym przeszedł cały szlak legionowy. Brał udział w kampaniach karpackich i bukowińskiej. 23 sierpnia 1915 roku awansował na chorążego kawalerii, a 1 listopada 1916 roku został mianowany podporucznikiem. Był też oficerem kancelaryjnym w Legionach. Trafił do Krajowego Inspektoratu Zaciągu, później do Dowództwa Ośrodka Uzupełnień PKP i został internowany w obozie w () na Zakarpaciu.
Po kryzysie przysięgowym służył nadal w Dowództwie Ośrodka Uzupełnień przy Polskim Korpusie Posiłkowym. Od 1 stycznia 1917 roku był żołnierzem w 2 pułku ułanów Legionów Polskich. Walczył na granicy bukowińskiej, w okolicach miejscowości: Toporowce, Rarańcza. Brał udział w zmaganiach wojennych II Brygady Legionów Polskich w Karpatach Wschodnich, na ówczesnym pograniczu galicyjsko-węgierskim. 25 października 1917 roku wraz z Polskim Korpusem Posiłkowym skierowano go w rejon Czerniowiec.
Gdy w nocy z 15 na 16 lutego 1918 roku, w proteście przeciwko podpisaniu pokoju brzeskiego, część żołnierzy, głównie z II Brygady pod dowództwem gen. Józefa Hallera, przebiła się przez front austriacko-rosyjski pod Rarańczą, by połączyć się z II Korpusem Polskim w Rosji, jemu nie udało się przedostać i został internowany przez Austriaków w Synowódzku. Jako porucznik byłego Polskiego Korpusu Posiłkowego reskryptem Rady Regencyjnej z 31 października 1918 roku został przydzielony do podległego jej Wojska Polskiego z zatwierdzeniem posiadanego stopnia. Po zawarciu pokoju z Rosją bolszewicką skierowano go do Dowództwa Okręgu Korpusu w Warszawie. Formalnie jako oficer nadetatowy w stopniu majora zaliczony do kadry 6 pułku Strzelców Podhalańskich z garnizonem w Stryju pełnił funkcję wykładowcy historii wojskowości w dwóch stołecznych uczelniach wojskowych: Szkole Podchorążych Piechoty oraz Oficerskiej Szkole Inżynierii. Po odejściu na emeryturę w stopniu tytularnego podpułkownika powrócił do dziennikarstwa, pisał dla „Kuriera Warszawskiego” i „Tygodnika Ilustrowanego”, pełnił obowiązki redaktora politycznego „Expressu Porannego”. Poza pracą działał w Związku Legionistów.
We wrześniu 1939 Merwin został powołany na rzecznika prasowego Ministerstwa Informacji. Wraz z rządem ewakuował się do Rumunii, gdzie trafił do obozu dla internowanych, udało mu się wyjechać i dotrzeć do Zambii w Afryce. Zorganizował tam gimnazjum dla polskich dzieci, przybyłych w większości ze Związku Radzieckiego, za co został odznaczony przez Rząd RP na Uchodźstwie Złotym Krzyżem Zasługi z Mieczami. Zambii nigdy już nie opuścił. Zmarł 10 stycznia 1946 roku w Lusace (Rodezja Północna).
Publikował prace i artykuły poświęcone Legionom, szczególnie II Brygadzie:
Opracował "Polskie Listy Miłosne – od XV do XIX" (Wydawnictwo Polskie Lwów – Poznań 1922), zawierające listy m.in.: Mickiewicza, Zamoyskiego, Potockiego, Krasińskiego, "Kronikę bitew II Brygady Legionów Polskich", tłumaczył dwa opowiadania Carla Hauptmanna, był autorem opracowania o wierszach Adama Mickiewicza "Nad Świtezią".
O nim w Kolędzie Legionowej pisał Józef Mączka:
„Teraz już żołnierza wzorem:
W kąt nożyce i gazety,
Jeździ z nami na wedety,
Na wedety”.
Linki zewnętrzne.
Dzieła Bertolda Merwina w:

</doc>
<doc id="1703003" url="https://pl.wikipedia.org/wiki?curid=1703003" title="31 Armia Rakietowa">
31 Armia Rakietowa

31 Armia Rakietowa () – związek operacyjny Wojsk Rakietowych Przeznaczenia Strategicznego Związku Radzieckiego, następnie – Rosji. Sztab Armii stacjonuje w mieście Orenburg na Uralu, JW 29452.
Dowództwo armii zostało sformowane 8 czerwca 1970 na bazie 18 Samodzielnego Korpusu Rakietowego w Permie na podstawie dyrektywy Głównodowodzącego Wojsk Rakietowych Przeznaczenia Strategicznego ZSRR z 23 kwietnia 1970.
Skład.
W skład nowo utworzonego związku operacyjnego weszły:
W 1975 w skład 31 Armii Rakietowej weszła 8 Melitopolska Dywizja Rakietowa w m. Jurja-2 (miasto zamknięte ZATO Pierwomajskij – Первомайский, Кировская область) – JW 44200 ze składu 27 Armii Rakietowej. Wkrótce potem została włączona w skład armii 14 Dywizja Rakietowa z dowództwem w m. Joszkar-Oła – JW 34096, w 1996 r. dywizja ta została włączona do 27 Armii Rakietowej.
W 1991 rząd Kazachstanu podpisał układ o statusie bez broni jądrowej, w związku z czym jednostki 38 Dywizji Rakietowej z Dierżawinska były stopniowo likwidowane, w 1996 roku dywizja została całkowicie rozformowana.
W początkowym okresie związki taktyczne 31 Armii Rakietowej dysponowały rakietami typu R-14 (kod NATO: SS-5 Skean) oraz R-16 (kod NATO: SS-7 Saddler).
W 1978 na uzbrojenie wprowadzono rakiety RSD-10 Pionier (kod NATO: SS-20 Saber), jako pierwsze otrzymały je pułki dywizji rakietowej w Niżnym Tagile.
W 1989 zaczęto wyposażać jednostki w rakiety typu RS-22 (kod NATO: SS-24 Scalpel). W pierwszej kolejności otrzymały je jednostki dywizji rakietowej w Permie.
Od 1995 roku podstawowe uzbrojenie stanowią rakiety typu Topol-M" (kod NATO: Stalin).
Obecnie 31 Armia Rakietowa uznawana jest za najsilniejszy związek operacyjny rosyjskich Wojsk Rakietowych Przeznaczenia Strategicznego.

</doc>
<doc id="1703005" url="https://pl.wikipedia.org/wiki?curid=1703005" title="Grażyna Janus">
Grażyna Janus

Grażyna Maria Janus (ur. 26 kwietnia 1959 w Pińczowie) – polska robotnica i działaczka polityczna, posłanka na Sejm PRL IX kadencji.
Życiorys.
Posiada tytuł zawodowy magistra inżyniera chemii (uzyskany na Wydziale Materiałoznawstwa i Technologii Obuwia Wyższej Szkoły Inżynierskiej w Radomiu w 1984). Pracowała w Śląskich Zakładach Przemysłu Skórzanego „Otmęt” w Krapkowicach oraz Zakładach Obuwia „Primus“ w Prudniku jako brygadzistka szwalni. Od 1978 działała w Polskiej Zjednoczonej Partii Robotniczej, z ramienia której w latach 1985–1989 sprawowała mandat posłanki na Sejm PRL IX kadencji z okręgu Kędzierzyn-Koźle, pełniąc funkcję sekretarza Sejmu i zasiadając w Komisji Współpracy Gospodarczej z Zagranicą. Była członkinią prezydium Zarządu Miejsko-Gminnego Związku Socjalistycznej Młodzieży Polskiej w Prudniku. Przystąpiła także do Naczelnej Organizacji Technicznej, Ligi Kobiet Polskich, Towarzystwa Przyjaźni Polsko-Radzieckiej oraz do Ligi Obrony Kraju.

</doc>
<doc id="1703007" url="https://pl.wikipedia.org/wiki?curid=1703007" title="Jéróme Rakotomalala">
Jéróme Rakotomalala

Jéróme Rakotomalala (ur. 15 lipca 1913 w Sainte-Marie w diecezji Tananarive, zm. 1 listopada 1975 w Tananarive) – madagaskarski duchowny katolicki, kardynał, arcybiskup Tananarive.
Życiorys.
Po ukończeniu seminarium duchownego w Ambotaraka na Madagaskarze, przyjął święcenia kapłańskie 31 lipca 1943 roku. Podjął pracę duszpasterską w archidiecezji Tananarive, był wykładowcą w regionalnym seminarium w Ambotaraka. W latach 1946 - 1960 był wikariuszem generalnym archidiecezji Tananarive. 1 kwietnia 1960 roku Jan XXIII mianował go arcybiskupem Tananarive i konsekrował go 8 maja 1960 roku w bazylice watykańskiej. Uczestnik soboru watykańskiego II. Na konsystorzu 28 kwietnia 1969 roku Paweł VI wyniósł go do godności kardynalskiej z tytułem prezbitera Santa Maria Consolatrice al Tiburtino. Był pierwszym kardynałem pochodzącym z Madagaskaru. Zmarł w Tananarive i pochowano go w miejscowej archikatedrze. 
Bibliografia.
 

</doc>
<doc id="1703008" url="https://pl.wikipedia.org/wiki?curid=1703008" title="Kolonie włoskie">
Kolonie włoskie

Królestwo Włoch posiadało niewielkie, w porównaniu do innych państw, kolonie.
Historia.
Aspiracje kolonialne nowo powstałych Włoch.
Rok 1871 odmienił scenę polityczną Europy Środkowej na skutek zjednoczenia państw niemieckich i włoskich. Oba kraje nie brały udziału w liczącej sobie w tamtym okresie już blisko pół tysiąclecia epoce kolonializmu, choć państwa Półwyspu Apenińskiego wydały kilku podróżników, jak np. Krzysztof Kolumb z Genui, i postawiły sobie za cel zmienić ten stan rzeczy, co było trudne z uwagi na to, że skolonizowano już większość lądów pozaeuropejskich. O ile Niemcom się to w stosunkowo krótkim czasie udało (za pomocą siły i dyplomacji) to Włochy, kraj wielkich kontrastów, podzielony na bogatą północ i ubogie południe (w ogólnym rozrachunku ekonomicznym pozostający wszakże daleko w tyle za europejskimi mocarstwami) oraz zacofany gospodarczo i politycznie, nie były na tyle silne i znaczące na arenie międzynarodowej.
Pierwszym celem zwolenników włoskiego kolonializmu była Tunezja, północnoafrykański przyczółek Imperium osmańskiego, teraz będącego już tylko cieniem swej dawnej potęgi. Mieszkało tam wiele osób narodowości włoskiej, co w realiach dziewiętnastowiecznych było wystarczającym pretekstem roztoczenia nad danym krajem „"opieki"”. Jednak o wpływy w Tunezji walczyły również Zjednoczone Królestwo Wielkiej Brytanii i Irlandii oraz Francja, państwa dużo od Włoch potężniejsze. Szczególne zainteresowanie regionem wykazywała Francja, która, zachęcana przez Niemcy, chciała inkorporować go do swojej algierskiej kolonii. Włosi, którym początkowo wystarczał status Tunezji jako swojej strefy wpływów, od 1879 rozpoczęli intensywną kampanię na rzecz anektowania tego kraju. Kiedy w dwa lata później okazało się, że celu nie uda się w stu procentach osiągnąć, spróbowano pójść z Francją na kompromis i podzielić Tunezję między oba państwa. Ostatecznie w maju tegoż roku francuskie wojska, pod pretekstem stłumienia powstania buntowników, wkroczyły do Tunezji i roztoczyły nad nią protektorat.
Wojna z Etiopią.
Wojna włosko-abisyńska toczyła się w latach 1894–1896. Jej przyczyną była interpretacja traktatu włosko-abisyńskiego z 1889, w którym Włosi, wbrew ustaleniom dwustronnym, ogłosili Abisynię swoim protektoratem. W odpowiedzi cesarz Menelik II wypowiedział traktat. Włosi potraktowali to jako pretekst do wojny i ich wojska wkroczyły do prowincji Tigra, gdzie zostały pokonane w bitwie pod Aduą 1 marca 1896. Klęska w wojnie spowodowana była złym przygotowaniem Włoch do wojny. Do walki zmobilizowali oni tylko 17 tysięcy żołnierzy, podczas gdy Etiopczycy 150 tysięcy. Wojna powstrzymała ekspansję Włoch w tym rejonie na prawie 40 lat.
Zdobycie Libii.
W wyniku wojny włosko-tureckiej (1911–1912) terytoria stanowiące obecną Libię przeszły pod panowanie Włochów, którzy doprowadzili do zjednoczenia trzech krain (Trypolitania, Cyrenajka i Fazzan) i utworzenia kolonii o nazwie Libia. Włosi osiedlali w Libii osadników oraz prowadzili italianizację miejscowej ludności. Po zajęciu przez Włochy Trypolisu w 1911 w kraju wybuchło powstanie kierowane przez bohatera narodowego Libii Umara al-Muchtara. Walki partyzanckie koncentrujące się głównie w rejonie Gór Zielonych ("Al-Dżabal al-Achdar") w Cyrenajce trwały do 1935. W celu zdławieniu powstania Włosi utworzyli w Libii obozy koncentracyjne, w których przetrzymywano łącznie 125 000 osób, głównie mężczyzn mogących stanowić kadrę partyzantki. Pomimo sytuacji w kraju kontynuowana była polityka osadnictwa i w latach 30. w Libii mieszkało już około 100 tysięcy Włochów, którzy stanowili 10% ogółu ludności.
Dodekanez.
Traktat pokojowy z Turcją przewidywał m.in., że Włochy wycofają się z Dodekanezu. Włosi zlekceważyli jednak ten punkt umowy, a Turcja wobec własnej słabości nie była w stanie go wyegzekwować.
Podbój Etiopii.
Wielkie rozczarowanie społeczeństwa włoskiego, spowodowane niewielkimi zdobyczami terytorialnymi po zakończeniu I wojny światowej musiało zostać zażegnane. Zagarnięcie innych europejskich ziem nie było możliwe, więc wybór Benito Mussoliniego padł na Cesarstwo Abisynii. Było to jedno z trzech niepodległych państw Afryki, obok Liberii i Egiptu.
W roku 1935 włoska armia wkroczyła na tereny Etiopii. Włosi szybko zdobywali tereny, gdyż ich wyposażenie było znacznie lepsze niż armii abisyńskiej. Włosi dysponowali lotnictwem, artylerią i bronią chemiczną. Cesarz Abisynii próbował ratować kraj na różne sposoby. Jednym z nich było manifestowanie swojego niezadowolenia na forum Ligi Narodów. Nie przyniosło to jednak większych skutków, prócz usunięcia Włoch z tejże organizacji.
Cesarz Haile Selassie I musiał szukać schronienia w Wielkiej Brytanii. Do swojego kraju powrócił dopiero w roku 1941, podczas konfliktu pomiędzy Wielką Brytanią a Włochami. Konflikt ten wykorzystała również cała Abisynia, odzyskując swoją niepodległość. Ułatwiły to działania Brytyjczyków i partyzantów.
Próby ekspansji w czasie II wojny światowej.
W czasie II wojny światowej Włochy były sojusznikiem hitlerowskich Niemiec. Włosi liczyli, że uda im się zająć część brytyjskich i francuskich kolonii w basenie Morza Śródziemnego.

</doc>
<doc id="1703010" url="https://pl.wikipedia.org/wiki?curid=1703010" title="Realizm (literatura)">
Realizm (literatura)

Realizm (od „prawdziwy”) – wieloznaczny termin literaturoznawczy, oznaczający:
Realizm jako stosunek literatury do rzeczywistości.
Realizm w tym znaczeniu rozumiany jest jako próba ścisłego odwzorowania i obiektywnej prezentacji rzeczywistości w literaturze. Jego korzenie sięgają starożytności i estetycznych teorii Arystotelesa. Na jego ukształtowanie wpłynęło pojawienie się gatunku powieściowego w XVIII wieku oraz emancypacja mieszczaństwa i wzrost roli tej warstwy jako odbiorcy literackiego, a wyeksponowała go XIX-wieczna krytyka literacka (m.in. Jules Champfleury i Louis Edmond Duranty), uznająca naśladowanie rzeczywistości za optymalną metodę twórczą. Pierwotnie realizm miał naśladować rzeczywistość poprzez możliwie dokładne ukazywanie czasów współczesnych, a także poprzez szczegółowe zarysowywanie warunków życia codziennego. W ramach tak rozumianego realizmu ważne osiągnięcia należały do XVIII- i XIX-wiecznej literatury angielskiej (m.in. Charles Dickens) i XIX-wiecznej literatury francuskiej (m.in. Honoré de Balzac). Ponadto pod koniec XIX wieku kategoria „realizmu” przyjęła, oprócz wartości opisowej, również funkcję wartościującą – według krytyki pozytywistycznej i marksistowskiej literacki utwór „realistyczny” był w zawsze bardziej wartościowy niż „nierealistyczny”, ponieważ pozwalał pełnić funkcje edukacyjne i uświadamiające.
W XX wieku, wraz ze skomplikowaniem się pojęcia rzeczywistości, termin „realizm” stał się terminem wieloznacznym, różnorodnie definiowanym według różnych teoretyków. Zofia Mitosek włącza do niego m.in. kontynuatorów XIX-wiecznego realizmu, wskazując na takie cechy jak: ujmowanie rzeczywistości w ramach logiki przyczynowo-skutkowej, wybieranie takich form literackich, w których opowiadanie przeważa nad opisem, występowanie trzecioosobowego narratora wszystkowiedzącego oraz obecność języka potocznego. Badaczka wskazuje ponadto, że realizm może być rozumiany i stosowany nie w znaczeniu pewnej metody twórczej, ale jako uniwersalna kategoria opisowa, która może być „narzucana” pewnym utworom, niezależnie od stosowanych przez ich autorów technik artystycznych. Henryk Markiewicz natomiast podzielił współczesny realizm według trzech rodzajów reprezentatywności: werystycznej (opartej na życiowym prawdopodobieństwie i obfitości szczegółów, niekoniecznie ujmującej prawa rządzące rzeczywistością, np. Pola Gojawiczyńska "Dziewczęta z Nowolipek"), homologicznej (polegającej na ujmowaniu prawd i zasad rządzących światem, posługując się niekoniecznie realistycznym opisem rzeczywistości, ale też symbolem, fantastyką czy groteską, np. Franz Kafka) oraz typowej (zarówno przekazującej prawdopodobny obraz świata i zdarzeń, jak również ujmującej prawa rządzące rzeczywistością, np. "Noce i dnie" Marii Dąbrowskiej). Roger Garaudy stwierdził natomiast, że realistyczne jest każde dzieło sztuki czy literatury, które w jakikolwiek sposób wychodzi poza sferę artyzmu i w tym sensie realistyczne byłyby np. obrazy Picassa czy powieści Kafki. Michel Riffaterre wskazywał natomiast, że tekst literacki nie jest prawdziwy, dlatego że naśladuje czy dokumentuje rzeczywistość, ale dlatego, że zgadza się ze zbiorem klisz, szablonów i wyobrażeń na temat rzeczywistości, które nosi w sobie czytelnik; według poglądów badacza utwór literacki w ogóle nie łączy się z rzeczywistością, a jedynie z jej obrazem w głowie czytelnika.
Realizm jako prąd literacki.
Po raz pierwszy termin "realizm" w znaczeniu XIX-wiecznym pojawił się we Francji w 1826 roku w 13 numerze czasopisma „Mercure français du XIX siècle”, jako synonim „literatury prawdy”. Szybko jednak nabrał negatywnego zabarwienia i był przez kilkadziesiąt następnych lat używany przez krytyków, którzy negatywnie oceniali niektóre dokładne opisy pojawiające się w ówczesnej literaturze (w tym romantycznej). Redefinicję tego pojęcia przeprowadził Jules Champfleury w swoich publikacjach: "Le réalisme" (1857) i "Grandes figures d’hier et d’aujourd’hui" ("Wielkie postacie dnia wczorajszego i dzisiejszego", 1861). Ocenił w nich wiele ówczesnych francuskich powieści, klasyfikując je albo jako nielicujące się z realnym życiem, faktami i obfitujące w liryzm (za takie uważał powieści Eugène Sue, Aleksandra Dumasa i George Sand), albo spełniające wymogi definiowanego przez siebie realizmu, ukazującego społeczne zależności, a także bezosobowy i bezstronny opis świata. Jako prekursora i najdoskonalszego realizatora takich założeń literatury uważał Honoriusza Balzaka (głównie za cykl "Komedia ludzka") oraz Stendhala ("Czerwone i czarne"). Champfleury postulował, ażeby autor, przed przystąpieniem do pisania, odwiedzał miejsca pracy, przeprowadzał wywiady, rozmawiał z ludźmi gromadząc dokumentację, którą później powinien wykorzystać w swojej twórczości.
Podobne do Champfleury’ego poglądy głosili Edmond Duranty, Jules Assézat i Henri Thulié, którzy w 1856 roku założyli czasopismo „Réalisme” (ukazało się sześć numerów – do 1857 roku). Na łamach tego periodyku postulowali, aby literatura możliwie najwierniej odtwarzała środowisko społeczne epoki (w taki sposób, aby było to dla każdego czytelnika zrozumiałe). Pisarze powinni ponadto poruszać tylko takie tematy, które dotyczą jak największej liczby ludzi.
Na ukształtowanie się francuskiego realizmu duży wpływ miało także pojawienie się "Pani Bovary" Gustawa Flauberta (1857), chociaż sam autor odżegnywał się od tego terminu: w liście do pani Roger de Genettes (w październiku 1856) pisał: "To z nienawiści do realizmu przedsięwziąłem tę powieść". W innych wypowiedziach pisarz jednak negował romantyczne natchnienie, przedkładając nad to żmudną pracę pisarską, w tym drobiazgową obserwację świata, faktów czy gestów. Podobne poglądy głosił Guy de Maupassant.
Dla francuskich realistów najważniejszym gatunkiem literackim stała się powieść, w której centralną postacią miała stać się postać literacka, ale ukazana na szerokim tle społecznym. Główny bohater powinien być typowy dla swojego środowiska, a nie zindywidualizowany. Podnoszono postulat unaukowienia powieści, aby zyskała cechy obiektywizmu.
Granica pomiędzy realizmem a naturalizmem jest we Francji płynna: elementy obu poetyk można odnaleźć w powieściach braci Goncourtów (Edmonda i Jules’a), w "Listach z mojego młyna" Alphonse’a Daudeta, "Scenach z życia cyganerii" Henriego Murgera. Emil Zola wiele cech realizmu zaadaptował w swojej koncepcji naturalizmu. We francuskiej krytyce literackiej terminy te były czasami używane zamiennie.

</doc>
<doc id="1703015" url="https://pl.wikipedia.org/wiki?curid=1703015" title="Drugi Protokół Fakultatywny do Międzynarodowego Paktu Praw Obywatelskich i Politycznych">
Drugi Protokół Fakultatywny do Międzynarodowego Paktu Praw Obywatelskich i Politycznych



</doc>
<doc id="1703016" url="https://pl.wikipedia.org/wiki?curid=1703016" title="Qi Haifeng">
Qi Haifeng

Qi Haifeng (chin. upr. 齐海峰, chin. trad. 齊海峰, pinyin "Qí Hǎifēng"; ur. 7 sierpnia 1983 w Dalian) – chiński lekkoatleta, wieloboista
Osiągnięcia.
Qi dwukrotnie reprezentował Chiny na igrzyskach olimpijskich. W obu startach (Ateny 2004 i Pekin 2008) zajął 18. lokaty.

</doc>
<doc id="1703017" url="https://pl.wikipedia.org/wiki?curid=1703017" title="Haifeng Qi">
Haifeng Qi



</doc>
<doc id="1703020" url="https://pl.wikipedia.org/wiki?curid=1703020" title="Dasypops schirchi">
Dasypops schirchi

Dasypops schirchi – gatunek płaza bezogonowego z rodziny wąskopyskowatych, jedyny przedstawiciel rodzaju "Dasypops". Występuje endemicznie w Brazylii, w stanach Espírito Santo i Bahia do wysokości 60 m n.p.m. Jest gatunkiem lądowym. Zamieszkuje tropikalne lasy i ich obrzeża (oprócz otwartych przestrzeni). W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii VU (narażony na wyginięcie). Głównym powodem zagrożenia są utrata siedlisk wskutek działalności człowieka (rolnictwo, wyrąb lasów, urbanizacja).

</doc>
<doc id="1703021" url="https://pl.wikipedia.org/wiki?curid=1703021" title="Dasypops">
Dasypops



</doc>
<doc id="1703026" url="https://pl.wikipedia.org/wiki?curid=1703026" title="Armando Farro">
Armando Farro

Armando Farro (ur. 20 grudnia 1922, zm. 30 listopada 1982) – piłkarz argentyński, napastnik.
W 1944 roku Farro grał w klubie CA Banfield, który zajął w tabeli ostatnie miejsce i spadł do drugiej ligi. Jako gracz klubu Banfield wziął udział w turnieju Copa América 1945, gdzie Argentyna zdobyła tytuł mistrza Ameryki Południowej. Farro zagrał w trzech meczach – z Boliwią (w 81 minucie zastąpił na boisku Vicente de la Matę), Kolumbią (w 76 minucie wszedł na boisko za Rinaldo Martino) i Brazylią (w 68 minucie zastąpił Rinaldo Martino). W trakcie turnieju, po meczu z Boliwią, zmienił barwy klubowe i został graczem klubu CA San Lorenzo de Almagro.
W barwach klubu San Lorenzo Farro zadebiutował 22 kwietnia 1945 roku w meczu przeciwko Gimnasia y Esgrima La Plata. W 1946 roku razem z klubem San Lorenzo zdobył tytuł mistrza Argentyny. W San Lorezno grał do 1953 roku i rozegrał w nim 161 meczów oraz zdobył 55 bramek. Grał także w klubie Ferro Carril Oeste – łącznie w pierwszej lidze argentyńskiej rozegrał 251 meczów i zdobył 96 bramek.
W reprezentacji Argentyny Farro rozegrał łącznie 3 mecze – wszystkie podczas turnieju Copa América.

</doc>
<doc id="1703029" url="https://pl.wikipedia.org/wiki?curid=1703029" title="Dana Spálenská">
Dana Spálenská

Dana Spálenská (ur. 10 lutego 1950 w Jabloncu nad Nysą) – czechosłowacka saneczkarka, medalistka mistrzostw świata.
Dwukrotnie występowała na igrzyskach olimpijskich zajmując w najlepszym starcie szóste miejsce. W mistrzostwach świata wywalczyła jeden medal (jako jedyna Czechosłowaczka w historii). W 1975 odniosła największy sukces w karierze stając na najniższym stopniu podium.

</doc>
<doc id="1703035" url="https://pl.wikipedia.org/wiki?curid=1703035" title="Eva-Maria Wernicke">
Eva-Maria Wernicke

Eva-Maria Wernicke (ur. 30 września 1953 w Beierfeld) – enerdowska saneczkarka, medalistka mistrzostw świata i Europy.
Jeden raz wystąpiła na igrzyskach olimpijskich zajmując w 1976 czwarte miejsce. W mistrzostwach świata wywalczyła jeden medal zdobywając w 1973 brąz. Na Mistrzostwa Europy dwukrotnie stała na podium. W 1975 wywalczyła srebro, a w 1973 zakończyła start na trzecim miejscu.
Jej mężem jest trzykrotny mistrz olimpijski w kombinacji norweskiej Ulrich Wehling.

</doc>
<doc id="1703037" url="https://pl.wikipedia.org/wiki?curid=1703037" title="Kolonie Włoch">
Kolonie Włoch



</doc>
<doc id="1703038" url="https://pl.wikipedia.org/wiki?curid=1703038" title="Włoskie imperium kolonialne">
Włoskie imperium kolonialne



</doc>
<doc id="1703042" url="https://pl.wikipedia.org/wiki?curid=1703042" title="Dyskografia Perfectu">
Dyskografia Perfectu

Dyskografia Perfectu − polskiego zespołu rockowego powstałego na przełomie 1977 i 1978 w Warszawie, obejmuje dziewięć albumów studyjnych (w tym "Schody" wydane oryginalnie w wersji internetowej), osiem albumów koncertowych, piętnaście kompilacji, trzydzieści osiem singli (w tym dwa z gościnnym udziałem) i trzy wydania DVD: "Z wtorku na środę", "Perfect Symfonicznie" oraz "", wydane również w edycjach limitowanych wraz z bonusowymi płytami CD.
W skład zespołu wchodzą: Grzegorz Markowski (od 1979; wokalista i lider grupy; sporadycznie gra na tamburynie podczas koncertów), Dariusz Kozakiewicz (od 1997; gitara akustyczna), Piotr Urbanek (od 1999; gitara basowa), Jacek Krzaklewski (od 1989; gitara, gitara rytmiczna) i Piotr Szkudelski (od 1980; perkusja).
Pierwszy album zespołu, "Perfect", został nagrany w 1980, po dołączeniu do zespołu Markowskiego i wydany w 1981. Rok później wydano album "UNU", z którego pochodzą takie utwory jak „Idź precz” czy „Autobiografia”. 10 marca 1983, po zakończeniu koncertu w warszawskim klubie Stodoła decyzją Zbigniewa Hołdysa zespół został rozwiązany. W okresie zawieszenia działalności wydano kompilacje – "1981–1989", "1977–1991" i "1971–1991 Historie Nieznane". Grupa reaktywowała się latem 1993, wydając rok później album "Jestem", a także album koncertowy "Live ’94", zawierający zapis koncertu w Katowicach. Wydany w 1997 album "Geny" uzyskał status złotej płyty. W 2002 grupa wydała album "Perfect Symfonicznie", zawierający nowe aranżacje niektórych utworów nagrane wraz z Polską Orkiestrą Radiową. W 2004 wydano album "Schody" – pierwszy w historii polskiej muzyki album muzyczny udostępniony w Internecie. Największym sukcesem komercyjnym w historii zespołu jest "Perfect Symfonicznie" – płyta zdobyła status platynowej płyty, zaś sam zespół został nominowany do Fryderyka.
9 listopada 2010 grupa wydała siódmy album studyjny zatytułowany "XXX". Jest to pierwszy album studyjny zespołu od 2004. Pierwszym singlem promującym wydawnictwo był utwór „Raz po raz (straszą nas)”.
Kompilacje.
Utwory Perfectu pojawiły się na kilkudziesięciu składankach, w tym kilkukrotnie na płycie promującej Listę Przebojów Programu Trzeciego Polskiego Radia. Lista przedstawia kompilacje wydane oficjalnie przez Perfect.
Single/EP/przeboje.
Z Patrycją Markowską.
Perfect wydał dwa single wraz z córką wokalisty, Patrycją Markowską:

</doc>
<doc id="1703044" url="https://pl.wikipedia.org/wiki?curid=1703044" title="Harold Garfinkel">
Harold Garfinkel

Harold Garfinkel (ur. 29 października 1917, zm. 21 kwietnia 2011) – profesor emeritus socjologii na Uniwersytecie Kalifornijskim w Los Angeles (UCLA).
Twórca etnometodologii i jeden z najważniejszych przedstawicieli tradycji fenomenologii oraz etnometodologii w amerykańskiej socjologii.
Odchodząc od prac Arona Gurwitscha i Alfreda Schütza, Garfinkel
skupił się na badaniu pewnych podstawowych zjawisk społecznych, a nie na sposobach ich interpretacji przez aktorów społecznych. Dzięki eksperymentom etnometodologicznym Garfinkel i jego uczniowie pokazywali w jaki sposób, dzięki zachowaniom rutynowym i pozarefleksyjnym, tworzony jest ład społeczny, struktury interakcji czy znaczeń.

</doc>
<doc id="1703045" url="https://pl.wikipedia.org/wiki?curid=1703045" title="Gamsjoch">
Gamsjoch

Gamsjoch – szczyt w paśmie Karwendel, w Alpach Wschodnich. Leży w Austrii, w kraju związkowym Tyrol, przy granicy z Niemcami. Szczyt sąsiaduje z Laliderer Spitze.
Pierwszego wejścia dokonał Markus Vincent Lipold w 1843 r.

</doc>
<doc id="1703046" url="https://pl.wikipedia.org/wiki?curid=1703046" title="Fryderyk Wilhelm Foerster">
Fryderyk Wilhelm Foerster



</doc>
<doc id="1703047" url="https://pl.wikipedia.org/wiki?curid=1703047" title="Gostominka">
Gostominka

Gostominka – struga, prawobrzeżny dopływ Uklei o długości 4,15 km i powierzchni zlewni 8,65 km².
Struga płynie w woj. zachodniopomorskim, w gminie Radowo Małe. Jej źródła znajdują się w stawie przy osadzie Gildnica, skąd biegnie w kierunku północno-zachodnim i północnym w okolicy wsi Gostomin. Uchodzi do Uklei na południowy zachód od wsi Mołdawin.

</doc>
<doc id="1703048" url="https://pl.wikipedia.org/wiki?curid=1703048" title="Arnoud Okken">
Arnoud Okken

Arnoud Okken (ur. 20 kwietnia 1982 w Doetinchem) – holenderski lekkoatleta, specjalizujący się w biegu na 800 metrów. 
Najważniejszym jego osiągnięciem jest halowe mistrzostwo Europy (Birmingham 2007). W 2001 zdobył srebrny medal mistrzostw Europy juniorów rozegranych we włoskim Grosseto.

</doc>
<doc id="1703049" url="https://pl.wikipedia.org/wiki?curid=1703049" title="Commercial Union">
Commercial Union



</doc>
<doc id="1703050" url="https://pl.wikipedia.org/wiki?curid=1703050" title="Erlspitze">
Erlspitze

Erlspitze – szczyt w paśmie Karwendel, w Alpach Wschodnich. Leży w Austrii, w kraju związkowym Tyrol, przy granicy z Niemcami. Szczyt można zdobyć ze schroniska Solsteinhaus (1805 m n.p.m.).
Pierwszego wejścia dokonali A. i F. Lieber w 1886 r.

</doc>
<doc id="1703053" url="https://pl.wikipedia.org/wiki?curid=1703053" title="Higashi no Eden">
Higashi no Eden

 – seria anime wyprodukowana przez studio Production I.G, w reżyserii Kenji Kamiyama, projekt postaci Chika Umino.
Opis fabuły.
10 listopada 2010 – dziesięć pocisków spada na Japonię, nie powodując widocznych ofiar w ludziach. Atak ten nazwany "Nieostrożnym Poniedziałkiem" wkrótce zostaje zapomniany. Akcja anime rozpoczyna się 3 miesiące później. Młoda kobieta, Saki Morimi, przebywająca w Ameryce z okazji ukończenia szkoły, wpada w kłopoty, z których ratuje ją nagi mężczyzna – Akira Takizawa. Człowiek wydaje się nic nie pamiętać, posiada przy sobie tylko broń trzymaną w jednej ręce i telefon komórkowy w drugiej z 8,2 mld jenów na koncie.
Lista odcinków.
Premiera serialu miejsce 9 kwietnia 2009 roku na antenie Fuji TV w bloku Noitamina. 

</doc>
<doc id="1703056" url="https://pl.wikipedia.org/wiki?curid=1703056" title="DELAG">
DELAG

DELAG ("Deutsche Luftschiffahrts-Aktiengesellschaft") – pierwsza na świecie linia lotnicza używająca sterowców Zeppelin.
Powstanie.
Linia powstała 16 listopada 1909 roku z mniejszościowym kapitałem (400 000 marek) "Luftschiffbau Zeppelin GmbH" oraz większościowym (2 600 000 marek) rządu Cesarstwa Niemieckiego. Pierwszym dyrektorem przedsiębiorstwa został Alfred Colsman. Celem przedsiębiorstwa było rozpropagowanie użycia sterowców, zapewnienie zakupu sterowców z zakładów Zeppelina.
Do wybuchu I wojny światowej przedsiębiorstwo nie było w stanie zapewnić regularnych lotów pasażerskich, ale oferowało wycieczki w kooperacji z linią żeglugi pasażerskiej Hamburg-Amerika. Dzięki takim działaniom zostały wybudowane hangary i lądowiska m.in. we Frankfurcie, Düsseldorfie, Lipsku, Poczdamie, Hamburgu, Dreźnie i Gotha. Pomiędzy 1910 a wybuchem wojny w 1914 roku linia przewiozła ponad 34 tys. pasażerów i wykonała ponad 1,5 tys. lotów.
W posiadaniu linii znalazły się LZ 6, LZ 7 Deutschland, LZ 8 Deutschland II, LZ 10 Schwaben, LZ 11 Viktoria Luise, LZ 13 Hanza i LZ 17 Sachen.
I wojna światowa.
Po wybuchu wojny część sterowców LZ 11, LZ 13 i LZ 17 została przekazana armii jako sterowce treningowe.
DELAG po 1918 roku.
Po zakończeniu wojny linia wznowiła regularne kursy pomiędzy kilkoma miastami w Europie, a od września 1928 roku przy użyciu sterowca LZ 127 Graf Zeppelin rozpoczęła regularne loty transatlantyckie. W skład floty linii oprócz LZ 127 weszły LZ 120 Bodensee, LZ 121 Nordstern. W 1935 roku linia została przejęta przez państwo i zmieniła nazwę na "Deutsche Zeppelin-Reederei (DZR)"

</doc>
<doc id="1703058" url="https://pl.wikipedia.org/wiki?curid=1703058" title="Ciangciub Dordże">
Ciangciub Dordże

Ciangciub Dordże (tyb. བྱང་ཆུབ་རྡོ་རྗེ་, Wylie: "byang chub rdo rje"; ur. 1703 zm. 1732), dwunasty Karmapa.
Pochodził z miejscowości Czile Czakor położonej w prowincji Derge we wschodnim Tybecie. Został rozpoznany jako inkarnacja Karmapy przez wysłanników VIII Szamarpy, z którym w okresie późniejszym wspólnie nauczał podróżując po Nepalu, Chinach, Bhutanie i Indiach. Udzielił przekazu szkoły Kagyu VIII Tai Situpie, czyniąc go jednocześnie następnym dzierżawcą linii.

</doc>
<doc id="1703059" url="https://pl.wikipedia.org/wiki?curid=1703059" title="Kuhkopf">
Kuhkopf

Kuhkopf – szczyt w paśmie Karwendel, w Alpach Wschodnich. Leży w Austrii, w kraju związkowym Tyrol, przy granicy z Niemcami. Szczyt można zdobyć ze schroniska Karwendelhaus.
Pierwszego wejścia dokonał Hermann von Barth 5 lipca 1870 r.

</doc>
<doc id="1703061" url="https://pl.wikipedia.org/wiki?curid=1703061" title="Czangczub Dordże">
Czangczub Dordże



</doc>
<doc id="1703065" url="https://pl.wikipedia.org/wiki?curid=1703065" title="Steinfalk">
Steinfalk

Steinfalk – szczyt w paśmie Karwendel, w Alpach Wschodnich. Leży w Austrii, w kraju związkowym Tyrol, przy granicy z Niemcami. Szczyt można zdobyć ze schroniska Falkenhütte (1848 m).
Pierwszego wejścia dokonali Hermann von Barth 30 czerwca 1870 r. 

</doc>
<doc id="1703070" url="https://pl.wikipedia.org/wiki?curid=1703070" title="Hafelekarspitze">
Hafelekarspitze

Hafelekarspitze – szczyt w paśmie Karwendel, w Alpach Wschodnich. Leży w Austrii, w kraju związkowym Tyrol, przy granicy z Niemcami. Na zboczach góry od 1928 roku pracuje kolejka linowa. Górna stacja znajduje się na wysokości 2269 m, resztę drogi na szczyt trzeba przebyć pieszo (ok. 10 min). Od 1931 r. znajduje się tam, z inicjatywy austriackiego laureata Nagrody Nobla, Victora Franza Hessa, obserwatorium pomiaru promieniowania kosmicznego. Na szczycie znajduje się też krzyż.
Pierwszego wejścia dokonali A. i F. Lieber w 1886 r.

</doc>
<doc id="1703071" url="https://pl.wikipedia.org/wiki?curid=1703071" title="João de Maria">
João de Maria

João De Maria (ur. 12 maja 1896 w Rio de Janeiro, zm. ?) – piłkarz brazylijski grający na pozycji środkowego obrońcy.
João De Maria karierę piłkarską rozpoczął w klubie Andarahy Rio de Janeiro w 1914 roku. W 1921 roku przeszedł do São Cristóvão Rio de Janeiro, w którym grał do zakończenia kariery, którą zakończył w 1922 roku. nie odniósł większych sukcesów.
João De Maria wziął udział w turnieju Copa América 1920. Brazylia zajęła trzecie miejsce, a De Maria zagrał w meczach z Urugwajem i Chile. Były to jedyne jego występy w barwach "canarinhos".

</doc>
<doc id="1703072" url="https://pl.wikipedia.org/wiki?curid=1703072" title="Apostolos Parelis">
Apostolos Parelis

Apostolos Parelis (ur. 24 lipca 1985 w Limassolu) – cypryjski lekkoatleta, dyskobol.
Jego największym dotychczasowym osiągnięciem jest brązowy medal młodzieżowych mistrzostw Europy (Debreczyn 2007). Zajął czwarte miejsce na igrzyskach Wspólnoty Narodów w 2010 roku. Trzynasty zawodnik igrzysk olimpijskich (2012). W 2014 zdobył srebrny medal igrzysk Wspólnoty Narodów w Glasgow, a rok później był szósty na mistrzostwach świata w Pekinie. W 2016 był ósmy na igrzyskach olimpijskich w Rio de Janeiro, a rok później dziesiąty w mistrzostwach świata w Londynie. Mistrz igrzysk śródziemnomorskich i trzeci dyskobol igrzysk Wspólnoty Narodów w Gold Coast (2018). W 2019 poprawił się o dwie lokaty podczas kolejnej edycji czempionatu globu w Dosze.
Wielokrotny mistrz i rekordzista Cypru, reprezentował swój kraj w pucharze Europy, drużynowych mistrzostwach Europy, mistrzostwach Europy, pucharze Europy w rzutach, igrzyskach śródziemnomorskich oraz uniwersjadzie. Medalista igrzysk małych państw Europy.

</doc>
<doc id="1703077" url="https://pl.wikipedia.org/wiki?curid=1703077" title="Turanoceratops tardabilis">
Turanoceratops tardabilis



</doc>
<doc id="1703078" url="https://pl.wikipedia.org/wiki?curid=1703078" title="Sunntigerspitze">
Sunntigerspitze

Sunntigerspitze – szczyt w paśmie Karwendel, w Alpach Wschodnich. Leży w Austrii, w kraju związkowym Tyrol, przy granicy z Niemcami. Szczyt można zdobyć ze schroniska Hallerangerhaus (1768 m).

</doc>
<doc id="1703080" url="https://pl.wikipedia.org/wiki?curid=1703080" title="Plac Zbawiciela w Bydgoszczy">
Plac Zbawiciela w Bydgoszczy

Plac Zbawiciela – plac miejski w Bydgoszczy.
Położenie.
Plac Zbawiciela znajduje się w zachodniej części Śródmieścia Bydgoszczy między ulicą Warszawską, Fredry i Sobieskiego.
Historia.
Plac Zbawiciela został wytyczony w 1853 r. podczas planowania nowych dzielnic śródmiejskich łączących nowy dworzec kolejowy ze Starym Miastem. Pierwotnie stanowił cmentarz dla folwarku Bocianowo, dlatego został wyłączony spod zabudowy. Jednakże w 1861 r. przeznaczono go pod zabudowę sakralną.
Po zabudowie i zasiedleniu zachodniego Śródmieścia, co nastąpiło w latach 1870–1900, powstała konieczność budowy świątyń ewangelickich, które zabezpieczyłyby potrzeby duszpasterskie ludności. W latach 1872–1876 powstała pierwsza duża świątynia przy ul. Gdańskiej, zaś w latach 1896–1897 wzniesiono kościół Chrystusa Pana na placu sakralnym.
Teren, na którym wzniesiono kościół został w 1901 r. obsadzony zielenią, według projektu dyrektora Ogrodów Miejskich Konrada Neumanna. Skwer wielkości 1,6 ha składał się z czterech części, połączonych drogami i trawnikami. Wzdłuż jego obrzeży oraz przy kościele założono zieleńce z drogami i trejażami, stanowiącymi tło ozdobne dla róż, kwiatów bylinowych i pnączy. Na skwerze rosło kilkadziesiąt gatunków drzew i krzewów, m.in. jarzębina czerwona, wiąz, lipa drobnolistna, klon pospolity, kasztanowiec biały, wierzba biała, głóg jednoszyjkowy, świerk pospolity, świerk biały, sosna limba i inne.
W północno-zachodniej pierzei placu w latach 1896–1898. wzniesiono Szkołę Ludową zwaną „Karlschule”. Natomiast od północnego wschodu sąsiaduje od 1874–1877 z wielkim kompleksem koszar wojskowych.
Obecną nazwę plac posiada od 1947 r., kiedy przed kościołem ustawiono figurę Chrystusa ze zlikwidowanego cmentarza przy ul. Jagiellońskiej. Jest to kopia dzieła Bertela Thorvaldsena należącego do najcenniejszych dzieł europejskiego klasycyzmu, usytuowanego w ołtarzu głównym katedry Matki Boskiej w Kopenhadze.
Obecnie Plac Zbawiciela jest ogrodzony i stanowi zieleniec otaczający kościół ewangelicko-augsburski pw. Chrystusa Zbawiciela.

</doc>
<doc id="1703081" url="https://pl.wikipedia.org/wiki?curid=1703081" title="Frau Hitt">
Frau Hitt

Frau Hitt – szczyt w paśmie Karwendel, w Alpach Wschodnich. Leży w Austrii, w kraju związkowym Tyrol, przy granicy z Niemcami. Szczyt można zdobyć ze schroniska Solsteinhaus (1805 m).
Pierwszego wejścia dokonał Johann Georg Ernstinger w 1580 r.

</doc>
<doc id="1703082" url="https://pl.wikipedia.org/wiki?curid=1703082" title="State Farm Classic 2009">
State Farm Classic 2009

State Farm Classic 2009 – 34. edycja turnieju State Farm Classic, która odbyła się w dniach 4-7 czerwca 2009 na polu golfowym Panther Creek Country Club w Springfield, Illinois, USA.
Zawodniczki walczyły o nagrody z puli 1,7 mln USD, z czego 255.000 przeznaczono dla zwyciężczyni. W 2009 tytuł wywalczyła Kim In-kyung z Korei Południowej.
Uczestniczki.
W turnieju przewidziano miejsce dla 143 golfistek zawodowych i jednej amatorki (Candace Schepperle). Spośród profesjonalistek dwa miejsca przyznano w wyniku kwalifikacji, a wywalczyły je Carri Wood (71) i Yang Young-a (72).
Przebieg.
Dzień 1..
Po pierwszym dniu na szczycie tabeli znajdowały się dwie Koreanki: członek World Golf Hall of Fame Pak Se-ri oraz Lee Jee-young. Obie zagrały rundę w 66 uderzeniach (-6).
Na trzecim miejscu z wynikiem o jedno uderzenie słabszym znalazła się Kris Tamulis. Broniąca tytułu Oh Ji-young z wynikiem 74 miała 8 uderzeń straty.
Podczas pierwszej rundy trafiono jedno hole-in-one. Dokonała tego Mollie Fankhauser na dołku nr 2. – był to jej pierwszy as w karierze zawodowej.
Najłatwiejszym dołkiem był dołek 16, par 5, dla którego średnia uderzeń była o 0,54 niższa od normy. Najtrudniejszym z kolei był dołek nr 9 (par 4) gdzie średni wynik to 4,41 uderzenia.
Dzień 2..
Po drugiej rundzie na czele tabeli znalazły się współliderka z poprzedniego dnia Pak Se-ri oraz Suzann Pettersen, która odrobiła 2 uderzenia straty. Obie zagrały 18 dołków bez żadnego bogeya, odpowiednio w 68 i 66 uderzeniach. Jee Young Lee spadła na trzecie miejsce ex aequo po rundzie 69 uderzeń. Towarzyszą jej tam trzy Amerykanki, wśród nich Kris Tamulis oraz utytułowana Szwedka Helen Alfredsson, która w piątek zagrała najlepszą z całej stawki rundę 63 uderzeń.
Cut po dwóch rundach został ustawiony na poziomie "even" i przeszło go 72. zawodniczki. Odpadły m.in. Laura Davies, aktualna mistrzyni Kraft Nabisco Championship Brittany Lincicome, Karrie Webb, Sophie Gustafson, broniąca tytułu Oh Ji-young oraz jedyna amatorka w stawce Candace Schepperle.
Njłatwiejszym dołkiem podczas drugiej rundy znowu był dołek nr 16, tym razem grany z jeszcze niższą średnią 4,33 uderzeń. Zrobiono na nim w piątek aż 16 eagle'i. Najtrudniejszy okazał się tym razem ostatni dołek, grany średnio 0,17 powyżej para.
Dzień 3..
Największy wpływ na wyniki trzeciej rundy miał silny wiatr, który pojawił się w jej trakcie. Nie tylko odzwierciedlił się on w podniesieniu średniej uzyskanych wyników do wartości 71,81 uderzeń, ale też wprowadził silną dysproporcję warunków, w których grały zawodniczki w zależności od pory, w której przebywały na polu.
Startująca do południa Ai Miyazato zagrała pierwszą dziewiątkę w 30 uderzeniach, potem jednak musiała się zadowolić dwoma birdie oraz bogeyem na ostatnim dołku. W sumie najlepsza tego dnia runda 65 uderzeń pozwoliła jej wspiąć się na czwarte miejsce. Startujące później zawodniczki z czołówki w przeważającej części musiały ciężko pracować na swój wynik. Zarówno Pettersen jak i Pak Se-ri zagrały w sobotę na even, a Alfredsson -1. Wyjątkiem okazały się dwie nowe liderki, Cristie Kerr – zdobywczyni U.S. Women's Open z 2007 roku oraz Kristy McPherson. Ich przewaga byłaby jeszcze większa, jednak obie straciły po dwa punkty na trzech ostatnich dołkach.
Najtrudniejszym dołkiem okazał się 17. par 3, dla którego średnia była aż o 0,43 wyższa od normy. Z kolei par 5 trzynasty dołek ze średnią 4,60 był najłatwiejszy.
Dzień 4. (finał).
Ostatniego dnia triumfowała Koreanka Kim In-kyung, która zagrała bardzo dobrą rundę 65 uderzeń w wyniku czego odrobiła dwa uderzenia straty do liderek z poprzedniego dnia i zakończyła z przewagą jednego punktu nad swoją utytułowaną rodaczką Pak Se-ri.
Dla Kim, która gra na LPGA od 2007 roku, było drugie zwycięstwo na tourze – poprzednio wygrała Longs Drugs Challenge w 2008. W pierwszej piątce znalazły się jeszcze dwie Koreanki: Han Hee-won oraz Lee Jee-young – liderka z pierwszego dnia. Do ich grona na trzecim miejscu ex aequo po rundzie 67 uderzeń dołączyła najwyżej uplasowana Amerykanka Angela Stanford.
Najlepszy wynik ostatniego dnia zagrała Ji Eun-hee. 63 uderzenia Koreanki (9 birdie) pozwoliły jej skończyć na szóstym miejscu ex aequo.
Statystycznie to finałowa runda ze średnią 69,57 najbardziej sprzyjała niskim wynikom. Najłatwiejszym był par 5 dołek nr 6, zaś najtrudniejszym ostatni – par 4, ze średnią odpowiednio 4,38 i 4,28 uderzeń.

</doc>
<doc id="1703084" url="https://pl.wikipedia.org/wiki?curid=1703084" title="Soiernspitze">
Soiernspitze

Soiernspitze – szczyt w paśmie Karwendel, w Alpach Wschodnich. Leży w Niemczech, w Bawarii, przy granicy z Austrią. 

</doc>
<doc id="1703085" url="https://pl.wikipedia.org/wiki?curid=1703085" title="MF Bielik">
MF Bielik

Promy Bielik – promy śródlądowe pasażersko-samochodowe, czołowo przelotowe. Obsługiwane przez Żeglugę Świnoujską.
Historia promów MF Bielik.
Obecnie są to cztery jednostki oznaczone:
Obsługują one połączenie promowe przez Świnę w Świnoujściu pomiędzy położoną na wyspie Wolin dzielnicą Warszów a śródmieściem Świnoujścia leżącym na wyspie Uznam.
Posiadają rampy wjazdowe na dziobie i rufie oraz wzmocnienia lodowe. Mieszczą około 33 samochodów osobowych i samochody dostawcze oraz do 700 ludzi. Mają otwarte (na poziomie głównym) i zamknięte (na pokładzie dolnym) pokłady dla pieszych oraz specjalny pokład dla skuterów, rowerów i motocykli.
Promy MF Bielik pływają przez cały tydzień i przez całą dobę. Od godziny 4:20 do godziny 23:40 pływają co 20 minut (dwa promy jednocześnie odbijające od przystani po obu stronach Świny), natomiast od godziny 24:00 do godziny 4:00 z częstotliwością co 40 min (pływa wtedy jedynie jeden prom).
Z promu MF Bielik mogą korzystać samochody osobowe i dostawcze mające tablice rejestracyjne o numerach rejestracyjnych ZSW albo identyfikatory (wydawane przez Urząd Miasta). Pojazdy z innymi numerami rejestracyjnymi nie posiadające identyfikatora nie mogą korzystać z przeprawy promem MF Bielik.
W razie powstania kolejki oczekujących na przeprawę, promy MF Bielik pływają do rozładowania korka.
Wartość.
W zależności od intensywności eksploatacji, wieku oraz sprawności każdy z promów w 2015 był wyceniony na inną kwotę:

</doc>
<doc id="1703088" url="https://pl.wikipedia.org/wiki?curid=1703088" title="French Open 2009 (gra podwójna dziewcząt)">
French Open 2009 (gra podwójna dziewcząt)



</doc>
<doc id="1703090" url="https://pl.wikipedia.org/wiki?curid=1703090" title="Łosośnica (dopływ Uklei)">
Łosośnica (dopływ Uklei)

Łosośnica – struga w północno-zachodniej Polsce, w woj. zachodniopomorskim, w gminie Radowo Małe; prawobrzeżny dopływ rzeki Uklei.
Łosośnica ma swój początek od małego zbiornika wodnego na północny zachód od wsi Bieniczki, na południe od wysypiska śmieci w Słajsinie, skąd płynie przez kolejne małe zbiorniki na północ. Następnie przepływa przez obszar pomiędzy Słajsinem a osadą Radzim. Dalej na północ płynie przy zachodniej części wsi Łosośnica i w kierunku północnym. Uchodzi do Uklei od lewego brzegu na wschód od wsi Siwkowice.
Polską nazwę Łosośnica wprowadzono w 1948 roku, zastępując poprzednią niemiecką nazwę strugi – "Lasbeck".

</doc>
<doc id="1703093" url="https://pl.wikipedia.org/wiki?curid=1703093" title="Park generała Mariana Langiewicza">
Park generała Mariana Langiewicza

Park generała Mariana Langiewicza, to niewielki park we Wrocławiu położony na osiedlu Gajowice, obręb Grabiszyn. Park zlokalizowany jest w kwartale ulic:
Obszar parku i większość drzewostanu to pozostałości po cmentarzu. Cmentarz w tej lokalizacji został założony w 1815 r., natomiast likwidację cmentarza przeprowadzono Dawne, niemieckie nazwy tego obszaru to: "Gabitzer Begräbnis Platz", "Gabitzer Friedhof".
W pobliżu parku znajdują się przystanki komunikacji miejskiej:
W obrębie parku znajdują się plac zabaw dla dzieci oraz siłownia zewnętrzna.

</doc>
<doc id="1703095" url="https://pl.wikipedia.org/wiki?curid=1703095" title="Super Trouper (singel)">
Super Trouper (singel)

Super Trouper – singel zespołu ABBA z siódmego albumu studyjnego Super Trouper. Utwór stał się międzynarodowym hitem, docierając na pierwsze miejsca w wielu listach przebojów. Na stronie B znalazł się utwór „The Piper”.

</doc>
<doc id="1703100" url="https://pl.wikipedia.org/wiki?curid=1703100" title="David Loggan">
David Loggan

David Loggan (ochrzczony 27 sierpnia 1635 w Gdańsku, pochowany 1 sierpnia 1692 w Londynie) – angielski grawer, rysownik i malarz.
Urodził się w rodzinie angielsko-szkockiej, studiował początkowo w Gdańsku u rytownika i kartografa Wilhelma Hondiusa, a później w Amsterdamie u Crispijna van de Passe II. W połowie lat 50. XVII w. przeniósł się na stałe do Londynu, pracował jako grawer na uniwersytetach w Cambridge i Oxfordzie.
David Loggan był przede wszystkim grawerem, wydał dwa obszerne zbiory rycin "Oxonia Illustrata" (1675) i "Cantabrigia Illustrata" (1690). Ponadto artysta stworzył liczne miniaturowe portrety, które rysował na pergaminie.
Prace Loggana znajdują się m.in. w National Portrait Gallery w Londynie i Fine Arts Museums of San Francisco.

</doc>
<doc id="1703101" url="https://pl.wikipedia.org/wiki?curid=1703101" title="John Graunt">
John Graunt

John Graunt (ur. 24 kwietnia 1620 zm. 18 kwietnia 1674) – brytyjski statystyk, który razem z Williamem Petty stworzył podwaliny nowoczesnej demografii. Zajmował się m.in. epidemiologią. Był członkiem Royal Society. Przeszedł na katolicyzm, co w protestanckiej Anglii skazało go na ostracyzm (umarł w biedzie).

</doc>
<doc id="1703102" url="https://pl.wikipedia.org/wiki?curid=1703102" title="Zespół Trousseau">
Zespół Trousseau



</doc>
<doc id="1703105" url="https://pl.wikipedia.org/wiki?curid=1703105" title="Fryderyk Moszyński">
Fryderyk Moszyński



</doc>
<doc id="1703107" url="https://pl.wikipedia.org/wiki?curid=1703107" title="Hundskopf">
Hundskopf

Hundskopf – szczyt w paśmie Karwendel, w Alpach Wschodnich. Leży w Austrii, w kraju związkowym Tyrol, przy granicy z Niemcami. 

</doc>
<doc id="1703112" url="https://pl.wikipedia.org/wiki?curid=1703112" title="Grzegorz Bukała">
Grzegorz Bukała

Grzegorz Bukała (ur. 13 maja 1952 w Gdańsku) – z wykształcenia inżynier-elektryk, założyciel i jeden z liderów Wałów Jagiellońskich. Oprócz tego kompozytor i autor tekstów.
Życiorys.
Zdobył I Nagrodę na Studenckim Festiwalu Piosenki w Krakowie w 1978 r., a wraz z Wałami Jagiellońskimi nagrody: dziennikarzy w 1978 i publiczności w 1983 r. oraz jedyną w historii tego festiwalu nagrodę "Solidarności" tzw. "Złoty Kafel" w 1981 r. na Krajowym Festiwalu Polskiej Piosenki w Opolu. Wraz z zespołem nagrał trzy winylowe płyty długogrające (tzw. long-play), o łącznym nakładzie ponad miliona egzemplarzy, z których dwie uzyskały tytuł złotej.
22 września 2008 roku ukazała się jego solowa płyta zatytułowana Pocztówki z Macondo.
Linki zewnętrzne.
https://bibliotekapiosenki.pl/osoby/Bukala_Grzegorz/utwory

</doc>
<doc id="1703114" url="https://pl.wikipedia.org/wiki?curid=1703114" title="Koko Taylor">
Koko Taylor

Koko Taylor (ur. 28 września 1928 w Shelby County, zm. 3 czerwca 2009 r. w Chicago) − amerykańska piosenkarka bluesa.
Na scenie jako piosenkarka występowała od 1960 do 2009. Jej największym hitem był utwór Willie Dixona pt. "Wang Dang Doodle".
W 1984 otrzymała statuetkę Grammy.
W 1990 wystąpiła w filmie Davida Lyncha pt. "Dzikość serca" jako piosenkarka w Zanzibarze, a w 1998 w filmie Johna Landisa pt. "Blues Brothers 2000" jako członek zespołu Aligatory z Louisiany. 

</doc>
<doc id="1703117" url="https://pl.wikipedia.org/wiki?curid=1703117" title="Kość przedzębowa">
Kość przedzębowa

Kość przedzębowa (łac. os praedentale) – „dodatkowa” kość żuchwy znajdująca się na jej początku i poszerzająca kość zębową (główną kość żuchwy). Występuje ona u dinozaurów ptasiomiednicznych (Ornithischia), u których stanowi przystosowanie do roślinożerności. Stykając się z kością przedszczękową tworzy dziobopodobną strukturę. U ceratopsów była ona przeciwstawna do kości rostralnej (łac. os rostrale).
Kość przedzębowa występowała także u ptaków z kladu Ornithurae – odnotowano ją u przedstawicieli Hesperornithes, ichtiornisa, a także bardziej bazalnych rodzajów "Yanornis", "Yixianornis", "Hongshanornis" i "Jianchangornis", jednak zanikła u Neornithes. Ptasia kość przedzębowa była funkcjonalnie odmienna od występującej u ptasiomiednicznych.
Kość przedzębową odnaleziono również u niektórych dinozauromorfów z grupy Silesauridae, takich jak "Sacisaurus" i "Silesaurus", uważanych dawniej za dinozaury ptasiomiedniczne.

</doc>
<doc id="1703118" url="https://pl.wikipedia.org/wiki?curid=1703118" title="German (patriarcha Serbii)">
German (patriarcha Serbii)

German, imię świeckie Hranislav Đorić, (ur. 19 sierpnia 1899 w Jošaničkoj Banji, zm. 27 sierpnia 1991 w Belgradzie) – serbski biskup prawosławny, patriarcha Serbii w latach 1958–1990.
Życiorys.
Po ukończeniu szkoły średniej w Kruševacu, uczył się w seminarium w Belgradzie i w Sremskich Karlovcach, a następnie studiował prawo na paryskiej Sorbonie, by zakończyć swoją edukację na Wydziale Teologii Prawosławnej Uniwersytetu Belgradzkiego w 1942.
Pracował początkowo jako urzędnik sądu kościelnego w Čačaku, a także jako katecheta w miejscowej szkole, zanim nie został proboszczem we wsi Miokovci. W 1931 z uwagi na zły stan zdrowia przeniósł się do Vrnjačka Banja i w 1938 rozpoczął pracę urzędniczą przy Świętym Synodzie Serbskiej Cerkwi Prawosławnej. Po śmierci żony w 1951 wstąpił do klasztoru Studenica, otrzymując imię zakonne German.
W 1951 został nominowany na biskupa ordynariusza eparchii budzińskiej, a także sekretarzem generalnym Świętego Synodu i redaktorem naczelnym pisma "Glasnik", organu Serbskiej Cerkwi Prawosławnej. Z uwagi na sprzeciw władz węgierskich, które nie pozwoliły Germanowi objąć eparchii, nie wykonywał faktycznie swoich obowiązków. Dopiero w 1956 objął eparchię žicką, co dało mu drugie pod względem rangi miejsce w hierarchii kościelnej, po patriarsze. Wkrótce został administratorem dwóch eparchii: budimljańskiej oraz raszko-prizreńskiej.
Po śmierci patriarchy Wincentego II w 1958, hierarchia była podzielona co do kandydata na jego następcę. 14 września 1958 został wybrany German jako kandydat kompromisowy. Jego przeciwnicy głosili, że został wybrany w wyniku nacisków Aleksandra Rankovicia i nazywali go „czerwonym patriarchą”. Na okres jego rządów przypadła schizma eparchii serbskiej Nova Gračanica w USA, a także odłączenie się w 1967 Macedońskiego Kościoła Prawosławnego. Działania na rzecz odbudowy Kościoła, podjęte przez Germana doprowadziły do utworzenia nowych eparchii, podległych serbskiemu patriarsze w Australii, Kanadzie, a także we Vranje. W 1958 uruchomiono nowy budynek seminarium w Belgradzie, a wkrótce potem powstało nowe seminarium Trzech Świętych Hierarchów w chorwackim klasztorze Krka.
W 1984 odwiedził teren dawnego obozu koncentracyjnego w Jasenovacu, wypowiadając słowa "Oprostiti moramo, zaboraviti ne smemo" (Musimy wybaczyć, nie powinniśmy zapomnieć).
W 1989 uległ wypadkowi, co sprawiło, że musiał przejść serię operacji i nie mógł dalej sprawować urzędu. 27 sierpnia 1990 Święty Sobór Biskupów przeniósł go w stan spoczynku, mianując początkowo strażnika tronu patriarszego ("locum tenens") metropolitę zagrzebskiego, Jana. 1 grudnia 1990 został wybrany kolejny patriarcha – Paweł. German zmarł w szpitalu wojskowym w Belgradzie i został pochowany w cerkwi św. Marka w tym samym mieście.
Był najdłużej sprawującym urząd patriarchy w dziejach Serbskiego Kościoła Prawosławnego (32 lata).

</doc>
<doc id="1703119" url="https://pl.wikipedia.org/wiki?curid=1703119" title="Pocztówki z Macondo">
Pocztówki z Macondo

Pocztówki z Macondo – pierwszy solowy album Grzegorza Bukały, byłego założyciela i jednego z liderów Wałów Jagiellońskich. Nagrań dokonano podczas koncertów, które odbyły się 17 i 18 lutego 2008 w Muzycznym Studiu Trójki im. Agnieszki Osieckiej w Warszawie. Premiera płyty odbyła się 22 września 2008. 
Lista utworów.
słowa: Grzegorz Bukała
Skład zespołu:
Nie-za-duża Orkiestra Marcina Partyki:
Kwartet smyczkowy "The Strings": Anna Boniecka, Magdalena Smoczyńska, Sylwia Mróz, Dorota Mocarska
Lindsey Davidson - dudy
oraz chórek: Aleksandra Chludek, Katarzyna Dereń

</doc>
<doc id="1703130" url="https://pl.wikipedia.org/wiki?curid=1703130" title="Janusz Baniak">
Janusz Baniak

Janusz Baniak (ur. 19 października 1989 w Zielonej Górze) – polski żużlowiec.
Kariera sportowa.
Wychowanek ZKŻ Zielona Góra. Licencję żużlową zdobył w 2006 roku. W latach 2006 do 2009 startował w barwach swojego macierzystego klubu. W sezonie 2010 został wypożyczony do drugoligowej Speedway Wandy Kraków, z którą przedłużył kontrakt na starty w sezonie 2011.

</doc>
<doc id="1703131" url="https://pl.wikipedia.org/wiki?curid=1703131" title="Ján Čarnogurský">
Ján Čarnogurský

Ján Čarnogurský (ur. 1 stycznia 1944 w Bratysławie) – słowacki polityk, adwokat, dysydent, działacz opozycji demokratycznej przed 1989, premier Republiki Słowackiej w obrębie Czechosłowacji (1991–1992).
Życiorys.
Wykształcenie.
W 1969 ukończył studia prawnicze na Uniwersytecie Karola w Pradze. W 1970 zaczął praktykować jako adwokat. W 1971 uzyskał tytuł "iuris utriusque doctor" (na Uniwersytecie Komeńskiego w Bratysławie).
Działalność opozycyjna przed 1989.
W połowie lat 70. odbył wizytę do Polski, w trakcie której spotkał się z działaczami Klubu Inteligencji Katolickiej. Został objęty nadzorem ze strony czechosłowackiej służby bezpieczeństwa, a w 1976 po raz pierwszy go przesłuchano. Działał jako obrońca słowackich sygnatariuszy Karty 77 (opozycyjnego ugrupowania zakładanego m.in. przez Václava Havla). W konsekwencji w 1981 usunięto go z izby adwokackiej. Pracował jako kierowca, następnie doradca prawny, od 1987 pozostawał bezrobotny.
W latach 80. wydawał niezależne czasopismo „Náboženstvo a Súčasnosť” („Religia i Współczesność”), pisał także dla słowackich periodyków emigracyjnych (w tym monachijskiego „Horizonte”), jego teksty odczytywano m.in. w Radiu Wolna Europa. Współpracował z opozycjonistami, udzielał im pomocy prawnej, spotykał się z czeskimi i polskimi dysydentami. W 1987 został członkiem jawnego Kręgu Przyjaciół Ruchu Solidarność Polsko-Czesko-Słowacka. W 1988 i 1989 uczestniczył w spotkaniach opozycjonistów na granicy polsko-czechosłowackiej.
25 marca 1988 (obok Františka Mikloška) był głównym organizatorem tzw. świeczkowej demonstracji. W manifestacji wzięło udział około 8–10 tys. uczestników, zaopatrzonych w świece, domagających się większej swobody religijnej i przestrzegania praw człowieka. Zgromadzenie zostało rozbite przez policję, a czołowi działacze opozycji, w tym Ján Čarnogurský tego samego dnia tymczasowo aresztowani.
Ján Čarnogurský podpisywał w tym okresie najważniejsze opozycyjne odezwy, brał udział w działaniach Komitetu Helsińskiego. Organizował spotkanie przy mogile Milana Rastislava Štefánika w 80. rocznicę jego śmierci.
15 sierpnia 1989 został ponownie zatrzymany, oskarżono go m.in. o wzywanie do uczczenia ofiar inwazji na Czechosłowację i wydawanie nielegalnego pisma. Został tymczasowo aresztowany i sądzony w procesie tzw. bratysławskiej piątki. Apele o uwolnienie tej grupy podpisali m.in. Ján Chryzostom Korec i Alexander Dubček. Proces ten wywołał też reakcję państw zachodnich. We wrześniu tego samego roku na Zgromadzeniu Ogólnym ONZ sprawę tę zgłaszał sekretarz stanu USA James Baker. W jednej z kilku demonstracji domagających się zwolnienia represjonowanych wzięło udział około pięciu tysięcy osób.
Działalność po aksamitnej rewolucji.
Tymczasowe aresztowanie uchylono mu w listopadzie 1989. W grudniu tego samego roku, po wydarzeniach aksamitnej rewolucji, wszedł w skład czechosłowackiego rządu pod przywództwem Mariána Čalfy jako pierwszy wicepremier.
W 1990 założył i stanął na czele Ruchu Chrześcijańsko-Demokratycznego. W czerwcu tego samego roku został wicepremierem rządu słowackiego. Od kwietnia 1991 do lipca 1992 sprawował urząd premiera Słowacji. W latach 1992–1998 wykonywał mandat posła do słowackiego parlamentu. W okresie 1993–1995 pełnił funkcję wiceprzewodniczącego Zgromadzenia Parlamentarnego Organizacji Bezpieczeństwa i Współpracy w Europie.
Od 30 października 1998 do 15 października 2002 zajmował stanowisko ministra sprawiedliwości w pierwszym gabinecie Mikuláša Dzurindy. W 2000 ustąpił z funkcji przewodniczącego KDH (zastąpił go Pavol Hrušovský), w 2002 zrezygnował z działalności politycznej, powracając do praktyki adwokackiej. W 2010 został przewodniczącym Komitetu Doradczego Europejskiej Sieci Pamięć i Solidarność.
W 2014 kandydował bez powodzenia jako kandydat niezależny w wyborach prezydenckich, otrzymując około 12 tys. głosów (0,6%).
Odznaczenia.
W 2008 za wybitne zasługi w rozwijaniu polsko-słowackiej współpracy, za działalność na rzecz przemian demokratycznych w Europie Środkowej został odznaczony Krzyżem Wielkim Orderu Zasługi Rzeczypospolitej Polskiej.

</doc>
<doc id="1703134" url="https://pl.wikipedia.org/wiki?curid=1703134" title="Jan Czarnogórski">
Jan Czarnogórski



</doc>
<doc id="1703135" url="https://pl.wikipedia.org/wiki?curid=1703135" title="Vytautas Dudėnas">
Vytautas Dudėnas

Vytautas Dudėnas (ur. 8 czerwca 1937 w Dievoniai w rejonie kielmskim) – litewski ekonomista, przedsiębiorca, polityk, minister finansów w latach 1999–2000.
Życiorys.
W 1944 wraz z rodzicami opuścił Litwę. Przez kilka lat rodzina przebywała w obozach dla uchodźców na terenie Niemiec, a w 1949 wyemigrowała do Stanów Zjednoczonych.
W 1959 Vytautas Dudėnas ukończył studia licencjackie na Uniwersytecie Chicagowskim, a dwa lata później na tej samej uczelni uzyskał magisterium ze specjalnością w zakresie finansów.
Działał w środowisku litewskiej emigracji. W 1956 został wybrany do zarządu Związku Studentów Litewskich w USA. W latach 1962–1964 był jednym z redaktorów czasopisma "Lituanus".
Po ukończeniu studiów przez wiele lat pracował w branży inwestycji bankowych i public relations. W 1971 był jednym z założycieli, a następnie wiceprezesem i członkiem rady dyrektorów American Municipal Bond Assurance Corporation.
W 1991 wraz z żoną powrócił na Litwę. Doradzał ministrowi finansów, a do 1993 był prezesem Litewskiego Banku Inwestycyjnego. W 1992 zasiadał w Centralnej Komisji Prywatyzacyjnej, a rok później brał udział w zakładaniu Narodowej Giełdy Papierów Wartościowych, pełnił funkcję przewodniczącego rady Giełdy.
W 1996 został wybrany do Sejmu z listy Związku Ojczyzny. W Sejmie pełnił m.in. funkcje przewodniczącego Komisji Spraw Zagranicznych i wiceprzewodniczącego Komisji ds. Europejskich. Stał na czele delegacji Sejmu do Zgromadzenia Parlamentarnego NATO. Od 11 listopada 1999 do 9 listopada 2000 był ministrem finansów w rządzie Andriusa Kubiliusa.
Od 2001 pracował w litewskim oddziale Transparency International.

</doc>
<doc id="1703137" url="https://pl.wikipedia.org/wiki?curid=1703137" title="Będlino (przystanek kolejowy)">
Będlino (przystanek kolejowy)

Będlino - nieczynny przystanek osobowy w Będlinie w Polsce, w województwie zachodniopomorskim, w powiecie drawskim, w gminie Wierzchowo dawnej linii kolejowej nr 416.

</doc>
<doc id="1703141" url="https://pl.wikipedia.org/wiki?curid=1703141" title="Rappenspitze">
Rappenspitze

Rappenspitze – szczyt w paśmie Karwendel, w Alpach Wschodnich. Leży w Austrii, w kraju związkowym Tyrol, przy granicy z Niemcami. 

</doc>
<doc id="1703143" url="https://pl.wikipedia.org/wiki?curid=1703143" title="Montscheinspitze">
Montscheinspitze

Montscheinspitze (lub Mondscheinspitze) – szczyt w paśmie Karwendel, w Alpach Wschodnich. Leży w Austrii, w kraju związkowym Tyrol, przy granicy z Niemcami. Szczyt można zdobyć ze schroniska Plumsjochhütte.

</doc>
<doc id="1703144" url="https://pl.wikipedia.org/wiki?curid=1703144" title="Wierzchowo Pomorskie">
Wierzchowo Pomorskie

Wierzchowo Pomorskie – stacja kolejowa w Wierzchowie w Polsce, w województwie zachodniopomorskim, w powiecie drawskim, w gminie Wierzchowo.

</doc>
<doc id="1703145" url="https://pl.wikipedia.org/wiki?curid=1703145" title="Sylwetka Wernickego-Manna">
Sylwetka Wernickego-Manna

Sylwetka Wernickego-Manna – charakterystyczna dla uszkodzenia drogi piramidowej w obrębie torebki wewnętrznej (zespołu połowiczego) postawa ciała wynikająca ze wzmożonego napięcia mięśniowego zginaczy kończyny górnej oraz prostowników kończyny dolnej po stronie przeciwnej do uszkodzenia. Towarzyszy jej tzw. "chód koszący" polegający na zakreślaniu półkola kończyną dolną z niedowładem przy próbie chodzenia oraz braku skoordynowanych z kroczeniem ruchów kończyny górnej po tej samej stronie. 
Nazwa pochodzi od nazwisk neurologów Carla Wernickego i Ludwiga Manna.

</doc>
<doc id="1703148" url="https://pl.wikipedia.org/wiki?curid=1703148" title="NCIndex">
NCIndex

NCIndex - indeks giełdowy spółek notowanych na Giełdzie Papierów Wartościowych w Warszawie na rynku NewConnect. 
NCIndex powstał 30 sierpnia 2007 z wartością bazową 1000 pkt. Jest indeksem dochodowym, a więc przy jego obliczaniu uwzględnia się zarówno ceny zawartych w nim akcji, jak i dochody z tytułu dywidend oraz praw poboru.

</doc>
<doc id="1703149" url="https://pl.wikipedia.org/wiki?curid=1703149" title="Gergely Rudolf">
Gergely Rudolf

Gergely Rudolf (ur. 9 marca 1985 w Nyíregyházie) – piłkarz węgierski grający na pozycji napastnika.
Kariera klubowa.
Karierę piłkarską Rudolf rozpoczął w juniorach Nyíregyházy Spartacus. W 1999 roku jako 14-latek wyjechał do Francji i został piłkarzem młodzieżowej drużyny AS Nancy. W 2002 roku zaczął grać w rezerwach tego klubu. W sezonie 2004/2005 rozgrywek CFA strzelił 14 goli, co zaowocowało przejściem do pierwszej drużyny Nancy, prowadzonej przez Urugwajczyka Pablo Correę. 6 sierpnia 2005 zadebiutował w Ligue 1 w przegranym 0:1 wyjazdowym spotkaniu z Girondins Bordeaux. W pierwszej lidze Francji rozegrał 5 meczów, jednak nie przebił się do składu i nadal grał w rezerwach Nancy aż do lata 2007 roku.
W 2007 roku Rudolf wrócił na Węgry i został piłkarzem pierwszoligowego klubu Debreceni VSC. W sezonie 2007/2008 na ogół pełnił rolę rezerwowego w VSC, ale wywalczył z tym klubem wicemistrzostwo Węgier, a także zdobył Puchar Węgier. W sezonie 2008/2009 był podstawowym zawodnikiem zespołu. Stworzył atak z Lórántem Oláhem. Zdobył 17 goli będąc drugim najlepszym strzelcem ligi po Péterze Bajzácie z Győri ETO FC. Z Debreczynem wywalczył swoje pierwsze w karierze mistrzostwo kraju. 1 lutego 2010 oficjalnie potwierdzono, że w czerwcu 2010 roku przejdzie do Genoi. W 2011 roku został wypożyczony do AS Bari, z którym spadł do Serie B. W 2011 roku wypożyczono go do Panathinaikosu. Następnie grał w Diósgyőri VTK, Győri ETO FC i Videoton FC.
Kariera reprezentacyjna.
Rudolf rozegrał 3 mecze w reprezentacji Węgier U-17, a także 6 meczów w reprezentacji U-19, w których zdobył 2 gole. 20 sierpnia 2008 roku zadebiutował w pierwszej reprezentacji w zremisowanym 3:3 towarzyskim spotkaniu z Czarnogórą. 10 września 2008 w meczu eliminacji do Mistrzostw Świata w RPA ze Szwecją (1:2) zdobył pierwszego gola w kadrze narodowej.

</doc>
<doc id="1703152" url="https://pl.wikipedia.org/wiki?curid=1703152" title="Dendryt wrocławski">
Dendryt wrocławski

Dendryt wrocławski – metoda taksonomiczna, która wykazuje się znacznym stopniem obiektywizmu. Zaproponowana została przez grupę matematyków polskich pracujących przed II wojną światową na Uniwersytecie Lwowskim, a po wojnie na Uniwersytecie Wrocławskim. Zasady metody taksonomii wrocławskiej zostały opracowane przez członków Grupy Zastosowań Państwowego Instytutu Matematycznego we Wrocławiu. Sam proces budowy dendrytu wrocławskiego, w ramach powyższej metody, jest procesem wieloetapowym.
Zastosowanie.
Dendryt wrocławski używany jest do grupowania w skupienia obiektów jak najbardziej do siebie podobnych. Jego główną zaletą jest możliwość określenia liczby wynikowych grup. Liczba tych grup zależy od przyjętej wartości krytycznej.
Sposoby ustalania wartości krytycznej.
Ze wzoru: c=xśr+μ·s, gdzie:
Po ustaleniu wartości krytycznej usuwa się wszystkie więzadła, których wskaźniki podobieństwa mają wartość wyższą od krytycznej. Powstałe w ten sposób części dendrytu reprezentują skupienia obiektów najbardziej do siebie podobnych.

</doc>
<doc id="1703154" url="https://pl.wikipedia.org/wiki?curid=1703154" title="Schafreuter">
Schafreuter

Schafreuter (lub Schafreiter albo Scharfreiter) – szczyt w paśmie Karwendel, w Alpach Wschodnich. Leży w Austrii, w kraju związkowym Tyrol, przy granicy z Niemcami. Szczyt można zdobyć ze schroniska Tölzer Hütte (1835 m).

</doc>
<doc id="1703155" url="https://pl.wikipedia.org/wiki?curid=1703155" title="Fleischbank (Karwendel)">
Fleischbank (Karwendel)

Fleischbank – szczyt w paśmie Karwendel, w Alpach Wschodnich. Leży w Austrii, w kraju związkowym Tyrol, przy granicy z Niemcami. Szczyt można zdobyć ze schroniska Tölzer Hütte lub Plumsjochhütte.

</doc>
<doc id="1703160" url="https://pl.wikipedia.org/wiki?curid=1703160" title="Gnejusz Oktawiusz">
Gnejusz Oktawiusz

Gnejusz Oktawiusz (zm. 87 p.n.e. w Rzymie) – polityk rzymski, konsul w 87 p.n.e., jeden z przywódców stronnictwa optymatów.
Syn Gajusza Oktawiusza, konsula w 128 p.n.e. Został wybrany na konsula w roku 87 p.n.e., a drugim konsulem wybrano, pomimo opozycyjnego wobec Sulli stanowiska, Lucjusza Korneliusza Cynnę. Gdy Sulla poprowadził swoje legiony do Grecji na wojnę z Mitrydatesem, Cynna wystąpił przeciw jego zwolennikom co spotkało się ze sprzeciwem Gnejusza Oktawiusza. Optymaci pod jego przywództwem zmusili Cynnę do opuszczenia Rzymu i mianowali na jego miejsce konsulem zastępczym Lucjusza Korneliusza Merulę. Wybuchła wojna domowa. Cynna zebrał w Italii wojska, połączył się z przybyłym z Afryki Mariuszem i jego zwolennikami, a następnie razem ruszyli na Rzym i opanowali miasto. Według Liwiusza to nieporadność konsula Oktawiusza przyczyniła się do zwycięstwa popularów. Doszło do rzezi zwolenników Sulli. Zginęli między innymi obaj konsulowie: Gnejusz Oktawiusz i Lucjusz Korneliusz Merula. Według relacji Appiana Gajusz Marcjusz Cenzorynus obciął Oktawiuszowi głowę i zawiesił ją przed mównicą na Forum. Cyceron wymienia Oktawiusza obok Sulli, Mariusza, Cynny i Karbona jako jednego z tych obywateli, którzy przyczyniają się do zguby Rzeczypospolitej poprzez doprowadzanie do wojen domowych.

</doc>
<doc id="1703167" url="https://pl.wikipedia.org/wiki?curid=1703167" title="Rodrigo Antonio Brandāo">
Rodrigo Antonio Brandāo

Rodrigo Antonio Brandāo (ur. 12 kwietnia 1897 w Rio de Janeiro, zm. 6 marca 1959 w São Paulo) – brazylijski piłkarz grający na pozycji defensywnego pomocnika.
Rodrigo karierę piłkarską rozpoczął w klubie America Rio de Janeiro w 1916 roku. Z Ameriką zdobył mistrzostwo Stanu Rio de Janeiro – Campeonato Carioca w 1916 roku. W 1920 roku przeszedł do CR Flamengo, w którym grał do 1922. Z Flamengo Rodrigo zdobył dwukrotnie mistrzostwo Stanu Rio de Janeiro – Campeonato Carioca w 1920 i 1921 roku.
Rodrigo wziął udział w turnieju Copa América 1920. Brazylia zajęła trzecie miejsce, a Rodrigo zagrał w meczu z Chile. Był to jedyny jego występ w barwach "canarinhos".

</doc>
<doc id="1703168" url="https://pl.wikipedia.org/wiki?curid=1703168" title="Jacques d’Allonville de Louville">
Jacques d’Allonville de Louville

Jacques d’Allonville de Louville (ur. 14 lipca 1671 na zamku Louville-la-Chenard, zm. 10 września 1732 w Saint-Jean-de-Braye) – francuski oficer, matematyk i astronom.
Życiorys.
Królewski oficer.
Jacques d’Allonville de Louville był synem Jacques’a Allonville Louville’a (1628–1707) i Marie Charlotte Vaultier Moyencourt (1646–1704). Od początku był przeznaczony do stanu duchownego. Los sprawił, że plany rodziców spełniły się tylko częściowo – Jacques d’Allonville Louville został rycerzem zakonu maltańskiego. Legenda rozpowszechniana przez Fontenella głosi, że zainteresował się nauką jeszcze jako niemowlę, przewracając się na podręczniku geometrii Euklidesa.
W 1692 r. służył w marynarce podczas bitwy pod La Houge. Ok. 1700 r. przeszedł do służby lądowej w stopniu kapitana. W Hiszpanii przyłączył się do formacji, w której służył jego brat Charles Auguste d’Allonville de Louville po stronie Filipa V Hiszpańskiego. Został brygadierem, lecz wkrótce popadł w konflikt z bratem. Opuścił dotychczasowy oddział i wraz z innym trafił do północnej Francji, gdzie wziął udział w bitwie pod Oudenaarde. 11 lipca 1708 r. trafił tam na dwa lata do holenderskiej niewoli. Po uwolnieniu w wyniku wymiany jeńców, przez następne lata służył w królewskim 6. pułku dragonów. Po podpisaniu pokojowego traktatu w Utrechcie zakończył karierę wojskową i opuścił armię w stopniu pułkownika z wysługą 4000 liwrów od Ludwika XIV.
Astronom.
Jako cywil Jacques d’Allonville de Louville zajął się matematyką i astronomią – astronomia, w związku z potrzebą określania miejsca położenia oraz wyznaczania świąt ruchomych, była ważnym przedmiotem zarówno w szkołach wojskowych jak i duchownych. Najpierw, w 1714 r. pojechał do Marsylii, aby dokładnie określić wysokość bieguna (punkt przebicia przez oś świata sfery niebieskiej) i porównać położenie Marsylii z wynikiem uzyskanym przez Pyteasza 2000 lat wcześniej. Już jako członek Francuskiej Akademii Nauk w 1715 r. udał się do Londynu, aby obserwować całkowite zaćmienie słońca. Tu zostaje członkiem Królewskiej Akademii Nauk w Londynie.
W 1717 r. kupuje domek na wsi w pobliżu Orleanu (w Carre). Na miejscu organizuje sobie obserwatorium astronomiczne. Posiadał lunetę obserwacyjną o ogniskowej 7 stóp, długości 30 stóp umieszczoną na podwyższeniu o wysokości 35 stóp. Przy jej pomocy z użyciem tak zwanej camera obscura obserwował zaćmienie Słońca w dniu 22 maja 1724 r. Rzucane cienie mierzył nitkami na papierze z wyrysowanymi koncentrycznymi pierścieniami. 
Obserwatorium astronomiczne w Paryżu przechowuje kilka sprawozdań z obserwacji i obliczeń dokonanych przez Louville’a. Pracował nad obliczeniem średnicy Słońca, przy czym w obliczeniach wykorzystywał pomiary uzyskane podczas zaćmienia. Wielokrotnie mierzył nachylenie ekliptyki w stosunku do płaszczyzny równika niebieskiego. Zachowały się wyniki z lat 1714, 1716, 1721. W 1720 r. przeliczył dane dotyczące Słońca, w 1724 r. podał nową metodę obliczania zaćmień. Napisał ponadto:
Na pamiątkę jego działalności jeden z kraterów na Księżycu nazwano Louville.

</doc>
<doc id="1703170" url="https://pl.wikipedia.org/wiki?curid=1703170" title="Synod efeski">
Synod efeski



</doc>
<doc id="1703171" url="https://pl.wikipedia.org/wiki?curid=1703171" title="Natalja Rusakowa">
Natalja Rusakowa

Natalja Michajłowna Rusakowa (ros. Наталья Михайловна Русакова; ur. 12 grudnia 1979 w Leningradzie) - rosyjska lekkoatletka, sprinterka i płotkarka.

</doc>
<doc id="1703172" url="https://pl.wikipedia.org/wiki?curid=1703172" title="Synod zbójecki">
Synod zbójecki



</doc>
<doc id="1703173" url="https://pl.wikipedia.org/wiki?curid=1703173" title="Natalia Rusakova">
Natalia Rusakova



</doc>
<doc id="1703174" url="https://pl.wikipedia.org/wiki?curid=1703174" title="Natalya Rusakova">
Natalya Rusakova



</doc>
