<doc id="1705148" url="https://pl.wikipedia.org/wiki?curid=1705148" title="Wacław Wierzbieniec">
Wacław Wierzbieniec

Wacław Maciej Wierzbieniec (ur. 7 listopada 1963 w Jarosławiu) – polski historyk, specjalizujący się w dziejach i kulturze Żydów na ziemiach polskich w XIX i XX wieku oraz historii najnowszej Polski; nauczyciel akademicki związany z uczelniami w Rzeszowie, Krakowie i Jarosławiu.
Życiorys.
Urodził się w 1963 w Jarosławiu, gdzie ukończył Szkołę Podstawową nr 5 oraz klasę o profilu humanistycznym w Liceum Ogólnokształcącym im. Mikołaja Kopernika. Po maturze rozpoczął w 1982 studia na kierunku historia w Wyższej Szkole Pedagogicznej w Rzeszowie, które ukończył w 1987 magisterium. Następnie został zatrudniony na swojej macierzystej uczelni na stanowisku asystenta. Jednocześnie kontynuował studia doktoranckie. W 1994 uzyskał tam stopień naukowy doktora nauk humanistycznych w zakresie historii jako pierwszy doktor w historii tej uczelni na podstawie pracy pt. "Społeczność żydowska w Przemyślu w latach 1918–1939", której promotorem był prof. Włodzimierz Bonusiak. Następnie został zatrudniony na stanowisko adiunkta. Odbył staże naukowe na uniwersytetach: lwowskim, nowojorskim i Uniwersytecie Hebrajskim w Jerozolimie. Ponadto w latach 1995–2000 był zatrudniony jako adiunkt w Katedrze Judaistyki na Uniwersytecie Jagiellońskim w Krakowie. W 2004 Rada Wydziału Socjologiczno-Historycznego Uniwersytetu Rzeszowskiego (powstał w 2001 roku z przekształcenia WSP w Rzeszowie) nadała mu stopień naukowy doktora habilitowanego nauk humanistycznych w zakresie historii o specjalności historia najnowsza. Była to pierwsza habilitacja na tym wydziale w dziejach rzeszowskiego uniwersytetu. W tym samym roku został profesorem nadzwyczajnym. W latach 2005–2008 pełnił funkcję prodziekana Wydziału Socjologiczno-Historycznego Uni­wersytetu Rzeszowskiego, a od 2008 roku kierownika Zakładu Historii i Kultury Europy Wschodniej oraz od 2008 roku kierownika Pracowni Historii Kultury Żydów, przekształconego w 2012 roku w Zakład Historii i Kultury Żydów, funkcjonującego w Instytucie Historii URz.
Poza Uniwersytetem Rzeszowskim zaangażował się w powstanie i działalność Państwowej Wyższej Szkoły Techniczno-Ekonomicznej im. ks. Bronisława Markiewicza w Jarosławiu, której w latach 2011–2015 był rektorem.
Należy do różnych gremiów naukowych i towarzystw. Między innymi jest członkiem Komisji Historii i Kultury Żydów Polskiej Akademii Umiejętności w Krakowie, członkiem Wojewódzkiego Komitetu Ochrony Pamięci Walk i Męczeństwa w Rzeszowie, przewodniczącym Oddziału Rzeszowskiego Polskiego Towarzystwa Historycznego, członkiem Stowarzyszenia Miłośników Jarosławia, członkiem Klubu Stypendystów Fundacji na rzecz Nauki Polskiej. Wchodzi w skład rady naukowej czasopisma „Studia Judaica”, w skład komitetu redakcyjnego czasopisma „Prace Historyczno-Archiwalne” oraz czasopisma „Kwartalnik Społeczno-Historyczny Ślad”. Członek redakcji ogólnopolskiego dwumiesięcznika „Podkarpacka Historia”. Od 2008 jest organizatorem podkarpackich obchodów Dni Pamięci o Ofiarach Holokaustu. Współorganizator (od 2015 roku) Kongresu Stowarzyszeń Regionalnych Województwa Podkarpackiego.
Dorobek naukowy.
Jego zainteresowania naukowe koncentrują się wokół problematyki związanej z dziejami i kulturą Żydów na ziemiach polskich w XIX i XX wieku, stosunkami narodo­wościowymi i religijnymi na terenie Małopolski w okresie II Rzeczypospolitej, Kościołem katolickim w XX wieku – jego rolą dobroczynności i filantropii w życiu społecznym. Jest autorem blisko 73 publikacji naukowych, w tym 3 mo­nografii i redakcji 2 prac zbiorowych. Do najważniejszych z nich należą:
Nagrody.
Za swoją pracę zdobył pierwszą nagrodę Żydowskiego Instytutu Historycznego w Warszawie. W 2017 został wyróżniony Nagrodą Ks. Stanisława Musiała, przyznawaną "osobom zasłużonym dla dialogu chrześcijańsko- i polsko-żydowskiego".
Życie prywatne.
7 września 1991 w kościele Franciszkanów w Sanoku poślubił Martę Zoszak (ur. 1965), a ich związek pobłogosławił ks. abp Ignacy Tokarczuk. Jego żona jest muzykiem, dyrygentem, została dyrektorem naczelnym Filharmonii Podkarpackiej oraz profesorem nadzwyczajnym Uniwersytetu Rzeszowskiego i kierownikiem tamtejszego Zakładu Chóralistyki i Muzyki Religijnej, Instytutu Muzyki na Wydziale Pedagogiczno-Artystycznym).

</doc>
<doc id="1705150" url="https://pl.wikipedia.org/wiki?curid=1705150" title="Pima Air and Space Museum">
Pima Air and Space Museum

Pima Air and Space Museum (PASM) – amerykańskie muzeum lotnictwa i przestrzeni kosmicznej zlokalizowane w Tucson w Arizonie. 
PASM po raz pierwszy została otwarta dla publiczności 8 maja 1976 roku. Sąsiaduje z bazą lotniczą Davis-Monthan Air Force Base, na terenie której znajduje się 309th Aerospace Maintenance and Regeneration Group odpowiedzialna za konserwację i przechowywanie samolotów US Air Force, któremu sprzyja pustynny klimat Arizony. Początkowo ekspozycja składała się z 75 samolotów prezentowanych na pustyni, dzisiaj muzeum w swoich zbiorach posiada ponad 250 maszyn zajmujących obszar 320 000 m². Oprócz eksponatów stojących na wolnym powietrzu w muzeum znajdują się również 4 hangary, w których zorganizowano wystawy tematyczne.

</doc>
<doc id="1705151" url="https://pl.wikipedia.org/wiki?curid=1705151" title="Théophile Condemine">
Théophile Condemine

Théophile Henri Condemine (ur. 25 stycznia 1895, zm. 20 grudnia 1981) – francuski as myśliwski z czasów I wojny światowej. Osiągnął 9 zwycięstw powietrznych. Należał do grona asów posiadających tytuł honorowy Balloon Buster.
Życiorys.
Théophile Henri Condemine urodził się w Champagne-et-Fontaine. Do wojska wstąpił 7 lutego 1913 roku został przydzielony do 10 Pułku Dragonów. Od 22 grudnia 1917 roku został przeniesiony do lotnictwa Armée de l’air i po przejściu szkolenia uzyskał licencję pilota (10 sierpnia 1918). Został przydzielony do eskadry SPA 154. Pierwsze zwycięstwo powietrzne odniósł 22 sierpnia 1918 roku nad balonem obserwacyjnym (razem z Louisem Grosem i Paulem Waddingtonem). 5 z 9 zwycięstw odniósł razem z innymi pilotami, którzy znaleźli się w gronie Balloon Busters: 2 z Michaelem Coiffardem i 3 z Jacques'em Ehrlichem.
Jego losy powojenne nie są bliżej znane.

</doc>
<doc id="1705153" url="https://pl.wikipedia.org/wiki?curid=1705153" title="Eljaniw Barda">
Eljaniw Barda

Eljaniw Felix Barda (hebr. אליניב ברדה, ur. 15 grudnia 1981 w Be’er Szewie) – izraelski piłkarz grający na pozycji napastnika.
Kariera klubowa.
Barda urodził się w mieście Beer Szewa. Karierę piłkarską rozpoczął w tamtejszym klubie Hapoel Beer Szewa. W sezonie 1998/1999 zadebiutował w drugiej lidze izraelskiej i stał się podstawowym zawodnikiem zespołu. W 2001 roku awansował z Hapoelem do pierwszej ligi i w barwach Hapoelu grał w niej do końca 2002 roku, strzelając dla tego klubu 19 goli w 78 rozegranych meczach.
Na początku 2003 roku Barda przeszedł do Maccabi Hajfa. W sezonie 2003/2004 wywalczył swoje pierwsze w karierze mistrzostwo Izraela. Z kolei w sezonie 2004/2005 powtórzył z Maccabi to osiągnięcie. Był to zarazem ostatni sezon Bardy w barwach Maccabi, dla którego rozegrał 57 ligowych meczów i zdobył w nich 12 bramek.
Latem 2005 Barda trafił wraz z innym zawodnikiem Maccabi Walidem Badirem do Hapoelu Tel Awiw. W 2006 roku zdobył z Hapoelem Puchar Izraela, a w 2007 roku obronił go z tą drużyną. W Hapoelu spędził dwa sezony strzelając 17 goli w 62 spotkaniach. Zdobył też 3 gole w Pucharze UEFA, edycji 2006/2007, gdy przeszedł z Hapoelem fazę grupową.
22 czerwca 2007 roku Barda podpisał trzyletni kontrakt z belgijskim KRC Genk. W lidze belgijskiej zadebiutował 4 sierpnia 2007 roku w wygranym 3:1 meczu z Cercle Brugge. 25 sierpnia 2007 strzelił pierwszego gola w Jupiler League w spotkaniu z Germinalem Beerschot Antwerpia. Z Genk zajął 9. miejsce, ale z 16 golami został drugim najlepszym strzelcem ligi po Nigeryjczyku Josephie Akpali z Charleroi (18 goli). 6 stycznia 2009 Izraelczyk przedłużył kontrakt z Genk do 2013 roku. 23 maja 2009 zdobył Puchar Belgii, dzięki zwycięstwu Genk 2:0 w finale nad KV Mechelen. W sezonie 2010/2011 został mistrzem Belgii.
W 2013 roku Barda wrócił do Hapoelu Beer Szewa.
Kariera reprezentacyjna.
W latach 2001–2003 Barda rozegrał 17 meczów i strzelił 3 gole w reprezentacji Izraela U-21. W pierwszej reprezentacji zadebiutował 24 marca 2007 roku w zremisowanym 0:0 meczu eliminacji do Euro 2008 z Anglią. 17 listopada 2007 strzelił pierwszego gola w kadrze narodowej w wygranym 2:1 meczu z Rosją.

</doc>
<doc id="1705154" url="https://pl.wikipedia.org/wiki?curid=1705154" title="Zjadacz węży">
Zjadacz węży

Zjadacz węży ( lub ) – film sensacyjny powstały w 1989 roku, koprodukcja amerykańsko-kanadyjska. Był to pierwszy film akcji w karierze Lorenzo Lamasa, który na początku lat dziewięćdziesiątych stał się gwiazdorem tegoż gatunku. Film poprzedzał dwa sequele – "Zjadacza węży 2" (1991) oraz "Zjadacza węży 3" (1992), w których główną rolę powtórzył Lamas.
Opis fabuły.
Snake Eaters to elitarny oddział marynarki wojennej. Jego adepci słyną z odwagi i nieustępliwości. Jack Kelly, zwolniony za nieszablonowe metody działania, zostaje policjantem i wypowiada wojnę handlarzom narkotyków. Gdy jego rodzice zostają zamordowani, a siostra porwana, Jack samotnie wymierza sprawiedliwość.

</doc>
<doc id="1705162" url="https://pl.wikipedia.org/wiki?curid=1705162" title="Zjadacz węży 2">
Zjadacz węży 2

Zjadacz węży 2 (tytuł oryg. "Snake Eater II: The Drug Buster") – kanadyjski film sensacyjny powstały w 1989 roku. Pierwszy sequel "Zjadacza węży" (1989).
Opis fabuły.
Nieustępliwy i gwałtowny Jack Kelly, znany jako "Żołnierz", wypowiada wojnę pozbawionym skrupułów handlarzom narkotyków, których zatruty towar zabija nie tylko dorosłych, lecz nawet niewinne dzieci i młodzież. Za cel obiera sobie unicestwienie laboratoriów produkujących śmiercionośne używki oraz wymierzenie odpowiedniej kary ich producentom. Dzięki wyniesionemu z wojska doświadczeniu trafia na trop prowadzący do szefa podziemnej organizacji.

</doc>
<doc id="1705164" url="https://pl.wikipedia.org/wiki?curid=1705164" title="Bitwa pod Tunesem">
Bitwa pod Tunesem

Bitwa pod Tunesem – bitwa stoczona pomiędzy wojskami rzymskimi, dowodzonymi przez Marka Regulusa, oraz wojskami kartagińskimi dowodzonymi przez spartanina Ksantipposa. Bitwa zakończyła się całkowitym rozbiciem armii rzymskiej.
W czasie pierwszej wojny punickiej Rzymianie wysłali do Afryki armię, pod dowództwem Regulusa i Lucjusza Wulsona, która wylądowała koło Aspis, gdzie założono obóz. Wulson odpłynął następnie do Italii, pozostawiając jedynie armię lądową. Regulus miał za zadanie utrzymać obóz do czasu przybycia kolejnych sił. Zdecydował się on jednak prowadzić na własny rachunek wojnę w Afryce. Po kilku bitwach decyzja wydawała się słuszna, gdyż armia kartagińska była w rozsypce, a wiele miast zdobytych przez Rzymian. Kartagińczycy ściągnęli jednak ze Sparty najemnika, Ksantipposa, który stanął na czele armii.
Ksantippos zdecydował się wydać Rzymianom bitwę na otwartym terenie, gdzie mógł lepiej wykorzystać przewagę liczebną swych oddziałów oraz obecność słoni bojowych. Armia kartagińska liczyła, pomimo wcześniejszych klęsk, 12 000 pieszych, 4000 konnych oraz 100 słoni bojowych. Rzymianie dysponowali liczbą 15 000 pieszych i zaledwie 500 konnych.
Wojska kartagińskie były ustawione za linią słoni bojowych. Z tyłu ustawiono falangę, a po prawej stronie najemników. Konnych umieścił na obu skrzydłach.
Rzymski dowódca ustawił na pierwszej linii oszczepników, którzy mieli ranić słonie. W drugiej linii znaleźli się ciężkozbrojni piechurzy.
W pierwszej fazie bitwy słonie kartagińskie zostały skierowane na pole bitwy. Konnica kartagińska rozbiła dość szybko rzymską, natomiast na swoim lewym skrzydle Rzymianie odnieśli sukces, rozbijając kartagińskich najemników. Kartagińska jazda zdołała okrążyć rzymską armię. Z pola bitwy uratowało się tylko 500 Rzymian, w tym Regulus. Dostali się oni jednak szybko do niewoli. Ocaleli tylko legioniści, którzy rozbili kartagińskie skrzydło.

</doc>
<doc id="1705166" url="https://pl.wikipedia.org/wiki?curid=1705166" title="Muzeum Historyczne we Wrocławiu">
Muzeum Historyczne we Wrocławiu

Muzeum Historyczne – jeden z siedmiu oddziałów Muzeum Miejskiego Wrocławia (MMW). Wraz z Muzeum Sztuki Medalierskiej mieści się w dawnym Pałacu Królewskim (Spätgenów) we Wrocławiu przy ul. Kazimierza Wielkiego.
Historia.
Muzeum Historyczne utworzono w 1948 roku. Trzy lata później włączono je do Muzeum Śląskiego. Ponownie usamodzielniło się w 1971 r. pod nazwą Muzeum Historycznego we Wrocławiu. Jego siedzibą zostały wrocławski ratusz i Sukiennice. Zawierało ono w swoich zbiorach przedmioty powiązane z historią Wrocławia i Dolnego Śląska, w tym wyroby rzemieślnicze i pamiątki patriotyczne. W 2000 r. podjęto decyzję o przeniesieniu placówki do obecnej siedziby w Pałacu Królewskim (Spätgenów).
Siedziba.
Zabytkowy gmach muzeum- Pałac Królewski (dawniej Spätgenów) mieści się w ścisłym centrum miasta, przy ul. Kazimierza Wielkiego 35. Budynek datuje się na 1719 r., kiedy to baron Heinrich Gottfried Spaetgen (1680-1750) nabył niewielką rezydencję z ogrodem. Autorstwo najstarszej części pałacu wybudowanej w stylu wiedeńskiego baroku przypisuje się Johannowi Bernhardowi Fischer von Erlach słynnemu austriackiemu architektowi i rzeźbiarzowi z okresu baroku. Niektórzy badacze przypisują autorstwo również innemu wiedeńskiemu architektowi- Johannowi Lucasowi von Hildebrandt. Pałac utrzymany w stylu klasycyzującego baroku reprezentuje typ entre cour et jardin (między dziedzińcem a ogrodem). Dla zwiedzających dostępny jest barokowy ogród umiejscowiony na tyłach pałacu.
„1000 lat Wrocławia”.
Muzeum prezentuje wystawę stałą „1000 lat Wrocławia”, prowadzącą zwiedzającego poprzez tysiąclecie istnienia Wrocławia- od momentu założenia biskupstwa we Wrocławiu do czasów współczesnych. Wystawa prezentuje ponad 3000 eksponatów, wśród których znajdują się ważne dla miasta dokumenty, narzędzia czy ozdoby, jakimi posługiwali się wrocławianie, a także obrazy i rzeźby. Na wystawie można podziwiać także wnętrza, które zostały wyposażone w oryginalne przedmioty z minionych epok- meble, lustra, obrazy czy rzeźby nawiązujące do dawnych wieków.
Jednym z cenniejszych zabytków muzeum jest oryginalne barokowe wnętrze tzw. Pokój Beyersdorfów, który został przeniesiony z mieszczańskiej kamienicy Adriana Bögela znajdującej się przy pl. Solnym na wystawę w Pałacu Królewskim. Pokój znany jest z największej na Śląsku kolekcji ceramicznych kafli w typie fajansów z Delftu, odznaczających się zachwycającą niebieską kolorystyką. Wnętrze dopełnia wyjątkowa kolekcja porcelany ze słynnych manufaktur.
Oprócz cennych przedmiotów opowiadających o przemianach i burzliwych momentach w historii Wrocławia, wystawa prezentuje również sylwetki postaci związanych z Wrocławiem na różnych etapach jego dziejów.
Wystawa mieści się w korpusie głównym i skrzydle wschodnim pałacu królewskiego, natomiast skrzydło zachodnie zostało przeznaczone na Galerię Wrocławskiej Sztuki XIX i XX wieku, gdzie można podziwiać wybitne malarstwo pejzażowe śląskich artystów.
Modernizacja budynku.
Dzięki pomocy z Europejskiego Funduszu Rozwoju Regionalnego w roku 2008 zakończono siedmioletni remont i 19 kwietnia 2009 r. nastąpiło uroczyste otwarcie. Obecna siedziba muzeum, w czasie remontu przeszła modernizację pomieszczeń. Poszerzono klatki schodowe, zainstalowano windy, wymieniono stropy, okna i drzwi. Muzeum wyposażone jest też w system audiowizualny, umożliwiający odwiedzającym pogłębiony odbiór wystaw.

</doc>
<doc id="1705172" url="https://pl.wikipedia.org/wiki?curid=1705172" title="Elida Cangonji">
Elida Cangonji

Elida Cangonji - (ur. 31 października 1953 w Tiranie, zm. 28 listopada 2016 we Francji) – albańska lekarka i aktorka.
Życiorys.
W 1977 ukończyła wyższe studia medyczne na Uniwersytecie Tirańskim. W czasie studiów została wybrana przez reżysera Viktora Gjikę do zagrania jednej z głównych ról w filmie "Rruge te bardha". Rola Zany przyniosła jej popularność i spowodowała, że została zaangażowana do kolejnych pięciu filmów fabularnych. Rola Very w filmie "Në fillim të verës" przyniosła jej nagrodę na Festiwalu Filmów Albańskich. Przygodę z filmem zakończyła w 1977, poświęcając się pracy lekarki. Pracowała w jednym z tirańskich szpitali, była także jedną z nielicznych w Albanii specjalistek w dziedzinie psychiatrii dziecięcej. Kierowała działającym w Tiranie Centrum Rozwoju Dziecka. W latach 1994-1995 odbyła studia podyplomowe w Lyonie. Ostatnie lata życia spędziła we Francji, gdzie zmarła na białaczkę.

</doc>
<doc id="1705173" url="https://pl.wikipedia.org/wiki?curid=1705173" title="Zjadacz węży 3">
Zjadacz węży 3

Zjadacz węży 3 (tytuł oryg. "Snake Eater III: His Law") – kanadyjski film sensacyjny, powstały w 1992 roku na motywach noweli W. Glenna Duncana. Drugi, ostatni sequel "Zjadacza węży" (1989).

</doc>
<doc id="1705174" url="https://pl.wikipedia.org/wiki?curid=1705174" title="Medyk Morszyn">
Medyk Morszyn

Medyk Morszyn (ukr. Футбольний клуб «Медик» Моршин, "Futbolnyj Kłub "Medyk" Morszyn") – ukraiński klub piłkarski z siedzibą w mieście Morszyn.
Historia.
Chronologia nazw: 
Drużyna piłkarska "Medyk" została założona w Morszynie w obwodzie lwowskim.
Do 1993 zespół występował w amatorskich rozgrywkach mistrzostw obwodu lwowskiego. 
W sezonie 1993/94 klub debiutował w Przejściowej Lidze, gdzie zajął ostatnie miejsce i spadł do rozgrywek amatorskich. 
W sezonach 1994/95 i 1996/97 występował w Amatorskiej Lidze. 
Jako drużyna amatorska dalej występowała w rozgrywkach obwodu lwowskiego dopóki nie została rozwiązana.
W 2021 klub został odrodzony jako Medyk Morszyn.

</doc>
<doc id="1705178" url="https://pl.wikipedia.org/wiki?curid=1705178" title="Metro w Los Angeles">
Metro w Los Angeles

Metro w Los Angeles (ang. "Los Angeles Metro Rail") – system podziemnej i naziemnej kolei miejskiej w Los Angeles. Ma 70 stacji, dwie podziemne linie właściwego metra i cztery naziemne (które są liniami metra tylko w potocznym znaczeniu tego słowa ponieważ są to w zasadzie linie lekkiej kolei miejskiej) o łącznej długości 139,7 km i dziennie przewozi 350 tysięcy pasażerów (lipiec 2011). Jest jednym z najmłodszych systemów kolei podziemnej w USA.
Określenia "Metro" używa się także w Los Angeles na system szybkich autobusów miejskich ("Metro Rapid"), nie należy ich mylić z systemem kolei podziemnej i siecią lekkiej kolei (light rail).
Podziemne linie metra (czerwona) i (fioletowa) są na 9. miejscu pod względem liczby przewożonych osób w Stanach Zjednoczonych – ok. 140 tys. pasażerów dziennie, natomiast naziemne linie metra (niebieska), (zielona) i (złota) na 3. miejscu – ok. 136 tys. pasażerów dziennie. Wygląd poszczególnych stacji metra jest lekko zróżnicowany, ok. 0,5% budżetu budowy zostało przeznaczonych na ich artystyczny wystrój. Metro kursuje przez siedem dni w tygodniu pomiędzy 3:35 a 1:00.
Historia.
Poprzednikami metra w Los Angeles były systemy tramwajów miejskich Los Angeles Railway funkcjonujący w latach 1901-1963 i tramwajów międzymiastowych Pacific Electric Railway (1901-1961). W latach 60. zamknięto je stawiając na transport drogowy. Problemy komunikacyjne 14 milionowej metropolii spowodowały powstanie w latach 80. planów budowy kolejki podziemnej i naziemnej. Pierwszy odcinek niebieskiej linii od stacji Pico-Chick Hearn do stacji Anaheim otwarto 14 lipca 1990 roku, później we wrześniu 1990 trasę niebieskiej linii przedłużono do stacji Downtown Long Beach w Long Beach zaś w lutym 1991 roku wydłużono ją do stacji 7th St/Metro Center. Pierwszą podziemną linię, czerwoną linię otwarto 30 stycznia 1993 roku na odcinku od stacji Union Station do stacji Westlake/MacArthur Park zaś trzy lata później, dnia 12 lipca 1996 trasę wydłużono do stacji Wilshire/Western. 12 sierpnia 1995 otwarto zieloną linię na trasie Redondo Beach – Norwalk. W dniu 12 czerwca 1999 roku oddano nowy odcinek linii czerwonej od stacji Wilshire/Vermont do stacji Hollywood/Highland natomiast rok później, w dniu 24 czerwca 2000 trasę przedłużono do stacji North Hollywood. W listopadzie 2009 oddano do użytku nowy odcinek linii złotej od Union Station do stacji Atlantic w East Los Angeles. W dniu 28 kwietnia 2012 uroczyście otwarto pierwszy fragment linii Expo Line od stacji 7th St/Metro Center do stacji La Cienega/Jefferson, latem 2012 roku otwarto ruch pasażerski na przedłużonym odcinku od stacji La Cienega/Jefferson do miasta Culver City. Dnia 4 marca 2016 roku została otwarta nowa część złotej linii od stacji Sierra Madre Villa do stacji APU/Citrus College w mieście Azusa. W dniu 20 maja 2016 roku przedłużono linię EXPO od Stacji Culver City do Downtown Santa Monica.
Planowana rozbudowa.
Obecnie planuje się budowę linii Crenshaw/LAX Line od stacji Aviaton na linii zielonej, do stacji Expo/Crenshaw na linii EXPO, do 2019 roku. Również budowę połączenia od stacji Julian Dixon do stacji Little Tokyo. W rezultacie do likwidacji idzie linia złota. Północną część przejmie linia niebieska, a południową część linia Expo w okolicach 2021r. Przedłużana jest teraz linia fioletowa ze stacji Wilshire/Western do stacji Wilshire/La Cienega do 2023r. Po 2024r. planuje się przedłużyć linię fioletową o kolejne stacje na zachód. Linię LAX do jednej ze stacji linii fioletowej. I przedłużyć odcinek trasy linii złotej na wschód od stacji APU/Citrus College.
Operacje.
Tabor.
Wszystkie pociągi metra i tramwaje jeżdżą po torach o szerokości 1435 mm. Jakkolwiek sieć metra standardowego i system metra w formie lekkiej kolei miejskiej nie są zgodne między sobą z kilku przyczyn. Po pierwsze, pociągi obsługujące podziemne linie metra są zasilane z trzeciej szyny, natomiast tramwaje zasilane są z sieci trakcyjnej. Po drugie, wagony metra i tramwaje mają różną szerokość i perony są zaprojektowane dla wagonów o oddzielnych szerokościach.
Bezpieczeństwo i ochrona.
Pociągi metra, tramwaje i stacje są patrolowane przez funkcjonariuszy Los Angeles County Sheriff's Department, i monitorowane przez pracowników ochrony za pośrednictwem kamer telewizji przemysłowej.

</doc>
<doc id="1705191" url="https://pl.wikipedia.org/wiki?curid=1705191" title="Ewigkeitssonntag">
Ewigkeitssonntag



</doc>
<doc id="1705192" url="https://pl.wikipedia.org/wiki?curid=1705192" title="Sergio De Gregorio">
Sergio De Gregorio

Sergio De Gregorio (ur. 16 września 1960 w Neapolu) – włoski polityk, dziennikarz, senator, założyciel ruchu Włosi w Świecie.
Życiorys.
Ukończył studia z zakresu turystyki. Od końca lat 70. pracował jako dziennikarz. Prowadził programy radiowe w stacjach Rai Radio Uno i Rai Radio Due. Pisał dla gazety "Paese Sera". Później podjął współpracę z kanałem telewizyjnym Rai Due. Był korespondentem programu informacyjnego "TG2", przekazywał relacje z konfliktów m.in. w Rwandzie, Iraku i Libanie. Był też związany z kanałem satelitarnym Włosi w Świecie ("Italiani nel Mondo Channel").
Początkowo sympatyzował w centroprawicą. W 1994 wstąpił do Forza Italia, w 2000 założył stowarzyszenie Włosi w Świecie, w 2005 kandydował w wyborach regionalnych z listy Chrześcijańska Demokracja dla Autonomii. W 2006 został redaktorem naczelnym pisma "L'Avanti!", oficjalnej gazety centrolewicowego ugrupowania Włochy Wartości. Doprowadził do przekształcenia IdM w ruch polityczny, w tym samym roku jako kandydat bloku lewicy został wybrany do Senatu XV kadencji.
Wkrótce Sergio De Gregorio przeszedł do opozycji wobec rządu Romano Prodiego. W 2007 podpisał porozumienie swojej partii z Forza Italia, w 2008 uzyskał mandat senatora XVI kadencji z ramienia Ludu Wolności.
W 2012 aresztowany przedsiębiorca Valter Lavitola twierdził, jakoby przejście parlamentarzysty do opozycji w poprzedniej kadencji nastąpiło na skutek przekupstwa za pieniądze wyłożone przez Silvia Berlusconiego. W tym samym roku Sergio De Gregorio został oskarżony o przestępstwa finansowe i początkowo osadzony w areszcie domowym. Ostatecznie Senat w głosowaniu nie wyraził zgody na jego tymczasowe aresztowanie.

</doc>
<doc id="1705194" url="https://pl.wikipedia.org/wiki?curid=1705194" title="Diego Penny">
Diego Penny

Diego Penny (ur. 22 kwietnia 1984 w Limie) – peruwiański piłkarz występujący na pozycji bramkarza w Universidad San Martín .
Kariera klubowa.
Swoją piłkarską karierę Penny rozpoczynał w roku 2004 w zespole Coronel Bolognesi. Już w pierwszym sezonie spędzonym w tym klubie był podstawowym zawodnikiem, zaliczając 39 ligowych występów. W peruwiańskiej drużynie występował do roku 2008, po czym przeszedł do angielskiego Burnley. Łącznie w zespole Coronel Bolognesi zaliczył ponad 180 ligowych występów i wygrał również Clausurę w sezonie 2007.
W nowym zespole zadebiutował 9 sierpnia 2008 roku w przegranym 4:1 spotkaniu z Sheffield Wednesday. Był to jego jedyny występ w pierwszym sezonie. Wraz ze swoją drużyną Penny wywalczył awans do Premier League. W 2010 roku po rozegraniu 2 meczów w Burnley odszedł do Juan Aurich Chiclayo.
Kariera reprezentacyjna.
W latach 2006–2007 Penny zaliczył sześć występów w reprezentacji Peru.

</doc>
<doc id="1705196" url="https://pl.wikipedia.org/wiki?curid=1705196" title="Cedrzyniec">
Cedrzyniec

Cedrzyniec ("Calocedrus") – rodzaj drzew należących do rodziny cyprysowatych. Obejmuje trzy gatunki występujące we wschodniej Azji i jeden rosnący w Ameryce Północnej. Rośliny te uprawiane są jako ozdobne i pozyskiwane są jako źródło drewna.
Zastosowanie.
Drewno roślin z tego rodzaju jest miękkie, łatwe do obróbki, odporne na rozkład i aromatyczne. Znajduje w związku z tym wszechstronne zastosowanie (m.in. do wyrobu ołówków). Ze względu na szersze rozpowszechnienie istotne znaczenie gospodarcze ma cedrzyniec kalifornijski i "Calocedrus macrolepis". Oba te gatunki uprawiane są także jako rośliny ozdobne.

</doc>
<doc id="1705197" url="https://pl.wikipedia.org/wiki?curid=1705197" title="Giacinto Pannella">
Giacinto Pannella



</doc>
<doc id="1705199" url="https://pl.wikipedia.org/wiki?curid=1705199" title="Omer Golan">
Omer Golan

Omer Golan (hebr. עומר גולן, ur. 4 października 1982 w Holonie) – izraelski piłkarz grający na pozycji napastnika.
Kariera klubowa.
Pierwszym klubem w karierze Golana było Maccabi Petach Tikwa. Po grze w zespole juniorów przeszedł do pierwszego zespołu w 2000 roku i w sezonie 2000/2001 zadebiutował w pierwszej lidze izraelskiej. Od sezonu 2002/2003 grał w pierwszym składzie Maccabi. W sezonie 2003/2004 był trzecim najlepszym strzelcem ligi z 13 zdobytymi golami. W tym samym sezonie wygrał z Maccabi Toto Cup, dzięki zwycięstwu 3:0 w finale nad Maccabi Hajfa. W sezonie 2005/2006 wystąpił w Pucharze UEFA. W meczu z macedońskim FK Bashkimi strzelił hat-tricka, a w 1. rundzie z Partizanem Belgrad (5:2) strzelił kolejne trzy bramki. Z Maccabi wystąpił w fazie grupowej, w której strzelił jedynego gola dla swojego zespołu, w meczu z U.S. Città di Palermo (1:2). W Maccabi grał do końca 2007 roku i łącznie strzelił 49 goli dla tego klubu w 161 rozegranych meczach.
Na początku 2008 roku Golan został sprzedany za milion euro do belgijskiego KSC Lokeren. W pierwszej lidze belgijskiej zadebiutował 27 stycznia w zremisowanym 0:0 spotkaniu z Anderlechtem. 3 lutego 2008 strzelił pierwszą bramkę w Belgii, w meczu z Germinalem Beerschot Antwerpia (1:1). W sezonie 2008/2009 był z 6 golami najlepszym strzelcem Lokeren i stworzył atak z Dawidem Janczykiem.
W 2010 roku Golan wrócił do Maccabi Petach Tikwa.
Kariera reprezentacyjna.
W latach 2002–2003 Golan rozegrał 5 meczów i strzelił 2 gole w reprezentacji Izraela U-21. W pierwszej reprezentacji zadebiutował 28 kwietnia 2004 roku w zremisowanym 1:1 towarzyskim meczu z Mołdawią. 9 lutego 2005 strzelił pierwszego gola w kadrze narodowej w zremisowanym 3:3 spotkaniu z Chorwacją.

</doc>
<doc id="1705200" url="https://pl.wikipedia.org/wiki?curid=1705200" title="A Guarda">
A Guarda

A Guarda – miasto w Hiszpanii, w prowincji Pontevedra, we wspólnocie autonomicznej Galicja (Hiszpania).
W pobliżu miejscowości znajdują się pozostałości celtyckiej osady datowanej na okres od VI do II wieku p.n.e. Na jej terenie działa Museo de Monte de Santa Tecla.

</doc>
<doc id="1705201" url="https://pl.wikipedia.org/wiki?curid=1705201" title="Edu Del Prado">
Edu Del Prado



</doc>
<doc id="1705202" url="https://pl.wikipedia.org/wiki?curid=1705202" title="Alfredo Antoniozzi">
Alfredo Antoniozzi

Alfredo Antoniozzi (ur. 18 marca 1956 w Cosenzy) – włoski polityk, adwokat, poseł do Parlamentu Europejskiego VI i VII kadencji, parlamentarzysta krajowy.
Życiorys.
Ukończył w 1980 studia prawnicze, w 1981 rozpoczął prowadzenie praktyki adwokackiej.
Należał do Chrześcijańskiej Demokracji. Z jej ramienia od 1981 był radnym Rzymu. W okresie 1992–1994 kierował lokalnymi strukturami DC. Po jej rozwiązaniu przystąpił do Forza Italia. W 1995 i 2000 uzyskiwał mandat radnego regionu Lacjum.
W 2004 został wybrany do Parlamentu Europejskiego. W VI kadencji PE zasiadał w grupie Europejskiej Partii Ludowej i Europejskich Demokratów, pracował w Komisji Wolności Obywatelskich, Sprawiedliwości i Spraw Wewnętrznych. W 2009 został członkiem powołanego m.in. na bazie FI Ludu Wolności. W tym samym roku odnowił mandat europosła, który wykonywał do 2014. W 2013 przystąpił do partii Nowa Centroprawica. Później związał się z ugrupowaniem Bracia Włosi. W 2022 został wybrany do Izby Deputowanych.

</doc>
<doc id="1705203" url="https://pl.wikipedia.org/wiki?curid=1705203" title="Kolonialny Order Gwiazdy Italii">
Kolonialny Order Gwiazdy Italii



</doc>
<doc id="1705204" url="https://pl.wikipedia.org/wiki?curid=1705204" title="Ksantippos">
Ksantippos

Ksantippos (gr. "Ξάνθιππος") – spartański najemnik, dowódca armii kartagińskiej w bitwie pod Tunesem w 255 p.n.e., w trakcie pierwszej wojny punickiej.
Ksantippos został sprowadzony przez Kartagińczyków w krytycznej sytuacji, gdy ich wojska w Afryce zostały w znacznej mierze zniszczone w starciach z armią rzymską. Spartanin po przybyciu do Afryki przeszkolił armię kartagińską, a następnie poprowadził ją do walki pod Tunes.
Według informacji Diodora, po zwycięskiej bitwie Ksantippos zdecydował się wracać do ojczyzny. W drodze zatrzymał się w obleganym przez Rzymian Lilibeum i poprowadził obrońców przeciw Rzymianom. Później miał wyruszyć na morze i w drodze powrotnej utonąć na Adriatyku.

</doc>
<doc id="1705205" url="https://pl.wikipedia.org/wiki?curid=1705205" title="Kubeczek menstruacyjny">
Kubeczek menstruacyjny

Kubeczek menstruacyjny (miseczka menstruacyjna) – jeden ze środków higienicznych przeznaczonych dla kobiet w czasie menstruacji. Kubeczek nosi się w pochwie w czasie krwawienia miesiączkowego. Podobnie jak inne środki stosowane w tym celu, kubeczki służą do zbierania wydzielin menstruacyjnych i krwi. Od tamponów i podpasek odróżnia je to, że wydzieliny menstruacyjne nie są przez nie wchłaniane, ale zbierają się w zbiorniczku. Po wyjęciu kubeczek należy opróżnić, można użyć go ponownie. Rzadko używa się kubeczków jednorazowego użytku.
Historia.
Pierwszy kubeczek menstruacyjny opatentowano w 1932. Z czasem patentów było więcej – kolejne w 1935, 1937 i 1950. Po raz pierwszy większe ilości kubeczków menstruacyjnych pojawiły się w 1960, ale nie okazały się sukcesem dla firmy Tassaway, która próbowała wprowadzić je na rynek. Z początku produkowano je z gumy, z czasem pojawiły się także kubeczki silikonowe. Zalecane jest stosowanie tych drugich, gdyż są bezpieczniejsze.
W 1987 w Stanach Zjednoczonych wyprodukowano kubeczki, których wprowadzenie do sprzedaży okazało się bardzo opłacalne.
Opis.
Aktualnie dostępne są dwa rodzaje kubeczków. Pierwsze, mniej popularne, są miękkie i elastyczne, przypominają kielich zbliżony wyglądem do kapturka dopochwowego służącego do antykoncepcji i są wykonane z polietylenu. Drugi, bardziej popularny, rodzaj kubeczka przypomina dzwon – wykonany jest z silikonu. Są przeznaczone do wielokrotnego użytku i mogą być używane nawet przez 15 lat, przez co są one rozwiązaniem korzystniejszym ekonomicznie niż tradycyjne środki higieny.
Jednorazowe, miękkie kubeczki menstruacyjne mogą być używane w czasie miesiączki, gdy kobieta uprawia seks. Nie są one jednak metodą antykoncepcji. Z kolei te wykonane z silikonu należy wyciągnąć przed stosunkiem.
Niektóre kobiety decydują się na kubeczki głównie dlatego, że w przeciwieństwie do innych środków stosowanych dopochwowo nie wchłaniają upławów menstruacyjnych, lecz gromadzą je w swoim wnętrzu.
Dla niektórych kobiet są trudniejsze w użyciu niż tampony. W badaniu przeprowadzonym w 1995 z udziałem 51 kobiet, 23 (45%) uznały kubeczki menstruacyjne za produkt, który można zaakceptować i używać w czasie miesiączki.
Rozmiary.
Przed zakupem należy rozważyć wybór rozmiaru kubeczka. W większości przypadków dana firma produkuje je w różnych rozmiarach. Mniejsze zaleca się używać kobietom poniżej 25 roku życia i nieródkom, zaś większe kobietom po 25 roku życia i po minimum jednym porodzie. Takie też zalecane są kobietom z intensywniejszym krwawieniem podczas miesiączki. Najmniejsze przeznaczono dla dziewcząt.
Pod uwagę należy brać długość i szerokość produktu. Jeżeli kobieta ma krótką pochwę, to w pozycji siedzącej istnieje możliwość, że kubeczek będzie wystawać i niezbędna okaże się zmiana rozmiaru.
Bezpieczeństwo.
Silikonowe kubeczki menstruacyjne nie stanowią zagrożenia dla zdrowia kobiet, pod warunkiem, że są użytkowane zgodnie z ich przeznaczeniem. Mimo to zdarzają się pojedyncze przypadki wystąpienia powikłań przy ich stosowaniu. W czasopiśmie „Gynecologic and Obstetric Investigation” opisano jeden przypadek wystąpienia endometriozy i adenomiozy spowodowanych stosowaniem kubeczka. Amerykańska Agencja Żywności i Leków nie usunęła ich jednak ze sprzedaży, uznając, że nie ma wystarczających dowodów na zwiększenie ryzyka wystąpienia tych chorób.
W 2015 w kanadyjskim czasopiśmie „Canadian Journal of Infectious Diseases &amp; Medical Microbiology” poinformowano o zespole wstrząsu toksycznego u 37-letniej kobiety, która po raz pierwszy użyła kubeczka menstruacyjnego.
W metaanalizie, opublikowanej w 2019 na łamach The Lancet Public Health, przeanalizowano 43 badania i dane dotyczące 3319 kobiet i dziewcząt na temat stosowania kubeczków menstruacyjnych. Oceniono, że były one tak samo dobre, jeśli nie lepsze, jak jednorazowe tampony i podpaski. W raporcie zauważono, że kubki menstruacyjne nie stanowiły podwyższonego ryzyka zakażenia badanych kobiet i dziewcząt w Europie, Ameryce Północnej i Afryce oraz że kubeczek nie ma niekorzystnego wpływu na florę bakteryjną waginy. Według badaczy użycie kubka menstruacyjnego zamiast tamponów i podpasek wiąże się ze znaczą oszczędnością pieniędzy w ciągu 10-letniego okresu jego użytkowania.
Zalety i wady.
Używanie kubeczków wymaga wprawy, jednak kobiety decydują się na stosowanie ich z różnych powodów, między innymi:

</doc>
<doc id="1705208" url="https://pl.wikipedia.org/wiki?curid=1705208" title="Slaughter of the Soul">
Slaughter of the Soul

Slaughter of the Soul – czwarty album studyjny szwedzkiej grupy muzycznej At the Gates. Wydawnictwo ukazało się 14 listopada 1995 roku nakładem wytwórni muzycznej Earache Records. Nagrania zostały zarejestrowane pomiędzy majem, a lipcem 1995 roku we Fredman Studio we współpracy z producentem muzycznym Fredrikiem Nordströmem.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1705211" url="https://pl.wikipedia.org/wiki?curid=1705211" title="YTRAPRETFA 2">
YTRAPRETFA 2

YTRAPRETFA 2 – album z remiksami utworów z płyty "Afterparty" zespołu Cool Kids of Death.

</doc>
<doc id="1705212" url="https://pl.wikipedia.org/wiki?curid=1705212" title="Jean-Louis Flandrin">
Jean-Louis Flandrin

Jean-Louis Flandrin (ur. 4 lipca 1931 w Grenoble - zm. 8 sierpnia 2001) - historyk francuski.
Studiował początkowo w Algierii. Następnie przeniósł się do Paryża, gdzie w 1956 roku uzyskał dyplom historyka. Był kierownikiem badań w "Ecole des hautes en sciences sociales". Od 1981 roku pracował jako emerytowany profesor na uniwersytecie "Paris VIII-Vincennes" (Paryż).
W swoich pierwszych pracach skupił się na historii życia domowego (prywatnego) - badał (stosując nowatorskie metody analizy i opierając się na specyficznych dokumentach) historię seksualności i historię rodziny (uzupełnia ona w bardzo istotny sposób „klasyczną” historię polityczną, którą trudno jest zrozumieć prowadząc tylko analizy interesów państw). Po roku 1978 zwrócił się ku badaniom historii smaku i praktyk żywieniowych (traktuje o tym jego praca "Ordre des Mets"). Ukazała się ona już po jego śmierci, dzięki pracy i uczniów i przyjaciół. Na uczelniach, gdzie pracował, stał się „ojcem założycielem” dzisiejszej generacji francuskich badaczy historii żywienia.
Tłumaczenia prac na język polski.
"Historia rodziny" przeł. Agnieszka Kuryś, Warszawa 1998, Oficyna Wydawnicza Volumen, s. 311, ("Familles. Parenté, maison, sexualité dans l'ancienne société" 1976)

</doc>
<doc id="1705214" url="https://pl.wikipedia.org/wiki?curid=1705214" title="Alex MacDonald (ur. 1990)">
Alex MacDonald (ur. 1990)

Alexander „Alex” MacDonald (ur. 14 kwietnia 1990 w Warrington) – szkocki piłkarz występujący na pozycji napastnika w Mansfield Town.
Kariera klubowa.
Swoją piłkarską karierę MacDonald rozpoczynał w zespole Burnley, gdzie występował w drużynie młodzieżowej. W kwietniu 2008 roku został wybrany najlepszym graczem tego zespołu w sezonie 2007/08. W pierwszej drużynie zadebiutował 26 kwietnia 2008 w zremisowanym 3:3 ligowym spotkaniu z Cardiff City. W tym sezonie zaliczył jeszcze jeden występ. W lipcu, w towarzyskim spotkaniu z drużyną St. Johnstone zdobył pierwszą bramkę dla pierwszego zespołu. W sezonie 2008/09 zagrał w trzech spotkaniach League Championship. Wywalczył również ze swoim zespołem po play-offach awans do Premier League. Z Burnley był wypożyczany do Falkirk, Inverness Caledonian Thistle, Plymouth Argyle oraz Burton Albion.
Następnie był graczem zespołów Burton Albion, Oxford United oraz Mansfield Town.
Kariera reprezentacyjna.
MacDonald urodził się w Anglii, jednak postanowił reprezentować Szkocję. 5 września 2008 roku zadebiutował w kadrze U-19 w przegranym 5:0 spotkaniu z Holandią. 20 października w meczu z Azerbejdżanem zdobył pierwszą bramkę. W reprezentacji do lat 19 dotychczas zaliczył niemal 10 występów oraz zdobył siedem bramek.

</doc>
<doc id="1705216" url="https://pl.wikipedia.org/wiki?curid=1705216" title="Tajemnica pewnej nocy">
Tajemnica pewnej nocy

Tajemnica pewnej nocy (tyt. oryg. E fshehta e një nate) – albański film fabularny z roku 1978 w reżyserii Myzejena Nepravishty.
Fabuła.
Kończy się II wojna światowa. Adwokat Jani, skompromitowany współpracą z Niemcami wraz z Kaso przygotowuje ucieczkę łodzią z kraju. Ich rozmowę podsłuchuje dwójka dzieci: Gëzim i Meti, którzy informują o tym partyzantów. Jani przypuszcza, że to Kaso zdradził i zabija wspólnika.

</doc>
<doc id="1705217" url="https://pl.wikipedia.org/wiki?curid=1705217" title="Giuseppe Gargani">
Giuseppe Gargani

Giuseppe Gargani (ur. 23 kwietnia 1935 w Morra De Sanctis) – włoski polityk, prawnik, były deputowany, poseł do Parlamentu Europejskiego.
Życiorys.
Ukończył w 1958 studia prawnicze na Uniwersytecie w Neapolu, po których rozpoczął praktykę adwokacką. Dwa lata wcześniej wstąpił do Chrześcijańskiej Demokracji. Był jej sekretarzem regionalnym w Kampanii i członkiem zarządu krajowego oraz sekretariatu generalnego.
W latach 1972–1994 sprawował mandat posła do Izby Deputowanych (VI, VII, VIII, IX, X i XI kadencji). W niższej izbie parlamentu kilkakrotnie przewodniczył komisji sprawiedliwości. Od 1979 do 1984 zajmował stanowisko podsekretarza stanu w Ministerstwie Sprawiedliwości.
Po rozwiązaniu DC przystąpił do Forza Italia. W 1999 i 2004 uzyskiwał mandat deputowanego do Parlamentu Europejskiego. Zasiadał w grupie Europejskiej Partii Ludowej i Europejskich Demokratów, pracował w Komisji Prawnej jako jej przewodniczący. Od 2009 należał do powołanego m.in. na bazie FI Ludu Wolności. Bez powodzenia ubiegał się o reelekcję w wyborach do PE.
W 2010 odszedł z PdL, przechodząc do Unii na rzecz Centrum. W 2011 powrócił do Europarlamentu, zastępując Giovanniego Collino.

</doc>
<doc id="1705221" url="https://pl.wikipedia.org/wiki?curid=1705221" title="Wilson Piazza">
Wilson Piazza



</doc>
<doc id="1705224" url="https://pl.wikipedia.org/wiki?curid=1705224" title="Dawid Burluk">
Dawid Burluk

Dawid Dawidowicz Burluk (ur. 21 lipca 1882, chutor Siemirotowszczina koło Charkowa, zm. 15 stycznia 1967 w Nowym Jorku) – rosyjski malarz, pejzażysta, animalista i poeta ukraińskiego pochodzenia. 
Życiorys.
Jego rodzina wywodziła się z ukraińskich Kozaków i piastowali wysokie pozycje w Hetmanacie. Jego matka, Ludmiła Michniewicz, była z pochodzenia Białorusinką. Należał do artystycznej rodziny, zarówno Dawid, jak i jego pięcioro rodzeństwa przejawiali talenty plastyczne i literackie, co miało wpływ na jego przyszłą karierę, szczególnie w relacji do młodszego brata Wołodymyra. 
Uczył się w Kazańskiej (1898–1899, 1901) i Odeskiej (1899–1900, 1909) Szkole Artystycznej, w Akademii Sztuk Pięknych w Monachium u W. Dieza (1902–1903) w pracowni F. Cormona w Paryżu (1904), Moskiewskiej Szkole Malarstwa, Rzeźby i Architektury (1910–1914, wydalony wspólnie z Włodzimierzem Majakowskim). Mieszkał w Petersburgu, Moskwie, Iglinie koło Ufy, W Japonii (od 1920 roku), następnie w USA. 
Inicjator założenia literacko-artystycznego ugrupowanie „Gileja” (1910). Jeden z organizatorów pierwszej wystawy pod nazwą „Walet Karowy” ("Bubnowyj Walet", 1910), uczestnik wielu wystaw malarstwa nowoczesnego w Rosji: „Wianek” (1908, Kijów), Związku Artystów Rosyjskich (1906–1907), Związku Młodzieży (1911–1912) i za granicą, m.in. z grupą "Der Blaue Reiter" (1912, Monachium), „Szturm” (1910–1914, Berlin) i wielu innych. Miał wystawę indywidualną w Samarze (1917, z autorskim wstępem do katalogu) oraz liczne zagraniczne. Jeden z organizatorów ruchu futurystycznego. Współautor manifestu kubofuturyzmu "Poszczoczina obszestwiennomu wkusu" (1912), wydawca utworów W. W. Chlebnikowa. Przyjaciel i mentor Włodzimierza Majakowskiego. Wspólnie z nim i W. Kamieńskim odbył podróż po Rosji, wygłaszając odczyty w obronie zasad awangardowej sztuki i poezji. 
Od 1920 na emigracji. W 1924 stał na czele utworzonej przez siebie w Stanach Zjednoczonych grupy artystów Amerykański LEF. W latach 1933–1966 wydawał pismo "Color and Rhyme". 
Dawid Burluk był jednym z najwybitniejszych i najbardziej typowych przedstawicieli awangardy rosyjskiej lat 1905–1910. Burluk, bardzo energiczny, obdarzony nieprzeciętnymi zdolnościami, znalazł się w centrum najważniejszych wydarzeń życia artystycznego. Zadziwiająca jest wielostronność osobowości Burluka – poety, artysty, organizatora wystaw, uczestnika ostrych publicznych dyskusji. Współcześni uhonorowali go tytułem „ojca rosyjskiego futuryzmu”. Jednak mimo głośnej, niemal skandalicznej famy wichrzyciela i buntownika, własna twórczość Burluka nie była aż tak radykalnie nowatorska ani też burząca dawne tradycje malarskie. W szeregu wypadków chęć epatowania publiczności sprowadzała się do skomplikowanych pseudonaukowych tytułów obrazów. Natomiast w sumie malarstwo Burluka było dość spokojne i całkowicie mieściło się w nurcie rosyjskiego pejzażu lirycznego.

</doc>
<doc id="1705225" url="https://pl.wikipedia.org/wiki?curid=1705225" title="World Painted Blood">
World Painted Blood

World Painted Blood – dziesiąty album studyjny amerykańskiej thrashmetalowej grupy Slayer. Premiera zapowiadana była na 7 lipca 2009 roku, jednak ostatecznie przeniesiona została na 2 listopada. Producentem albumu jest Greg Fidelman. Album zawiera 11 utworów (6 napisanych przez Jeffa Hannemana i 5 przez Kerrego Kinga). 
13 stycznia 2010 roku album uzyskał status złotej płyty w Polsce. Do utworów „Beauty Through Order” oraz „World Painted Blood” zrealizowano teledyski.
Utwór „Psychopathy Red” dotyczy ukraińsko-rosyjskiego seryjnego mordercy, Andrieja Czikatiło (znanego też jako „Rzeźnik z Rostowa”).
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="1705227" url="https://pl.wikipedia.org/wiki?curid=1705227" title="Stilfontein">
Stilfontein

Stilfontein – miasto, zamieszkane przez 17 942 ludzi (2011), w Republice Południowej Afryki, w Prowincji Północno-Zachodniej.
Miasto położone jest pomiędzy Klerksdorp i Potchefstroom, założone zostało w 1949 roku, jako miejsce zamieszkania dla pracowników trzech kopalni złota.
Stilfontein nawiedziło 9 marca 2005 przez trzęsienie ziemi, powstałe w wyniku szkód górniczych.

</doc>
<doc id="1705230" url="https://pl.wikipedia.org/wiki?curid=1705230" title="Stutterheim">
Stutterheim

Stutterheim – miasto, zamieszkane przez 24 673 ludzi (2011), w Republice Południowej Afryki, w Prowincji Przylądkowej Wschodniej.

</doc>
<doc id="1705231" url="https://pl.wikipedia.org/wiki?curid=1705231" title="Carlo Casini">
Carlo Casini

Carlo Casini (ur. 4 marca 1935 we Florencji, zm. 23 marca 2020 w Rzymie) – włoski polityk, prawnik, były poseł, wieloletni eurodeputowany.
Życiorys.
Ukończył w 1958 studia z zakresu prawa. W 1960 został adwokatem, od 1961 orzekał jako sędzia, zaczynając od sądu pierwszej instancji w Empoli.
Zaangażował się w działalność polityczną w ramach Chrześcijańskiej Demokracji. W latach 1979–1994 sprawował mandat posła do Izby Deputowanych VIII, IX, X i XI kadencji. W okresie 1984–1999 przez trzy kadencje zasiadał w Parlamencie Europejskim. Po rozwiązaniu chadecji należał do Włoskiej Partii Ludowej i Centrum Chrześcijańsko-Demokratycznego.
W 1999 powrócił do pracy w sądownictwie, orzekając w Sądzie Kasacyjnym we Florencji. Od 2002 prowadził wykłady z prawa międzynarodowego w "Pontificio Ateneo Regina Apostolorum" w Rzymie. Wkrótce ponownie zajął się polityką, wstępując do Unii Chrześcijańskich Demokratów i Centrum. W 2004 z listy UDC bez powodzenia kandydował do Europarlamentu. Mandat europosła objął w 2006 w miejsce Armanda Dionisiego. W PE został członkiem grupy Europejskiej Partii Ludowej i Europejskich Demokratów oraz Komisji Prawnej. W 2009 skutecznie ubiegał się o reelekcję, będąc członkiem Europarlamentu do 2014.
Był przewodniczącym włoskiego ruchu Movimento per la Vita, zasiadał we władzach krajowych stowarzyszenia Scienza e Vita. Powołany również w skład Krajowego Komitetu Bioetyki. Był inicjatorem europejskiej inicjatywy obywatelskiej Jeden z Nas.

</doc>
<doc id="1705232" url="https://pl.wikipedia.org/wiki?curid=1705232" title="A Flock Of Seagulls">
A Flock Of Seagulls



</doc>
<doc id="1705234" url="https://pl.wikipedia.org/wiki?curid=1705234" title="Amerykański system edukacyjny w polskich szkołach średnich">
Amerykański system edukacyjny w polskich szkołach średnich

Amerykański system edukacyjny w polskich szkołach średnich – alternatywny system edukacyjny w szkołach średnich oparty na funkcjonującym w Stanach Zjednoczonych i Kanadzie systemie „Core curriculum”. Zawarte w nim innowacje mają na celu podniesienie poziomu kształcenia oraz indywidualizację procesu nauczania, która uwzględniałaby osobiste predyspozycje ucznia i jego plany na przyszłość. System został zatwierdzony przez MEN decyzją DKO-723-101/93.
Opis systemu.
Rok szkolny podzielony jest na trymestry. W liceach ogólnokształcących o trzyletnim cyklu kształcenia uzyskano łącznie 8 trymestrów (ostatni jest nieco wydłużony). Nie ma klas w tradycyjnym rozumieniu. Przedmioty szkolne realizowane są w formie tzw. kursów. Liczba kursów uzależniona jest od ramowego planu nauczania. Zamiast tradycyjnych stopni szkolnych uczniowie otrzymują punkty, które pod koniec trymestru przeliczane są na oceny według przyjętej skali procentowej. Każdemu kursowi przypisano określoną liczbę punktów do zdobycia (zwykle 100 pkt). Ocenę roczną i końcową wylicza się na podstawie średniej arytmetycznej zdobytych punktów z poszczególnych kursów. 
System dydaktyczny zbudowany jest zwykle z trzech komponentów: programu podstawowego, programu specjalizacji i dodatkowych kursów do wyboru.

</doc>
<doc id="1705238" url="https://pl.wikipedia.org/wiki?curid=1705238" title="David Sassoli">
David Sassoli

David Maria Sassoli (ur. 30 maja 1956 we Florencji, zm. 11 stycznia 2022 w Aviano) – włoski dziennikarz, prezenter telewizyjny i polityk, poseł do Parlamentu Europejskiego VII, VIII i IX kadencji, przewodniczący Parlamentu Europejskiego IX kadencji (2019–2022).
Życiorys.
Absolwent nauk politycznych na Uniwersytecie Florenckim. W połowie lat 80. zajął się profesjonalnym dziennikarstwem (w 1986 uzyskał odpowiednie uprawnienia zawodowe). Początkowo związany z pismem „Il Giorno”. W 1992 został zatrudniony w koncernie telewizyjnym RAI. Zaczął pracować w redakcji programu informacyjnego "TG3", a także prowadzić własne programy publicystyczne. Zatrudniony następnie w kanale Rai 2. Pod koniec lat 90. przeszedł do Rai 1, gdzie wkrótce objął prowadzenie głównego wydania dziennika "TG1".
W 2009 został liderem jednej z regionalnych list Partii Demokratycznej w wyborach do Parlamentu Europejskiego, uzyskując w wyborach mandat europosła. W 2014 i 2019 z powodzeniem ubiegał się o europarlamentarną reelekcję.
3 lipca 2019 został wybrany na przewodniczącego Parlamentu Europejskiego IX kadencji. Wybór uzyskał w drugiej turze głosowania, otrzymując w niej 345 głosów.
Zmarł w trakcie pełnienia tej funkcji 11 stycznia 2022 w centrum onkologicznym w Aviano. Został pochowany na cmentarzu w Sutri.

</doc>
<doc id="1705241" url="https://pl.wikipedia.org/wiki?curid=1705241" title="Ernest Maunoury">
Ernest Maunoury

Ernest Joseph Jules Maunoury (ur. 20 listopada 1894, zm. 21 września 1921) – francuski as myśliwski z czasów I wojny światowej. Osiągnął 9 zwycięstw powietrznych. Należał do grona asów posiadających tytuł honorowy Balloon Buster. 
Ernest Maunoury urodził się w Saint Clair de Halouse. Do wojska wstąpił 7 września 1914 został przydzielony do 24 Pułku Piechoty. Po odniesieniu ran i wyleczeniu 2 czerwca 1916 został przeniesiony do lotnictwa Armée de l’air i po przejściu szkolenia został obserwatorem w Escadrille C 64, w jednostce odniósł pierwsze zwycięstwo powietrzne 26 września 1917 roku nad samolotem Fokker. 27 stycznia 1917 został przeniesiony do eskadry N 17, w której służył czerwca. Następnie po przejściu szkolenia z pilotażu samolotów myśliwskich uzyskał patent pilota 7 czerwca 1917. We wrześniu został przydzielony do eskadry myśliwskiej N 152. Przez prawie rok służby nie odniósł żadnego zwycięstwa. W międzyczasie eskadrę przezbrojono i zmieniono jej nazwę z N 152 na SPA 152. W jednostce tej odniósł 9 zwycięstw powietrznych w tym 7 nad balonami obserwacyjnymi. 6 z tych zwycięstw odniósł atakując w parze z Léonem Bourjade'em.
Po zakończeniu wojny Ernest Maunoury pozostał w wojsku. 15 września 1921 został wysłany z misją przeprowadzenia ćwiczeń w bazie lotniczej w Cazaux-Layrisse. W czasie ćwiczeń z ostrą amunicją został ranny i zmarł tego samego dnia. 

</doc>
<doc id="1705245" url="https://pl.wikipedia.org/wiki?curid=1705245" title="Arbo">
Arbo

Arbo – miasto w Hiszpanii, w prowincji Pontevedra, we wspólnocie autonomicznej Galicja.

</doc>
<doc id="1705246" url="https://pl.wikipedia.org/wiki?curid=1705246" title="Nina Persson">
Nina Persson

Nina Persson właśc. Elisabet Nina Persson (ur. 6 września 1974 w Örebro) – szwedzka piosenkarka i autorka tekstów, wokalistka zespołu The Cardigans.
Pojawiła się w piosence Manic Street Preachers – "Your Love Alone Is Not Enough". 16 czerwca 2001 roku poślubiła muzyka i kompozytora Nathana Larsona.

</doc>
<doc id="1705249" url="https://pl.wikipedia.org/wiki?curid=1705249" title="Władysław Kołek">
Władysław Kołek

Władysław Kołek (ur. 23 maja 1914 w Brzesku, zm. 26 stycznia 1992 w Krakowie) – polski inżynier elektryk, profesor Akademii Górniczo-Hutniczej w Krakowie.
W 1937 uzyskał dyplom inżyniera elektryka na Politechnice Lwowskiej, przez kolejne dwa lata pracował na tej uczelni jako asystent profesora Kazimierza Idaszewskiego w Katedrze Maszyn Elektrycznych; pod kierunkiem profesora Włodzimierza Krukowskiego prowadził ćwiczenia z pomiarów elektrycznych. Po wojennej przerwie w 1945 obronił rozprawę doktorską "Połączenia wyrównawcze uzwojeń wielokrotnych". Praca ta przygotowana została pod kierunkiem Idaszewskiego, a Kołek został pierwszym doktorem nauk technicznych wypromowanym na Politechnice Wrocławskiej. Należał w tym okresie do pionierów uczelni – na Wydziale Elektromechanicznym pracowali w tym czasie jako wykładowcy obok niego jedynie Idaszewski i Andrzej Jellonek; był zastępcą profesora, a w latach 1946-1947 kierownikiem Katedry Maszyn Elektrycznych.
W 1948 został mianowany profesorem nadzwyczajnym, w 1964 profesorem zwyczajnym. W latach 1947-1955 związany był etatowo z Politechniką Śląską w Gliwicach, jednocześnie od 1946 był profesorem kontraktowym Akademii Górniczo-Hutniczej w Krakowie. W 1955 przeszedł na stałe do Akademii Górniczo-Hutniczej, gdzie kierował Katedrą Maszyn i Pomiarów Elektrycznych oraz pełnił funkcję dziekana Wydziału Elektrotechniki Górniczej i Hutniczej. Po przekształceniach organizacyjnych na uczelni od 1976 był dyrektorem Instytutu Maszyn i Sterowania Układów Elektroenergetycznych. Przez pewien czas pracował na kontrakcie na jednej z uczelni w Algierii. Przeszedł na emeryturę w 1985.
W oddziale Polskiej Akademii Nauk w Krakowie pełnił funkcje przewodniczącego Komisji Elektrotechniki i Automatyki Wydziału IV. Od 1979 przewodniczył Radzie Naukowej Branżowego Ośrodka Badawczo-Rozwojowego Maszyn Elektrycznych w Katowicach. Był wieloletnim (od 1938) członkiem Stowarzyszenia Elektryków Polskich. Został odznaczony m.in. Krzyżem Kawalerskim Orderu Odrodzenia Polski, Złotym Krzyżem Zasługi, Odznaką tytułu honorowego „Zasłużony Nauczyciel Polskiej Rzeczypospolitej Ludowej”.
Zmarł w 1992 w Krakowie. Jego żoną była Maria (zm. 1968), z którą miał syna i córkę.

</doc>
<doc id="1705253" url="https://pl.wikipedia.org/wiki?curid=1705253" title="Caldas de Reyes">
Caldas de Reyes



</doc>
<doc id="1705258" url="https://pl.wikipedia.org/wiki?curid=1705258" title="Steven Thompson">
Steven Thompson

Steven Thompson (ur. 14 października 1978 w Paisley) – szkocki piłkarz grający na pozycji napastnika w St. Mirren. Były reprezentant kraju.
Kariera klubowa.
Thomspon swoją piłkarską karierę rozpoczynał grając w juniorach Dundee United. W 1996 roku podpisał z tym klubem profesjonalny kontrakt. W "The Terrors", a zarazem w Scottish Premier League zadebiutował 3 maja 1997 roku, kiedy to wystąpił w wygranym 1:0 mecz z Heart of Midlothian F.C. Pierwszego gola strzelił na początku kolejnego sezonu - 9 sierpnia - w rozegranym w ramach Pucharu Szkocji spotkaniu z Queen of the South F.C. W Dundee United Thomson grał do 2003 roku. Łącznie w szkockiej drużynie wystąpił 161 razy i strzelił 31 goli.
1 stycznia 2003 roku Thompson przeszedł do jednego z najsłynniejszych szkockich klubów - Rangers F.C. W "The Gers" zadebiutował już dzień później, kiedy to wystąpił w spotkaniu ze swoim byłym klubem - Dundee United. W tym spotkaniu strzelił również swojego pierwszego gola dla Rangersów. W pierwszym swoim sezonie gry w szkockim zespole, Thompson zdobył potrójną koronę - został Mistrzem kraju, zdobył Puchar Szkocji oraz zwyciężył w Pucharze ligi Szkockiej. W kolejnych sezonach piłkarz był głównie w rezrwowym i na boisku pojawiał się głównie w drugich połowach meczów. W 2005 roku po raz drugi został Mistrzem Szkocji oraz zdobył Puchar Ligi.
10 stycznia 2006 roku Thompson przeniósł się do Cardiff City. Transfer opiewał na sumę 250 tysięcy funtów. W "The Bluebirds" zadebiutował cztery dni później w meczu z Burnley FC i od razu w tym spotkaniu dwukrotnie wpisał się na listę strzelców. W Cardiff Thompson miał pewne miejsce w podstawowym składzie i występował w prawie każdym meczu. W walijskim zespole grał do 2008 roku i w tym okresie wystąpił łącznie w 106 spotkaniach w których strzelił 17 goli.
1 września 2008 roku Thompson przeniósł się do Burnley FC. W "The Clarets" zadebiutował dopiero po dwóch tygodniach, w wygranym 2:1 meczu z Nottingham Forest F.C. Pierwszego gola zdobył 25 października, kiedy to pokonał bramkarza Charltonu Athletic. Ostatecznie sezon 2008/2009 zakończył z 34 ligowymi występami, a wraz z kolegami z zespołu wywalczył awans do Premier League.
W czerwcu 2011 roku podpisał 2,5-letni kontrakt ze szkockim klubem St. Mirren.
Kariera reprezentacyjna.
Thompson swoją reprezentacyjną karierę zaczynał grając w kadrze młodzieżowej. Wystąpił w niej 12 razy i strzelił cztery gole. Zawodnik w kadrze A występował w latach 2002 - 2004. Zadebiutował w niej w marcu, a pierwszego gola strzelił dwa miesiące później - 23 maja - kiedy to pokonał bramkarza reprezentacji Hongkongu. Łącznie w barwach narodowych rozegrał 16 meczów w których trzykrotnie wpisywał się na listę strzelców.

</doc>
<doc id="1705262" url="https://pl.wikipedia.org/wiki?curid=1705262" title="South (zespół muzyczny)">
South (zespół muzyczny)

South – brytyjski zespół rockowy założony w 1998 roku w Londynie.
Historia.
South zostało utworzone w Londynie w 1998 roku i w założeniu miał być zespołem grającym muzykę elektroniczną. Pierwszym mentorem muzyków z South był Ian Brown – były frontman zespołu The Stone Roses. W późniejszym okresie działalności, zespół tworzył pod wpływem Jamesa Lavelle, który jest członkiem zespołu Unkle, balansującego pomiędzy różnymi klimatami muzycznymi.
Po wydaniu w USA promocyjnego albumu pod tytułem "Overused", South wydali pierwszy oficjalny, studyjny album pt. "From Here On In", który zawierał takie utwory, jak "Paint the Silence", czy "Keep Close". Album spotkał się z gorącym przyjęciem, szczególnie na Wyspach Brytyjskich. Utwór "Paint the Silence" z tego albumu, został użyty jako soundtrack w serialu Życie na fali.
W 2003 roku, 2 lata po wydaniu "From Here On In", zespół wypuścił nowy album, zatytułowany "With the Tides", który zawierał m.in. "Colours in Waves" i "Loosen Your Hold".
Zespół pomiędzy rokiem 2003 a 2006 miał przerwę w nagraniach. W 2004 roku zespół rozpoczął pracę nad stworzeniem własnego studia, gdzie w 2006 wydał "Adventures in the Underground Journey to the Stars", często nazywany po prostu "Adventures". Album promowany był przez singiel "A Place in Displacement".
Czwarty album został wydany w 2008 roku pod tytułem "You Are Here".
Na stronie myspace.com, Jamie McDonald poinformował, że zespół zawiesza działalność na czas nieokreślony i nie ma żadnych planów w związku z przyszłym wspólnym nagrywaniem, bądź koncertowaniem.

</doc>
<doc id="1705265" url="https://pl.wikipedia.org/wiki?curid=1705265" title="Antonio de Nigris">
Antonio de Nigris

Antonio „Tano” de Nigris Guajardo (ur. 1 kwietnia 1978 w Monterrey, zm. 15 listopada 2009 w Larisie) – meksykański piłkarz włoskiego pochodzenia występujący na pozycji napastnika, reprezentant kraju.
Karierę na szczeblu pierwszej ligi rozpoczynał w CF Monterrey. Za sprawą bardzo udanych indywidualnych występów, bramkostrzelności, charakteru oraz silnego przywiązania do klubu zaskarbił sobie miano idola kibiców. Zdobył także nagrodę dla odkrycia sezonu ligi meksykańskiej (I2000). Po trzech latach na krótko odszedł do Club América, by stamtąd trafić do hiszpańskiego Villarreal CF. Po upływie czterech miesięcy klub ten nie zdecydował się jednak wykupić jego karty zawodniczej.
W kolejnych latach często zmieniał kluby w różnych krajach – głównie ze względu na specyficzne zasady transferowe rynku meksykańskiego – przez co był określany mianem „piłkarskiego obieżyświata”. Występował w Hiszpanii (drugoligowy Polideportivo Ejido), Kolumbii (CD Once Caldas, w którego barwach został jedynym Meksykaninem, który wystąpił w Pucharze Interkontynentalnym), Meksyku (najpierw Puebla FC; następnie Pumas UNAM, gdzie w 2005 roku dotarł do finału Copa Sudamericana; wreszcie na krótko CF Monterrey) i Brazylii (Santos FC, dzięki czemu został pierwszym – i jak dotąd jedynym – Meksykaninem w historii ligi brazylijskiej). Później osiadł na dłużej w Turcji, gdzie przez trzy lata grał kolejno w Gaziantepsporze, Ankarasporze i MKE Ankaragücü. W sezonie 2007/2008 był czołowym strzelcem ligi tureckiej. Ostatnim klubem w jego karierze była grecka AE Larisa.
W reprezentacji Meksyku zadebiutował w marcu 2001 w meczu towarzyskim z Brazylią (3:3), w którym zdobył efektowną bramkę z woleja. Już w następnym spotkaniu, eliminacyjnym z Jamajką (4:0), strzelił kolejne dwa gole. W 2001 roku został powołany na Puchar Konfederacji (faza grupowa) oraz na Copa América, gdzie Meksykanie dotarli do finału, przegrywając w nim z Kolumbią (0:1). W 2002 roku znalazł się w składzie na Złoty Puchar CONCACAF (ćwierćfinał). Po sześciu latach przerwy wrócił jeszcze na krótko do kadry narodowej w 2008 roku. Swój bilans reprezentacyjny zamknął na 17 spotkaniach, w których strzelił cztery bramki.
Był bratem Alfonso de Nigrisa (celebryty) i Aldo de Nigrisa (piłkarza). Wyróżniał się warunkami fizycznymi, świetną grą głową i umiejętnym poruszaniem się po boisku. Jego karierę piłkarską w wieku 31 lat przerwał śmiertelny zawał serca.
Początki.
De Nigris urodził się i wychowywał w Monterrey, stolicy stanu Nuevo León. Był trzecim dzieckiem księgowego Jesúsa Alfonso de Nigrisa i gospodyni domowej Leticii Guajardo. Posiadał trójkę rodzeństwa – siostrę Leticię oraz braci Alfonso i Aldo. Alfonso de Nigris został celebrytą, modelem i osobowością telewizyjną (wziął udział w meksykańskiej edycji programu Big Brother), zaś Aldo de Nigris profesjonalnym piłkarzem (rozegrał 28 spotkań w reprezentacji Meksyku). Jego dziadek ze strony ojca, Buenaventura De Nigris, był rodowitym Włochem, co pozwoliło Antonio ubiegać się o włoskie obywatelstwo – otrzymał je ostatecznie w 2003 roku. Dzięki temu podczas późniejszej gry w klubach europejskich mógł być zarejestrowany jako zawodnik pochodzący z kraju członkowskiego Unii Europejskiej. Do włoskich korzeni De Nigrisa odwołuje się jego przydomek „Tano”, który w slangu latynoamerykańskiej odmiany języka hiszpańskiego oznacza właśnie Włocha lub osobę pochodzenia włoskiego.
De Nigris zaczynał grać w piłkę nożną w wieku sześciu lat w dziecięcym zespole o nazwie Las Torres, zainspirowany przez ojca, który amatorsko występował na pozycji środkowego obrońcy w lokalnej drużynie. W późniejszych latach równolegle do piłki nożnej praktykował również baseball, futbol amerykański, pływanie oraz tenis. Po latach wspominał, że tenis pomógł mu rozwinąć mobilność, a futbol amerykański siłę, przydatne podczas późniejszej kariery piłkarskiej. Sukcesy osiągał zwłaszcza w tenisie, który uprawiał intensywnie od dziesiątego do czternastego roku życia. Został krajowym mistrzem dwunastolatków oraz jako reprezentant Meksyku zajął trzecie miejsce w młodzieżowej edycji pucharu Davisa, rozgrywanej w amerykańskim mieście Tucson. Zdecydował się jednak porzucić treningi tenisa i skupić wyłącznie na futbolu, gdyż jak stwierdził po latach w jednym z wywiadów:
Od dzieciństwa kibicował klubowi CF Monterrey, szczególnie podziwiając grę zawodnika tej drużyny Richarda Tavaresa. Jego idolami piłkarskimi byli Carlos Hermosillo i Gabriel Batistuta. W szkole średniej trenował w zespole Toros de la Universidad Regiomontana z miejscowości Santiago, w aglomeracji Monterrey. Próbował się dostać do CF Monterrey, jednak jego kandydaturę odrzucił trener juniorów José Treviño, argumentując to skompletowaną już na tamten moment kadrą swojej drużyny. Za pośrednictwem szkoleniowca Geraldo Gonçalvesa dołączył do klubu Tigres UANL, derbowego rywala Monterrey, gdzie przez rok występował w trzecioligowych rezerwach. Odszedł z drużyny w wyniku konfliktu z trenerem. Po ukończeniu szkoły średniej z pomocą jednego z agentów i za zgodą rodziców wyjechał do stołecznego miasta Meksyk, gdzie pomyślnie przeszedł testy w Club Necaxa. Przez kilka miesięcy grał w filii Necaxy o nazwie CF Cuautitlán, strzelając w jej barwach dwa gole w drugiej lidze meksykańskiej. Nie otrzymywał jednak wielu szans na grę, a niebawem drużyna Cuautitlán została rozwiązana. Wobec tego De Nigris powrócił do rodzinnego miasta.
Kariera klubowa.
Monterrey (2000–2002).
W 1998 roku De Nigris po pozytywnie zdanych testach został przyjęty do drugoligowego zespołu Saltillo Soccer, będącego filią CF Monterrey. Choć jego ówcześni koledzy z drużyny byli pod wrażeniem jego umiejętności, porównując go do argentyńskiego napastnika Ariela Grazianiego, to u szkoleniowca Saltillo Francisco Avilána pełnił wyłącznie rolę rezerwowego. Sytuacja uległa zmianie, gdy podczas wizyty w Saltillo talent zawodnika dostrzegł Hiszpan Benito Floro, trener pierwszego zespołu Monterrey. Nakazał on Avilánowi wystawianie De Nigrisa w wyjściowym składzie. 21-latek od razu stał się wyróżniającym się graczem w drugiej lidze meksykańskiej, zdobywając w niej siedem bramek. W rozmowie z zarządem klubu Floro stwierdził, że De Nigris ma potencjał na grę w Europie.
Miesiąc później De Nigris został włączony przez Benito Floro do pierwszej drużyny CF Monterrey i podpisał ze swoim ulubionym klubem profesjonalną umowę. Prezes Monterrey, Gilberto Lozano, wspomniał, że negocjacje kontraktowe trwały zaledwie minutę, a pieniądze miały dla piłkarza marginalne znaczenie. De Nigris zaproponował, że sprzeda swoją kartę zawodniczą klubowi za zaledwie 50 tysięcy pesos, lecz Lozano zapłacił mu sumę bardziej odpowiadającą jego rynkowej wartości. Młody piłkarz świetnie prezentował się na treningach, wobec czego trener Floro postanowił dać mu szansę debiutu pod nieobecność dwóch ofensywnych graczy drużyny – powołanego do reprezentacji Jesúsa Arellano i zawieszonego dyscyplinarnie Brazylijczyka Claudinho. De Nigris zadebiutował w meksykańskiej Primera División 6 lutego 2000 w przegranym 0:5 spotkaniu 4. kolejki z Morelią na Estadio Morelos, zmieniając w 73. minucie Jesúsa Gómeza. Zespół Monterrey pod wodzą Floro walczył wówczas o utrzymanie w lidze, przechodząc restrukturyzację personalną i powoli wychodził z kryzysu sportowego, w którym znalazł się w drugiej połowie lat 90. De Nigris do końca sezonu rozegrał jeszcze trzy mecze (wszystkie w roli rezerwowego), a jego drużyna uniknęła relegacji i pozostała w najwyższej klasie rozgrywkowej.
Przed kolejnym sezonem De Nigris zmienił numer na koszulce z „51” na „9”, dotychczas noszony przez Argentyńczyka Víctora Müllera. Meksykańskie media spekulowały, że Monterrey pozyska w oknie transferowym nowego napastnika zza granicy (od wielu lat zespół zatrudniał na tą pozycję głównie obcokrajowców). Niespodziewanie trener Floro postawił jednak na niedoświadczonego De Nigrisa, czyniąc z niego podstawowego zawodnika drużyny. Już w 2. kolejce sezonu, 5 sierpnia 2000 w zremisowanym 1:1 meczu z Leónem na Estadio Tecnológico, De Nigris strzelił swojego premierowego gola w Primera División. Ogółem w pierwszych pięciu kolejkach strzelił pięć bramek, w tym dwie dające zwycięstwo w prestiżowym meczu 5. kolejki z Américą (2:1) na Estadio Azteca. Tym samym Monterrey wygrał z Américą po raz pierwszy od 11 lat. Drugiego gola w tym spotkaniu celebrował razem z Floro, dziękując mu w ten sposób za zaufanie. Świetny początek rozgrywek w wykonaniu De Nigrisa sprawił, że porównywano go do legendy Monterrey z lat 70, Alfredo Jiméneza, który w swoim pierwszym pełnym sezonie również został najlepszym strzelcem drużyny i zdobył dwa gole w zwycięskim meczu z Américą. 
Podkreślano wówczas świetny kontakt, jaki zawodnik miał z Benito Floro. Hiszpański trener nazywał De Nigrisa swoim „przybranym synem”. De Nigris utrzymywał regularny kontakt z Floro nawet po latach, przyjaźnił się także z jego synami. Gilberto Lozano przytaczał anegdotę z początków występów piłkarza w Monterrey:
De Nigris zakończył ostatecznie jesienny sezon Invierno 2000 z jedenastoma bramkami na koncie, będąc najskuteczniejszym zawodnikiem Monterrey. Wyrównał klubowy rekord Pedro Pinedy pod względem liczby strzelonych goli w pojedynczym sezonie od czasu wprowadzenia półrocznych rozgrywek. Zajął również trzecie miejsce w ligowej klasyfikacji strzelców, za Jaredem Borgettim (17 goli) i Argentyńczykiem Ángelem Moralesem (12 goli). W oficjalnym plebiscycie organizowanym przez Meksykański Związek Piłki Nożnej został wybrany odkryciem sezonu, pokonując w głosowaniu Ericka Espinosę i Joaquína Reyesa. Po zakończeniu rozgrywek otrzymał od zarządu klubu podwyżkę pensji z ośmiu do dwudziestu tysięcy pesos meksykańskich miesięcznie, a następnie do pięciu tysięcy dolarów miesięcznie. Za podwyżką dla De Nigrisa osobiście wstawił się trener Benito Floro.
W wiosennym sezonie Verano 2001 De Nigris zdobył dziesięć bramek, z czego dziewięć w sezonie regularnym. Ponownie dało mu to trzecią lokatę w klasyfikacji strzelców ligi meksykańskiej, tym razem po Jaredzie Borgettim (13 goli) i Paragwajczyku José Cardozo (11 goli). Monterrey po raz pierwszy od pięciu lat zakwalifikował się w bezpośredni sposób do ligowej fazy play-off. Po zakończeniu rozgrywek szkoleniowiec Benito Floro nie przedłużył kontraktu z klubem, zaś De Nigris stał się obiektem zainteresowania ze strony Chivas Guadalajara. Klub nie zdecydował się jednak na transfer zawodnika ze względu na jego wysoką cenę, zaś dla piłkarza priorytetem był transfer do Europy, a nie do innego meksykańskiego zespołu. Chivas próbował pozyskać gracza również półtora roku później, lecz zarząd Monterrey był wówczas zainteresowany wyłącznie transakcją wiązaną, w ramach której za De Nigrisa do klubu miałby przyjść Ramón Morales.
Podczas kolejnych trzech półrocznych sezonów De Nigris był nieco mniej skuteczny – rozgrywki kończył kolejno z sześcioma, czterema i ponownie sześcioma golami. Mimo to wciąż był najlepszym strzelcem drużyny Monterrey, która jednak ani razu nie zajęła miejsca premiowanego awansem do ligowej fazy play-off. Pod koniec swojego pobytu w klubie popadł w konflikt z trenerem Danielem Passarellą, który nakazał mu większe uczestnictwo w akcjach zespołu poza polem karnym. Złe relacje z Argentyńczykiem były bezpośrednim powodem odejścia zawodnika z Monterrey. Jego zatrudnieniem interesowały się kluby z Europy – holenderskie, francuskie, hiszpańska Valencia CF oraz angielski Bolton Wanderers. By występować w Anglii, De Nigris zadeklarował obniżenie dotychczasowych oczekiwań finansowych (w Monterrey zarabiał wówczas już 700 tysięcy dolarów rocznie), lecz ostatecznie Bolton pozyskał zamiast niego Salvę Ballestę. Jorge Urdiales, prezes Monterrey, w listopadzie 2002 przyznał, że do klubu wpłynęły oferty za De Nigrisa od włoskich zespołów AC Parma i Reggina Calcio, jednak zostały uznane za niezadowalające zarówno przez Monterrey, jak i przez piłkarza.
W zespole Monterrey De Nigris spędził trzy lata, zostając idolem kibiców ze względu na skuteczność w najważniejszych meczach, charyzmę i przywiązanie do barw klubowych. Wraz z Jesúsem Arellano jest uznawany przez obserwatorów za symbol klubu w pierwszych latach XXI wieku.
América (2003).
W grudniu 2002 ogłoszono, iż De Nigris zostanie piłkarzem czołowego meksykańskiego zespołu Club América, na zasadzie sześciomiesięcznego wypożyczenia bez opcji wykupu. W ramach rozliczenia za transfer América wypożyczyła do Monterrey Jesúsa Mendozę. De Nigris w drużynie ze stołecznego miasta Meksyk miał zastąpić Ivána Zamorano, zaś w wywiadach przyznawał, że bezpośrednio po pół roku spędzonym w Américe zamierza przenieść się do Europy. Stwierdził również, że liczył na opuszczenie swego macierzystego klubu dopiero po zdobyciu z nim tytułu mistrzowskiego i odchodzi z Monterrey „ze smutkiem”.
W Américe zadebiutował 2 lutego 2003 w przegranym 0:1 spotkaniu 4. kolejki ligowej z Santosem Laguna na Estadio Azteca. W tym samym miesiącu wystąpił jeszcze w dwóch ligowych spotkaniach, nie zdobywając żadnego gola. Pomimo iż został ściągnięty do klubu na wniosek trenera Manuela Lapuente, to media donosiły o ich kiepskich relacjach. W połowie lutego do Monterrey wpłynęła oferta za De Nigrisa z Villarreal CF, a zarząd Amériki poszedł na rękę zawodnikowi i zgodził się skrócić jego wypożyczenie po trzech miesiącach, by ten mógł dołączyć do hiszpańskiego klubu.
Villarreal (2003).
W lutym 2003 De Nigris został wypożyczony do końca czerwca za sumę 200 tysięcy dolarów do hiszpańskiego Villarreal CF (kwotę tę otrzymał Club América). Po zakończeniu wypożyczenia Villarreal miał prawo wykupić połowę praw do karty zawodnika za półtora miliona dolarów. Trenerem zespołu był wówczas Benito Floro, były szkoleniowiec De Nigrisa z Monterrey, który był pomysłodawcą transferu. Villarreal dostał pozwolenie od Hiszpańskiego Związku Piłki Nożnej na pozyskanie De Nigrisa w trybie awaryjnym (poza oknem transferowym) wobec kontuzji Marcosa Senny. Dzięki obywatelstwu włoskiemu De Nigris mógł zostać zarejestrowany jako zawodnik niewliczający się do limitu graczy spoza Unii Europejskiej. Został również pierwszym Meksykaninem w historii Villarrealu.
W Primera División De Nigris zadebiutował 2 marca 2003 w wygranym 2:1 meczu 24. kolejki ligowej z Rayo Vallecano na El Madrigal. Zastąpił wówczas w 77. minucie Javiera Farinósa, a w 88. minucie strzelił decydującego o zwycięstwie gola. O miejsce w składzie rywalizował z Argentyńczykiem Martínem Palermo, z którym do końca sezonu występował na zmianę – do końca sezonu De Nigris wystąpił w dziewięciu meczach w wyjściowym składzie, a Palermo w sześciu. Drugą i zarazem ostatnią bramkę dla Villarrealu strzelił w spotkaniu 37. kolejki z Espanyolem (2:2), kiedy to jedyny raz wystąpił od pierwszej minuty razem z Palermo. Na koniec sezonu 2002/2003 zajął z drużyną piętnaste miejsce w tabeli. Zarząd Villarrealu nie zdecydował się skorzystać z opcji wykupu zawodnika, choć zwolennikiem jego pozostania był trener Benito Floro.
De Nigris podsumował swój pobyt w Villarrealu następująco:
Polideportivo Ejido (2003–2004).
W czerwcu 2003 De Nigris został wystawiony przez CF Monterrey na listę transferową. W ramach tzw. draftu (okno transferowe dla transferów pomiędzy meksykańskimi klubami trwało jeden dzień, a negocjacje odbywały się bez udziału zawodników) został pozyskany przez klub Puebla FC. Media ogłosiły transakcję najgłośniejszym transferem draftu. De Nigris odmówił jednak dołączenia do Puebli, chcąc kontynuować karierę w Europie. Spotkało się to z niezadowoleniem ze strony Monterrey i było jednym z pierwszych epizodów wieloletniego konfliktu piłkarza z władzami klubu. Luis Miguel Salvador, wiceprezes Monterrey, stwierdził wówczas w wywiadzie:
De Nigris w wywiadzie przyznał, że posiada trzy oferty z klubów hiszpańskich, w tym z drugoligowego UD Las Palmas. Ostatecznie w lipcu 2003 dołączył do innego drugoligowca z Hiszpanii, Polideportivo Ejido, podpisując z nim roczną umowę z opcją przedłużenia o kolejny rok. Inne źródła uznawały transfer za wypożyczenie z Monterrey (w Meksyku w praktyce nie obowiązywało wówczas prawo Bosmana). Tym samym De Nigris został drugim meksykańskim piłkarzem w historii Polideportivo, po Gerardo Torrado.
W zespole prowadzonym przez Quique Setiéna zadebiutował 30 sierpnia 2003 w przegranym 1:2 meczu w ramach 1. kolejki ligowej z Cádiz na Estadio Ramón de Carranza. Wystąpił wówczas w pełnym wymiarze czasowym i w 77. minucie strzelił bramkę dla swojej drużyny. Przez cały sezon 2003/2004 notował regularne występy, lecz oprócz debiutanckiego trafienia wpisał się na listę strzelców jeszcze tylko raz, w 25. kolejce z Elche (2:1). Pod koniec rozgrywek zmagał się z kontuzją (pubalgia), a jako jedną z przyczyn jego niepowodzenia w Ejido podawano również słabe zgranie z kolegami z drużyny. Na koniec sezonu jego zespół zajął osiemnaste miejsce w tabeli Segunda División (ostatnie bezpieczne nad strefą spadkową), a De Nigris odszedł z klubu.
Once Caldas (2004).
W czerwcu 2004 De Nigris ponownie został wystawiony przez CF Monterrey do draftu ligi meksykańskiej. Na jego pozyskanie nie zdecydował się jednak żaden z klubów. Już po zakończeniu draftu piłkarza chciał zatrudnić zespół Santos Laguna, jednak pozostawało to niezgodne z ówczesnymi regułami FMF. Wobec zaistniałej sytuacji zawodnik miał do wyboru spędzenie kolejnego półrocza w drugoligowej filii Monterrey, Cobras de Ciudad Juárez, lub poszukanie zatrudnienia zagranicą. De Nigris publicznie skrytykował system transferowy w Meksyku, nazywając go „zabieraniem piłkarzom wolności przez układy ludzi rządzących klubami”.
W sierpniu 2004 De Nigris na zasadzie rocznego wypożyczenia dołączył do kolumbijskiego CD Once Caldas, ówczesnego zdobywcy Copa Libertadores. Klubowi z Manizales polecił go Enrique Meza, były selekcjoner reprezentacji Meksyku, za pośrednictwem swojego byłego asystenta Yaíra Garcíi, który pracował wówczas w sztabie Once Caldas. De Nigris był uznawany przez dziennikarzy za główne wzmocnienie drużyny z Manizales przed sezonem. Miał w niej zastąpić Sergio Galvána Reya, po wygraniu Copa Libertadores sprzedanego do MetroStars, oraz zawieszonego za stosowanie dopingu Jorge Agudelo.
De Nigris strzelił dla Once Caldas zaledwie jednego gola w lidze kolumbijskiej, 24 listopada 2004 w przegranym 1:4 spotkaniu z Américą Cali na Estadio Palogrande. Trener Luis Fernando Montoya opisywał go jako „bardzo zdyscyplinowanego, zaangażowanego i pracowitego”. 12 grudnia 2004 De Nigris w pełnym wymiarze czasowym rozegrał spotkanie z FC Porto o Puchar Interkontynentalny na stadionie Nissan w Jokohamie, które określił najważniejszym meczem w swojej dotychczasowej karierze. Po bezbramkowym remisie Once Caldas uległo Portugalczykom w serii rzutów karnych; De Nigris zanotował nieudany występ, lecz wykorzystał swój rzut karny. Była to ostatnia edycja Pucharu Interkontynentalnego (w jego miejsce FIFA utworzyła Klubowe Mistrzostwa Świata), zaś De Nigris został jedynym Meksykaninem, który kiedykolwiek zanotował występ w tych rozgrywkach.
Puebla (2005).
W styczniu 2005 De Nigris został na rok wypożyczony przez CF Monterrey do Puebla FC, walczącego o utrzymanie w lidze meksykańskiej. Oficjalnie został zarejestrowany jako zawodnik drugoligowej filii Puebli – zespołu Delfines de Coatzacoalcos.
W Puebli zadebiutował 29 stycznia 2005 w zremisowanym 0:0 meczu 3. kolejki ligowej z Dorados na Estadio Banorte, zmieniając w 80. minucie Chilijczyka Ignacio Quinterosa. Jedynego gola zdobył natomiast 19 marca 2005 w przegranym 1:3 spotkaniu 10. kolejki z Morelią na Estadio Morelos. Ostatecznie spędził w Puebli tylko sześć miesięcy, był głównie rezerwowym (rozegrał 13 meczów, z czego tylko 5 w wyjściowym składzie), a jego drużyna spadła do drugiej ligi.
Pumas UNAM (2005).
W lipcu 2005 De Nigris na zasadzie sześciomiesięcznego wypożyczenia przeniósł się do stołecznego Pumas UNAM, który w poprzednim roku zdobył dwa z rzędu mistrzostwa Meksyku. Jego transfer nie był akceptowany przez część kibiców Pumas ze względu na ich konflikt z fanami CF Monterrey, z którym to klubem identyfikował się zawodnik. Po swoim debiutanckim meczu, by załagodzić sytuację, odbył rozmowę z członkami grupy kibicowskiej Pumas i – jak później wspominał – wyjaśnił im, że „przybywa do klubu z wielkimi nadziejami i zamierza bronić jego barw do ostatnich sił”. Mimo to w kolejnych meczach wciąż był wygwizdywany i obrażany przez niektórych fanów Pumas, również ze względu na swoją nieskuteczność. Po słabym występie w jednym ze spotkań został nawet obrzucony przedmiotami z trybun. W obronie De Nigrisa stawali między innymi jego koledzy z drużyny: kapitan Joaquín Beltrán, Israel Castro, José Luis López czy Bruno Marioni. Pytany przez dziennikarzy De Nigris wyrażał zasmucenie ze względu na stosunek kibiców do jego osoby, lecz stwierdził, że „wyzwiska są częścią futbolu” i skupia się na treningach oraz grze.
Trenerem Pumas był wówczas Hugo Sánchez, o którym De Nigris po latach następująco mówił w tureckich mediach:
W nowym zespole zadebiutował 23 lipca 2005 na Estadio Olímpico Universitario w zremisowanej 0:0 konfrontacji derbowej z Américą w pierwszym meczu o superpuchar Meksyku – Campeón de Campeones. Wystąpił wówczas w wyjściowym składzie, notując dobre spotkanie i w 74. minucie został zmieniony przez Martína Cardettiego. Cztery dni później rozegrał pełny mecz rewanżowy z Américą (1:2), lecz jego zespołowi nie udało się sięgnąć po trofeum. Pierwszego gola dla Pumas zdobył 24 sierpnia 2005 na Estadio Luis „Pirata” Fuente w zremisowanym 1:1 meczu 5. kolejki ligowej z Veracruz. W pomeczowym wywiadzie przyznał, że bramka „zdjęła z niego presję”, nawiązując do napiętej relacji pomiędzy nim i kibicami. Dwa dni później niektórzy fani Pumas przyszli na trening zespołu i przeprosili zawodnika za swoje zachowanie. Następnie De Nigris strzelił jeszcze gola w 8. kolejce z Pachucą (1:3), a Pumas zanotowali bardzo słaby ligowy sezon, zajmując piąte, przedostatnie miejsce w swojej grupie (szesnaste w klasyfikacji generalnej). De Nigris rywalizował o miejsce w składzie z Argentyńczykami Bruno Marionim i Martínem Cardettim oraz Boliwijczykiem Joaquínem Botero.
Dużo lepiej Pumas zaprezentowali się w międzynarodowych rozgrywkach Copa Sudamericana, docierając do finału. De Nigris rozegrał w nich siedem z ośmiu możliwych spotkań (480 z 720 możliwych minut – ok. 67%) i strzelił dwa gole – w pierwszym meczu 1/8 finału z boliwijskim The Strongest (3:1) i pierwszym meczu ćwierćfinałowym z brazylijskim Corinthians (1:2). Zwykle tworzył duet napastników z Joaquínem Botero lub Bruno Marionim. W pierwszym finałowym spotkaniu z argentyńskim Boca Juniors (1:1) wybiegł na boisko u boku Marioniego i został zmieniony w przerwie. Cały rewanż z Boca (1:1, 4:5 k.) przesiedział natomiast na ławce rezerwowych – trener Miguel España (w trakcie półfinałów zastąpił Hugo Sáncheza) zdecydował się postawić w ataku na Marioniego i Botero.
Na zakończenie roku Pumas nie skorzystali z opcji wykupu karty zawodniczej De Nigrisa. Piłkarz przyznał później, że na transfer definitywny nie wyrazili zgody działacze CF Monterrey.
Monterrey (2006).
Przed kolejnym sezonem CF Monterrey, właściciel karty De Nigrisa, nie znalazł mu zatrudnienia w innym meksykańskim klubie, wobec czego piłkarz stawił się na treningach tej drużyny. Został zarejestrowany przez Monterrey do nadchodzących rozgrywek ligowych. W styczniu 2006 rozegrał w jego barwach trzy spotkania w turnieju InterLigi, jeszcze przed rozpoczęciem ligowego sezonu.
Kilka dni później niespodziewanie ogłoszono, że De Nigris przeniesie się do chińskiego Shandong Luneng Taishan na zasadzie rocznego wypożyczenia z opcją wykupu. Piłkarz sam poprosił zarząd Monterrey o zgodę na odejście. Podpisał umowę z Shandong Luneng, po czym poleciał do Chin i przez miesiąc trenował z nowym zespołem. Na miejscu okazało się jednak, że kontrakt był fałszywy, a osoby przeprowadzające transfer nie miały upoważnienia do jego zawarcia od prezydenta chińskiego klubu. De Nigris wystąpił przeciwko klubowi i jego przedstawicielom do FIFA z roszczeniem o odszkodowanie.
Po pobycie w Chinach zawodnik zmienił agenta, nawiązując współpracę z José Manuelem Sanzem (który wcześniej reprezentował także m.in. Hugo Sáncheza, Rafaela Márqueza czy Cuauhtémoca Blanco).
Santos (2006).
W marcu 2006 De Nigris przeszedł testy medyczne w brazylijskim Santos FC, a następnie podpisał z tym klubem kontrakt do końca roku. Został tym samym pierwszym (i jak dotąd jedynym) Meksykaninem w historii ligi brazylijskiej. Wybrał numer „7” na koszulce, noszony poprzednio przez Robinho, który został sprzedany do Realu Madryt. Santos zapłacił za jego transfer 550 tysięcy dolarów. Według popularnej anegdoty trener Santosu, Vanderlei Luxemburgo, chciał sprowadzić do klubu młodszego brata zawodnika, Aldo de Nigrisa, a do transferu Antonio doszło przez pomyłkę. Sam Luxemburgo pomylił obu piłkarzy na konferencji prasowej. Wersji tej zaprzeczył zarówno trener, jak i dyrektor sportowy Santosu, Luiz Antônio Capella, który stwierdził, że De Nigris był obserwowany przez klub już za czasów gry w Once Caldas. W Santosie miał być następcą napastnika Deivida (latem 2005 odszedł do portugalskiego Sportingu CP), którego jesienią bezskutecznie starali się zastąpić Luizão i Cláudio Pitbull
W kwietniu 2006 Santos wywalczył mistrzostwo stanowe – Campeonato Paulista. De Nigris nie mógł jednak zostać zgłoszony do tych rozgrywek (przyszedł do klubu już po zamknięciu okresu rejestracyjnego). Zadebiutował w Santosie dopiero kilka dni później, 12 kwietnia 2006 na Estádio Vila Belmiro w wygranym 2:1 meczu z Brasiliense w pierwszym meczu ćwierćfinałowym trzeciej rundy pucharu Brazylii – Copa do Brasil. Zagrał od początku i został zmieniony w 60. minucie przez Magnuma. Pierwszego i zarazem jedynego gola dla Santosu strzelił 23 kwietnia 2006 w wygranej 2:0 ligowej konfrontacji 2. kolejki z Atlético Paranaense na Estádio Papa João Paulo II. W rozgrywkach ligowych De Nigris występował z numerem „10” na koszulce (przejął go po Giovannim), kojarzonym w Santosie głównie z Pelé. Ogółem wystąpił w Brazylii w pięciu spotkaniach, lecz nie wywalczył sobie miejsca w pierwszym składzie. W wywiadzie przyznawał, że nie znajduje się jeszcze w optymalnej kondycji fizycznej i rytmie meczowym.
W maju 2006 okazało się, iż mogły mieć miejsce nieprawidłowości związane z procedurą rejestracji De Nigrisa do ogólnokrajowych rozgrywek. Termin do zgłoszenia zawodników pozyskanych zza granicy upływał 25 marca, zaś nazwisko Meksykanina pojawiło się w rejestrze BID (prowadzonym przez CBF) dopiero 4 kwietnia. Santos powołał się na wyjątek w przepisach, który pozwalał na rejestrację po terminie piłkarzy pozyskiwanych na zasadzie wolnego transferu. Według brazylijskiego klubu De Nigris 15 marca rozwiązał umowę z CF Monterrey, wobec czego przyszedł do Santosu właśnie jako wolny piłkarz. W świetle informacji Paulo Marcosa Schmitta, prokuratora generalnego brazylijskiego trybunału ds. sportowych Superior Tribunal de Justiça Desportiva (STJD), piłkarz był jednak tylko wypożyczony z Monterrey do Santosu, a więc wciąż miałby ważny kontrakt z meksykańskim klubem. Schmitt wystąpił do trybunału z wnioskiem o zbadanie sprawy. Wniosek o ukaranie Santosu walkowerem złożyły do STJD kluby Brasiliense FC i Atlético Paranaense, z którymi Santos z De Nigrisem w składzie mierzył się w poprzednich meczach. Powoływały się na informację zamieszczoną w styczniu na witrynie internetowej CF Monterrey, z której wynikało, że piłkarz ma ważny jeszcze przez pół roku kontrakt, a także na deklarację FMF oznajmiającą, iż De Nigris rozwiązał co prawda umowę z Monterrey, jednak dopiero 31 marca. Santos powoływał się z kolei na przekazane im przez Monterrey pismo świadczące o rozwiązaniu umowy z zawodnikiem 15 marca oraz na wcześniejszą pozytywną decyzję CBF. Podnosił również, że znaczenie prawne ma tylko data zgłoszenia piłkarzy do rejestracji (w analizowanej sprawie – 24 marca), a nie data ich umieszczenia w systemie CBF (4 kwietnia). W przypadku niekorzystnego wyroku Santos mógł otrzymać karę do 12 ujemnych punktów w lidze. Przed trybunałem przesłuchano w roli świadków De Nigrisa oraz dyrektora Działu Rejestracji i Transferów CBF, Luisa Gustavo Vieirę de Castro. Ostatecznie w czerwcu 2006 trybunał przychylił się do stanowiska Santosu. Uznano, że znaczenie ma data zgłoszenia zawodnika do rejestru przez klub, a zatem De Nigris został zarejestrowany zgodnie z prawem.
Po rozpoczęciu sporu sądowego De Nigris został odsunięty od składu, oficjalnie z powodu kontuzji kostki. Później trenował tylko indywidualnie lub z juniorami, a Santos próbował sprzedać go innym klubom. Ostatecznie w sierpniu 2006 Santos rozwiązał kontrakt z De Nigrisem, podając w oficjalnym komunikacie, że „jego obecność w zespole nie jest już potrzebna”.
Gaziantepspor (2006–2007).
De Nigris po odejściu z Santosu po raz pierwszy od rozpoczęcia kariery "de facto" został wolnym piłkarzem. Ze względu na specyficzne reguły transferowe panujące wówczas w Meksyku, zwane „Pacto de Caballeros” (zawodnik nawet po wygaśnięciu umowy mógł przejść do innego meksykańskiego klubu tylko wtedy, gdy ten uiścił opłatę jego poprzedniemu klubowi), a także zaporową cenę odstępnego dyktowaną przez CF Monterrey zwykle nie był w stanie decydować o swoim nowym klubie i był zmuszony często zmieniać zespoły w różnych krajach. Dziennikarz Héctor Huerta określił De Nigrisa jako „kolejną ofiarę «Pacto de Caballeros»” oraz „obieżyświata wbrew własnej woli, ponieważ w Meksyku i tylko w Meksyku zawodnik pomimo wygaśnięcia kontraktu nie jest wolny, wbrew regułom FIFA”. Sam De Nigris wspominał, że ze względu na postawę CF Monterrey do skutku nie doszedł między innymi jego transfer definitywny do Villarrealu, Pumas, a także wyniknęły problemy kontraktowe z Santosem. W wywiadach podkreślał żal, który żywił do działaczy Monterrey:
De Nigris przyznał, że jeszcze podczas pobytu w Santosie jego zatrudnieniem interesował się zespół z Włoch. Po opuszczeniu Brazylii zdecydował się jednak na przyjęcie oferty tureckiego Gaziantepsporu. Jak wyjaśniał De Nigris w jednym z wywiadów, nie chciał pozostawać bez klubu do końca roku, a Gaziantepspor był wówczas jedyną faktycznie dostępną opcją. Na jego transfer nalegał nowy trener tego zespołu, Włoch Walter Zenga. Zawodnik dołączył do klubu we wrześniu 2006 na zasadzie wolnego transferu, podpisując dwuletni kontrakt z opcją przedłużenia o kolejny rok. Został drugim meksykańskim piłkarzem w historii, który trafił do ligi tureckiej (po Sergio Almaguerze).
W Gaziantepsporze zadebiutował 10 września 2006 w zremisowanym 2:2 meczu z Ankaragücü, rozegranym w ramach 5. kolejki ligowej na stadionie im. Kâmila Ocaka. Wystąpił wówczas w wyjściowym składzie, po faulu na nim został przyznany rzut karny, którego na gola zamienił Gwinejczyk Kaba Diawara, a w 64. minucie został zmieniony przez Fatiha Şena. Pierwszego gola w Turcji strzelił już tydzień później, w zremisowanym 1:1 spotkaniu 6. kolejki z Kayseri Erciyessporem na Kayseri Atatürk Stadium. W rundzie jesiennej zdobył jeszcze bramki w 11. kolejce z Sivassporem (1:0) i 13. kolejce z Bursasporem (1:2), a także cztery razy wpisał się na listę strzelców w pucharze Turcji – dwukrotnie w drugiej rundzie z trzecioligowym Keçiörengücü (4:2) oraz w fazie grupowej z trzecioligowym İnegölsporem (5:0) i drugoligowym Büyükşehirem Belediyesi (1:0). W linii ataku występował głównie u boku Kaby Diawary, lecz tureckie media oceniły ich formę jako niezadowalającą. W styczniu 2007 miała miejsce zmiana trenera – Waltera Zengę zastąpił Erdoğan Arıca, który relegował De Nigrisa do roli rezerwowego dla Veysela Cihana i Diawary. W rundzie wiosennej Meksykanin nie zanotował żadnego trafienia. W późniejszych wywiadach krytykował ówczesnego szkoleniowca:
Na koniec sezonu 2006/2007 Gaziantepspor zajął jedenaste miejsce w tabeli (na osiemnaście drużyn).
Przed nowym sezonem z Gaziantepsporu odszedł trener Erdoğan Arıca, a posadę szkoleniowca objął Mesut Bakkal. Zdecydowanie postawił na De Nigrisa, a ten w piętnastu ligowych meczach rundy jesiennej zdobył osiem bramek – w 2. kolejce z Fenerbahçe (1:2), trzy w 5. kolejce z Kayserisporem (4:3), w 6. kolejce z Gençlerbirliği OFTAŞ (2:1), w 9. kolejce z Denizlisporem (1:2), w 15. kolejce z Trabzonsporem (2:3) i w 17. kolejce z Büyükşehirem Belediyesi (2:1). Dzięki temu na koniec rundy był drugim najlepszym strzelcem ligi tureckiej. Trener Bakkal publicznie pochwalił jego występy i określił go jako „kandydata do miana najlepszego napastnika w Turcji”. Zarząd Gaziantepsporu wyznaczył dla niego dodatkową premię w wysokości 50 tysięcy dolarów w przypadku zdobycia 15 goli. Jako jedną z przyczyn dobrych występów De Nigrisa podawano zaaklimatyzowanie się w Turcji (samodzielnie opanował język turecki w stopniu komunikatywnym). Porównał kulturę turecką do latynoamerykańskiej, a styl gry w lidze tureckiej określił jako oparty na fizyczności, w znacznie większym stopniu niż na przykład w Brazylii. W aklimatyzacji pomagał mu zwłaszcza Argentyńczyk Cristian Zurita, jedyny oprócz De Nigrisa hiszpańskojęzyczny piłkarz w Gaziantepsporze.
Po strzeleniu bramki w meczu z Fenerbahçe De Nigris celebrował zdobycie bramki zakładając maskę wrestlera Místico, czołowej postaci popularnego w Meksyku lucha libre. Otrzymał za to od sędziego żółtą kartkę, przez co został skarcony przez trenera. Nietypowe świętowanie bramki przez Meksykanina spotkało się jednak z wielkim zainteresowaniem wśród tureckich kibiców i dziennikarzy, zyskując status kultowego i nawet po latach było kojarzone z osobą De Nigrisa. Dzięki swoim udanym występom i zaangażowaniu był jednym z ulubieńców fanów Gaziantepsporu.
Ankaraspor (2008).
W styczniu 2008 De Nigris został sprzedany do stołecznego Ankarasporu za sumę 1,1 miliona euro. W ramach ustaleń między klubami do Gaziantepsporu mieli także trafić Tevfik Köse, Ferdi Elmas i Anil Tasdemir (ostatecznie do tego nie doszło). Prezes Gaziantepsporu, İbrahim Kızıl, argumentował sprzedaż zawodnika jego wygasającym za pół roku kontraktem (latem Meksykanin mógłby odejść z klubu na zasadzie wolnego transferu). De Nigris podpisał z Ankarasporem dwuipółletnią umowę z klauzulą odstępnego.
De Nigris zadebiutował w Ankarasporze 20 stycznia 2008 w wygranym 1:0 spotkaniu 19. kolejki ligowej z Manisasporem na Osmanlı Stadyumu. Wybiegł wówczas na boisko w pierwszym składzie i w 81. minucie został zmieniony przez Orhana Aka. Już trzy dni później zdobył gola w wygranym 3:2 meczu fazy grupowej krajowego pucharu z trzecioligowym Diyarbakır BB na stadionie im. Atatürka w Diyarbakırze. Do końca sezonu wystąpił we wszystkich meczach Ankarasporu w wyjściowej jedenastce i zdobył sześć ligowych goli – w 20. kolejce z Konyasporem (3:1), dwa w 22. kolejce z Beşiktaşem (2:3), dwa w 27. kolejce z Gençlerbirliği (3:1) oraz w 33. kolejce z Çaykur Rizesporem (1:0). Przez pewien czas był liderem klasyfikacji strzelców, jednak ostatecznie zakończył sezon 2007/2008 jako trzeci najlepszy strzelec ligi tureckiej (14 goli, "ex aequo" z trzema innymi piłkarzami), za Semihem Şentürkiem (17 goli) i Słowakiem Filipem Hološko (15 goli). W meksykańskiej prasie De Nigris narzekał na zbytnie osamotnienie w linii ataku podczas meczów. Ankaraspor zajął dziesiąte miejsce w tabeli, spełniając cel w postaci utrzymania się w lidze.
W letnim oknie transferowym pozyskaniem De Nigrisa były zainteresowane kluby z Meksyku, a sam zawodnik poprosił o zgodę na odejście. Zarząd Ankarasporu nie wyraził jednak zgody na transfer. Celem drużyny na nowy sezon miał być awans do europejskich pucharów. Przed rozgrywkami Aykut Kocaman zastąpił Bośniaka Safeta Sušicia na stanowisku trenera. Podczas okresu przygotowawczego De Nigris zmagał się z problemami zdrowotnymi (lumbago). Jesienią stracił miejsce w składzie i w taktyce trenera Kocamana pełnił głównie rolę rezerwowego. W wyjściowej jedenastce rozegrał tylko pięć ligowych spotkań i strzelił gola w 8. kolejce z Kocaelisporem (4:0), a oprócz tego zanotował dwa trafienia w pucharze Turcji – w drugiej rundzie na wagę awansu z trzecioligowym Istanbulsporem (1:0) oraz w fazie grupowej z Galatasaray (1:1). De Nigris w meksykańskich mediach publicznie wyrażał rozczarowanie swoją pozycją w zespole:
Miał również oskarżyć Kocamana o niechęć do obcokrajowców:
Słowa De Nigrisa wywołały kontrowersje w Turcji. Na konferencji prasowej piłkarz oznajmił, że opublikowany w meksykańskiej prasie artykuł nie odzwierciedla prawdy, zostały w nim zawarte twierdzenia, których nie był autorem i „jest mu bardzo przykro” z powodu zaistniałej sytuacji. Zdecydowanie zaprzeczył, jakoby miał użyć słowa „rasista”, a z trenerem Kocamanem łączą go „bardzo dobre relacje” oraz darzy go „wielkim szacunkiem”.
Podczas pobytu w Ankarasporze De Nigris awansował na trzecie miejsce w klasyfikacji Meksykanów z największą liczbą goli strzelonych w Europie, ustępując tylko Hugo Sánchezowi i Luisowi Garcíi.
Ankaragücü (2009).
Wobec ograniczonego czasu gry De Nigris wyrażał chęć opuszczenia Ankarasporu w zimowym oknie transferowym. Zainteresowanie jego powrotem wyrażał Gaziantepspor. Piłkarz przyznał, że posiada łącznie trzy oferty z tureckich klubów. Ofertę wypożyczenia De Nigrisa złożył czołowy meksykański klub Cruz Azul, którą zawodnik przyjął z entuzjazmem. Na przeszkodzie stanęła jednak zbyt wysoka klauzula wykupu w kontrakcie piłkarza z Ankarasporem, a także CF Monterrey, który na mocy Pacto de Caballeros zażądał od Cruz Azul około 2,5 miliona dolarów za transfer De Nigrisa. Zawodnik przyznał, że jest „wściekły” ze względu na postawę Monterrey, którą określił jako „niesprawiedliwą” oraz „zamykającą mu ważną ścieżkę”. Prezes Monterrey, Jorge Urdiales, bronił się, że transfer upadł ze względu na interwencję biorących udział w negocjacjach agentów piłkarskich, a także stwierdził, że De Nigris w świetle meksykańskich reguł transferowych nie jest na rodzimym rynku wolnym piłkarzem.
Ostatecznie w styczniu 2009 De Nigris został wypożyczony na pół roku do innej stołecznej drużyny, MKE Ankaragücü. Jego nowy klub, walczący o utrzymanie w lidze tureckiej, zapłacił za wypożyczenie Meksykanina sumę 270 tysięcy euro, z czego połowę wyłożył Melih Gökçek, honorowy prezydent klubu i ówczesny burmistrz Ankary. Ankaragücü był siódmym zagranicznym klubem De Nigrisa – tym samym został meksykańskim piłkarzem, który występował w największej liczbie zespołów poza ojczyzną (pobił rekord należący do Hugo Sáncheza).
W Ankaragücü zadebiutował 1 lutego 2009 w przegranym 1:3 spotkaniu 18. kolejki ligowej z Konyasporem na stadionie 19 Maja w Ankarze, kiedy to rozegrał pełny mecz i strzelił gola. W tym samym miesiącu De Nigrisa chciał zatrudnić meksykański Club Necaxa, poszukujący zastępcy dla kontuzjowanego Urugwajczyka Víctora Píriza. Przenosiny nie doszły do skutku, gdyż przepisy FIFA zabraniały piłkarzom występom w trzech klubach w tym samym sezonie. De Nigris regularnie występował w barwach Ankaragücü, zdobył jeszcze bramkę w 22. kolejce z Hacettepe (1:0), a jego zespół na koniec sezonu 2008/2009 zajął trzynaste miejsce w lidze z punktem przewagi nad strefą spadkową. 
AE Larisa (2009).
Po powrocie do Ankarasporu zarząd zaproponował De Nigrisowi obniżkę pensji o 30% ze względu na problemy finansowe klubu związane z ogólnoświatowym kryzysem gospodarczym. Zawodnik nie zgodził się na nowe warunki, licząc się z tym, że w wyniku odmowy może zostać odsunięty od drużyny. Latem 2009 trenował indywidualnie przez dwa miesiące. Ostatecznie rozwiązał umowę z Ankarasporem, która miała obowiązywać jeszcze przez rok. De Nigris stwierdził, że jego priorytetem pozostaje powrót do Meksyku.
W sierpniu 2009 De Nigris związał się dwuletnim kontraktem z greckim AE Larisa. W nowej drużynie miał zastąpić Polaka Macieja Żurawskiego, który odszedł do cypryjskiej Omonii. Został trzecim piłkarzem z Meksyku w historii ligi greckiej (po Nerym Castillo i Mariano Trujillo). W tamtym sezonie Larisa brała udział w rozgrywkach Ligi Europy UEFA, jednak sensacyjnie odpadła z nich jeszcze przed przyjściem De Nigrisa, w drugiej rundzie kwalifikacyjnej z islandzkim KR (0:2, 1:1).
De Nigris zadebiutował w Larisie 30 sierpnia 2009 w przegranym 0:2 meczu 2. kolejki ligowej z Olympiakosem na stadionie Alkazar. Zmienił wówczas w 77. minucie Michalisa Bukuwalasa. Szybko został podstawowym napastnikiem Larisy. Ostatni – jak się później okazało – mecz w karierze piłkarskiej rozegrał 31 października 2009 w 9. kolejce z Arisem (2:2), kiedy to wybiegł na boisko w wyjściowym składzie i w 45. minucie został ukarany czerwoną kartką.
Kariera reprezentacyjna.
W lutym 2001 De Nigris otrzymał od selekcjonera Enrique Mezy pierwsze powołanie do reprezentacji Meksyku, na mecz z USA w ramach eliminacji do mistrzostw świata w Korei Płd. i Japonii. Zawodnik mógł się wówczas pochwalić bardzo dobrym bilansem w pierwszej lidze meksykańskiej (27 meczów i 15 goli od czasu debiutu). Pojawił się jednak na zgrupowaniu z pomniejszą kontuzją i nie wystąpił przeciwko USA (0:2).
W kadrze narodowej De Nigris zadebiutował ostatecznie 7 marca 2001 w zremisowanym 3:3 meczu towarzyskim z Brazylią na Estadio Jalisco. Rozegrał wówczas pełny mecz i strzelił bramkę uderzeniem z woleja po dośrodkowaniu Miguela Zepedy, pokonując golkipera rywali Rogério Ceniego. Gol ten jest uznawany za jednego z najpiękniejszych w historii reprezentacji Meksyku, a sam zawodnik określił go najładniejszym, jakiego zdobył podczas swojej kariery. 
Już w swoim kolejnym meczu w reprezentacji, 25 marca na Estadio Azteca przeciwko Jamajce (4:0) w eliminacjach do mundialu, De Nigris zdobył dwie bramki. Selekcjoner powołał go na tamto spotkanie kosztem Luisa Hernándeza. Ogółem podczas eliminacji do mistrzostw świata w Korei Płd. i Japonii rozegrał trzy mecze (na szesnaście możliwych).
W maju 2001 De Nigris został powołany przez Enrique Mezę na Puchar Konfederacji. Rywalizował wówczas o miejsce w ataku z Jaredem Borgettim i José Manuelem Abundisem. W meczu z Australią (0:2) duet napastników stworzyli Borgetti i Abundis, a De Nigris przesiedział całe spotkanie na ławce. Następnie z Koreą Płd. (1:2) wystąpił w pełnym wymiarze czasowym obok Borgettiego, a z Francją (0:4) również wybiegł w wyjściowym składzie, jednak tym razem w duecie z Abundisem i został zmieniony w przerwie przez Borgettiego. Broniący tytułu Meksykanie zanotowali wówczas swój najgorszy występ w historii Pucharu Konfederacji i z kompletem porażek zajęli ostatnie miejsce w grupie.
W lipcu 2001 De Nigris znalazł się w składzie na Copa América, ogłoszonym przez nowego selekcjonera Javiera Aguirre. Aguirre przyznawał, że traktuje turniej przede wszystkim jako okazję do obserwacji piłkarzy pod kątem nadchodzącej decydującej fazy eliminacji do mistrzostw świata. Meksykanie dotarli podczas Copa América aż do finału, a De Nigris był określany przez prasę mianem „dobrego zmiennika” dla Jareda Borgettiego. W fazie grupowej przesiedział na ławce rezerwowych mecz z Brazylią (1:0), następnie wystąpił w wyjściowym składzie z Paragwajem (0:0) oraz wszedł jako rezerwowy z Peru (0:1). W ćwierćfinale z Chile (2:0) zagrał od początku i zanotował asystę przy trafieniu Jesúsa Arellano, a w półfinale z Urugwajem (2:1) ponownie wszedł z ławki. Nie mógł wystąpić w finale z gospodarzami, Kolumbią (0:1), z powodu nadmiaru żółtych kartek.
Czwartego i zarazem ostatniego gola w kadrze narodowej De Nigris strzelił 23 sierpnia 2001 w meczu towarzyskim z Liberią (5:4) na Estadio Luis „Pirata” Fuente. Zdobył wówczas zwycięską bramkę w ostatniej minucie spotkania.
W styczniu 2002 De Nigris został awaryjnie powołany na Złoty Puchar CONCACAF, zastępując kontuzjowanego Jesúsa Mendozę. Drugim kandydatem do zastąpienia Mendozy był Jesús Olalde, jednak selekcjoner Javier Aguirre nie chciał powoływać czwartego już zawodnika z klubu Tigres UANL. Meksyk wystawił na Złoty Puchar rezerwową kadrę, z której tylko jeden zawodnik (Francisco Gabriel de Anda) został później powołany na mistrzostwa świata w Korei Płd. i Japonii. Podczas turnieju De Nigris wystąpił tylko w jednym meczu – w drugim spotkaniu fazy grupowej z Gwatemalą (3:1), kiedy to zagrał w formacji ataku obok Adolfo Bautisty. Podopieczni Aguirre odpadli ze Złotego Pucharu już w ćwierćfinale, ulegając w serii rzutów karnych Korei Płd. (0:0, 2:4 k.).
Następnie De Nigris przez sześć lat nie otrzymywał powołań do reprezentacji. Sam zawodnik twierdził, że przez częste zmiany klubów trudno było dojść mu do optymalnej formy, zaś selekcjoner Ricardo La Volpe uważał go za osobę konfliktową. Do kadry narodowej powrócił dopiero w lutym 2008 za kadencji selekcjonera Hugo Sáncheza, za sprawą udanych występów w lidze tureckiej. Do reprezentacji po krótszym lub dłuższym okresie nieobecności wrócili również wówczas Sinha i Pável Pardo. De Nigris zagrał wówczas w wyjściowym składzie w meczach towarzyskich z USA (2:2) oraz Ghaną (2:1). Według meksykańskich mediów był w tych spotkaniach bardzo aktywny, jednak również nieskuteczny pod bramką rywala. Marcowy mecz z Ghaną na Craven Cottage był zarówno ostatnim meczem De Nigrisa w reprezentacji, jak i Hugo Sáncheza w roli selekcjonera.
Po Hugo Sánchezie posadę selekcjonera objął tymczasowo Jesús Ramírez, który podczas swojej wizyty w Europie skontaktował się osobiście lub telefonicznie ze wszystkimi grającym tam meksykańskimi piłkarzami za wyjątkiem De Nigrisa. Kolejny selekcjoner, Szwed Sven-Göran Eriksson, wysłał swojego asystenta Torda Gripa, by ten obserwował postępy zawodnika w Ankarasporze. Następnie Erikssona zastąpił Javier Aguirre, który również nie widział dla piłkarza miejsca w reprezentacji. Żaden z trójki selekcjonerów nie powołał De Nigrisa; jedynie w sierpniu 2008 Eriksson umieścił go w szerokiej (lecz już nie finałowej) kadrze na eliminacyjny mecz z Hondurasem (2:1).
Osiągnięcia.
Pumas UNAM
reprezentacja Meksyku
Indywidualne
Styl gry.
De Nigris występował na pozycji klasycznego środkowego napastnika, operującego głównie w polu karnym przeciwnika. Wyróżniał się rosłą posturą, świetną grą w powietrzu oraz umiejętnością przemieszczania się w polu karnym tak, by zgubić kryjących go rywali. Był znany ze swojej waleczności, silnego charakteru, charyzmy i zaangażowania. Dysponował dobrym uderzeniem na bramkę i refleksem, ceniono go także za boiskowy instynkt oraz grę bez piłki. Zwracano uwagę na jego umiejętność opanowywania wysokich piłek. Sam De Nigris jako swoje największe atuty podawał waleczność, grę w powietrzu oraz tworzenie boiskowych przestrzeni kolegom z drużyny poprzez odpowiednie przemieszczanie się po placu gry. Najlepiej odnajdywał się w taktyce z dwoma napastnikami.
Selekcjoner Javier Aguirre porównał styl gry De Nigrisa do Jareda Borgettiego, podkreślając jego umiejętność gry tyłem do bramki przeciwnika i bardzo dobrą grę głową, z kolei w opinii Manuela Lapuente był graczem „dobrze wiedzącym, jak strzelać gole”, a ponadto „wyśmienicie główkującym”. Były prezes CF Monterrey, Gilberto Lozano, dostrzegł podobieństwo De Nigrisa do Cristiano Ronaldo pod względem cech motorycznych, takich jak wyskok do piłki. Rafael Márquez, wieloletni kapitan reprezentacji Meksyku, określił go jako „niestrudzonego piłkarza i świetnego człowieka”. Dziennikarz Daniel Ancheyta scharakteryzował zawodnika w następujący sposób:
Życie prywatne.
De Nigris w czerwcu 2003 wziął ślub z Sonią Guerrą, z wykształcenia licencjatką handlu zagranicznego, również pochodzącą z Monterrey. Mieli córkę Mirandę (ur. styczeń 2005). Żona i córka towarzyszyły mu podczas gry w różnych krajach. Był ojcem chrzestnym syna Felipe Ayali.
W sierpniu 2003 De Nigris otrzymał włoskie obywatelstwo ze względu na pochodzenie rodziny ze strony ojca. Nosił przydomki „Tano” (nawiązujący do włoskiego pochodzenia) oraz „Toño” (zdrobnienie od imienia Antonio). Uczęszczał do szkoły Instituto Brisas, a następnie studiował zarządzanie w biznesie na Universidad Regiomontana (UR) w swoim rodzinnym Monterrey. Był wierzącym katolikiem. Opisywano go jako osobę radosną, pełną entuzjazmu, otwartą, a także ambitną i pracowitą.
Występował w reklamach marki Bimbo. Podczas gry w Turcji i Grecji prowadził bloga na witrynie internetowej meksykańskiego ESPN. Planował napisać książkę o swojej karierze piłkarskiej. Po zakończeniu kariery zamierzał zostać trenerem piłkarskim.
Śmierć.
W nocy z 15 na 16 listopada 2009 De Nigris przebywał razem z żoną i córką w swoim domu na przedmieściach Larisy. Podczas snu, około godziny 3:00 nad ranem, piłkarz poczuł się źle – zaczął ciężko oddychać i nie było z nim kontaktu. Zaniepokojona jego stanem żona za pośrednictwem jednego z pracowników AE Larisa wezwała karetkę. De Nigris zmarł w drodze do szpitala. Przyczyną śmierci był zawał serca. Miał 31 lat.
O zgonie piłkarza poinformował na swojej witrynie internetowej ówczesny klub De Nigrisa, AE Larisa. Doniesienia potwierdził w Meksyku rzecznik prasowy klubu CF Monterrey, Everardo Valdez. Autopsja przeprowadzona przez lekarza sądowego Christosa Kravaritisa w Generalnym Szpitalu Uniwersyteckim w Larisie wykazała, że De Nigris cierpiał na wrodzoną chorobę serca. Informację tą potwierdził Burak Kunduracıoğlu, klubowy lekarz Ankarasporu, który przyznał, że De Nigris chorował na kardiomiopatię przerostową, czego sam piłkarz był świadomy:
Oświadczenie w kwestii stanu zdrowotnego piłkarza wydał również klub AE Larisa:
Cytowany przez tureckie media prezes AE Larisa, Kostas Pyladakis, oskarżył Turecki Związek Piłki Nożnej o niepoinformowanie jego klubu o problemie zdrowotnym piłkarza przed transferem. Podobne stanowisko wyraził szef sztabu medycznego Larisy, Antonis Tsagalis. Strona turecka powoływała się z kolei na zachowanie tajemnicy lekarskiej. Tak samo uważał przeprowadzający autopsję lekarz Christos Kravaritis, który pochwalił tureckich lekarzy za zachowanie zgodne z zasadami etyki lekarskiej.
Prezes CF Monterrey, Jorge Urdiales, oznajmił z kolei, że jego klub nie wiedział o dolegliwości De Nigrisa. Młodszy brat zawodnika, występujący wówczas w Monterrey Aldo de Nigris, przyznał, że rodzina zdawała sobie sprawę ze schorzenia Antonio, lecz uznawali je za „drobny problem” i „coś normalnego”. Jego starszy brat, Alfonso de Nigris, w rozmowie z Christosem Kravaritisem stwierdził później, że Antonio w ostatnim czasie narzekał się na złe samopoczucie i twierdził, iż „czuje się, jakby był stary”. Kilka miesięcy później matka De Nigrisa, Leticia Guajardo, przyznała, że przed transferem do Larisy piłkarz uskarżał się na wyczerpanie, jednak rodzina uzasadniała to ciężkimi treningami. Stwierdziła także, iż zawodnik – podobnie jak cała jego rodzina ze strony matki – cierpiał również na podwyższony poziom cholesterolu we krwi oraz oskarżyła kardiologów o niezastosowanie odpowiedniego leczenia i nieprzepisanie diety w związku z jego problemami zdrowotnymi.
Obraz makroskopowy wykazał, że przed śmiercią De Nigris doznał epizodu niedokrwiennego, trwającego od 24 do 48 godzin. Po przeprowadzeniu badań Kravaritis stwierdził:
Z diagnozą wrodzonej choroby serca nie zgodził się jednak Mario Alberto Benavides, szef oddziału kardiologii w Szpitalu Uniwersyteckim w Monterrey i lekarz rodzinny piłkarza przez poprzednie kilka lat. Przyznał, że De Nigris cierpiał na przerost mięśnia sercowego, co jednak jest charakterystyczne dla zawodowych sportowców i nie jest wadą genetyczną:
Benavides oznajmił także, iż ostatnie badania, jakie wykonał De Nigrisowi – najpóźniejsze z nich w czerwcu 2009 – wykazały „satysfakcjonujące wyniki”. Stwierdził również, że wyniki badań przeprowadzonych w Turcji były identyczne jak te, które wykonał zawodnikowi pięć lat wcześniej, a z jego rozmów z De Nigrisem wynikało, że wyniki testów medycznych, którym poddawano go w różnych klubach, były bardzo spójne.
Upamiętnienie.
Nagła śmierć De Nigrisa odbiła się szerokim echem w mediach, określano ją jako „szokującą” i „wstrząsającą”. Ubolewanie z powodu jego śmierci wyraziły oficjalnie jego byłe kluby (m.in. CF Monterrey, Villarreal CF, Polideportivo Ejido, CD Once Caldas, Puebla FC, Santos FC, Gaziantepspor, AE Larisa, a ponadto Valencia CF, Galatasaray SK, Fenerbahçe SK, Bursaspor, Panionios GSS), Meksykański Związek Piłki Nożnej, Turecki Związek Piłki Nożnej, władze Superleague Ellada, a także wiele osobistości ze świata piłkarskiego, m.in. Sepp Blatter (przewodniczący FIFA), Benito Floro, Jorge Urdiales (prezes Monterrey), Luis Miguel Salvador (wiceprezes Monterrey), Fernando Corona (prezes Deportivo Toluca), Luis Fernando Montoya, Rafael Márquez, Andrés Guardado, Jesús Arellano, Felipe Ayala, Oswaldo Sánchez, Emanuel Villa, José Luis López, Felipe Baloy, İbrahim Kızıl (prezes Gaziantepsporu), Bilal Çeker i Ömer Çelik (wiceprezesi Gaziantepsporu), José Couceiro, Mesut Bakkal, Hasan Çetinkaya, Mehmet Polat, Bekir İrtegün, Murat Ceylan, Erman Özgür, Andonios Nikopolidis (prezes Greckiego Związku Piłkarzy), Javi Venta, Marinos Uzunidis, Arkadiusz Malarz, Matías Iglesias czy Gastón Casas.
Bezpośrednio po śmierci De Nigrisa klub AE Larisa zapewnił jego żonie i czteroletniej córce opiekę psychologa. Kibice Larisy skonstruowali niewielką kapliczkę ze zdjęciem piłkarza pod stadionem Alkazar, przy której tłumnie składali wieńce i znicze. Grecki Związek Piłki Nożnej na prośbę Larisy przełożył najbliższy mecz ligowy drużyny z Ergotelisem na 2 grudnia. Wsparcie finansowe dla rodziny zawodnika zadeklarował Meksykański Związek Piłkarzy, którego De Nigris był członkiem. Po ciało piłkarza przybył do Grecji jego brat Alfonso wraz z rodzicami żony zmarłego. W wywiadzie wyraził żal do Meksykańskiego Związku Piłki Nożnej za brak pomocy przy organizacji lotu. Na stadionie Larisy w obecności kibiców, piłkarzy, sztabu trenerskiego i członków zarządu podziękował im za wsparcie. Członkowie rodziny powrócili z ciałem De Nigrisa do Monterrey w nocy z 20 na 21 listopada, po przesiadkach w Atenach, Amsterdamie i mieście Meksyk. Tam zawodnik został pożegnany przez rodzinę i przyjaciół podczas prywatnej uroczystości w kaplicy pogrzebowej, a następnie jego ciało zostało skremowane.
Na najbliższym spotkaniu CF Monterrey, rozegranym 21 listopada na Estadio Tecnológico z Américą (1:0) w ligowym ćwierćfinale, piłkarze tego zespołu wyszli na przedmeczową rozgrzewkę w koszulkach upamiętniających De Nigrisa. Kibice przynieśli na trybuny flagi i transparenty upamiętniające piłkarza. Za jedną z bramek umieszczono ekran, na którym wyświetlono wybrane sceny z życia De Nigrisa. Zawodnicy obydwóch drużyn oraz czwórka sędziów wyszła na boisko z białymi balonikami. Na koszulkach meczowych piłkarzy Monterrey w miejsce nazwy sponsora pojawił się napis „Toño, Gracias” („Toño, dziękujemy”). Portal Mediotiempo określił atmosferę towarzyszącą meczowi jako pełną „nostalgii, smutku i wdzięczności”. Jedynego gola strzelił brat piłkarza, Aldo de Nigris, który jeszcze kilka godzin wcześniej brał udział w uroczystościach pogrzebowych. Zdecydował się jednak zagrać w meczu, gdyż jak powiedział:
Tego samego dnia Jared Borgetti (Puebla), były kolega De Nigrisa z reprezentacji Meksyku, zadedykował mu gola strzelonego w meczu ćwierćfinałowym z Cruz Azul (4:4).
Dzień później, w niedzielę 22 listopada o godzinie 12:00, na Estadio Tecnológico odbyła się uroczysta msza w intencji De Nigrisa, którą poprowadził Francisco Robles Ortega, arcybiskup Monterrey. Wstęp na mszę był wolny; na prośbę rodziny uroczystość nie była transmitowana. Na trybunach zjawiło się około 10 tysięcy osób, głównie kibiców CF Monterrey, a więc klubu, z którym zawodnik był najmocniej związany. W mszy wzięli udział między innymi bliscy zawodnika oraz byli i obecni piłkarze Monterrey, a także działacze AE Larisa, którzy zaproponowali Monterrey zorganizowanie meczu towarzyskiego pomiędzy obydwoma zespołami. Po uroczystości bracia De Nigrisa (Alfonso i Aldo) okrążyli boisko, niosąc urnę z prochami zmarłego. Ostatecznie jego prochy spoczęły w kościele Nuestra Esperanza w Monterrey.
Piłkarze Villarreal CF, byłego klubu De Nigrisa, wyszli na rozegrany 22 listopada na Estadio El Madrigal mecz 11. kolejki ligowej z Realem Valladolid (3:1) z czarnymi opaskami na ramieniu, a przed spotkaniem miała miejsce minuta ciszy. Przed wszystkimi spotkaniami ćwierćfinałowym ligi meksykańskiej zorganizowano minutę oklasków ku pamięci De Nigrisa. Na wszystkie spotkania 11. kolejki ligi greckiej (rozegranej w dniach 21–22 listopada) piłkarze wyszli w czarnych opaskach oraz zorganizowano minutę ciszy przed każdym z meczów.
Podczas pierwszego meczu AE Larisa rozegranego po śmierci De Nigrisa, 29 listopada na stadionie Alkazar w lidze przeciwko Kavali (1:0), zawodnicy zespołu wyszli na murawę w dedykowanych De Nigrisowi koszulkach z napisem „Przyjechałeś na chwilę, zostaniesz na zawsze”. W narożniku boiska ustawiono ołtarzyk ze zdjęciem piłkarza, kwiatami i szalikami drużyny, a przed pierwszym gwizdkiem miały miejsce dwie minuty ciszy. W grudniu piłkarzowi poświęcono specjalny reportaż w oficjalnej klubowej gazecie.
W jesiennym sezonie Apertura 2009 drużyna CF Monterrey zdobyła mistrzostwo Meksyku. Kibice oraz niektórzy piłkarze Monterrey podkreślali, że inspiracją była dla nich osoba zmarłego De Nigrisa. Na każdy mecz kibice Monterrey przynosili flagi, transparenty, koszulki, szaliki czy chusteczki z podobizną De Nigrisa oraz skandowali przyśpiewki poświęcone jego pamięci. Trener Monterrey, Víctor Manuel Vucetich, zadedykował tytuł między innymi zmarłemu De Nigrisowi. Panamczyk Felipe Baloy, obrońca Monterrey, po awansie do finału stwierdził:
To właśnie Aldo de Nigris, młodszy brat Antonio, nieoczekiwanie wyrósł na jedną z gwiazd drużyny. W fazie play-off jesiennego sezonu Apertura 2009 zdobył cztery gole – jednego gola 21 listopada we wspomnianym pierwszym ćwierćfinale z Américą (1:0), dwa gole 3 grudnia w pierwszym półfinale z Tolucą (2:0) oraz jednego gola 13 grudnia w finałowym rewanżu z Cruz Azul (2:1). Bramki te zadedykował zmarłemu bratu; dwie z nich celebrował pokazując podobiznę Antonio na koszulce schowanej pod trykotem meczowym. Dziennikarz Antonio Moreno pisał wówczas o Aldo de Nigrisie:
Kilka miesięcy później, 14 października 2010 w meczu 4. kolejki ligowej z Pumas UNAM (5:2), Aldo de Nigris po zdobyciu gola założył maskę lucha libre, kolejny raz upamiętniając w ten sposób Antonio, który celebrował w ten sposób bramkę w Turcji. Zmienił również numer na koszulce z „11” na „9”, z którym przed laty jego brat występował w CF Monterrey. W styczniu 2011, po zdobyciu kolejnego tytułu mistrzowskiego, piłkarze Monterrey złożyli oficjalną wizytę prezydentowi Felipe Calderónowi, który w rozmowie z Aldo de Nigrisem wspomniał jego zmarłego brata.
W październiku 2021 Alfonso de Nigris ogłosił, że jego kolejne dziecko będzie nosiło imię Antonio, na cześć jego brata.
W maju 2022 argentyński piosenkarz Fidel Nadal wystąpił na koncercie w meksykańskim Irapuato w koszulce reprezentacji Meksyku z nazwiskiem De Nigrisa.

</doc>
<doc id="1705266" url="https://pl.wikipedia.org/wiki?curid=1705266" title="Łuska (zoologia)">
Łuska (zoologia)

Łuski (gr. "lapid", łac. "squama") – kostne lub rogowe płytki pokrywające ciała wielu zwierząt i pełniące zazwyczaj funkcje obronne. Występują u ryb, gadów, ptaków (tzw. podoteka) i niektórych bezkręgowców (np. u motyli). U kręgowców są częścią powłok wspólnych organizmu. Wielokrotnie ewoluowały niezależnie.
Łuski ryb.
Rybie łuski są cienkimi płytkami kostnymi pokrytymi szkliwem, osadzonymi w kieszonkach, stanowiącymi osłonę ciała, przeważnie ułożonymi w podłużne i poprzeczne szeregi, zachodzącymi na siebie dachówkowato, pokrytymi śluzem. U wielu gatunków kolor łusek pełni funkcję maskującą. Są one wytworem skóry właściwej. Łuski wraz z pokrywającym je śluzem zmniejszają opór ciała poruszającej się ryby.

</doc>
<doc id="1705267" url="https://pl.wikipedia.org/wiki?curid=1705267" title="Inox">
Inox



</doc>
<doc id="1705269" url="https://pl.wikipedia.org/wiki?curid=1705269" title="MQM-105 Aquila">
MQM-105 Aquila

MQM-105 Aquila (Eagle) – taktyczny, bezzałogowy aparat latający (UAV - Unmanned Aerial Vehicle) opracowany przez amerykańską firmę Lockheed Missiles and Space Company.
Historia.
Aquila był pierwszym amerykańskim małym aparatem bezzałogowym przeznaczonym do wskazywania celów. Opracowaniem jego konstrukcji zajął się Lockheed na początku lat 70. XX wieku. Początkowo oznaczony jako "Little R" miał być odpowiedzią wytówrni na zapotrzebowanie US Army na mały i tani bezpilotowy samolot służący celom rozpoznawczym, wskazywaniu celów artylerii, zdolnym do przekazywania rejestrowanych obrazów w czasie rzeczywistym do stanowiska kontroli na ziemi. Wstępny projekt spełniał wszystkie stawiane wymagania z wyjątkiem jednego, nie był tani. W 1974 roku armia amerykańska i Lockheed podpisały porozumienie o dalszej współpracy w celu stworzenia odpowiedniego aparatu. Bazując na wcześniejszych pracach, w 1975 roku Lockheed zaprojektował XMQM-105A, który odbył swój pierwszy lot w tym samym roku. Dalsze prace doprowadziły do powstania wersji YMQM-105A, który swój pierwszy lot odbył w lipcu 1982 roku. Na przełomie 1986 i 1987 roku Aquila przeszedł testy operacyjne, które zakończyły się pomyślnie, jednak wzrastające wymagania jakie stawiała armia, które doprowadzały do znaczącego wzrostu kosztów doprowadziły do anulowania całego programu w 1987 roku. Lockheed promował swój produkt na rynkach zagranicznych jako Altair ale również bez sukcesów.
Konstrukcja.
MQM-105 został wykonany z kompozytów kevlarowo-epoksydowych. Napęd stanowi dwusuwowy, dwucylindrowy silnik tłokowy napędzający dwułopatowe, obudowane śmigło pchające umieszczone z tyłu kadłuba. Samolot pozbawiony jest usterzenia pionowego, posiada bardzo spłaszczony kadłub. Na pokładzie znajdowała się kamera telewizyjna pracująca w świetle dziennym, kamera FLIR (Forward Looking Infra Red - obserwacja przedniej półsfery w podczerwieni) oraz laserowy system oznaczania celów. Aparat startował z wyrzutni, lądowanie odbywało w sieci rozpinanej na specjalnie przeznaczonym do tego samochodzie, w przypadkach awaryjnych mógł być również użyty spadochron znajdujący się na pokładzie. Sterowanie aparatu odbywało się ze stanowiska naziemnego.

</doc>
<doc id="1705274" url="https://pl.wikipedia.org/wiki?curid=1705274" title="Zakon Bazyliański Włoski albo Grottaferracki">
Zakon Bazyliański Włoski albo Grottaferracki

Zakon Bazyliański Włoski albo Grottaferracki ("vel" Zgromadzenie Grottaferrackie; bazylianie; łac. – "Ordo Basilianus Italiae, seu Cryptoferratensis"; włoski – "Ordine Basiliano Italiano di Grottaferrata") – katolicki zakon obrządku greckiego, żyjący według reguły zakonnej Bazylego Wielkiego.
Pierwsze klasztory obrządku bizantyjskiego zaczęły pojawiać się w Italii w wiekach VIII-IX. Ich założycielami byli Grecy – uciekinierzy z Bizancjum na skutek ikonoklazmu. W 1004 roku mnich Nil Młodszy z Rossano założył klasztor w Grottaferrata, miejscowości, położonej osiemnaście kilometrów od Rzymu. Po wielkiej schizmie wschodniej w 1054 roku klasztor w Grottaferrata i kilka monasterów Południowej Italii pozostały przy rycie bizantyjskim i regule św. Bazylego Wielkiego. Bazylianie italscy nigdy nie zerwali więzi z Rzymem i papieżem, mimo że należeli i nadal pozostają przy obrządku wschodnim.
Praktyka stosowania reguły św. Bazylego w Kościele rzymskokatolickim została potwierdzona w roku 1561 przez papieża Piusa IV. W 1579 roku papież Grzegorz XIII wydał encyklikę "Benedictus Dominus", zgodnie z którą dokonał centralizacji wszystkich klasztorów centralnej i południowej Italii, stosujących obrządek bizantyjski w życiu zakonnym. Zostały one połączone w jeden zakon bazyliański pod zwierzchnictwem klasztoru w Grottaferrata.
W pierwszej połowie XVIII wieku zakon grottoferracki został dołączony do benedyktynów. Zaczął się proces latynizacji bazylianów. W wiekach XVIII-XIX, na skutek polityki sekularyzacji, prowadzonej przez władze Królestwa Neapolu, kongregacja została prawie wyniszczona. W roku 1866 zamknięte zostały wszystkie, oprócz grottaferrackiego, klasztory.
W 1880 roku wznowiona została tradycja bizantyjska. Rozpoczął się proces odrodzenia zakonu. W 1900 roku została przyjęta nowa konstytucja zakonna.
W 1937 roku papież Pius XII podporządkował monaster bazylianów grottaferrackich Watykanowi. Obecnie zakon jest samodzielną komórką w składzie Kościoła italo-albańskiego. Zakon liczy dwa klasztory, dwudziestu pięciu mnichów, wśród których piętnastu ma święcenia kapłańskie.

</doc>
<doc id="1705275" url="https://pl.wikipedia.org/wiki?curid=1705275" title="Marek Wiesław Ługowski">
Marek Wiesław Ługowski



</doc>
<doc id="1705277" url="https://pl.wikipedia.org/wiki?curid=1705277" title="Diraphora bellicostata">
Diraphora bellicostata



</doc>
<doc id="1705278" url="https://pl.wikipedia.org/wiki?curid=1705278" title="Halkieria evangelista">
Halkieria evangelista



</doc>
<doc id="1705282" url="https://pl.wikipedia.org/wiki?curid=1705282" title="Gimnastyka na Letnich Igrzyskach Olimpijskich 1912">
Gimnastyka na Letnich Igrzyskach Olimpijskich 1912

Wyniki zawodów gimnastycznych rozegranych podczas V Letnich Igrzysk Olimpijskich w Sztokholmie.

</doc>
<doc id="1705284" url="https://pl.wikipedia.org/wiki?curid=1705284" title="Ostroga mięsakowa">
Ostroga mięsakowa



</doc>
<doc id="1705285" url="https://pl.wikipedia.org/wiki?curid=1705285" title="Urząd Morski w Gdyni">
Urząd Morski w Gdyni

Urząd Morski w Gdyni – jeden z dwóch urzędów morskich w Polsce, będący terenowym organem administracji morskiej, obejmujący obszarem działania porty, przystanie morskie i pas nadbrzeżny wschodniego wybrzeża Rzeczypospolitej Polskiej. Poprzednio nosił nazwę: Gdański Urząd Morski.
Administracja.
Latarnie morskie.
Urząd administruje latarniami morskimi: Stilo, Rozewie, Jastarnia, Hel, Gdańsk Port Północny, Krynica Morska
Historia.
Polska odzyskała niepodległość w 1918 roku, jednak bez dostępu do morza. Mimo to już wtedy utworzono w Ministerstwie Spraw Wojskowych sekcję do praw morskich, którą w roku następnym przekształcono w Departament ds. Morskich. Jego szefem został kontradmirał Kazimierz Porębski.
W roku 1920, na mocy postanowień traktatu wersalskiego, przyznano Polsce niewielki, 140-kilometrowy, odcinek wybrzeża z jednym miastem (Puck), gdzie znajdował się mały port rybacki. Hel i Gdynia były wtedy zwykłymi wioskami rybackimi. W tej sytuacji na miejsce usytuowania administracji morskiej wybrano Wejherowo - jedyne większe miasto w pobliżu wybrzeża. 2 kwietnia 1920 roku utworzono tam Urząd Marynarki Handlowej pod kierownictwem kapitana mar. Józefa Poznańskiego. Kontradmirał Kazimierz Porębski widział potrzebę należytego wykorzystania dostępu do morza, w tym przede wszystkim budowy portu morskiego. W 1920 roku polecił inżynierowi Tadeuszowi Wendzie, by znalazł odpowiednie miejsce. Wenda wybrał błotniste ujście Chylonki i wkrótce rozpoczęła się budowa portu we wsi Gdynia.
W roku 1923 odbyło się uroczyste otwarcie nowego portu. Szybkie tempo jego budowy, a także fakt rozbudowy Gdyni i otrzymania przez nią praw miejskich, przyczyniły się do przeniesienia Urzędu Marynarki Handlowej w maju 1927 roku do Gdyni. W marcu 1928 roku przekształcono go w Urząd Morski. Do działań tego organu administracji morskiej należały między innymi sprawy planowania, utrzymywania i rozwoju małych portów polskiego wybrzeża. Prowadzono wtedy liczne prace w Helu, Jastarni i Wielkiej Wsi (dzisiejsze Władysławowo).
Po II wojnie światowej, w maju 1945 roku jako organ polskiej administracji morskiej utworzono początkowo Główny Urząd Morski, którego siedzibę umieszczono w Gdańsku-Wrzeszczu przy ul. Grunwaldzkiej. W dotychczasowym budynku w Gdyni umieszczono natomiast Biuro Odbudowy Portów, po czym na początku lat 50. przeniesiono tam z powrotem Urząd Morski. 1 stycznia 1948 roku w miejsce Głównego Urzędu Morskiego utworzony został Gdański Urząd Morski z siedzibą w Gdańsku-Wrzeszczu (równocześnie z utworzeniem Szczecińskiego Urzędu Morskiego). Zarządzeniem Ministra Żeglugi z 21 marca 1955 roku utworzono Gdański Urząd Morski z siedzibą w Gdyni. Nazwa urzędu, pomimo jego siedziby w Gdyni, związana była z województwem gdańskim. W późniejszym okresie przemianowano go na Urząd Morski w Gdyni.

</doc>
<doc id="1705287" url="https://pl.wikipedia.org/wiki?curid=1705287" title="Kessenich">
Kessenich

Kessenich wieś leżąca w belgijskiej prowincji Limburgia. Miejscowość początkowo nosiła miano "Cassiniacum" i w czasach rzymskich była położona przy drodze łączącej Maastricht z Nijmegen. Osada nosiła miano:
Kessenich było jedynym Wolnym miastem Rzeszy w granicach Austriackich Niderlandów. Od 1971 należy do gminy Kinrooi.

</doc>
<doc id="1705288" url="https://pl.wikipedia.org/wiki?curid=1705288" title="Joseph Stella">
Joseph Stella

Joseph Stella (ur. 13 czerwca 1877 w Muro Lucano, zm. 5 stycznia 1946 w Nowym Jorku) – amerykański malarz pochodzenia włoskiego, przedstawiciel futuryzmu.
Życiorys.
Urodzony we Włoszech, przyjechał w 1896 do Nowego Jorku, by studiować medycynę i farmację. W 1897 zaczął malować i podjął studia w Art Students League of New York, a potem w New York School of Art, pod okiem Williama Chase’a. Jego pierwsze obrazy przedstawiały sceny z życia w najbiedniejszych dzielnicach Nowego Jorku. Został upoważniony do wydania seryjnej publikacji „Ogólny przekrój Pittsburgha”.
Po powrocie do Europy w 1909 po raz pierwszy zetknął się z modernizmem, co pozwoliło mu na uformowanie własnego stylu. Przebywał we Włoszech oraz w Paryżu, gdzie poznał Henri Matisse’a, Pabla Picassa, a także futurystów włoskich Umberto Boccioniego, Carlo Carrà i Gino Severiniego.
Do Nowego Jorku powrócił w 1913, wtedy też namalował "Bitwę świetlną", "Mardi Gras" i "Wyspę Coney", które są uważane za pierwsze amerykańskie obrazy zaliczane do futuryzmu. W 1923 otrzymał obywatelstwo amerykańskie.
Zasłynął obrazem "New York Interpreted", pięciotablicowym dziełem wzorowanym na obrazach ołtarzowych, przedstawiającym mosty i drapacze chmur. Dzieło było odzwierciedleniem częstego wówczas przekonania, że w nowoczesnym społeczeństwie przemysł wyprze religię. Stella powiedział: 

</doc>
<doc id="1705290" url="https://pl.wikipedia.org/wiki?curid=1705290" title="Mirosława Suska">
Mirosława Suska

Mirosława Suska (ur. 24 grudnia 1944 r. w Łodzi) – bibliotekarka, nauczycielka akademicka, działaczka opozycji antykomunistycznej. Absolwentka historii na Uniwersytecie Łódzkim i filozofii na Uniwersytecie Warszawskim.
Życiorys.
W latach 1973-1979 i 1981-1983 pracowała jako asystentka w Katedrze Filozofii, a następnie Instytucie Filologii Germańskiej Uniwersytetu Łódzkiego, w latach 1984-2008 zatrudniona w Bibliotece Uniwersyteckiej w Łodzi, na stanowisku kustosza i kierownika Działu Gromadzenia i Uzupełniania Zbiorów.
W latach 1968-1979 należała do PZPR, z której została usunięta za działalność opozycyjną.
W 1976 była sygnatariuszką listu przeciw zmianom w Konstytucji PRL. Od 1976 roku utrzymywała kontakty z współpracownikami Komitetu Obrony Robotników: Józefem Śreniowskim, Ewą Sułkowską-Bierezin, Witoldem Sułkowskim, od których otrzymywała czasopisma drugiego obiegu. Nazwisko Mirosławy Suskiej znajduje się w wykazach osób represjonowanych, zamieszczanych w Komunikatach KSS „KOR”.
W drugiej połowie lat 70. XX w. w jej mieszkaniu w Łodzi Służba Bezpieczeństwa założyła podsłuch, śledzono ją podczas wyjazdów naukowych do Warszawy. W 1978 w wyniku działań Służby Bezpieczeństwa skierowano wniosek do kolegium ds. wykroczeń przeciwko Mirosławie Suskiej, oskarżonej o zakłócenie ciszy nocnej. Skazanie wykorzystano do zwolnienia jej z pracy na Uniwersytecie Łódzkim. SB poczyniła uzgodnienia z rektorem Uniwersytetu Łódzkiego, w wyniku którego w 1979 pozbawiono ją stanowiska asystenta i uniemożliwiono obronę pracy doktorskiej nt. twórczości Hegla. W 1981 przywrócono ją do pracy na Uniwersytecie Łódzkim (Instytut Filologii Germańskiej, a następnie Biblioteka Uniwersytecka).
Od 1980 była członkiem NSZZ „Solidarność”, w 1981 podczas strajku studentów łódzkich prowadziła dla nich wykłady z historii myśli politycznej. Brała udział w manifestacjach patriotycznych i działaniach pomocowych i charytatywnych na rzecz członków związku. Od 1984, tj. od czasu podjęcia pracy w Bibliotece Uniwersyteckiej w Łodzi kolportowała książki i czasopisma "drugiego obiegu".
Odznaczona Srebrnym Krzyżem Zasługi i odznaczeniami Uniwersytetu Łódzkiego.
Jest autorką artykułów zamieszczonych w czasopismach Uniwersytetu Łódzkiego ("Zeszyty Naukowe Uniwersytetu Łódzkiego", "Acta Universitatis Lodzensis", "Kronika Uniwersytetu Łódzkiego"), a także opracowania pt. "Gromadzenie zbiorów w Bibliotece Uniwersytetu Łódzkiego w latach 1945–2004: zarys problematyki" [w:] "O nauce, dokumentach i informacji w bibliotekach Uniwersytetu Łódzkiego", pod red. S. Kurek-Kokocińskiej. Łódź: Wydawnictwo Uniwersytetu Łódzkiego, 2008, s. 103-114; .

</doc>
<doc id="1705292" url="https://pl.wikipedia.org/wiki?curid=1705292" title="Partia Wolności (Holandia)">
Partia Wolności (Holandia)

Partia Wolności (niderl. "Partij voor de Vrijheid", PVV) – holenderska populistyczna partia polityczna. Jej założycielem i liderem jest Geert Wilders.
Ideologia.
Doktryna partii określana jest jako populistyczna. Populizm w wydaniu Partii Wolności czerpie zarówno z elementów prawicowych i lewicowych. Najbardziej widoczne w postulatach partii są hasła antyimigracyjne, eurosceptyczne, nacjonalistyczne i antyislamskie.
Program.
Wśród głównych postulatów partii znajdują się:
Członkostwo międzynarodowe.
W Parlamencie Europejskim należy do grupy politycznej Tożsamość i Demokracja.
Kontrowersje.
W 2012 partia otworzyła internetowy portal mający zbierać donosy na imigrantów z Europy Środkowo-Wschodniej. Parlament Europejski oficjalnie potępił portal. Pozytywne stanowisko wobec potępienia portalu przez PE wyraziło Polskie MSZ. Marcin Bosacki poinformował w komunikacie że: MSZ wyraża zadowolenie z wyniku głosowania w PE nad rezolucją potępiającą antyimigracyjny portal internetowy Partii na rzecz Wolności PVV, a także z reakcji holenderskiego rządu w tej sprawie.

</doc>
<doc id="1705293" url="https://pl.wikipedia.org/wiki?curid=1705293" title="Karl Hein">
Karl Hein

Karl Hein (ur. 11 czerwca 1908 w Hamburgu, zm. 10 lipca 1982 w Hamburgu) – niemiecki lekkoatleta, specjalista rzutu młotem, mistrz olimpijski z Berlina z 1936.
Przebieg kariery.
Jako młody człowiek trenował pchnięcie kulą, rzut dyskiem i dziesięciobój lekkoatletyczny. Po ślubie na początku lat 30. XX wieku zaprzestał wyczynowego uprawiania sportu, jednak po obejrzeniu w 1934 filmu z igrzysk olimpijskich w 1932 w Los Angeles do niego powrócił. Szczególnie zafascynował go dwukrotny mistrz olimpijski Pat O’Callaghan i z tego powodu skoncentrował się na rzucie młotem.
Na igrzyskach olimpijskich w 1936 w Berlinie, na których O’Callaghan nie mógł wystartować, ponieważ federacja olimpijska Irlandii nie była uznawana przez MKOl, Hein zdobył złoty medal rzutem na odległość 56,49 m, co było nowym rekordem olimpijskim.
Hein zwyciężył również na mistrzostwach Europy w 1938 w Paryżu wynikiem 58,77 m.
Po II wojnie światowej nadal startował, a później uczestniczył w zawodach weteranów. W wieku 65 lat rzucił młotem na odległość 53 m.
Hein był mistrzem Niemiec w rzucie młotem w latach 1936–1938 oraz 1946 i 1947, a także wicemistrzem w 1942, 1943 i 1956(!), a brązowym medalistą w 1938, 1941 i 1948.

</doc>
<doc id="1705295" url="https://pl.wikipedia.org/wiki?curid=1705295" title="Yusuf Şimşek">
Yusuf Şimşek

Yusuf Şimşek (ur. 20 lipca 1975 w Elmalı) – turecki piłkarz występujący na pozycji pomocnika. Obecnie jest trenerem tureckiego Antalyaspor.
Kariera klubowa.
Yusuf karierę rozpoczynał w klubie Kemerspor. W 1996 roku trafił do pierwszoligowego Denizlisporu. W 1997 roku zajął z klubem 17. miejsce i spadł z nim do drugiej ligi. W 1999 roku powrócił z Denizlisporem do ekstraklasy. W sumie spędził tam cztery lata. Łącznie rozegrał tam 82 ligowe spotkania i zdobył 39 bramek.
W 2000 roku przeszedł do Fenerbahçe SK. W sezonie 2000/2001 zdobył z klubem mistrzostwo Turcji. Również w tamtym sezonie wystąpił z Fenerbahçe w finale Pucharu Turcji, jednak został tam z nim pokonany po rzutach karnych przez Gençlerbirliği SK. W sezonie 2001/2002 wywalczył z klubem wicemistrzostwo Turcji. W styczniu 2004 został wypożyczony do Gaziantepsporu, z którym na koniec sezonu zajął 4. miejsce w lidze. Po zakończeniu sezonu 2003/2004 podpisał kontrakt z Ankarasporem. Tam spędził pół roku, a w styczniu 2005 odszedł do Sebatsporu. W jego barwach grał do końca sezonu 2004/2005, w którym uplasował się z klubem na 18. pozycji i został z nim zdegradowany do drugiej ligi. W sumie rozegrał 11 ligowych spotkań i strzelił 3 gole.
Latem 2005 podpisał kontrakt w pierwszoligowym Denizlisporem, którego barwy reprezentował już w latach 1996-2000. Tym razem spędził tam trzy sezony. Łącznie zagrał tam w 89 ligowych meczach i zdobył 19 bramek. W lipcu 2008 roku przeszedł do Bursasporu. Zadebiutował tam 21 września 2008 w wygranym 1:0 meczu z Kayserisporem. W Bursasporze grał przez pół roku. W tym czasie wystąpił tam w 10 ligowych pojedynkach.
W styczniu 2009 odszedł do Beşiktaşu JK. Pierwszy ligowy występ w jego barwach zanotował 25 stycznia 2009 w wygranym 1:0 pojedynku z Denizlisporem. W sezonie 2008/2009 zdobył z klubem mistrzostwo Turcji i Puchar Turcji. W 2011 roku przeszedł do Kayseri Erciyessporu.
Kariera reprezentacyjna.
W drużynie narodowej Yusuf zadebiutował 17 listopada 2007 w wygranym 2:1 meczu eliminacji Mistrzostw Europy 2008 z Norwegią. Ostatecznie Turcja awansowała na Euro, jednak Yusuf nie został powołany do kadry. Uczestniczył też z reprezentacją w eliminacjach Mistrzostw Świata 2010. Dotychczas w kadrze zagrał pięć razy (stan na 6 czerwca 2009).

</doc>
<doc id="1705296" url="https://pl.wikipedia.org/wiki?curid=1705296" title="Yusuf Simsek">
Yusuf Simsek



</doc>
<doc id="1705297" url="https://pl.wikipedia.org/wiki?curid=1705297" title="Jay Stay Paid">
Jay Stay Paid

Jay Stay Paid – pośmiertny album amerykańskiego rapera i producenta o pseudonimie J Dilla. Cały materiał zebrał, zaaranżował i zmiksował na wzór audycji radiowej Pete Rock. Album został wydany 2 czerwca 2009 w wytwórni Nature Sounds.

</doc>
<doc id="1705299" url="https://pl.wikipedia.org/wiki?curid=1705299" title="McDonnell-Douglas MD-11">
McDonnell-Douglas MD-11



</doc>
<doc id="1705305" url="https://pl.wikipedia.org/wiki?curid=1705305" title="Teletank">
Teletank

Teletank (ros. Телетанк) – seria zdalnie sterowanych, bezprzewodowych i bezzałogowych czołgów produkowanych w Związku Radzieckim w latach 30. i 40. XX wieku. Czołg był sterowany przez radio na odległość od 500 do 1500 metrów. Żołnierzy obsługujących teletanki nazywano „grupami telemechanicznymi”. Użyto ich między innymi podczas wojny sowiecko-fińskiej (1939–1940) oraz na początku niemieckiej inwazji na ZSRR (1941).
Teletanki budowano na podwoziach takich czołgów, jak MS-1, T-26, T-38, BT-5 czy BT-7.
Wyposażenie i taktyka użycia.
Teletanki wyposażano w karabiny maszynowe DP, miotacze ognia, czasem także ładunki wybuchowe (200–700 kilogramów) w opancerzonych pudłach wyposażone w zapalniki czasowe. Takie teletanki podjeżdżały w pobliże celu, zostawiały ładunek i wycofywały się, zanim następowała eksplozja. Niektóre były również zaprojektowane do użycia broni chemicznej, ale nigdy do takiego przypadku nie doszło. Każdy teletank mógł odbierać od 16 do 24 poleceń przez radio. Nadajniki posiadały dwie różne częstotliwości fal, co pozwalało na użycie wielu maszyn w tym samym czasie (na przykład teletank z karabinem osłaniał czołg z ładunkiem wybuchowym).
Typową taktyką było trzymanie się kontrolerów czołgu z dala od celu, zapewniając osłonę ogniową teletankowi (zwykle siedząc w innym czołgu z nadajnikiem). Gdyby wróg zdołał przechwycić czołg, załoga miała go zniszczyć z pomocą działa. Gdy czołg transportowano, kierowano nim jak każdym, za pomocą kierowcy w środku.
Choć w zasadzie działania czołg był podobny do niemieckich Goliatów, miał jedną dużą zaletę: polecenia przesyłano radiem, a nie kablem, który można było łatwo przeciąć i zdobyć maszynę.
Poza teletankami w szeregach Armii Czerwonej znajdowały się między innymi zdalnie sterowane kutry czy samoloty.

</doc>
<doc id="1705316" url="https://pl.wikipedia.org/wiki?curid=1705316" title="Damulser Mittagsspitze">
Damulser Mittagsspitze



</doc>
<doc id="1705317" url="https://pl.wikipedia.org/wiki?curid=1705317" title="Damuelser Mittagsspitze">
Damuelser Mittagsspitze



</doc>
<doc id="1705320" url="https://pl.wikipedia.org/wiki?curid=1705320" title="Klasztor Lune">
Klasztor Lune



</doc>
<doc id="1705322" url="https://pl.wikipedia.org/wiki?curid=1705322" title="Klasztor Luene">
Klasztor Luene



</doc>
<doc id="1705323" url="https://pl.wikipedia.org/wiki?curid=1705323" title="Udo Pastors">
Udo Pastors



</doc>
<doc id="1705324" url="https://pl.wikipedia.org/wiki?curid=1705324" title="Udo Pastoers">
Udo Pastoers



</doc>
<doc id="1705325" url="https://pl.wikipedia.org/wiki?curid=1705325" title="Urząd Usedom-Sud">
Urząd Usedom-Sud



</doc>
<doc id="1705326" url="https://pl.wikipedia.org/wiki?curid=1705326" title="Urząd Usedom-Sued">
Urząd Usedom-Sued



</doc>
<doc id="1705328" url="https://pl.wikipedia.org/wiki?curid=1705328" title="Radagajs">
Radagajs

Radagajs, Radagais (, zm. 23 sierpnia 406) – wódz gocki, stał na czele wielkiego najazdu na Italię w latach 405–406.
Przebieg najazdu.
Radagajs był prawdopodobnie Ostrogotem wyznania pogańskiego. Współczesny mu historyk Orozjusz nazywał go "poganinem i Scytą". Na przełomie IV i V wieku został przywódcą hordy składającej się z różnych plemion germańskich najprawdopodobniej uciekających przed Hunami z terenów Wielkiej Niziny Węgierskiej, do których przyłączyły się plemiona nadreńskie. Według Orozjusza prowadził 200 tysięcy wojowników, natomiast Zosimos przypisuje mu dowództwo nad 400 tysiącami, co podkreśla jedynie wielką liczbę najeźdźców.
W roku 405 armia Radagajsa sforsowała rzekę Dunaj i najechała Cesarstwo zachodniorzymskie, kierując się w stronę Italii. Pojawienie się barbarzyńców na południe od Alp spowodowało panikę wśród Rzymian. Stylichon – naczelny dowódca armii, faktycznie rządzący państwem jako regent w imieniu nieletniego cesarza Honoriusza od czasu jego koronacji, . Do walki z Radagajsem przygotował wielką armię — powołał trzydzieści jednostek armii polowej z Italii, kontyngent złożony najprawdopodobniej z oddziałów broniących granicy na Renie oraz alańskie i huńskie oddziały pomocnicze. Ściągnięto też oddziały z Brytanii. W walce z Radagajsem wspierali Stylichona wizygocki dowódca Sarus oraz Hun Uldin. Zorganizowanie tak dużej siły trwało długo, dzięki czemu najeźdźcy mogli łupić północną Italię bez przeszkód przez kilka miesięcy.
Radagajs podzielił swoje oddziały łupiące Italię na trzy części. Największy z nich pod jego dowództwem oblegał Florencję, kiedy w końcu armia Stylichona dotarła na miejsce, zmuszając przeciwnika do wycofania się na wzgórza "Faesulae" w Etrurii (obecnie Fiesole), gdzie został zablokowany i odcięty od aprowizacji. Radagajs został schwytany podczas próby ucieczki i stracony przez ścięcie przed bramami Florencji 23 sierpnia 406, jego oddziały rozproszone, część schwytanych została sprzedana w niewolę, część wcielona do rzymskiej armii. Według Orozjusza 12 tysięcy Gotów "szlachetnego pochodzenia" zostało włączonych do armii Stylichona. Dla uczczenia zwycięstwa nad Radagajsem wzniesiono w Rzymie łuk triumfalny.
Konsekwencje najazdu.
Bezpośrednim następstwem najazdu Radagajsa było poważne osłabienie granicy rzymskiej na Renie, gdyż po ściągnięciu stamtąd galijskich legionów, pozostawiono obronę tylko sprzymierzonym Frankom, którzy okazali się niewystarczającą przeszkodą dla nowych najeźdźców. W efekcie tego 31 grudnia 406 roku doszło do przerwania granicy na Renie. Całą Galię zalali Wandalowie, Alanowie, i Swebowie (Swewowie) do których później dołączyli Burgundowie. Jednocześnie z Brytanii na kontynent przybył ówczesny uzurpator Konstantyn III (407–411), którego poparła ludność Galii widząc w nim wybawcę przed barbarzyńcami.
Powyższe wydarzenia spowodowały, że rządca Cesarstwa zachodniego Stylichon, oskarżony o rzekome sprowadzenie barbarzyńców i planowanie uzurpacji, został stracony w 408 roku. Po jego śmierci wojownicy Radagajsa wcieleni do armii rzymskiej przyłączyli się do Gotów Alaryka.

</doc>
<doc id="1705329" url="https://pl.wikipedia.org/wiki?curid=1705329" title="Janusz Zawisza">
Janusz Zawisza

Janusz Zawisza (ur. 9 lipca 1916 w Kowlu na Wołyniu, zm. 28 czerwca 1987 w Warszawie) – polski ichtiolog, profesor, wieloletni kierownik Zakładu Ichtiologii Instytutu Rybactwa Śródlądowego w Olsztynie.
Życiorys.
W 1935 rozpoczął studia z ichtiologii i rybactwa w Szkole Głównej Gospodarstwa Wiejskiego w Warszawie, dyplom magistra uzyskując po przerwie wojennej w 1946. Przez pewien czas pracował po wojnie w Zakładzie Chorób Ryb Państwowego Instytutu Weterynarii w Warszawie w charakterze asystenta technicznego. Był też redaktorem miesięcznika „Przegląd Rybacki”. Od 1948 brał udział w zespołowych badaniach biologiczno-rybackich Wisły. W 1949 zatrudniony został w Zakładzie Ichtiobiologii i Rybactwa Szkoły Głównej Gospodarstwa Wiejskiego jako starszy asystent, w tymże roku uzyskał na SGGW doktorat.
Od 1951 uczestniczył w pracach nad utworzeniem Instytutu Rybactwa Śródlądowego w Olsztynie. Kierował tworzeniem, a następnie działalnością Działu Zagospodarowania Wód Otwartych, przekształconego w 1956 w Zakład Ichtiologii. W 1956 wszedł w skład Rady Naukowej Instytutu. W 1961 w Wyższej Szkole Rybackiej w Olsztynie habilitował się, w 1967 nadano mu tytuł profesora nadzwyczajnego, w 1976 – profesora zwyczajnego. Przeszedł na emeryturę w 1986.
Był członkiem m.in. Międzynarodowego Towarzystwa Limnologicznego i Polskiego Towarzystwa Hydrobiologicznego, brał udział w pracach Rady Naukowej Instytutu Ekologii Polskiej Akademii Nauk oraz Centralnej Komisji Kwalifikacyjnej do Spraw Kadr Naukowych.
W pracy naukowej zajmował się zagadnieniami wzrostu ryb oraz rybackim zagospodarowaniem jezior. Prowadził badania w jeziorze Tajty i jeziorach okolic Węgorzewa; efektem tych badań stały się prace urządzeniowe w innych jeziorach kraju. Z inicjatywy Zawiszy zapoczątkowano wieloletni program badań wpływu ciepłych wód zrzutowych na gospodarkę rybacką. Ogłosił około 60 publikacji, m.in. "Szybkość wzrostu leszcza, certy, brzany i krąpia w środkowym biegu Wisły w okolicach Warszawy" („Roczniki Nauk Rolniczych”, tom 57, 1951), "Wzrost ryb w jeziorze Tajty" („Roczniki Nauk Rolniczych”, tom 67, 1953), "Wzrost ryb w jeziorach okolic Węgorzewa (Próba ustalenia pewnych prawidłowości)" („Roczniki Nauk Rolniczych”, seria B, tom 77, 1961), "Wędrówki leszczy jezior przymorskich" („Roczniki Nauk Rolniczych”, seria H, tom 92, 1970).
Został odznaczony m.in. Srebrnym i Złotym Krzyżem Zasługi oraz Krzyżem Kawalerskim Orderu Odrodzenia Polski. Zmarł 28 czerwca 1987 w Warszawie, pochowany został na cmentarzu na Woli.

</doc>
<doc id="1705330" url="https://pl.wikipedia.org/wiki?curid=1705330" title="Jeździectwo na Letnich Igrzyskach Olimpijskich 1912">
Jeździectwo na Letnich Igrzyskach Olimpijskich 1912

Wyniki zawodów jeżdzieckich rozegranych podczas V Letnich Igrzysk Olimpijskich w Sztokholmie.
Medaliści.
W nawiasach podane zostały imiona koni, na który startowali jeźdźcy.

</doc>
<doc id="1705334" url="https://pl.wikipedia.org/wiki?curid=1705334" title="Sowiny Grunt">
Sowiny Grunt



</doc>
<doc id="1705335" url="https://pl.wikipedia.org/wiki?curid=1705335" title="Barbus comizo">
Barbus comizo



</doc>
<doc id="1705336" url="https://pl.wikipedia.org/wiki?curid=1705336" title="Champion Sound">
Champion Sound

Champion Sound – pierwszy i jedyny album duetu Jaylib, na który składają się Jay Dee i Madlib. Ukazał się 7 października 2003 nakładem wytwórni Stones Throw Records.

</doc>
<doc id="1705337" url="https://pl.wikipedia.org/wiki?curid=1705337" title="Sternenfanger">
Sternenfanger



</doc>
<doc id="1705338" url="https://pl.wikipedia.org/wiki?curid=1705338" title="David J. Lieberman">
David J. Lieberman

David J. Lieberman, PhD, to zamieszkały w New Jersey autor bestsellerów na temat psychologii: 
Jego najnowsza książka to "You Can Read Anyone: Never Be Fooled, Lied to, or Taken Advantage of Again" 2007 (New Jersey: Viter Press).
Jak sugerują tytuły, książki Liebermana podają szybkie rozwiązania problemów psychologicznych i interpersonalnych. Książki są podzielone na rozdziały i wiele krótkich podrozdziałów. 
W książkach Liebermana widać znaczny wpływ prac Miltona H. Ericksona, Roberta Cialdiniego, Paula Ekmana, Elliota Aronsona, Judson Mills, Stephena Worchela, Jacka Brehma, Stanleya Milgrama, i Raya Birdwhistella.
Mimo że jest twórcą krótkoterminowej terapii Analizy Neuro-Dynamicznej (Neural-Dynamic Analysis), jest bardziej zainteresowany podaniem ludziom technik, jakie mogą zastosować w biznesie i relacjach między pojedynczymi osobami, aniżeli wysuwaniem teorii psychologicznej. Wydaje się zapożyczać wiele pomysłów z NLP i behawioryzmu.
Lieberman prowadzi wykłady w całym kraju. Wystąpił w The Today Show, Fox News, PBS, The Montel Williams Show, i The View.
Omówienie książek.
Never Be Lied to Again (Nie daj się oszukać. Jak w pięć minut zdemaskować kłamstwo i poznać prawdę) dzieli się na osiem części. Pierwsza prezentuje najczęstsze oznaki oszukiwania, po której następuje kilka rozdziałów dotyczących taktyk wykrywania kłamstw i poznania prawdy. Część 6 omawia zasady rządzące naszym myśleniem. Pozostałe dwie części omawiają wewnętrzne i zewnętrzne blokery prawdy.
Get Anyone to Do Anything (Postaw na swoim! Niech inni robią to, co zechcesz) składa się z 5 głównych części, podzielonych na podrozdziały:
How To Change Anybody (Jak zmieniać innych? Nasz wpływ na zachowania ludzi) to książka bardziej nastawiona na pomoc innym, niż manipulację nimi dla własnych korzyści. Składa się z czterech głównych części, zawierających podrozdziały:
You Can Read Anyone jest podzielona na dwie części. Pierwsza oferuje różne techniki sprawdzenia, co ktoś „czuje i myśli w każdej sytuacji i okolicznościach”. Druga część przedstawia metodę przewidzenia zachowania innych ludzi na podstawie systemu niskiej/wysokiej samooceny (self-esteem). Autor uważa, że ludzie mające wysoką samoocenę zrobią raczej to, co jest właściwe i będą skupieni na długoterminowych celach. Osoby o niskiej samoocenie są bardziej skupione na sobie, sprawach które wydają się dobre w danej chwili, i będą mieć zniekształcony odbiór rzeczywistości. Pogląd Liebermana, że osoby z niską samooceną (depresyjne) przekręcają fakty, został zakwestionowany przez badaczy, np. Dr. Shelley Taylor.

</doc>
<doc id="1705339" url="https://pl.wikipedia.org/wiki?curid=1705339" title="Sternenfaenger">
Sternenfaenger



</doc>
<doc id="1705340" url="https://pl.wikipedia.org/wiki?curid=1705340" title="Citroen gt">
Citroen gt



</doc>
<doc id="1705341" url="https://pl.wikipedia.org/wiki?curid=1705341" title="Hradec Kralove hlavni nadrazi">
Hradec Kralove hlavni nadrazi



</doc>
<doc id="1705342" url="https://pl.wikipedia.org/wiki?curid=1705342" title="2 Łotewski Pułk Policyjny Liepaja">
2 Łotewski Pułk Policyjny Liepaja



</doc>
<doc id="1705343" url="https://pl.wikipedia.org/wiki?curid=1705343" title="Kastriot Caushi">
Kastriot Caushi



</doc>
<doc id="1705344" url="https://pl.wikipedia.org/wiki?curid=1705344" title="Rodrigo Antonio Brandao">
Rodrigo Antonio Brandao



</doc>
<doc id="1705345" url="https://pl.wikipedia.org/wiki?curid=1705345" title="Joao de Maria">
Joao de Maria



</doc>
<doc id="1705346" url="https://pl.wikipedia.org/wiki?curid=1705346" title="Dana Spalenska">
Dana Spalenska



</doc>
<doc id="1705347" url="https://pl.wikipedia.org/wiki?curid=1705347" title="Jerome Rakotomalala">
Jerome Rakotomalala



</doc>
<doc id="1705349" url="https://pl.wikipedia.org/wiki?curid=1705349" title="Zarząd Transportu Miejskiego w Kielcach">
Zarząd Transportu Miejskiego w Kielcach

Zarząd Transportu Miejskiego w Kielcach (ZTM) – organ samorządu Kielc zajmujący się organizacją i zarządzaniem pasażerskim zbiorowym transportem miejskim. Zarząd Transportu Miejskiego w Kielcach powstał z dniem 1 lipca 2003 roku powołany przez Radę Miasta Kielce w formie zakładu budżetowego. Przedmiotem działania Zarządu jest zaspokajanie potrzeb ludności w zakresie lokalnego transportu zbiorowego, a w szczególności: planowanie, organizacja i zarządzanie transportem zbiorowym.
Przewoźnicy.
Obsługę linii komunikacyjnych ZTM zapewniają spółki samorządowe:
Zadania.
W ramach organizowania transportu zbiorowego do zadań ZTM-u należy:
Przetargi na obsługę linii komunikacyjnych.
2007 rok.
W 2007 roku ZTM Kielce ogłosił 10-letni przetarg na obsługę miejskich linii autobusowych. MPK należało wówczas do miasta, stało jednak na skraju upadłości. Rozważano możliwość prywatyzacji MPK, m.in. przez spółkę Veolia Transport, która uzależniła chęć przejęcia MPK od pozyskania przez niego zamówienia. Ostatecznie MPK wygrało przetarg, jednak spowodowało to wybuch strajku 14 sierpnia 2007 r. z obawy przed redukcją etatów w prywatnej spółce. Komunikacja miejska przez kilkanaście dni funkcjonowała w okrojonym wymiarze. Miasto postanowiło zerwać umowę pomiędzy ZTM a MPK i rozpocząć likwidację spółki. Ostatecznie, 30 sierpnia 2007 zakończono strajk podpisaniem porozumienia pomiędzy pracownikami MPK a miastem na mocy którego odstąpiono od likwidacji spółki, a restrukturyzacja objęła powstanie spółki Kieleckie Autobusy. Stała się ona właścicielem MPK, a udziały w niej (początkowo 55%, później 70%) przekazano pracownikom MPK. W latach 2008-2018 komunikacja miejska w Kielcach jest obsługiwana na mocy dwóch umów pomiędzy ZTM a MPK. Część autobusów zjedzie z ulic Kielc z końcem 2017, a część z końcem 2018 roku.
2017 rok.
W kwietniu 2017 roku ZTM Kielce ogłosił przetarg na dziesięcioletnią (2018-2027) obsługę linii komunikacji miejskiej w Kielcach i gminach ościennych. Do wykonania zadania potrzebne jest 148 autobusów różnych rodzajów, w tym 25 autobusów hybrydowych należących do ZTM, 5 autobusów MIDI, 87 autobusów MAXI oraz 31 MEGA (przegubowych). Średni wiek taboru nie może przekraczać 8 lat w całym czasie trwania umowy, najstarsze autobusy mogą mieć do 20 lat. Doświadczenie wymagane w przetargu to świadczenie usług przewozowych w ciągu 3 ostatnich lat na co najmniej 60 mln zł. Kielecki przetarg ZTM oceniło na 10 297 wkm i kwotę 601 475 342,59 zł netto.
Jeszcze przed terminem składania ofert nie zabrakło odwołań prywatnych przewoźników do Krajowej Izby Odwoławczej. Swoje wnioski złożyli ITS Michalczewski oraz Mobilis. KIO przychyliło się do niektórych wniosków przewoźników (termin rozpoczęcia realizacji umowy 5 miesięcy po jej podpisaniu, a nie 1 stycznia 2018 i brak obowiązku wypisania z nazwiska kierowców oraz pracowników technicznych), odrzuciło jednak wnioski o zmianę wymagań co do wieku taboru i lokalizacji bazy autobusowej.
9 czerwca 2017 roku nastąpiło otwarcie ofert w siedzibie ZTM. Wpłynęły dwie:
Jednocześnie prezes spółki Michalczewski oświadczyła, że jeśli ZTM wybierze ofertę firmy z Radomia to będzie ona obsługiwana jedynie fabrycznie nowymi autobusami, podczas gdy MPK dysponuje zróżnicowanym taborem pod względem wieku.
ZTM Kielce zażądał od Michalczewskigo informacji dotyczących bazy, według wymagań przetargu, na terenie miasta Kielce. Spółka Michalczewski przedstawiła jednak tylko część dokumentów żądanych przez ZTM uzasadniając to ostrożnością i zbyt krótkim czasem na przygotowanie odpowiednich dokumentów. Jednocześnie złożył odwołanie do KIO w sprawie bezprawności żądanych przez ZTM dokumentów i działaniom ZTM utrudniającym uczciwą konkurencję. Jednocześnie NSZZ Solidarność wyraziła poparcie dla MPK i zaapelowała do ZTM "racjonalny wybór". Sprawa wywołała także odzew Stowarzyszenia Przyjazne Kielce, który poparł spółkę Michalczewski ze względu na lepszą jakość usług w niższej cenie. Stowarzyszenie złożyło także zawiadomienie do prokuratury o możliwości popełnienia przestępstwa przez ZTM.
21 września 2017 roku ZTM Kielce dokonał wyboru najkorzystniejszej oferty, którą złożyło Miejskie Przedsiębiorstwo Komunikacyjne. Tańsza oferta została odrzucona ze względu na nie spełnienie jednego z wymagań przetargu, jakim jest posiadanie odpowiedniej bazy na terenie Kielc. Swoją decyzję umotywowano ekspertyzą Politechniki Świętokrzyskiej oraz ratusza. Spółka Michalczewski złożyła jednak kolejne odwołanie do KIO, która rozstrzygnęła spór na korzyść prywatnej firmy. Według wyroku, ZTM musi dokonać ponownej oceny i wyboru najkorzystniejszej oferty. ZTM zapowiedział jednak zapowiedziało odwołanie do Sądu Okręgowego od decyzji KIO.
Linie autobusowe.
Legenda:

</doc>
<doc id="1705352" url="https://pl.wikipedia.org/wiki?curid=1705352" title="Mutyzm akinetyczny">
Mutyzm akinetyczny

Mutyzm akinetyczny (stan apaliczny) – stan, w którym chory jest przytomny, potrafi otwierać oczy, zachowuje zdolność wodzenia oczami i fiksacji wzroku, lecz nie jest w stanie nawiązać kontaktu z otoczeniem (mutyzm) ani wykonywać ruchów dowolnych (akineza). Ponadto zniesione są odruchy poza reakcjami układu autonomicznego. Stan ten powstaje na skutek obustronnego uszkodzenia tworu siatkowatego, wzgórza i zakrętu obręczy w wyniku np. udaru, nowotworu lub niedotlenienia. Może być również obserwowany w końcowych stadiach choroby Creutzfeldta-Jakoba.

</doc>
<doc id="1705355" url="https://pl.wikipedia.org/wiki?curid=1705355" title="Horst Koppel">
Horst Koppel



</doc>
<doc id="1705356" url="https://pl.wikipedia.org/wiki?curid=1705356" title="Horst Koeppel">
Horst Koeppel



</doc>
<doc id="1705357" url="https://pl.wikipedia.org/wiki?curid=1705357" title="Debata pomiędzy Alfredem Miodowiczem i Lechem Wałęsą">
Debata pomiędzy Alfredem Miodowiczem i Lechem Wałęsą

Debata Alfred Miodowicz – Lech Wałęsa – telewizyjna debata między przewodniczącym OPZZ Alfredem Miodowiczem a Lechem Wałęsą. Debata odbyła się 30 listopada 1988 (środa) o godzinie 20:00 w siedzibie Telewizji Polskiej. Debatę transmitowano w TVP1. Tematem debaty były pluralizm związkowy i sytuacja polityczna w Polsce.
Przygotowania do debaty.
Było to pierwsze pojawienie się Lecha Wałęsy w telewizji od wprowadzenia stanu wojennego 13 grudnia 1981. Alfred Miodowicz w „Trybunie Ludu” z 15 listopada 1988 ogłosił, że jest gotów rozmawiać z Wałęsą w sprawie pluralizmu związkowego, mówiąc że "zawsze lepsza konfrontacja w telewizji niż na ulicy. Zawsze lepiej rozmawiać, niż targać się po szczękach". Miodowicz miał wyjść z inicjatywą sam, bez konsultacji z kierownictwem PZPR. Gdy początkowo władze nie zgodziły się na tę debatę, miał zagrozić, że spotka się z Wałęsą przed budynkiem Radiokomitetu, do czego władze nie chciały dopuścić.
Organizatorami debaty ze strony Lecha Wałęsy byli m.in. Bronisław Geremek, Jacek Kuroń, Adam Michnik, Janusz Onyszkiewicz, Andrzej Wielowieyski. Podczas przygotowań odbyła się inscenizowana próba debaty, w której Michnik odgrywał rolę Miodowicza. Doradcy Wałęsy początkowo chcieli, aby debata odbyła się na terenie Stoczni Gdańskiej, na co nie zgodziły się władze. Innym niespełnionym żądaniem „Solidarności” była obecność Andrzeja Wajdy z ekipą filmową. Doradcą Wałęsy w zakresie zachowania przed kamerą był Andrzej Bober.
Przebieg debaty.
Debata odbyła się w studiu telewizyjnym w Warszawie i była transmitowana na żywo. Za plecami rozmówców, zgodnie z życzeniami doradców Wałęsy, umieszczono zegar, aby udowodnić telewidzom, że debata nie jest cenzurowana. Debatę rozpoczął Miodowicz, który nieco stremowany mówił o problemach dnia codziennego, braku towarów w sklepach i kolejkach. Następnie podważył tezę Wałęsy o pomocy ze strony Zachodu w legalizacji NSZZ „Solidarność” i opowiedział się za jednym związkiem zawodowym w zakładzie pracy. Miodowicz przypomniał także fałszywą tezę, że do pustek w sklepach doprowadziła działalność „Solidarności”. Lech Wałęsa najpierw zwrócił się do widzów, dziękując im za brak zwątpienia w jego działanie oraz ciesząc się ze spotkania. Następnie mówił o wadach systemu komunistycznego, braku pluralizmu oraz doprowadzeniu do biedy i zacofania w Polsce przez monopolistyczne rządy.
Nastroje po debacie.
Dzień po debacie OBOP przeprowadził sondę wśród mieszkańców Warszawy. Według sondażu oglądało ją blisko 80% mieszkańców Warszawy. Według wyników 61% zapytanych uznało, że dyskusja była drobnym krokiem rokującym nadzieję na poprawę sytuacji i zmiany polityczne. Po debacie wzrosła popularność Wałęsy oraz „Solidarności”. Według OBOP w sierpniu 1988 roku legalizację NSZZ „Solidarność popierało 42% osób, zaś do 1 grudnia 62%.
Oceniając debatę, Czesław Kiszczak stwierdził, że jej wynik zachwiał „dotychczasowym "status quo" na linii władza-opozycja”. W debacie pojawiła się zapowiedź Okrągłego Stołu. Według wspomnień Mieczysława Rakowskiego Wałęsa był opanowany oraz mówił składnie, przez co Miodowicz cały czas był w defensywie. Na Miodowicza miał być wściekły Czesław Kiszczak, zaś Jerzy Urban i Stanisław Ciosek nie ukrywali swojego rozczarowania.

</doc>
<doc id="1705358" url="https://pl.wikipedia.org/wiki?curid=1705358" title="Japones">
Japones



</doc>
<doc id="1705359" url="https://pl.wikipedia.org/wiki?curid=1705359" title="Ademar Martins">
Ademar Martins



</doc>
<doc id="1705360" url="https://pl.wikipedia.org/wiki?curid=1705360" title="Stanisław Królik">
Stanisław Królik

Stanisław Królik (ur. 15 września 1927 w Dobrzycy, zm. 13 września 2013) – polski polityk, poseł na Sejm PRL IX kadencji. Budowniczy Polski Ludowej.
Życiorys.
Syn Leona i Magdaleny. W 1951 wstąpił do Polskiej Zjednoczonej Partii Robotniczej, w 1968 został członkiem Komitetu Centralnego, a w latach 1975–1981 zasiadał także w egzekutywie Komitetu Wojewódzkiego w Kaliszu. Był twórcą i prezesem Rolniczej Spółdzielni Produkcyjnej „Nowy Świat”. W 1970 ukończył Zaoczne Technikum Rolnicze w Marszewie. Był zastępcą przewodniczącego Rady Centralnego Związku Rolniczych Spółdzielni Produkcyjnych. W latach 1985–1989 pełnił mandat posła na Sejm PRL IX kadencji w okręgu Kalisz, zasiadając w Komisji Rolnictwa, Leśnictwa i Gospodarki Żywnościowej oraz w Komisji Nadzwyczajnej do rozpatrzenia projektu ustawy o mieniu komunalnym.
W 2007 został honorowym obywatelem gminy Dobrzyca.

</doc>
<doc id="1705361" url="https://pl.wikipedia.org/wiki?curid=1705361" title="Augusto Maria Sisson">
Augusto Maria Sisson



</doc>
<doc id="1705362" url="https://pl.wikipedia.org/wiki?curid=1705362" title="Spartak Odessa">
Spartak Odessa



</doc>
<doc id="1705363" url="https://pl.wikipedia.org/wiki?curid=1705363" title="Worner">
Worner



</doc>
<doc id="1705364" url="https://pl.wikipedia.org/wiki?curid=1705364" title="Metałurh Odessa">
Metałurh Odessa



</doc>
<doc id="1705365" url="https://pl.wikipedia.org/wiki?curid=1705365" title="Woerner">
Woerner



</doc>
<doc id="1705366" url="https://pl.wikipedia.org/wiki?curid=1705366" title="Awi Strul">
Awi Strul

Awraham „Awi” Strul (hebr. אבי סטרול, ur. 18 września 1980 w Tel Awiwie) – izraelski piłkarz grający na pozycji środkowego obrońcy.
Kariera klubowa.
Strul jest wychowankiem klubu Maccabi Tel Awiw. W sezonie 1999/2000 zadebiutował w pierwszej lidze izraelskiej i był to jego jedyny mecz w tamtym sezonie. W 2001 roku osiągnął swój pierwszy sukces w karierze, gdy zdobył Puchar Izraela. Od sezonu 2001/2002 zaczął być podstawowym zawodnikiem zespołu i wtedy też wygrał swój drugi krajowy puchar. Z kolei w 2003 roku po raz pierwszy w karierze został mistrzem kraju. Jesienią 2004 awansował z Maccabi do fazy grupowej Ligi Mistrzów. W 2005 roku po raz trzeci zdobył Puchar Izraela. Do lata 2006 roku rozegrał w barwach Maccabi 129 meczów i strzelił jedną bramkę.
Kolejnym klubem w karierze Strula było Maccabi Netanja, w którym grał przez dwa lata - od 2006 do 2008 roku. W 2007 roku wywalczył z Maccabi wicemistrzostwo Izraela. Z kolei w sezonie 2007/2008 powtórzył to osiągnięcie. W Netanyi rozegrał 53 spotkania.
W lipcu 2008 roku Strul został sprzedany za 150 tysięcy euro do belgijskiego KSC Lokeren. W sezonie 2008/2009 był jednym z trzech obywateli Izraela w składzie obok Omera Golana i Jo’awa Ziwa. W Eerste Klasse zadebiutował 16 sierpnia 2008 roku w zremisowanym 0:0 wyjazdowym meczu z SV Zulte-Waregem. 23 sierpnia tamtego roku strzelił pierwszego gola w lidze, w meczu z AFC Tubize (4:1).
W 2010 roku Strul wrócił do Maccabi Tel Awiw. W sezonie 2012/2013 wywalczył z nim mistrzostwo Izraela. Latem 2013 przeszedł do Ironi Nir Ramat ha-Szaron, a w 2015 do klubu Hapoel Ironi Riszon le-Cijjon.
Kariera reprezentacyjna.
W roku 2001 Strul rozegrał jeden mecz reprezentacji Izraela U-21. W pierwszej reprezentacji zadebiutował 5 września 2002 roku w wygranym 5:0 towarzyskim meczu z Luksemburgiem.

</doc>
<doc id="1705367" url="https://pl.wikipedia.org/wiki?curid=1705367" title="Brandaozinho">
Brandaozinho



</doc>
<doc id="1705368" url="https://pl.wikipedia.org/wiki?curid=1705368" title="Antenor Lucas">
Antenor Lucas



</doc>
<doc id="1705369" url="https://pl.wikipedia.org/wiki?curid=1705369" title="Maurice Bizot">
Maurice Bizot

Maurice Bizot (ur. 5 listopada 1896 w Puéchabon, zm. 27 listopada 1925 w Cazaux) – francuski as myśliwski z czasów I wojny światowej. Osiągnął 10 zwycięstw powietrznych. Należał do asów posiadających honorowy tytuł Balloon Buster. 
Maurice Bizot urodził się w Puechabon. Do wojska wstąpił 8 stycznia 1915 roku został przydzielony do 11 Pułku Artylerii. 18 maja 1917 roku został przeniesiony do lotnictwa Armée de l’air i po przejściu szkolenia 24 września 1917 roku uzyskał licencję pilota. Następnie został przydzielony do eskadry N 90. Pierwsze zwycięstwo powietrzne odniósł 27 marca 1918 roku. Po przeniesieniu do eskadry SPA 90 zestrzelił 7 balonów obserwacyjnych, w tym trzy razem z Mariusem Ambrogi i trzy z Jeanem Pezon. Łącznie odniósł 10 zwycięstw powietrznych.
Po zakończeniu wojny służył w lotnictwie. Zginął śmiercią lotnika 27 listopada 1925 roku. Został pochowany na cmentarzu Notre-Dame w Wersalu.

</doc>
<doc id="1705370" url="https://pl.wikipedia.org/wiki?curid=1705370" title="Thomas Tien Ken-sin">
Thomas Tien Ken-sin

Thomas Tien Ken-sin (chiń. 田耕莘, pinyin "Tián Gēngxīn"), (ur. 24 października 1890 w Zhangqiu w Wikariacie Apostolskim Yanggu, zm. 24 lipca 1967 w Tajpej) – chiński duchowny katolicki, kardynał, arcybiskup Pekinu.
Życiorys.
Po ukończeniu seminarium duchownego w Yangzhou przyjął święcenia kapłańskie 9 czerwca 1918 roku. 8 marca 1929 roku wstąpił do Zgromadzenia Słowa Bożego. 2 lutego 1934 roku mianowany prefektem Yanggu. 11 lipca 1939 roku mianowany wikariuszem apostolskim Yanggu i biskupem tytularnym Ruspe, konsekrowany 29 października 1939 roku w Rzymie przez papieża Piusa XII. 10 listopada 1942 roku przeniesiony na stolicę wikariatu w Qingdao. Na konsystorzu 18 lutego 1946 roku Pius XII wyniósł go do godności kardynalskiej z tytułem prezbitera Santa Maria in Via. 11 kwietnia 1946 roku mianował go arcybiskupem metropolitą Pekinu. W 1951 roku władze komunistyczne wydaliły go z Chin. Uczestnik konklawe w 1958 roku i w 1963 roku. Od 16 grudnia 1959 roku do 1966 roku był administratorem apostolskim Tajpej. Brał udział w obradach Soboru Watykańskiego II. Był pierwszym kardynałem pochodzącym z Chin. Zmarł w Tajpej. Pochowano go w archikatedrze metropolitalnej w Tajpej.

</doc>
<doc id="1705372" url="https://pl.wikipedia.org/wiki?curid=1705372" title="Debata Lech Wałęsa – Alfred Miodowicz">
Debata Lech Wałęsa – Alfred Miodowicz



</doc>
<doc id="1705373" url="https://pl.wikipedia.org/wiki?curid=1705373" title="İbrahim Üzülmez">
İbrahim Üzülmez

İbrahim Üzülmez (ur. 10 marca 1974 w İzmicie) – turecki piłkarz występujący na pozycji obrońcy lub pomocnika.
Kariera klubowa.
İbrahim zawodową karierę rozpoczynał w klubie Gönenspor. W 1994 roku przeszedł do Karabüksporu. W sezonie 1994/1995 był podstawowym graczem. W następnym sezonie został wypożyczony do Çeliksporu. Po zakończeniu sezonu 1995/1996 powrócił do Karabüksporu. W 1997 roku awansował z nim do ekstraklasy. Wówczas wypożyczono go do drugoligowego Amasyasporu. Przed sezonem 1998/1999 powrócił do Karabüksporu. W tym klubie grał do połowy tamtego sezonu. W sumie rozegrał tam 52 ligowe spotkania i zdobył 1 bramkę.
W styczniu 1999 odszedł do innego pierwszoligowego – Gaziantepsporu. Tam spędził półtora roku. Łącznie zagrał tam w 47 ligowych meczach i strzelił 2 gole. W 2000 roku podpisał kontrakt z Beşiktaşem JK. Od czasu debiutu jest jego podstawowym graczem. W 2002 roku dotarł z klubem do finału Pucharu Turcji, jednak został z nim pokonany 4:0 przez Kocaelispor. W 2002/2003 został z Beşiktaşem mistrzem Turcji. W 2007 roku zdobył z klubem Puchar Turcji. Wywalczył także wicemistrzostwo Turcji. W sezonie 2008/2009 zdobył z klubem mistrzostwo Turcji i Puchar Turcji.
Kariera reprezentacyjna.
W reprezentacji Turcji İbrahim zadebiutował 12 lutego 2003 w bezbramkowo zremisowanym towarzyskim meczu z Ukrainą. Był uczestnikiem Pucharu Konfederacji 2003, na którym zajął z Turcją trzecie miejsce. Na tamtym turnieju zagrał cztery razy. Był także członkiem kadry w eliminacjach do Mistrzostw Świata 2006, na które Turcja nie awansowała oraz Mistrzostw Europy 2008, na które jego reprezentacja awansowała, ale nie został powołany na nie do kadry.

</doc>
<doc id="1705374" url="https://pl.wikipedia.org/wiki?curid=1705374" title="Ibrahim Uzulmez">
Ibrahim Uzulmez



</doc>
<doc id="1705375" url="https://pl.wikipedia.org/wiki?curid=1705375" title="Debata pomiędzy Lechem Wałęsą i Alfredem Miodowiczem">
Debata pomiędzy Lechem Wałęsą i Alfredem Miodowiczem



</doc>
<doc id="1705376" url="https://pl.wikipedia.org/wiki?curid=1705376" title="Celanova">
Celanova

Celanova – miasto w Hiszpanii, w prowincji Pontevedra, we wspólnocie autonomicznej Galicja (Hiszpania).

</doc>
<doc id="1705377" url="https://pl.wikipedia.org/wiki?curid=1705377" title="Zbigniew Kubik">
Zbigniew Kubik

Zbigniew Kubik (ur. 22 marca 1953 w Makowie Mazowieckim) – polski ekonomista i polityk, poseł na Sejm PRL IX kadencji.
Życiorys.
W 1976 uzyskał tytuł zawodowy magistra ekonomii na Wydziale Ekonomiki Produkcji w Szkole Głównej Planowania i Statystyki i podjął pracę w pionie ekonomicznym w Zakładach Przemysłu Dziewiarskiego „Karo” w Siedlcach. W 1977 wstąpił do Polskiej Zjednoczonej Partii Robotniczej. Zasiadał w Miejskiej Komisji Kontroli Partyjnej i w Komitecie Wojewódzkim partii w Siedlcach. Przystąpił także do Związku Harcerstwa Polskiego, Związku Młodzieży Wiejskiej, Socjalistycznego Związku Studentów Polskich, Towarzystwa Przyjaźni Polsko-Radzieckiej, Polskiego Towarzystwa Ekonomicznego i Klubu Oficerów Rezerwy. W latach 1985–1989 pełnił mandat posła na Sejm PRL IX kadencji w okręgu Siedlce z ramienia PZPR, zasiadając w Komisji Planu Gospodarczego, Budżetu i Finansów oraz w Komisji Nadzwyczajnej do rozpatrzenia projektu Ordynacji Wyborczej do Sejmu oraz Ordynacji Wyborczej do Senatu.
Odznaczony Brązowym Krzyżem Zasługi (1987), Medalem 40-lecia Polski Ludowej i Brązowym Odznaczeniem im. Janka Krasickiego.

</doc>
<doc id="1705378" url="https://pl.wikipedia.org/wiki?curid=1705378" title="Pieniądz kruszcowy">
Pieniądz kruszcowy

Pieniądz kruszcowy – jedna z form pieniądza, która pojawiła się w początkowej fazie jego rozwoju i zastąpiła inną z form, pełniących funkcję płatniczą – towary powszechnego użytku. Pomysł zastąpienia towarów konsumpcyjnych metalami znacznie usprawnił wymianę handlową. Na początku rolę pieniądza pełniły metale nieszlachetne, takie jak żelazo, miedź oraz brąz, natomiast w toku dalszej ewolucji zastąpiły je metale szlachetne – złoto i srebro, a także platyna.
W trakcie rozwoju i doskonalenia się wymiany towarowej okazało się, że właśnie kruszce szlachetne najlepiej nadają się do pełnienia funkcji pośrednika w wymianie handlowej, za który można było zakupić każdy towar. Metale te ze względu na swoje cechy i właściwości fizyczne świetnie nadawały się na ekwiwalent wymiany. Gwarantowały one bowiem trwałość i tak ważną stabilność wartości (były one bowiem towarem rzadkim, co sprawiało, że nie były podatne na gwałtowne spadki wartości). Ponadto cechy, takie jak duża wartość przy stosunkowo małej objętości, podzielność bez utraty wartości użytkowej i niezniszczalność, ułatwiały jego przechowywanie, transport i wymianę.
Początkowo pieniądz kruszcowy był uciążliwy w użytkowaniu ze względu na wielkość i nieregularność brył oraz konieczność każdorazowego ważenia podczas wymiany. Sztaby złota lub srebra zaczęto więc dzielić na mniejsze kawałki, z których każdy odpowiadał przyjętej wartości. Posiadały one różne kształty, najpierw były to kawałki stopu złota i srebra (zwanego elektronem) bądź wykonane z brązu wyobrażenia delfinów, ale najczęściej przyjmowały postać kulistych lub spłaszczonych bryłek. Tak właśnie powstały monety, czyli powszechnie znane znaki pieniężne – kawałki metalu o określonym składzie i wadze, które opatrzone były znakiem emitenta. Emitent gwarantował umowną wartość monety. Pierwotnie wartość ta zbliżona była do rynkowej wartości kruszców zawartych w monecie, a widniała na niej podobizna panującego władcy. Zapobiegało to umniejszaniu jej wartości.
Dla zabezpieczenia przed kradzieżą posiadacze dużych zasobów pieniądza kruszcowego oddawali go na przechowanie posiadającym skarbce złotnikom. Część z nich przekształciła się później w bankierów. W zamian za zdeponowanie oszczędności złotnicy wydawali ich właścicielom kwity depozytowe, które były zobowiązaniami do natychmiastowego zwrotu przechowywanego kruszca. Posiadanie takiego kwitu było równoznaczne z posiadaniem złota czy srebra. Zapoczątkowało to dematerializację pieniądza – pieniądz towarowy, poprzez pieniądz metalowy (monetę), przekształcił się w pieniądz papierowy (banknot).

</doc>
<doc id="1705379" url="https://pl.wikipedia.org/wiki?curid=1705379" title="Watra Drohobycz">
Watra Drohobycz

Watra Drohobycz (ukr. Футбольний клуб «Ватра» Дрогобич, "Futbolnyj Kłub "Watra" Drohobycz") – ukraiński klub piłkarski z siedzibą w Drohobyczu. 
Historia.
Piłkarska drużyna Watra została założona w Drohobyczu w latach 30. XX wieku. Występował w rozgrywkach lokalnych. Podczas okupacji niemieckiej w latach 1941-1944 uczestniczył w rozgrywkach Mistrzostw Galicji. W 1944 z przyjściem radzieckich wojsk został rozformowany.

</doc>
<doc id="1705381" url="https://pl.wikipedia.org/wiki?curid=1705381" title="Mieczysław Kucapski">
Mieczysław Kucapski

Mieczysław Kucapski (ur. 1 grudnia 1939 w Łąsku Wielkim) – polski polityk, poseł na Sejm PRL IX kadencji.
Życiorys.
W 1954 podjął pracę w państwowym gospodarstwie rolnym Koronowo. W Zakładzie Rolnym w Bieskowie uzyskał tytuł mistrza w zawodzie ślusarz maszynowy. Został następnie mechanikiem maszyn rolniczych. Zasiadał w egzekutywie Komitetu Miejsko-Gminnego Polskiej Zjednoczonej Partii Robotniczej i w Komitecie Wojewódzkim tej partii w Bydgoszczy. W latach 1985–1989 pełnił mandat posła na Sejm PRL IX kadencji z okręgu Bydgoszcz, zasiadając w Komisji Rolnictwa, Leśnictwa i Gospodarki Żywnościowej. Działał też w Patriotycznego Ruchu Odrodzenia Narodowego i w radzie pracowniczej w PGR.
Odznaczony Medalem 40-lecia Polski Ludowej.

</doc>
<doc id="1705382" url="https://pl.wikipedia.org/wiki?curid=1705382" title="Volley Masters Montreux 2009">
Volley Masters Montreux 2009

Volley Masters Montreux 2009 – 25. edycja towarzyskiego turnieju siatkarskiego, który trwał od 9 do 14 czerwca z udziałem reprezentacji Polski. W turnieju udział wzięło 8 reprezentacji:
Faza grupowa.
Grupa A.
Tabela
Wyniki
Grupa B.
Tabela
Wyniki
Składy drużyn.
Brazylia.
Trener: GUIMARÃES José RobertoAsystent: JUNIOR Paulo Barros
Chiny.
Trener: CAI BinAsystent: YU Juemin
Holandia.
Trener: AVITAL SelingerAsystent: MYRTHE Schoot
Japonia.
Trener: MANABE MasayoshiAsystent: ABO Kiyoshi
Kuba.
Trener: OVIEDO BONILLA LuisAsystent: GEORGE LAFIGA Eider
Niemcy.
Trener: GUIDETTI GiovanniAsystent: KOSLOWSKI Felix
Polska.
Trener: MATLAK JerzyAsystent: MAKOWSKI Piotr
Włochy.
Trener: BRACCI MarcoAsystent: MAZZANTI Davide

</doc>
<doc id="1705383" url="https://pl.wikipedia.org/wiki?curid=1705383" title="Stanisława Zawadzka">
Stanisława Zawadzka

Stanisława Zawadzka (ur. 5 lutego 1890 w Warszawie, zm. 21 lipca 1988 w Skolimowie) – polska sopranistka i piosenkarka oraz doktor medycyny, znana także jako Zavaska lub Stani.
Życiorys.
Urodziła się w Warszawie przy ulicy Nowy Świat 1294, jako najstarsza z czworga dzieci przemysłowca Bronisława Zawadzkiego i Aleksandry z Jedynaków. Dzięki zamożności ojca odebrała staranne wykształcenie w Żeńskim Zakładzie Wychowawczo-Naukowym Emilii Szteinbokówny w Warszawie (ukończone w 1908 z wynikiem celującym), a następnie rozpoczęła w Petersburgu studia medyczne. Mimo kłopotów finansowych spowodowanych śmiercią ojca, ukończyła studia w 1916, otrzymując dyplom nr 150 Medycznego Instytutu Żeńskiego w Petersburgu (przez resztę życia tytułowano ją „pani doktor”).
Lekcje śpiewu zaczęła pobierać w roku 1910. Debiutowała w Rosji w 1918, po I wojnie światowej wróciła do Polski. W 1919 r. podjęła pracę lekarza wojskowego w Szpitalu 4 Dywizji Strzelców generała Lucjana Żeligowskiego. Przeszła z dywizją cały szlak bojowy jako lekarz II ambulansu, za co później jako jedyna kobieta otrzymała odznakę 4 Dywizji Strzelców. Po wojnie pracowała w Warszawie, śpiewając w operze u Emila Młynarskiego i równolegle pracując w laboratorium bakteriologicznym Szpitala Ujazdowskiego. W 1920 została członkiem rzeczywistym Związku Artystów Scen Polskich. W 1921 pojechała do Włoch, gdzie śpiewała i pobierała lekcje śpiewu. Po międzynarodowych tournée w latach 1925–1926, została uznana za gwiazdę i w 1929 została solistką Opery La Scala w Mediolanie; występowała też w Covent Garden w Londynie. Święciła triumfy w tym samym czasie, co jej przyjaciółka, Ada Sari. Od 1935 przeniosła się do Teatru Wielkiego w Poznaniu. W czasie okupacji nie występowała, utrzymując się z lekcji śpiewu. Po wojnie śpiewała jako solistka w Poznaniu do 1948, równocześnie przez pięć lat (do 1950) prowadząc klasę solistyki w Państwowej Wyższej Szkole Muzycznej w Krakowie. W latach 1950–1970 wykładała w Państwowej Wyższej Szkole Muzycznej w Warszawie i prowadziła letnie kursy mistrzowskie. Jej uczennicą była Stefania Woytowicz. W 1960 roku generał Aleksander Zawadzki, jako przewodniczący Rady Państwa PRL, podpisał akt nadania Krzyża Oficerskiego Orderu Odrodzenia Polski Stanisławie Zawadzkiej, zaś w 1981 roku Krzyżem Komandorskim tego orderu uhonorował ją następny przewodniczący Rady Państwa, Henryk Jabłoński.
Została pochowana na Cmentarzu Powązkowskim w Warszawie (kwatera II-1-15).

</doc>
<doc id="1705384" url="https://pl.wikipedia.org/wiki?curid=1705384" title="Silverpilen">
Silverpilen

Silverpilen ("srebrna strzała") – popularna nazwa pociągu sztokholmskiego metra składającego się z prototypowych wagonów typu C5 produkowanych w latach 1963–1965 przez firmę Hägglund w Örnsköldsvik. W przeciwieństwie do pozostałych typów ówczesnych wagonów malowanych na zielono lub niebiesko, wagony typu C5 posiadały niepolakierowaną a jedynie wypolerowaną aluminiową karoserię nadającą im srebrzysty kolor. Wyprodukowano zaledwie 8 sztuk tego wagonu, co stanowiło jeden pełny zespół trakcyjny (ezt). Były to wagony silnikowe mogące być łączone z wagonami innego typu, dlatego też w późniejszym okresie eksploatacji były spotykane w jednym składzie wraz z innymi wagonami.
Początkowo były ponumerowane odpowiednio od 3001 do 3008, lecz po wprowadzeniu ich do użytku w 1966 roku, zmieniono ich numeracje na 2901–2908.
W połowie lat 90. XX wieku złomowano siedem z nich. Wagon wyprodukowany jako pierwszy, oznaczony numerem 2901 został przetransportowany w 1996 do Örnsköldsvik, gdzie dziś jest siedzibą lokalnego biura turystycznego i stanowi obiekt muzealny.
Legendy.
W latach 80. XX wieku powstało na temat "Silverpilen" wiele legend, które rozpowszechniał w mediach szwedzki etnolog Bengt af Klintberg i następnie opisał w książce "Råttan i pizzan".
Większość z tych legend jest ściśle powiązana z Kymlinge – nieczynną stacją sztokholmskiego metra. Opowiadają one o Silverpilen zatrzymującym się na tej stacji. Według tych legend "jedynie martwi wysiadają w Kymlinge" – "(szw. Bara de döda stiger av i Kymlinge)".
Jedna z legend opowiada o dziewczynie wracającej w nocy z dyskoteki. Pomimo że metro już było nieczynne, na stację przyjechał "Silverpilen", do którego wsiadła. Wewnątrz napotkała błędny wzrok pasażerów i przeraziła się widząc, że pociąg nie zatrzymał się na stacji, na której zamierzała wysiąść, tylko jechał dalej aż do Kymlinge. Wszyscy pasażerowie opuścili pociąg i udali się do wyjścia. Gdy dziewczyna podążyła za nimi, okazało się, że drzwi wyjściowe były zamurowane. Pasażerami miały być duchy osób, które popełniły samobójstwo lub z innych przyczyn zmarły w sztokholmskim metrze. Ciało dziewczyny znaleziono później w pobliskim lesie.

</doc>
<doc id="1705394" url="https://pl.wikipedia.org/wiki?curid=1705394" title="Keith Greene">
Keith Greene

Keith Greene (ur. 5 stycznia 1938 w Londynie, zm. 8 marca 2021) – brytyjski kierowca wyścigowy. Startował w wyścigach Formuły 1 w latach 1959–1962 w zespole Gilby, który należał do jego ojca Sida Greene’a. Po rezygnacji ze startów pracował jako menedżer w brytyjskich zespołach wyścigowych.

</doc>
<doc id="1705396" url="https://pl.wikipedia.org/wiki?curid=1705396" title="Mistrzostwa Świata Mężczyzn w Curlingu 1997">
Mistrzostwa Świata Mężczyzn w Curlingu 1997

Mistrzostwa Świata Mężczyzn w Curlingu 1997 odbyły się między 12 a 20 kwietnia 1997 w szwajcarskim Bernie, w Allmend Stadium.
Tytuł mistrzów świata po 20 latach przerwy zdobyli Szwedzi (Peja Lindholm), którzy w finale pokonali Niemców (Andreas Kapp) 6:3. W małym finale Szkoci (Hammy McMillan) pokonali 8:4 Kanadyjczyków (Kevin Martin).

</doc>
<doc id="1705398" url="https://pl.wikipedia.org/wiki?curid=1705398" title="Base Transceiver Station">
Base Transceiver Station



</doc>
<doc id="1705400" url="https://pl.wikipedia.org/wiki?curid=1705400" title="Ruś Użhorod">
Ruś Użhorod



</doc>
<doc id="1705403" url="https://pl.wikipedia.org/wiki?curid=1705403" title="Katastrofa lotnicza w Bandungu">
Katastrofa lotnicza w Bandungu

Katastrofa lotnicza w Bandungu zdarzyła się 6 kwietnia 2009. Fokker F-27 Friendship należący do Indonezyjskich Sił Powietrznych uderzył w hangar. Zginęło 24 osób.
Fokker F-27 (A-2703), należący do Indonezyjskich Sił Powietrznych miał 32 lata i 8 miesięcy. Został wyprodukowany 31 sierpnia 1976. Miał trzy numery rejestracyjne (T-2703 i PK-VCE).
Okoliczności katastrofy.
Fokker miał wylądować na lotnisku w Bandung, gdzie odbywały się wojskowe ćwiczenia spadochroniarskie. Na pokładzie znajdowało się 17 żołnierzy, 6 członków załogi i instruktor. Samolot miał podejść do lądowania podczas trwania burzy, lecz z niewiadomych przyczyn nagle uderzył w hangar. Nikt nie przeżył wypadku.

</doc>
<doc id="1705407" url="https://pl.wikipedia.org/wiki?curid=1705407" title="Gitan">
Gitan

„Gitan” – drugi singiel z debiutanckiej płyty Garou, Seul.
Słowa piosenki napisał Luc Plamondon, muzykę skomponował Romano Mussumara. „Gitan” największym przebojem stał się w Polsce.

</doc>
<doc id="1705408" url="https://pl.wikipedia.org/wiki?curid=1705408" title="Wasilij Rudienkow">
Wasilij Rudienkow

Wasilij Wasiljewicz Rudienkow (ros. Василий Васильевич Руденков, ur. 3 maja 1931 w Żłobinie, zm. 2 listopada 1982 tamże) – białoruski lekkoatleta startujący w barwach ZSRR, mistrz olimpijski z Rzymu z 1960.
W 1959 ustanowił rekord Europy wynikiem 67,92 m, który wyrównał w 1960. Na igrzyskach olimpijskich w Rzymie najpierw ustanowił w eliminacjach rekord olimpijski rzutem na odległość 67,03 m, a potem w finale go poprawił na 67,10 m, co dało mu złoty medal olimpijski.
Na mistrzostwach Europy w 1962 w Belgradzie zajął 6. miejsce. W 1959, 1960 i 1961 był mistrzem ZSRR, a w 1962 i 1964 brązowym medalistą. Czterokrotnie ustanawiał rekord ZSRR do wyniku 68,95 m, uzyskanego 5 października 1961 w Tbilisi. Był to najlepszy wynik w jego karierze.
Po zakończeniu kariery zawodnika pracował jako trener.

</doc>
<doc id="1705412" url="https://pl.wikipedia.org/wiki?curid=1705412" title="Hochtor">
Hochtor

Hochtor – szczyt w Alpach Ennstalskich, części Północnych Alp Wapiennych. Leży w Austrii, w kraju związkowym Styria. To najwyższy szczyt Alp Ennstalskich. Leży na terenie Parku Narodowego Gesäuse. Szczyt można zdobyć ze schroniska Hesshütte lub Haindlkarhütte.

</doc>
<doc id="1705413" url="https://pl.wikipedia.org/wiki?curid=1705413" title="Bengt af Klintberg">
Bengt af Klintberg

Bengt Knut Erik af Klintberg (ur. 25 grudnia 1938 w Sztokholmie) – szwedzki etnolog, folklorysta i pisarz. W 2006 roku otrzymał tytuł profesora.
Sławę przyniosły mu książki o legendach miejskich. Znany był również jako prowadzący, popularny niegdyś program radiowy "Folkminnen". Nazywany jedynym szwedzkim przedstawicielem fluxusu – trendu artystycznego w sztuce. 
Linki zewnętrzne.
"klintbergare" och andra moderna vandringssägner... 

</doc>
<doc id="1705414" url="https://pl.wikipedia.org/wiki?curid=1705414" title="Fundacja im. Brata Alberta">
Fundacja im. Brata Alberta

Fundacja im. Brata Alberta – polska fundacja z siedzibą w Radwanowicach, której celem jest niesienie pomocy osobom niepełnosprawnym intelektualnie. Fundacja ma status organizacji pożytku publicznego.
Fundacja została założona 20 maja 1987 roku przez śp. Zofię Tetelowską, Stanisława Pruszyńskiego i ks. Tadeusza Isakowicza-Zaleskiego oraz osoby wywodzące się z Duszpasterstwa Osób Niepełnosprawnych i wspólnot "Wiara i Światło" z Krakowa.
Działalność Fundacji od samego początku była wspierana przez kardynała Franciszka Macharskiego.
Placówki Fundacji.
Fundacja prowadzi na terenie całego kraju:
Fundacja obejmuje swoją opieką ponad 1000 osób niepełnosprawnych, z których 160 przebywa na pobyt stały a pozostali podopieczni są dowożeni na zajęcia dzienne.
Przy Fundacji działa Fundacja Przyjaciół Fundacji im. Brata Alberta, która prowadzi działalność gospodarczą.
Festiwale i wydarzenia integracyjne.
Fundacja jest organizatorem koncertów charytatywnych, spotkań integracyjnych, przeglądów teatralno-muzycznych wystaw plastycznych i ceramicznych, prezentujących twórczości osób z niepełnosprawnością intelektualną. Fundacja organizuje też doroczne, ogólnopolskie przedsięwzięcia, do których należą m.in. m.in.:
Działalność oświatowa.
Fundacja stale współpracuje z Oświatowym Towarzystwem Integracyjnym, które prowadzi Integracyjną Szkołę Podstawową w Radwanowicach oraz Niepubliczne Przedszkole Integracyjne w Radwanowicach.
Organizuje też Ogólnopolskie Konkursy Kresowe wspólnie z Fundacją Kresową „Memoria et Veritas” oraz szkołami w Nawojowej Górze i Radwanowicach
Pomoc dla Ukrainy.
Fundacja od 1995 r. stale wspiera ośrodki dla niewidomych i ich rodzin, prowadzone przez Siostry Franciszkanki Służebnice Krzyża w Starym Skałacie i Żytomierzu (wcześniej także w Charkowie) na Ukrainie. Od 2022 r. bierze czynny udział w pomocy dla uchodźców z Ukrainy, współorganizując ośrodek dla nich w Chrzanowie oraz wysyłając pomoc dla Halicza.
Medal Św. Brata Alberta.
Fundacja co roku przyznaje Medal Świętego Brata Alberta, którego laureatami są m.in. Franciszek Macharski, Janusz Kochanowski, Jan Chrapek, Anna Dymna, Robert Korzeniowski, Andrzej Zoll, księstwo Irina i Hubert Wittgenstein, hr. Kint de Roodenbeke, Tadeusz Gocłowski, Towarzystwo Strzeleckie „Bractwo Kurkowe” w Krakowie, Otylia Jędrzejczak, Eleni Tzoka, Joanna Puzyna-Krupska, Roman Kluska, Ewa Błaszczyk, Zbigniew Brzeziński, Jan Rokita, Alicja Grześkowiak, Rodzina Danuty i Romana Kocielińskich z Wiślicy, Marek Kamiński, Lidia Jazgar, Paweł Kukiz.

</doc>
<doc id="1705415" url="https://pl.wikipedia.org/wiki?curid=1705415" title="Antena adaptacyjna">
Antena adaptacyjna

Antena adaptacyjna – układ antenowy, którego zadaniem jest naprowadzenie wiązki głównej stacji bazowej na aktualne położenie ruchomego terminala użytkownika (UE) i podążanie z położeniem wiązki wraz z jego ruchem w czasie rzeczywistym. Zaletą takiego rozwiązania jest ograniczenie zakłóceń interferencyjnych, lepsze wykorzystanie widma oraz poprawa efektywności energetycznej systemu.
System antenowy tego typu składa się z pewnej liczby elementów antenowych połączonych z urządzeniem radiowym za pomocą procesora adaptacyjnego, gdzie przetwarzane są sygnały wejściowe. Na wyjściu sygnał musi spełniać kryterium adaptacyjne:
Anteny adaptacyjne stosowane są np. w radiolokacji, to wciąż nie są powszechne w telefonii komórkowej. Zastosowanie technologii anten adaptacyjnych w telefonii komórkowej leży w obszarze zainteresowań dostawców sprzętu telekomunikacyjnego. Teoria anten adaptacyjnych jest znana od lat, natomiast dopiero obecnie wydajność procesorów zapewniła obróbkę sygnału w czasie rzeczywistym pozwalając na dalszy rozwój technologii. Technologia anten adaptacyjnych jest kolejnym etapem rozwoju sieci komórkowych i jest przede wszystkim przeznaczona do zastosowania w sieciach LTE (są próby dla HSPA+). Dynamiczne formowanie wiązki umożliwia dobór optymalnego kierunku transmisji i odbioru sygnału dopasowanego do aktualnych warunków propagacyjnych. W antenach adaptacyjnych stosowane są różne poziomy inteligencji: od stosunkowo prostego przełączania pomiędzy predefinowanymi wiązkami po optymalne formowanie wiązki wraz z optymalizacją kształtu charakterystyki w płaszczyźnie poziomej lub pionowej. Anteny adaptacyjne pozwalają na zwiększenie efektywności wykorzystania pasma i docelowo obniżenie poziomu zużycia energii. Rozwiązania softwarowe stosowane w antenach adaptacyjnych bazują na koncepcji zwiększenia efektywności w dwóch obszarach: selektywnej transmisji w kierunku do UE (downlink) i selektywnego odbioru (uplink). Do rozwiązań poprawiających efektywność łącza do UE zalicza się: podział sektora obsługiwanego przez antenę na pod-obszary (zarówno z ponownym wykorzystaniem zasobów radiowych, jak i bez ponownego wykorzystania nośnych), przełączanie wiązek w płaszczyźnie poziomej lub pionowej, dobór pochylenia wiązki dla użytkownika UST (user specyfic tilt) bazujący na wyborze jednej z predefinowanych wiązek o ustalonym kącie nachylenia w płaszczyźnie pionowej. Do rozwiązań poprawiających efektywność łącza od UE (uplink) zalicza się mechanizmy formowania charakterystyki odbiorczej bazujące na post-procesingu wielodrogowego sygnału odbieranego przez zintegrowane elementy radiowe.

</doc>
<doc id="1705417" url="https://pl.wikipedia.org/wiki?curid=1705417" title="Układ antenowy">
Układ antenowy



</doc>
<doc id="1705419" url="https://pl.wikipedia.org/wiki?curid=1705419" title="Barbus waleckii">
Barbus waleckii



</doc>
<doc id="1705421" url="https://pl.wikipedia.org/wiki?curid=1705421" title="Barbus cyclolepis waleckii">
Barbus cyclolepis waleckii



</doc>
<doc id="1705422" url="https://pl.wikipedia.org/wiki?curid=1705422" title="Madonna Terranuova">
Madonna Terranuova

Madonna Terranuova – obraz włoskiego malarza renesansowego Rafaela Santi ukończony w latach 1504–1505. Obraz od 1854 znajduje się w berlińskich "Staatliche Museen".

</doc>
<doc id="1705426" url="https://pl.wikipedia.org/wiki?curid=1705426" title="Großer Ödstein">
Großer Ödstein

Großer Ödstein – szczyt w Alpach Anizyjskich, części Północnych Alp Wapiennych. Leży w Austrii, w kraju związkowym Styria. Szczyt można zdobyć ze schroniska Hesshütte.

</doc>
<doc id="1705427" url="https://pl.wikipedia.org/wiki?curid=1705427" title="Synowektomia">
Synowektomia

Synowektomia – operacja chirurgiczna polegająca na usunięciu zmienionej błony maziowej w obrębie stawu lub ścięgna. Operacje tego typu najczęściej wykonywane są w przebiegu reumatoidalnego zapalenia stawów. Są też leczeniem z wyboru w przypadku barwnikowego kosmkowo-guzkowego zapalenia błony śluzowej stawów oraz chrzęstniakowatości maziówki.
Synowektomia najczęściej jest wykonywana w obrębie stawów śródręczno-nadgarstkowych i w obrębie nadgarstka, stawu kolanowego, choć możliwa jest w obrębie każdego stawu.
Zabieg ten likwiduje ból, poprawia funkcję stawu i opóźnia procesy destrukcyjne stawu. Synowektomia artoskopowa (wykonana w trakcie artroskopii) daje 75% dobrych wyników w przypadku zastosowania wczesnej procedury operacyjnej.
Przerośniętą błonę maziową można również poddać synowektomii chemicznej (tzw. synowiorteza). Zabieg ten polega na wstrzyknięciu do stawu związku chemicznego (np. czterotlenku osmu), który niszczy komórki błony maziowej.
Nowszą metodą jest synowektomia radioizotopowa, zwana także radiosynowektomią. Ta nieoperacyjna procedura medyczna polega na podaniu do jamy stawu drogą nakłucia radioizotopu, który niszczy błonę maziową. Zalecane jest całkowite unieruchomienie nakłutego stawu na 48 h po zabiegu. Ten rodzaj synowektomii stosowany jest np.w leczeniu artropatii hemofilowej oraz młodzieńczego idiopatycznego zapalenia stawów.
Radiofarmaceutykiem stosowanym w ich przebiegu jest cytrynian itru 90. Do synowektomii radioizotopowej wykorzystuje się również izotopy renu 186 i erbu 169. Skuteczność radiosynowektomii wynosi ok. 60-80% (tzn. u 60-80% pacjentów występuje poprawa stanu chorego, choć zwykle nie natychmiastowa).

</doc>
<doc id="1705428" url="https://pl.wikipedia.org/wiki?curid=1705428" title="Margot Käßmann">
Margot Käßmann

Ks. bp Margot Käßmann z domu Schulze (ur. 3 czerwca 1958 w Marburgu) – teolog luterańska, była zwierzchniczka Ewangelicko-Luterańskiego Kościoła Krajowego Hanoweru, największej wspólnoty ewangelickiej w Niemczech należącej do Zjednoczonego Ewangelicko-Luterańskiego Kościoła Niemiec oraz Ewangelickiego Kościoła w Niemczech (EKD). 28 października 2009 otrzymując 132 ze 142 głosów bp Käßmann została wybrana na przewodniczącą Rady tego ostatniego. Była pierwszą kobietą sprawującą najwyższy protestancki urząd w RFN.
Życiorys.
Bp Käßmann studiowała teologię na uniwersytetach w Tybindze, Edynburgu, Getyndze i w Marburgu. W 1983 odbyła wikariat w Wolfhagen nieopodal Kassel. Ordynowana na duchownego w 1985 rozpoczęła pracę duszpasterską we Frielendorf-Spieskappel. Tam poznała przyszłego męża, także duchownego. Na uniwersytecie w Bochum obroniła pracę doktorską pt. „Ubóstwo i dostatek jako przyczynek do jedności Kościoła”. W 1999 jako pierwsza kobieta została wybrana i konsekrowana na urząd biskupa Kościoła Hanoweru.
W 1983 podczas zgromadzenia plenarnego Światowej Rady Kościołów w Vancouver została najmłodszym członkiem komitetu centralnego Rady. Zrezygnowała z funkcji w 2002 po tym, jak specjalna komisja ds. członkostwa Kościołów prawosławnych w ŚRK zarekomendowała odrzucenia zwrotu „nabożeństwo ekumeniczne” i zastąpienie go zwrotem „międzywyznaniowa modlitwa powszechna”. Pani biskup zasiada w komitecie centralnym Konferencji Kościołów Europejskich.
20 lutego 2010 hanowerski patrol policyjny zatrzymał bp Margot Käßmann, gdy ta służbowym samochodem przejechała przez skrzyżowanie na czerwonym świetle. Badania laboratoryjne wykazały, że we krwi miała 1,54 promila alkoholu. Cztery dni później, mimo "votum zaufania" ze strony władz EKD, pani biskup złożyła obydwa sprawowane przez siebie urzędy.
Poglądy.
Zdaniem byłej zwierzchniczki hanowerskiego Kościoła w naukach przedkonfirmacyjnych zbyt mało mówi się o Biblii, a zbyt dużo o tematach współczesnych, jak sekty czy narkotyki. Margot Käßmann kładzie szczególny nacisk na rolę modlitwy w życiu dzieci i dorosłych chrześcijan. Publicznie nawoływała do delegalizacji Narodowo-Demokratycznej Partii Niemiec. Znana jest z ostrej krytyki Watykanu w sprawie nauczania Kościoła rzymskokatolickiego nt. homoseksualizmu, AIDS, święcenia kobiet i celibatu.
Życie prywatne.
Rodzina bp Käßmann pochodzi z Koszalina, po zakończeniu II wojny światowej opuściła Polskę. Biskup ma cztery córki. W 2006 przeszła operację usunięcia guza piersi. Rok później, jako pierwszy niemiecki biskup, złożyła pozew o rozwód. Jej decyzja spotkała się ze zrozumieniem senatu Kościoła, który upoważnił ją do dalszego sprawowania urzędu biskupa.

</doc>
<doc id="1705429" url="https://pl.wikipedia.org/wiki?curid=1705429" title="Kościół ewangelicko-reformowany w Łodzi">
Kościół ewangelicko-reformowany w Łodzi



</doc>
<doc id="1705430" url="https://pl.wikipedia.org/wiki?curid=1705430" title="Przywilej warcki">
Przywilej warcki



</doc>
<doc id="1705433" url="https://pl.wikipedia.org/wiki?curid=1705433" title="Margot Kaessmann">
Margot Kaessmann



</doc>
<doc id="1705436" url="https://pl.wikipedia.org/wiki?curid=1705436" title="Admonter Reichenstein">
Admonter Reichenstein

Admonter Reichenstein – szczyt w Alpach Anizyjskich, części Północnych Alp Wapiennych. Leży w Austrii, w kraju związkowym Styria. Szczyt można zdobyć ze schroniska Mödlinger Hütte.

</doc>
<doc id="1705438" url="https://pl.wikipedia.org/wiki?curid=1705438" title="Rezerwat przyrody Czarny Ług">
Rezerwat przyrody Czarny Ług

Rezerwat przyrody Czarny Ług – torfowiskowy rezerwat przyrody we wschodniej części gminy Wolbórz, w kierunku wschodnim od wsi Młoszów, w powiecie piotrkowskim, w województwie łódzkim.
Został utworzony dnia 14 czerwca 1996 r. Głównym przedmiotem ochrony w rezerwacie jest torfowisko wysokie typu atlantyckiego ze stanowiskami bagnicy torfowej, otoczone lasami. Rezerwat zajmuje tylko 2,55 ha. Wokół rezerwatu wyznaczono otulinę o powierzchni 6,01 ha. Obszar rezerwatu objęty jest ochroną ścisłą.
Występują tutaj: bagnica torfowa, kruszyna pospolita, rosiczka okrągłolistna, turzyca bagienna, modrzewnica zwyczajna, wełnianka pochwowata, bagno zwyczajne, borówka bagienna i żurawina błotna. Las stanowi otulinę rezerwatu. W drzewostanie dominuje sosna i brzoza – gatunki młode mieszczące się w granicach 30–90 lat. Flora rezerwatu liczy 50 gatunków roślin naczyniowych i około 15 gatunków mszaków. Z ciekawszych gatunków fauny występuje tu także napierśnik torfowiskowy ("Stethophyma grossum"), z Czerwonej Listy Zwierząt Ginących i Zagrożonych.
W ostatnich latach torfowisko ulega zarastaniu i wypłyceniu.
Rezerwat znajduje się w otulinie Sulejowskiego Parku Krajobrazowego wchodzącego w skład zespołu Nadpilicznych Parków Krajobrazowych.

</doc>
<doc id="1705439" url="https://pl.wikipedia.org/wiki?curid=1705439" title="Michael Petkovic">
Michael Petkovic

Michael Petkovic (chorw. "Mihovil Petković"; ur. 16 lipca 1976 we Fremantle) – australijski piłkarz pochodzenia chorwackiego występujący na pozycji bramkarza. Brat Jasona Petkovica.
Kariera klubowa.
Petkovic seniroską karierę rozpoczął w 1994 roku w klubie Spearwood Dalmatinac. W 1995 roku trafił do South Melbourne FC z National Soccer Leagye. W 1996 roku zdobył z nim NSL Cup, a w 1998 i 1999 roku mistrzostwo NSL. Z South Melbourne był wypożyczany do francuskiego RC Strasbourg oraz norweskiego Lillestrøm SK, jednak w żadnych z nich nie zdołał zadebiutować. W barwach South Melbourne zagrał 157 razy.
W 2002 roku Petkovic podpisał kontrakt z tureckim Trabzonsporem. W 2003 roku oraz w 2004 roku zdobył z klubem Puchar Turcji. Natomiast w latach 2004-2005 dwukrotnie wywalczył z zespołem wicemistrzostwo Turcji. Przez 3 lata dla Trabzonsporu rozegrał 85 spotkań.
W 2005 roku Petkovic odszedł do innego pierwszoligowca, Sivassporu. Pierwszy ligowy mecz zaliczył tam 6 sierpnia 2005 roku przeciwko Trabzonsporowi (3:0). 9 marca 2008 roku w wygranym 3:2 meczu z MKE Ankaragücü strzelił swojego jedynego gola w zawodowej karierze. W 2009 roku wywalczył z zespołem wicemistrzostwo Turcji. Graczem Sivassporu był przez 5 lat.
W 2010 roku wrócił do Australii, gdzie został graczem klubu Melbourne Victory z A-League. Zadebiutował tam 7 sierpnia 2010 roku w zremisowanym 3:3 pojedynku z Sydney FC. W Melbourne spędził rok, a w 2011 zakończył karierę.
Kariera reprezentacyjna.
W reprezentacji Australii Petkovic zadebiutował 11 kwietnia 2001 roku w wygranym 31:0 meczu eliminacji Mistrzostw Świata 2002 z Samoa Amerykańskim. W 2005 roku został powołany do kadry na Puchar Konfederacji. Zagrał na nim w pojedynku z Tunezją (0:2), a Australia zakończyła turniej na fazie grupowej.
W 2007 roku Petkovic znalazł się w drużynie na Pucharu Azji. Nie zagrał na nim w żadnym meczu, a Australia odpadła z turnieju w ćwierćfinale. W latach 2001-2008 w drużynie narodowej rozegrał 6 spotkań.

</doc>
<doc id="1705440" url="https://pl.wikipedia.org/wiki?curid=1705440" title="Zygmunt Dylik">
Zygmunt Dylik

Zygmunt Stanisław Dylik (ur. 27 lutego 1903 w Petersburgu - zm. 26 października 1991 w Łodzi) – bibliotekarz, brat prof. Jana Dylika – geografa.
Życiorys.
Absolwent Wolnej Wszechnicy Polskiej w Łodzi i Uniwersytetu Łódzkiego. Doktorat na Uniwersytecie Warszawskim obronił w 1967 na podstawie dysertacji: "Rola społeczno-wychowawcza biblioteki szkoły podstawowej".
Od 1921 pracował w Bibliotece Publicznej w Łodzi.
Organizator i pierwszy kierownik Biblioteki Uniwersyteckiej w Łodzi, w okresie od 11 lutego 1945 do 30 sierpnia 1946, a następnie od 1950 jej wicedyrektor, aż do przejścia na emeryturę w 1969. Kierował Działem Nabytków i organizował Dział Kartografii. Odpowiedzialny za budowę nowego gmachu biblioteki przy ul. Matejki 34/38. Od 1966 kustosz dyplomowany. Prowadził zajęcia dydaktyczne Państwowej Wyższej Szkole Pedagogicznej w Łodzi i na kursach Państwowego Instytutu Książki.

</doc>
<doc id="1705441" url="https://pl.wikipedia.org/wiki?curid=1705441" title="Michael Petković">
Michael Petković



</doc>
<doc id="1705442" url="https://pl.wikipedia.org/wiki?curid=1705442" title="Puchar Azji 2007">
Puchar Azji 2007



</doc>
<doc id="1705444" url="https://pl.wikipedia.org/wiki?curid=1705444" title="Puchar Azji 1956">
Puchar Azji 1956



</doc>
<doc id="1705445" url="https://pl.wikipedia.org/wiki?curid=1705445" title="Puchar Azji 1960">
Puchar Azji 1960



</doc>
<doc id="1705446" url="https://pl.wikipedia.org/wiki?curid=1705446" title="Puchar Azji 1964">
Puchar Azji 1964



</doc>
<doc id="1705447" url="https://pl.wikipedia.org/wiki?curid=1705447" title="Puchar Azji 1968">
Puchar Azji 1968



</doc>
<doc id="1705448" url="https://pl.wikipedia.org/wiki?curid=1705448" title="Puchar Azji 1972">
Puchar Azji 1972



</doc>
<doc id="1705449" url="https://pl.wikipedia.org/wiki?curid=1705449" title="Puchar Azji 1976">
Puchar Azji 1976



</doc>
<doc id="1705451" url="https://pl.wikipedia.org/wiki?curid=1705451" title="Puchar Azji 1980">
Puchar Azji 1980



</doc>
<doc id="1705452" url="https://pl.wikipedia.org/wiki?curid=1705452" title="Janina Pelcowa">
Janina Pelcowa

Janina Pelcowa (ur. 7 marca 1903 w Parczewie, zm. 17 marca 1988 w Warszawie) – pedagog, bibliotekarz, bibliograf.
Życiorys.
W okresie międzywojennym pracowała jako nauczycielka w Białymstoku, Wilnie i Grodnie. W 1933 doktorat na Uniwersytecie Warszawskim. W czasie II wojny światowej brała udział w tajnym nauczaniu. Po powstaniu warszawskim wywieziona na roboty przymusowe w Niemczech. Po powrocie do kraju zatrudniona w administracji Politechniki Śląskiej i Politechniki Wrocławskiej.
W latach 1947–1952 pracowała w Bibliotece Uniwersyteckiej w Łodzi, gdzie zorganizowała i prowadziła Dział Nabytków; równocześnie asystentka w Katedrze Bibliotekoznawstwa Uniwersytetu Łódzkiego prof. Jana Muszkowskiego.
Od 1952 pracowała w Instytucie Bibliograficznym Biblioteki Narodowej w Warszawie, zajmując się normalizacja bibliograficzną.

</doc>
<doc id="1705453" url="https://pl.wikipedia.org/wiki?curid=1705453" title="Puchar Azji 1984">
Puchar Azji 1984



</doc>
<doc id="1705454" url="https://pl.wikipedia.org/wiki?curid=1705454" title="Puchar Azji 1988">
Puchar Azji 1988



</doc>
<doc id="1705457" url="https://pl.wikipedia.org/wiki?curid=1705457" title="Puchar Azji 1992">
Puchar Azji 1992



</doc>
<doc id="1705459" url="https://pl.wikipedia.org/wiki?curid=1705459" title="Puchar Azji 1996">
Puchar Azji 1996



</doc>
<doc id="1705460" url="https://pl.wikipedia.org/wiki?curid=1705460" title="Puchar Azji 2000">
Puchar Azji 2000



</doc>
<doc id="1705461" url="https://pl.wikipedia.org/wiki?curid=1705461" title="Puchar Azji 2004">
Puchar Azji 2004



</doc>
<doc id="1705462" url="https://pl.wikipedia.org/wiki?curid=1705462" title="Puchar Azji 2011">
Puchar Azji 2011



</doc>
<doc id="1705463" url="https://pl.wikipedia.org/wiki?curid=1705463" title="Kwalifikacje Pucharu Azji 2011">
Kwalifikacje Pucharu Azji 2011



</doc>
<doc id="1705464" url="https://pl.wikipedia.org/wiki?curid=1705464" title="Kwalifikacje Pucharu Azji 2011 (grupa A)">
Kwalifikacje Pucharu Azji 2011 (grupa A)



</doc>
<doc id="1705465" url="https://pl.wikipedia.org/wiki?curid=1705465" title="Pismo phags-pa">
Pismo phags-pa

Pismo phags-pa (mong. дөрвөлжин үсэг "dörvöljin üseg", dosłownie: „kwadratowe pismo”; tyb. ཧོར་ཡིག་གསར་པ་, Wylie: "hor yig gsar pa" „nowe pismo mongolskie”; chiń. 蒙古新字, pinyin: "měnggǔ xīnzì", również w znaczeniu „nowe pismo mongolskie” – właściwiej "'phags-pa", także "pasypa" (chiń. 八思巴文 "bāsībā wén") – alfabet sylabiczny opracowany przez tybetańskiego lamę Blo-gros rGyal-mtshan, zwanego 'Phags-pa (tyb.: འཕགས་པ་, mong. ꡖꡍꡂꡛ ꡌ), dla cesarza Kubilaj-chana, jako system pisma dla wszystkich języków używanych w cesarstwie chińskim w okresie panowania dynastii Yuan. Pismo to wyszło z użycia w okresie Ming, lecz nadal używano go do fonetycznego zapisu podczas nauki języka chińskiego. Pismo to jest ważne z tego względu, że zabytki piśmiennictwa w tym alfabecie stanowią znaczące źródło danych na temat ewolucji języka chińskiego oraz innych języków azjatyckich. Pismo to zostało pomyślane jako pismo mongolskie, lecz w rzeczywistości większość zachowanych tekstów w tym alfabecie zostało napisanych w języku chińskim.
Charakterystyka.
Phags-pa wywodzi się z pisma tybetańskiego, lecz w odróżnieniu od niego zapisywane je pionowo, zgodnie z przyzwyczajeniami mongolskimi i chińskimi.

</doc>
<doc id="1705466" url="https://pl.wikipedia.org/wiki?curid=1705466" title="Kwalifikacje Pucharu Azji 2011 (grupa B)">
Kwalifikacje Pucharu Azji 2011 (grupa B)



</doc>
<doc id="1705467" url="https://pl.wikipedia.org/wiki?curid=1705467" title="Kwalifikacje Pucharu Azji 2011 (grupa C)">
Kwalifikacje Pucharu Azji 2011 (grupa C)



</doc>
<doc id="1705469" url="https://pl.wikipedia.org/wiki?curid=1705469" title="Kwalifikacje Pucharu Azji 2011 (grupa D)">
Kwalifikacje Pucharu Azji 2011 (grupa D)



</doc>
<doc id="1705470" url="https://pl.wikipedia.org/wiki?curid=1705470" title="Kwalifikacje Pucharu Azji 2011 (grupa E)">
Kwalifikacje Pucharu Azji 2011 (grupa E)



</doc>
<doc id="1705472" url="https://pl.wikipedia.org/wiki?curid=1705472" title="Składy drużyn uczestniczących w Pucharze Azji 2007">
Składy drużyn uczestniczących w Pucharze Azji 2007



</doc>
<doc id="1705473" url="https://pl.wikipedia.org/wiki?curid=1705473" title="Sparafeld">
Sparafeld

Sparafeld – szczyt w Alpach Anizyjskich, części Północnych Alp Wapiennych. Leży w Austrii, w kraju związkowym Styria. Szczyt można zdobyć ze schroniska Mödlinger Hütte. Sąsiaduje z Admonter Reichenstein.

</doc>
<doc id="1705475" url="https://pl.wikipedia.org/wiki?curid=1705475" title="Puchar Azji Wschodniej">
Puchar Azji Wschodniej



</doc>
<doc id="1705477" url="https://pl.wikipedia.org/wiki?curid=1705477" title="Puchar Azji Wschodniej 2008">
Puchar Azji Wschodniej 2008



</doc>
<doc id="1705478" url="https://pl.wikipedia.org/wiki?curid=1705478" title="Puchar Azji Zachodniej">
Puchar Azji Zachodniej



</doc>
<doc id="1705479" url="https://pl.wikipedia.org/wiki?curid=1705479" title="Puchar Azji Zachodniej 2007">
Puchar Azji Zachodniej 2007



</doc>
<doc id="1705481" url="https://pl.wikipedia.org/wiki?curid=1705481" title="Społeczne funkcje pieniądza">
Społeczne funkcje pieniądza



</doc>
<doc id="1705485" url="https://pl.wikipedia.org/wiki?curid=1705485" title="Großer Pyhrgas">
Großer Pyhrgas

Großer Pyhrgas – szczyt w Alpach Anizyjskich, części Północnych Alp Wapiennych. Leży w Austrii, na granicy dwóch krajów związkowych: Styrii i Górnej Austrii. Na zachód leży Kleiner Pyhrgas (2023 m). Szczyt można zdobyć ze schronisk Hofalmhütte (1305 m), Rohrauerhaus (1308 m) i Bosruckhütte (1036 m).

</doc>
<doc id="1705487" url="https://pl.wikipedia.org/wiki?curid=1705487" title="I Have a Dream (singel)">
I Have a Dream (singel)

I Have a Dream – singel zespołu ABBA z albumu Voulez-Vous. Utwór był ostatnim singlem wydanym przez zespół w latach 70. Oprócz członków zespołu, w piosence śpiewa również chór dziecięcy. Zespół promował ten singel m.in. w programie "The Late, Late Breakfast Show" oraz podczas koncertu na Wembley.
Wersja Westlife.
Boysband Westlife nagrał cover utworu "I Have a Dream" w grudniu 1999, dwadzieścia lat po oryginalnej wersji ABBA. Piosenka stała się czwartym numerem jeden zespołu na Wyspach Brytyjskich. Limitowana edycja singla zawierająca utwór "Seasons in the Sun" stała się świątecznym numerem jeden w Wielkiej Brytanii, utrzymując swą pozycję do stycznia 2000 roku. Do dziś zajmuje czterdzieste siódme miejsce wśród Bożonarodzeniowych numerów jeden w Wielkiej Brytanii. Utwór był także ostatnim numerem jeden w latach 90. Piosenka otrzymała certyfikat platyny w Wielkiej Brytanii za 600 000 sprzedanych egzemplarzy.

</doc>
<doc id="1705488" url="https://pl.wikipedia.org/wiki?curid=1705488" title="Michał Kuna">
Michał Kuna

Michał Kuna (ur. 13 września 1923 w Dąbiu, zm. 8 czerwca 1994 w Łodzi) – polski bibliotekarz, księgoznawca, bibliofil, edytor.
Życiorys.
Zatrudniony w Bibliotece Uniwersyteckiej w Łodzi od 1957 do 1984, w latach 1959-1973 i ponownie 1981-1983 pełnił funkcję wicedyrektora Biblioteki Uniwersyteckiej w Łodzi, był organizatorem i (od 1974) kierownikiem Oddziału Zbiorów Specjalnych. W 1965 brał udział w akcji „Ri-Be-Pol” przekazania części zbiorów berlińskiej Deutsche Staatsbibliothek.
Pochowany został na Starym Cmentarzu w Łodzi.

</doc>
<doc id="1705493" url="https://pl.wikipedia.org/wiki?curid=1705493" title="Radiosynowiorteza">
Radiosynowiorteza



</doc>
<doc id="1705494" url="https://pl.wikipedia.org/wiki?curid=1705494" title="Edith Cowan">
Edith Cowan

Edith Dircksey Cowan (ur. 2 sierpnia 1861, zm. 9 czerwca 1932) – australijska polityk, działaczka społeczna oraz pierwsza kobieta wybrana do Zgromadzenia Ustawodawczego Australii Zachodniej.
Była jedną z współzałożycielek klubu australijskich sufrażystek w 1894 (tzw. "Karrakatta Club").
Podczas I wś zajmowała się pomocą żołnierzom na froncie (zbiórki odzieży, żywności), a po zakończeniu wojny koordynowała działania mające na celu wspieranie powracających żołnierzy za co w 1920 została odznaczona Orderem Imperium Brytyjskiego.
Jej podobizna znajduje się na australijskim banknocie 50 dolarowym.
W 1991 "Western Australian College of Advanced Education" zmienił nazwę na Uniwersytet Edith Cowan.

</doc>
<doc id="1705495" url="https://pl.wikipedia.org/wiki?curid=1705495" title="Tonight's Decision">
Tonight's Decision

Tonight's Decision to czwarty album studyjny zespołu Katatonia wydany w 1999 roku przez Peaceville Records. W 2003 roku ukazała się reedycja albumu zawierająca 2 dodatkowe utwory.

</doc>
<doc id="1705496" url="https://pl.wikipedia.org/wiki?curid=1705496" title="Jerzy Tynecki">
Jerzy Tynecki

Jerzy Tynecki (ur. 10 kwietnia 1935 w Rumianie, zm. 3 stycznia 1992 w Łodzi) – historyk literatury, bibliotekarz, pracownik Uniwersytetu Łódzkiego oraz Biblioteki Uniwersyteckiej w Łodzi.
Życiorys.
W latach 1952–1957 studiował polonistykę na Uniwersytecie Łódzkim (UŁ). W 1969 doktoryzował się na Wydziale Filologicznym UŁ na podstawie rozprawy "Zarys monograficzny życia i twórczości Tadeusza Micińskiego" (promotor prof. dr Zdzisław Skwarczyński). W 1972 złożył państwowy egzamin dla bibliotekarzy dyplomowanych. W 1977 zdał kolokwium habilitacyjne zakończone pozytywną uchwałą Rady Wydziału Filologicznego UŁ w sprawie nadania stopnia naukowego doktora habilitowanego nauk humanistycznych, której nie zatwierdziła Centralna Komisja Kwalifikacyjna ds. Kadr Naukowych.
Przedmiotem jego zainteresowań historycznoliterackich była głównie twórczość Tadeusza Micińskiego i Emila Zegadłowicza.
Pracował kolejno w Archiwum Państwowym w Łęczycy (1956–1958), Łódzkim Domu Kultury (1959–1964), Pedagogicznej Bibliotece Wojewódzkiej w Łodzi (1965–1967), Bibliotece Uniwersyteckiej w Łodzi (1968–1972), a w latach 1972–1982 na stanowisku adiunkta w Zakładzie Literatury Nowożytnej Instytutu Filologii Polskiej UŁ.
Był sekretarzem (1969–1973) i prezesem (1975–1977) Oddziału Łódzkiego Towarzystwa Literackiego im. A. Mickiewicza, członkiem Komisji Historii Literatury Wydziału I Łódzkiego Towarzystwa Naukowego, członkiem Stowarzyszenia Bibliotekarzy Polskich.
Przez wiele lat związany był zawodowo z Biblioteką Uniwersytecką w Łodzi: w latach 1968–1972 pracował w Oddziale Opracowania Zbiorów oraz w Oddziale Gromadzenia i Uzupełniania Zbiorów; od 1982 na stanowisku kustosza dyplomowanego (od 1988 – starszego kustosza dyplomowanego) w Oddziale Zbiorów Specjalnych, a od 1988 w Oddziale Prac Naukowych – w Pracowni Słownika pracowników książki polskiej.
Odznaczony Złotym Krzyżem Zasługi.
Zginął tragicznie w wypadku tramwajowym.

</doc>
<doc id="1705500" url="https://pl.wikipedia.org/wiki?curid=1705500" title="Bristol M1C">
Bristol M1C



</doc>
<doc id="1705501" url="https://pl.wikipedia.org/wiki?curid=1705501" title="Western Australian Legislative Assembly">
Western Australian Legislative Assembly



</doc>
<doc id="1705503" url="https://pl.wikipedia.org/wiki?curid=1705503" title="Gephyromantis">
Gephyromantis

Gephyromantis – rodzaj płaza bezogonowego z podrodziny Mantellinae w rodzinie mantellowatych (Leptodactylidae). 
Zasięg występowania.
Rodzaj obejmuje gatunki występujące na Madagaskarze.
Systematyka.
Podział systematyczny.
Do rodzaju należą następujące gatunki:

</doc>
<doc id="1705504" url="https://pl.wikipedia.org/wiki?curid=1705504" title="Ischialgia">
Ischialgia



</doc>
<doc id="1705507" url="https://pl.wikipedia.org/wiki?curid=1705507" title="Lugauer">
Lugauer

Lugauer – szczyt w Alpach Anizyjskich, części Północnych Alp Wapiennych. Leży w Austrii, w kraju związkowym Styria. Góra ma dwa wierzchołki: wyższy, południowo-zachodni o wysokości 2217 m oraz niższy, północno-wschodni o wysokości 2206 m. Szczyty można zdobyć ze schroniska Hesshütte.

</doc>
<doc id="1705508" url="https://pl.wikipedia.org/wiki?curid=1705508" title="Guillaume Morel">
Guillaume Morel

Guillaume Morel (ur. 1505 w Le Teilleul, Normandia; zm. 19 lutego 1564 w Paryżu) – francuski humanista i drukarz. 
Pochodził z biednej rodziny mimo to zdecydował się na studia. Studiował języki klasyczne, grekę i łacinę. Początkowo dawał korepetycje z języka greckiego studentom później pracował jako korektor drukarski w drukarni Jean Loysa. W 1544 r. napisał komentarz do traktatu Cycerona "De finibus" i dedykował go Jean Spifame, rektorowi (Chancelier) Uniwersytetu w Paryżu a wkrótce, także biskupowi Nevers. Publikacja została zauważona. Razem z Jacques Bogardem w 1548 r. wydaje Kwintyliana "Institutionis oratoriae libri XII". W następnym roku wstępuje do paryskiego cechu drukarzy, osiedla się w pobliżu Collége de Reims i zajmuje się drukiem greckich dzieł. W 1552 r. wchodzi w spółkę z Turnebusem, drukarzem królewskim do spraw literatury greckiej. W 1555 r. przejął funkcję po Turnebusie mimo że same czcionki dostały się w ręce Michela Vascosan i Roberta II Estienne. Jako samodzielny drukarz zasłynął wydaniem "Thesaurus vocum omnium latinarum" gdzie zawarł łacińskie tłumaczenia, niepulikowanych greckich rękopisów znajdujących się w paryskiej bibliotece. Mimo sukcesów edytorskich Guillaume Morel umiera, pozostawiając drukarnię zadłużoną. Tytuł królewskiego drukarza pozostał przy żonie która wkrótce poślubiła Jeana Bien-Né. Tytuł królewskiego drukarza dzieł greckich oraz warsztat drukarski pozostają w rodzinie i przez córkę Jeanne przechodzą na jej męża Estienne Prevosteau.
Brat Guillaume, Jean Morel został oskarżony o herezję i po 20 latach zmarł w więzieniu w 1559 r. Jego ciało wkrótce wykopano i spalono 27 lutego 1559 r. 

</doc>
<doc id="1705510" url="https://pl.wikipedia.org/wiki?curid=1705510" title="Dorst">
Dorst



</doc>
<doc id="1705512" url="https://pl.wikipedia.org/wiki?curid=1705512" title="Adrianus Turnebus">
Adrianus Turnebus

Adrianus Turnebus także Adrien Turnèbe lub Tournèbe (ur. 1512 r. w Les Andelys w Normandii, zm. 12 czerwca 1565 r. w Paryżu) – francuski humanista, nauczyciel greki, poeta, wydawca.
Życie.
W wieku dwunastu lat, jako niezwykle zdolne dziecko, został wysłany do szkoły w Paryżu. Studiował literaturę klasyczną na uniwersytecie w Tuluzie. W 1547 r. wrócił do Paryża i został wykładowcą greki na "Collège Royal". Studiował również filozofię na Sorbonie. W 1562 r. został profesorem greckiej filozofii. Krótko jego uczniem był Joseph Scaliger.
Na jego prace głównie składają się filologiczne dysertacje oraz komentarze do dzieł Ajschylosa, Sofoklesa, Teofrasta, Philo oraz Cycerona. Sławę przyniosło mu wydrukowanie w 1554 r. po grecku na podstawie rękopisu: "Poimandrès. Asklèpiou horoi pros Ammona basilea. [...] Poemander, seu de potestate ac sapientia divina. Aesculapii definitiones ad Ammonem regem" (Hermes Trismegistos – Ojciec filozofii. Podstawy hermetyzmu). Tłumaczył greckich autorów na łacinę oraz język francuski. W latach 1552-1556 Turnèbe, jako królewski drukarz literatury greckiej wszedł w spółkę z Guillaume Morelem. Za wzór czcionek greckich posłużyło im kaligraficzne pismo pochodzącego z Krety Ange Vergèce (Angelus Vergicius lub Vergerius).
Turnebus zmarł na gruźlicę. Na łożu śmierci przeszedł na kalwinizm. Był ojcem komediopisarza Odet de Turnèbe (1552-1581) znanego jako autor moralizatorskich „Les Contents oraz Etienne i Adriena. Étienne w 1600 r. opublikował w Strasburgu trzytomowy komplet prac ojca natomiast Adrien opublikował "Adversaria" zawierające komentarze i objaśnienia ojca do klasycznych dzieł.

</doc>
<doc id="1705513" url="https://pl.wikipedia.org/wiki?curid=1705513" title="Linia B metra w Los Angeles">
Linia B metra w Los Angeles

Linia B ("B Line") – jedna z dwóch linii podziemnej kolejki w systemie metra w Los Angeles, a także najbardziej obciążona spośród wszystkich sześciu linii systemu (pozostałe cztery są naziemne). Trasa linii B łączy centrum Los Angeles z North Hollywood przebiegając przez dzielnice Mid-Wilshire i Hollywood. Wraz z linią D stanowią dwie odnogi tej samej linii pokrywającej sześć wspólnych stacji. Techniczna nazwa to Linia A ("A Line") albo Linia 802 ("802 Line"). Między rokiem 1993 a 2000 nosiła nazwę linii czerwonej (Red Line).
Historia.
Pierwszą część od Union Station do Westlake/MacArthur Park otwarto w styczniu 1993 roku. W 1999 roku otwarto drugą część do Hollywood/Vine. W 2000 roku czerwoną linię przedłużono do North Hollywood.
Godziny i częstotliwość kursowania.
Pociągi linii B kursują codziennie od około godziny 4:30 do północy. Pociągi kursują co dziesięć minut w godzinach szczytu od poniedziałku do piątku, co dwanaście minut w ciągu dnia w dni powszednie i przez cały dzień w weekendy po godzinie 10 (z 15-minutowym wyprzedzeniem wcześnie rano w sobotę i niedzielę). W nocy pociągi jeżdżą co dwadzieścia minut.. 

</doc>
<doc id="1705517" url="https://pl.wikipedia.org/wiki?curid=1705517" title="Bee Gees 1st">
Bee Gees 1st

Bee Gees 1st – trzeci z kolei album wydany przez Bee Gees w roku 1967. Jest to pierwszy album wydany pod opieką Roberta Stigwooda.
Lista utworów.
Pierwsza strona płyty:
Druga strona płyty:

</doc>
<doc id="1705520" url="https://pl.wikipedia.org/wiki?curid=1705520" title="Zaniedbywanie połowicze">
Zaniedbywanie połowicze



</doc>
<doc id="1705522" url="https://pl.wikipedia.org/wiki?curid=1705522" title="Eisenerzer Reichenstein">
Eisenerzer Reichenstein

Eisenerzer Reichenstein – szczyt w Alpach Ennstalskich, części Północnych Alp Wapiennych. Leży w Austrii, w kraju związkowym Styria. Szczyt można zdobyć ze schroniska Reichensteinhütte lub Mödlinger Hütte.

</doc>
<doc id="1705524" url="https://pl.wikipedia.org/wiki?curid=1705524" title="Gößeck">
Gößeck

Gößeck - najwyższy szczyt w Alpach Kruszcowych, południowej części Alp Ennstalskich, w Północnych Alp Wapiennych. Leży w Austrii, w kraju związkowym Styria. Szczyt można zdobyć ze schroniska Hesshütte.

</doc>
<doc id="1705526" url="https://pl.wikipedia.org/wiki?curid=1705526" title="Károly Honfi">
Károly Honfi

Károly Honfi (ur. 25 października 1930 w Budapeszcie, zm. 14 sierpnia 1996 tamże) – węgierski szachista, arcymistrz od 1996 roku.
Kariera szachowa.
Od końca lat 50. XX wieku do pierwszych lat 70. należał do czołówki węgierskich szachistów. Wielokrotnie startował w finałach indywidualnych mistrzostw kraju, dwa razy (1958, 1965 [21. finał]) zdobywając srebrne medale oraz raz medal brązowy (1965 [20. finał]). W latach 1958 i 1962 reprezentował swój kraj na szachowych olimpiadach, był również czterokrotnym uczestnikiem (1961, 1965, 1970, 1973) drużynowych mistrzostw Europy, za każdym razem zdobywając medale wspólnie z drużyną (srebrny i trzy brązowe) oraz dwukrotnie (srebrny i brązowy) za wyniki indywidualne.
Odniósł szereg sukcesów na arenie międzynarodowej, m.in.:
W latach 1991–1993 trzykrotnie startował w mistrzostwach świata seniorów (zawodników powyżej 60. roku życia), za każdym razem zajmując miejsca w pierwszej dziesiątce (odpowiednio: IX, IX i VIII).
Najwyższy ranking w karierze osiągnął 1 maja 1974 r., z wynikiem 2470 punktów dzielił 10-11. miejsce wśród węgierskich szachistów.
W 1962 r. otrzymał tytuł mistrza międzynarodowego, natomiast w 1996 r. Międzynarodowa Federacja Szachowa przyznała mu honorowy tytuł arcymistrza, za wyniki uzyskane w przeszłości.

</doc>
<doc id="1705527" url="https://pl.wikipedia.org/wiki?curid=1705527" title="Pismo tocharskie">
Pismo tocharskie

Pismo tocharskie – alfabet sylabiczny wywodzący się z indyjskiego pisma brahmi, używany niegdyś do zapisywania indoeuropejskich języków tocharskich w Azji Środkowej. Zabytki piśmiennictwa w tym alfabecie to skrawki manuskryptów spisanych na liściach palmowych, tabliczkach drewnianych i chińskim papierze, w większości pochodzące z VIII w., zachowane dzięki bardzo suchemu klimatowi w basenie Tarym. Zachowały się także inskrypcje naścienne. Większość z zachowanych fragmentów manuskryptów to tłumaczenia znanych sanskryckich dzieł buddyjskich, niektóre z nich dwujęzyczne, co umożliwiło odcyfrowanie tego pisma. Zachowały się również teksty manichejskie oraz dokumenty świeckie: korespondencja pomiędzy klasztorami, rachunki, zezwolenia dla karawan, dokumenty medyczne, a nawet jeden list miłosny. Niektóre z odnalezionych tekstów zostały opublikowane, wydano również gramatykę języków tocharskich.
Charakterystyka pisma.
Pismo tocharskie to typowa abugida indyjska, gdzie samogłoski oznaczane są znakami diakrytycznymi. Bywa określany jako „pochyłe brahmi”.

</doc>
<doc id="1705529" url="https://pl.wikipedia.org/wiki?curid=1705529" title="Karoly Honfi">
Karoly Honfi



</doc>
<doc id="1705530" url="https://pl.wikipedia.org/wiki?curid=1705530" title="Alfred Hitchcock przedstawia">
Alfred Hitchcock przedstawia

Alfred Hitchcock przedstawia (ang. "Alfred Hitchcock Presents") – amerykański serial kryminalny będący antologią, na którą składały się wyreżyserowane przez różnych reżyserów krótkie filmiki kryminalne. Serial ten był emitowany w latach 1955–1962. Alfred Hitchcock pojawiał się zawsze na początku i na końcu każdego odcinka serialu, komentując go. Sam wyreżyserował 17 odcinków serialu. Reżyserami byli także m.in.: Robert Altman i Ida Lupino, zaś wśród autorów scenariusza można znaleźć takie nazwiska, jak: Ray Bradbury, Robert Bloch, Fredric Brown, Roald Dahl, Ira Levin, Philip Roth, Dorothy L. Sayers, John Wyndham.
Kontynuacja.
Popularność serialu zaowocowała kolejnymi cyklami: 
Obsada.
W epizodach wystąpili m.in.: John Forsythe, John Cassavetes, Vincent Price, Roger Moore, Bette Davis, Burt Reynolds, Dick Van Dyke, Robert Redford, Peter Falk, Dean Stockwell, Robert Duvall, Wayne Rogers, Joanne Woodward, Lorne Greene, Robert Vaughn, Gena Rowlands, Sydney Pollack, Edward Asner, Jackie Coogan, Robert Culp, Richard Chamberlain, Harry Dean Stanton, Aaron Spelling, Clint Eastwood.

</doc>
<doc id="1705531" url="https://pl.wikipedia.org/wiki?curid=1705531" title="Herbert Schiller">
Herbert Schiller

Herbert Irving Schiller (ur. 5 listopada 1919, zm. 29 stycznia 2000) – amerykański krytyk mediów, socjolog, autor publikacji i wykładowca.
Działalność i publikacje.
Herbert Schiller uznawany jest za najbardziej wpływowego lewicowego analityka mediów XX wieku.
W roku 1960 uzyskał doktorat na Uniwersytecie w Nowym Jorku.
Opublikował osiem książek i setki artykułów – zarówno w naukowych, jak i popularnych periodykach. Dzięki swoim publikacjom stał się kluczową osobą zarówno w badaniach nad komunikacją, jak i w publicznej debacie nad rolą mediów w nowoczesnym społeczeństwie.
Schiller ostrzegał w swoich rozlicznych publikacjach i wystąpieniach przed dwoma narastającymi trendami:
Życie prywatne.
Był mężem bibliotekarki i wykładowczyni Anity Schiller, z którą miał dwóch synów, Zacha i Dana.

</doc>
<doc id="1705532" url="https://pl.wikipedia.org/wiki?curid=1705532" title="Zębiełek gwinejski">
Zębiełek gwinejski

Zębiełek gwinejski ("Crocidura buettikoferi") – gatunek małego ssaka z rodziny ryjówkowatych. Występuje w Afryce (Nigeria, Ghana, Gwinea i Wybrzeże Kości Słoniowej). Zamieszkuje nizinne pierwotne lasy do wysokości kilkuset m n.p.m. W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii NT (podwyższonego ryzyka). Zagrożeniem dla tego ssaka jest utrata siedlisk i konkurencja ze strony pokrewnych gatunków.

</doc>
<doc id="1705534" url="https://pl.wikipedia.org/wiki?curid=1705534" title="Planspitze">
Planspitze

Planspitze – szczyt w Alpach Anizyjskich, części Północnych Alp Wapiennych. Leży w Austrii, w kraju związkowym Styria. Szczyt można zdobyć ze schroniska Haindlkarhütte.

</doc>
<doc id="1705539" url="https://pl.wikipedia.org/wiki?curid=1705539" title="Andre Strohl">
Andre Strohl

André Strohl (ur. 20 marca 1887, zm. 10 marca 1977 w Paryżu) – francuski fizjolog pochodzący z Poitiers, znany ze swojego wkładu w opisanie ostrej zapalnej poliradikulopatii demielinizacyjnej, czyli zespołu Guillaina-Barrégo-Strohla.
André Strohl został przyjęty na studia medyczne w wieku 17 lat. Studiował na Sorbonie. Po kilku latach porzucił jednak medycynę, by zająć się studiowaniem matematyki, fizyki i chemii. Na swe pierwsze studia powrócił w wieku 26 lat, skończył je i obronił doktorat. W 1924 roku też obronił drugi doktorat, tym razem z fizyki.
Pracując jako radiolog w czasie I wojny światowej Strohl zastosował nowatorskie technologie projekcyjne do wykrywania kul i odłamków w ciałach rannych żołnierzy. Ułatwiło to znacznie pracę chirurgom. W 1916 pracował w centrum neurologicznym Francuskiej Szóstej Armii razem z Georges'em Guillainem i Jeanem Barré. We trzech opisali przypadek dwóch sparaliżowanych żołnierzy z nadmiernym wydzielaniem płynu mózgowo-rdzeniowego. Strohl przeprowadzał pomiary elektrofizjologiczne niezbędne do opracowania opisu zespołu chorobowego.
W 1924 roku Strohl został profesorem fizjologii w Algierze. Dwa lata później odebrał ten sam tytuł na paryskim uniwersytecie.

</doc>
<doc id="1705540" url="https://pl.wikipedia.org/wiki?curid=1705540" title="Otto Oktavián Krejčí">
Otto Oktavián Krejčí

Otto Oktavián Krejčí (ur. 1 maja 1908 w Koszycach – zm. 22 czerwca 1978 w Starym Smokowcu) – słowacki przewodnik i ratownik tatrzański, etatowy pracownik słowackich tatrzańskich służb ratowniczych.
Tatry zaczął poznawać od 1919, początkowo turystycznie, następnie również wspinaczkowo. Od 1930 r. dorywczo zaczął się zajmować pracą przewodnika turystycznego w Tatrach. W 1936 r. podjął pracę naczelnika poczty w Szczyrbskim Jeziorze, a następnie w Smokowcu. Pracę przewodnika kontynuował w latach powojennych, uzyskując w 1968 r. uprawnienia przewodnika tatrzańskiego I klasy. Znał kilka języków obcych i w związku z tym prowadził w góry klientów z wielu krajów świata, niektórych z nich wielokrotnie. Przez wiele lat był również osobistym przewodnikiem generała i prezydenta Czechosłowacji, Ludvíka Svobody.
Jako członek Klubu Czechosłowackich Turystów (KČST) już na początku lat 30. brał udział w akcjach ratunkowych w Tatrach. W latach 1939–1949 pełnił obowiązki przewodniczącego Komisji Ratowniczej (Záchranný sbor) Klubu Słowackich Turystów i Narciarzy (KSTL) w Smokowcu. Podejmowane m.in. przez niego starania o utworzenie zawodowej służby ratownictwa górskiego w ówczesnej Czechosłowacji zaowocowały w 1950 r. powołaniem do życia Tatrzańskiej Służby Górskiej (THS), a następnie w 1954 r. ogólnokrajowej Służby Górskiej (HS). Krejčí został jej etatowym pracownikiem.
Spoczywa na cmentarzu w Nowym Smokowcu.

</doc>
<doc id="1705542" url="https://pl.wikipedia.org/wiki?curid=1705542" title="Uniwersytet Edith Cowan">
Uniwersytet Edith Cowan

Uniwersytet Edith Cowan (ang. "Edith Cowan University", ECU) – australijska szkoła wyższa zlokalizowana w mieście Perth stolicy Australii Zachodniej. Uniwersytet został nazwany imieniem Edith Cowan, pierwszej kobiety, która weszła do Zgromadzenia Ustawodawczego Australii Zachodniej.
"ECU" jest drugą pod względem wielkości uczelnią Australii Zachodniej na której studiuje na nim 21 tysięcy studentów (w tym około 4 tysięcy pochodzi spoza Australii). Uniwersytet dysponuje dwoma kampusami w pobliżu Perth (Mount Lawley i Joondalup) oraz jednym w Bunbury (ok. 180 km na południe od Perth).
Początki Uniwersytetu sięgają roku 1902, kiedy utworzono Kolegium Nauczycielskie ("Claremont Teachers College").

</doc>
<doc id="1705545" url="https://pl.wikipedia.org/wiki?curid=1705545" title="Kobylnik (miasteczko na Białorusi)">
Kobylnik (miasteczko na Białorusi)



</doc>
<doc id="1705553" url="https://pl.wikipedia.org/wiki?curid=1705553" title="Reisalpe">
Reisalpe

Reisalpe - najwyższy szczyt Gutensteiner Alpen, części Północnych Alp Wapiennych. Leży w Austrii, w kraju związkowym Dolna Austria.

</doc>
<doc id="1705554" url="https://pl.wikipedia.org/wiki?curid=1705554" title="Ulica dr. Stefana Kopcińskiego w Łodzi">
Ulica dr. Stefana Kopcińskiego w Łodzi

Ulica doktora Stefana Kopcińskiego w Łodzi – ulica, będąca jedną z ważniejszych arterii komunikacyjnych w mieście, o długości niespełna 2 km, posiadająca 60 numerów parzystych i 93 nieparzyste, stanowiąca fragment drogi krajowej nr 14.
Nazewnictwo.
Na planach miasta z II połowy XIX w. w miejscu dzisiejszej ul. Kopcińskiego widnieje ul. Zagajnikowa oraz ul. Podzagajnikowa (lub Podzagajna). W latach 1915-1918 oficjalnie zwana jako An der Schonung (choć nazwa ta w niemieckich publikacjach funkcjonowała już w 1893). W 1918 otrzymała polską nazwę – Zagajnikowa I. W 1936 nazwana ulicą dr. Stefana Kopcińskiego. W czasie okupacji (w latach 1940-1945) znów pod niemiecką nazwą – Wilhelm Gustloff Strasse. Po II wojnie światowej przywrócono wcześniejszą nazwę, która zachowała się do dziś.
Charakterystyka.
Ulica Kopcińskiego rozpoczyna się od Ronda Solidarności (dawniej Ronda Ludwika Waryńskiego) jako przedłużenie al. Grzegorza Palki (dawniej początkowego fragmentu ul. Strykowskiej). Biegnie południkowo w stronę południową. Posiada dwie jezdnie o bitumicznych nawierzchniach, przedzielone pasem zieleni (na którym, na odcinku pomiędzy ul. Narutowicza i al. Piłsudskiego, znajdują się tory tramwajowe). Krzyżuje się z 5 ulicami. Poza tym pod wiaduktem ul. Kopcińskiego znajduje się ul. J. Tuwima. Na wysokości ok. 1,1 – 1,3 km od swego początku poprowadzona jest wiaduktem nad torami linii kolejowych nr 17 i 458 i nad ul. J. Tuwima. Kończy się skrzyżowaniem z al. marsz. Józefa Piłsudskiego. Na przedłużeniu ul. Kopcińskiego występuje al. marsz. Edwarda Śmigłego-Rydza.
Przy ul. Kopcińskiego znajduje się wiele instytucji i obiektów użyteczności publicznej, m.in.:

</doc>
<doc id="1705556" url="https://pl.wikipedia.org/wiki?curid=1705556" title="Puchar Federacji Piłki Nożnej ZSRR">
Puchar Federacji Piłki Nożnej ZSRR

Puchar Federacji Piłki Nożnej ZSRR (ros. "Кубок Федерации футбола СССР") - cykliczne rozgrywki piłkarskie, organizowane corocznie (co sezon) od 1986 do 1990 przez "Federację Piłki Nożnej ZSRR". System rozgrywek utworzony na podobieństwo Pucharu Ligi Angielskiej, w którym mogą uczestniczyć jedynie zespoły Wyższej Ligi ZSRR.

</doc>
<doc id="1705558" url="https://pl.wikipedia.org/wiki?curid=1705558" title="Władysław Brankiewicz">
Władysław Brankiewicz

Władysław Brankiewicz (ur. 19 kwietnia 1853 w Lublinie, zm. 24 lutego 1929 tamże) – polski kompozytor, organista i pedagog.
Życiorys.
Był synem Michała i Jadwigi z Pulińskich. Ojciec (1816–1871) był organistą w kościele Świętego Ducha w Lublinie, a od 1858 w lubelskiej katedrze. Pod jego kierunkiem Władysław Brankiewicz uczył się gry na organach. Kształcił się ponadto w gimnazjum w Lublinie (1865–1869), a u pochodzącego z Pragi czeskiej Jana Müllera pobierał lekcje z kompozycji i gry na fortepianie.
Po śmierci ojca Brankiewicz przejął obowiązki organisty w katedrze lubelskiej, zyskując rychło pozytywne opinie za „doskonałą grę” i „niewyczerpany dar improwizacji”. W 1885 wspólnie ze Stanisławem Lewickim założył chór męski „Drumla”, stanowiący zaczątek późniejszego Lubelskiego Towarzystwa Muzycznego. Udzielał prywatnych lekcji muzyki. Organistą katedralnym pozostawał do 1914, później odsunął się od życia muzycznego, „sterany przeciwnościami losu i niewdzięcznością dawnych zwierzchników” (m.in. przeżył śmierć pierwszej żony i syna). 
Był dwukrotnie żonaty; 1 lipca 1880 poślubił Teklę z Terleckich Wędrowską, wdowę, zmarłą w 1913, a po jej śmierci 19 lutego 1919 zawarł związek małżeński z Emilią z Jankowiczów Grill, wdową po kapelmistrzu wojskowym Matuszu. Z pierwszego małżeństwa miał syna Kazimierza (1884–1918). Ostatnie lata życia spędził w trudnych warunkach materialnych, mieszkając w suterenie pałacyku przy ulicy Bernardyńskiej 12. Zmarł 24 lutego 1929 w Lublinie, pochowany został na cmentarzu przy ulicy Lipowej.
Twórczość.
Jako kompozytor miał w dorobku preludia i fugi na organy, msze, pieśni religijne, utwory chóralne. Ballada "Czarny szal" do słów Kornela Ujejskiego została w 1895 wyróżniona w Konkursie Pieśni Polskiej zorganizowanym przez redakcję „Echa Muzycznego” w Warszawie. Z kolei oratorium "Święty Wojciech" przyniosło Brankiewiczowi drugą nagrodę w konkursie z okazji 10-lecia Chóru im. świętego Wojciecha przy kościele św. Jacka w Avondale pod Chicago (1907). Skomponował, a także wspólnie z malarzem i poetą Władysławem Barwickim napisał libretto do dwuaktowej opery "Grażyna" na podstawie poematu Mickiewicza, ale dzieło uległo zniszczeniu w katastrofie okrętu w drodze na konkurs w Stanach Zjednoczonych w czasie I wojny światowej. W rękopisie Brankiewicz pozostawił pamiętniki. 

</doc>
<doc id="1705562" url="https://pl.wikipedia.org/wiki?curid=1705562" title="Rundfunk der DDR">
Rundfunk der DDR

Rundfunk der DDR (pol. "Radio NRD") - państwowa rozgłośnia radiowa w Niemieckiej Republice Demokratycznej. Istniała od 13 maja 1945 roku do 31 grudnia 1991. Od 1956 roku seidziba centrali i budynek rozgłośni znajdowały się w Berlinie na Nalepastrasse. Radio dysponowało czternastoma rozgłośniami regionalnymi.
Programy radia.
Do końca lat 80. wschodnioniemieckie radio nadawało następujące programy:

</doc>
<doc id="1705564" url="https://pl.wikipedia.org/wiki?curid=1705564" title="Hohe Veitsch">
Hohe Veitsch

Hohe Veitsch – najwyższy szczyt Mürzsteger Alpen, części Północnych Alp Wapiennych. Leży w Austrii, w kraju związkowym Styria.

</doc>
<doc id="1705565" url="https://pl.wikipedia.org/wiki?curid=1705565" title="Amt Am Peenestrom">
Amt Am Peenestrom

Amt Am Peenestrom (1992-2004 "Amt Wolgast-Land") – niemiecki związek gmin leżący w kraju związkowym Meklemburgia-Pomorze Przednie, w powiecie Vorpommern-Greifswald. Siedziba związku znajduje się w mieście Wolgast. 
W skład związku wchodzi siedem gmin, w tym dwie gminy miejskie "(Stadt)" oraz pięć gmin wiejskich "(Gemeinde)":

</doc>
<doc id="1705566" url="https://pl.wikipedia.org/wiki?curid=1705566" title="Rinaldo Martino">
Rinaldo Martino

Rinaldo Fioramonte Martino (ur. 6 listopada 1921 w Rosario, zm. 15 listopada 2000 w Buenos Aires) – piłkarz argentyński, napastnik (lewy łącznik).
Życiorys.
Urodzony w Rosario Martino w piłkę zaczął grać w miejscowych klubach "Santa Fe" i "Peñarol". Karierę piłkarską rozpoczął w klubie Belgrano Rosario, skąd w 1941 roku przeszedł do klubu San Lorenzo de Almagro – zadebiutował w meczu przeciwko Newell's Old Boys Rosario. Grając w klubie San Lorenzo został w 1942 roku królem strzelców pierwszej ligi argentyńskiej. W San Lorezno razem z Armando Farro i René Pontonim tworzył słynny "śmiercionośny trójząb". W tym samym roku zadebiutował w reprezentacji Argentyny w wygranym 4:1 meczu z Urugwajem.
Jako piłkarz San Lorenzo wziął udział w turnieju Copa América 1945, gdzie Argentyna zdobyła tytuł mistrza Ameryki Południowej. Martino zagrał we wszystkich sześciu meczach – z Boliwią (zdobył bramkę), Ekwadorem (zdobył bramkę), Kolumbią (w 76 minucie zmienił go Armando Farro), Chile, Brazylią (w 68 minucie zmienił go Farro) i Urugwajem (zdobył bramkę). Do historii futbolu przeszła jego bramka w meczu z Urugwajem, która okazałą się jedynym golem tego meczu. Martino po przejęciu piłki przed polem karnym minął Agustína Prado, założył siatkę (w Ameryce Południowej zwaną tunelem) potężnie zbudowanemu Obdulio Vareli, ośmieszył Raúla Sarro po czym z pełnego obrotu strzelił mocno w samo okienko urugwajskiej bramki. Roque Máspoli nawet nie zdążył zareagować. Owacje widowni trwały bardzo długo, a wyczyn ten zyskał sobie po wsze czasy miano "gol de América".
Wciąż jako gracz klubu San Lorenzo wziął udział w turnieju Copa América 1946, gdzie Argentyna drugi raz z rzędu zdobyła tytuł mistrza Ameryki Południowej. Martino zagrał tylko w meczu z Paragwajem, w którym zdobył bramkę. W 1946 roku razem z San Lorenzo zdobył tytuł mistrza Argentyny.
W 1949 roku przeszedł z San Lorenzo do włoskiego klubu Juventus F.C., w którym występował do 1950 roku. Miał udział w pierwszym mistrzostwie Włoch, jaki Juventus zdobył od lat 30. Zagrał nawet jeden mecz w reprezentacji Włoch. Następnie przeniósł się do urugwajskiego klubu Club Nacional de Football, z którym w 1950 zdobył mistrzostwo Urugwaju.
Po powrocie do ojczyzny grał w 1951 roku w Boca Juniors, w którym zadebiutował 15 kwietnia w zremisowanym 2:2 meczu z CA Huracán. Ostatni raz barwy Boca Juniors Martino przywdział 29 lipca w wygranym 2:1 meczu z CA Argentino de Quilmes – w sumie rozegrał w klubie 15 meczów (1350 minut) i zdobył 3 bramki. W lidze argentyńskiej rozegrał łącznie 239 meczów i zdobył 146 bramek.
Następnie za sumę 300 000 pesos z powrotem odkupiony został przez urugwajski Nacional, w którym grał w latach 1951-1953, zdobywając w 1952 roku kolejny tytuł mistrza Urugwaju. W 1953 roku przeszedł do CA Cerro, gdzie zakończył karierę.
W reprezentacji Argentyny Martino rozegrał 20 meczów i zdobył 15 bramek.
Był napastnikiem w rodzaju sępa, bardzo niebezpiecznego w polu karnym rywali. Opanował w mistrzowskim stylu technikę strzału nogą jak i głową.

</doc>
<doc id="1705570" url="https://pl.wikipedia.org/wiki?curid=1705570" title="Cerkiew Świętych Konstantyna i Heleny w Berlinie">
Cerkiew Świętych Konstantyna i Heleny w Berlinie

Cerkiew Świętych Konstantyna i Heleny – cerkiew prawosławna w Berlinie, w obrębie cmentarza prawosławnego, w okręgu Reinickendorf.
Cerkiew powstała w 1893 z przeznaczeniem na świątynię cmentarną na nowo powstałym cmentarzu prawosławnym według projektu Alberta Bohma. W czasie II wojny światowej została poważnie uszkodzona, została wyremontowana dopiero w latach 80. i 90. XX wieku, gdy groziła już zawaleniem, przy pomocy finansowej miasta Berlina.
Od lat 80. XX wieku jest cerkwią parafialną. Do parafii pod tym samym wezwaniem, co cerkiew, należy ok. 200 wiernych różnych narodowości.
Cerkiew zbudowana została w stylu bizantyjsko-moskiewskim, z pięcioma cebulastymi kopułami malowanymi na błękitno. Wejście do budynku prowadzi przez schody i portal z dwiema kolumnami. Obiekt jest bogato zdobiony z zewnątrz: podstawę głównej kopuły dekoruje kilka rzędów oślich grzbietów, poniżej usytuowanych w narożnikach mniejszych kopuł wyrzeźbione zostały równoramienne krzyże. Okna w cerkwi są półkoliste, z witrażami i ozdobnymi obramowaniami. Całość została wybudowana na planie kwadratu.

</doc>
<doc id="1705571" url="https://pl.wikipedia.org/wiki?curid=1705571" title="Amt Anklam-Land">
Amt Anklam-Land

Amt Anklam-Land – niemiecki związek gmin leżący w kraju związkowym Meklemburgia-Pomorze Przednie, w powiecie Vorpommern-Greifswald. Siedziba związku znajduje się w miejscowości Spantekow. Powstał 1 stycznia 2005.
W skład związku wchodzi 18 gmin wiejskich "(Gemeinde)":

</doc>
<doc id="1705573" url="https://pl.wikipedia.org/wiki?curid=1705573" title="Kaplica zamkowa pw. św. Tomasza Kantuaryjskiego">
Kaplica zamkowa pw. św. Tomasza Kantuaryjskiego



</doc>
<doc id="1705575" url="https://pl.wikipedia.org/wiki?curid=1705575" title="Kaplica zamkowa w Raciborzu">
Kaplica zamkowa w Raciborzu



</doc>
<doc id="1705579" url="https://pl.wikipedia.org/wiki?curid=1705579" title="Macrolepiota mastoidea">
Macrolepiota mastoidea



</doc>
<doc id="1705588" url="https://pl.wikipedia.org/wiki?curid=1705588" title="HMS Renown">
HMS Renown

Jedenaście okrętów Royal Navy nosiło bądź miało nosić nazwę HMS Renown; najbardziej znany jest krążownik liniowy „Renown” z okresu obu wojen światowych:

</doc>
<doc id="1705589" url="https://pl.wikipedia.org/wiki?curid=1705589" title="Fairfields">
Fairfields



</doc>
<doc id="1705591" url="https://pl.wikipedia.org/wiki?curid=1705591" title="Park Roth w Raciborzu">
Park Roth w Raciborzu



</doc>
<doc id="1705593" url="https://pl.wikipedia.org/wiki?curid=1705593" title="HMS Revenge">
HMS Revenge

Okręty Royal Navy o nazwie HMS „Revenge”:

</doc>
<doc id="1705595" url="https://pl.wikipedia.org/wiki?curid=1705595" title="Roshen">
Roshen

Korporacja Cukiernicza „Roszen” () – największe ukraińskie przedsiębiorstwo zajmujące się produkcją wyrobów cukierniczych, założone w 1996 roku przez Petra Poroszenkę, od którego nazwiska pochodzi nazwa przedsiębiorstwa.
W asortymencie przedsiębiorstwa znajduje się ponad 200 rodzajów słodyczy, w tym cukierki, czekolady, karmelki, ciastka, wafle, marmolady oraz torty. Znanymi produktami są tort "Kijowski", czekolada "Czajka", cukierki "Kijów wieczorowy", "Biłoczka", "Liszczyna", batoniki "Tidbit" i inne. Roszen eksportuje swe wyroby do krajów europejskich, amerykańskich i azjatyckich.
W 2015 firma weszła na rynek polski.

</doc>
<doc id="1705596" url="https://pl.wikipedia.org/wiki?curid=1705596" title="Issai Schur">
Issai Schur

Issai Schur (ur. 10 stycznia 1875 w Mohylewie, zm. 10 stycznia 1941 w Tel Awiwie) – niemiecki matematyk.
Życiorys.
Schur był z pochodzenia Żydem, choć sam uważał się za Niemca i mówił po niemiecku. W 1901 roku uzyskał doktorat na Uniwersytecie Humboldta, w 1903 objął tam stanowisko wykładowcy. W latach 1911-1916 wykładał w Bonn, skąd wrócił do Berlina, a w 1919 roku został mianowany profesorem.
Mimo zaproszeń z Wielkiej Brytanii i Stanów Zjednoczonych nie chciał opuścić hitlerowskich Niemiec. Jednak już w roku 1935 musiał złożyć stanowisko, a w 1938 zmuszono go do rezygnacji z członkostwa w Pruskiej Akademii Nauk. W końcu wyemigrował do Palestyny i ostatnie lata życia spędził w ubóstwie. 
Główne prace Schura dotyczą teorii reprezentacji grup, choć zajmował się także kombinatoryką i fizyką teoretyczną.
Do jego studentów należeli między innymi Richard Brauer i Richard Rado.

</doc>
<doc id="1705597" url="https://pl.wikipedia.org/wiki?curid=1705597" title="Radio Berlin International">
Radio Berlin International

Radio Berlin International – stacja publicznego radia Niemieckiej Republiki Demokratycznej nadająca od maja 1959 roku. Radio nadawało swoje programy na falach długich, średnich i krótkich. Radiostacja przestała nadawać 2 października 1990 roku.
Program.
Znakiem wywoławczym stacji były pierwsze takty hymnu NRD. Radio nadawało program zarówno w języku niemieckim jak i w językach obcych. Było wyrazicielem polityki centralnych władz NRD i jednym z instrumentów prowadzenia polityki międzynarodowej; jedną z jego misji była walka w krajach Trzeciego Świata z tzw. amerykańskim imperializmem. W czasach zimnej wojny radio nadało 408 godzin programu; o połową mniej niż BBC.

</doc>
<doc id="1705600" url="https://pl.wikipedia.org/wiki?curid=1705600" title="Conocoryphe">
Conocoryphe

Conocoryphe – rodzaj stawonogów z wymarłej gromady trylobitów, z rzędu Ptychopariida.
Żył w epoce środkowego kambru.

</doc>
<doc id="1705602" url="https://pl.wikipedia.org/wiki?curid=1705602" title="Jan Kazimierz Wilk">
Jan Kazimierz Wilk

Jan Kazimierz Wilk, port. "Joāo Casimiro Wilk" (ur. 18 września 1951 w Seroczynie) – duchowny rzymskokatolicki, franciszkanin, misjonarz, 1998-2004 biskup Formosa, od 2004 Anápolis.
Życiorys.
Po ukończeniu szkoły podstawowej w Łazowie rozpoczął naukę w NSD oo. Franciszkanów w Niepokalanowie. Po uzyskaniu świadectwa dojrzałości wstąpił do Zakonu oo. Franciszkanów w Łagiewnikach (Łódź) i tam odbył roczny nowicjat. 3 października 1974 złożył śluby wieczyste w bazylice św. Franciszka, a 24 czerwca 1976 święcenia kapłańskie. W 1979-1973 studiował w WSD oo. Franciszkanów w Krakowie, następnie w PWT św. Bonawentury w Rzymie, uzyskując dyplom licencjata w 1977.
4 października 1978 przyjechał do Brazylii, aby wesprzeć Misję Kat. bł. Maksymiliana Kolbego. Dołączył tam do franciszkańskiej wspólnoty misyjnej "Ogród Niepokalanej" (port. "Jardim da Imaculada") w Jardim Planalto w okolicach Brasilii. Odpowiadał tam za akcję powołaniową i redagował pismo "Cavalerio da Imacuala". Wspierał utworzenie nowych parafii (św. Antoniego w Cicade Ocidental, św. Piotra Apostoła w Pedregal). Doprowadził do wybudowania kaplicy w misji. W 1981 został proboszczem w Cicade Ocidental. W 1983 mianowano go wikariuszem i sekretarzem Kustodii Prowincjalnej św. Maksymiliana Kolbego w Brazylii, a w 1986 kustoszem prowincjalnym. Do końca pełnienia urzędu w 1992 zorganizował szereg instytucji prowincjalnych. W 1990-1992 był rektorem utworzonego przez siebie WSD św. Franciszka z Asyżu w Brasilii. W 1992 został wybrany gwardianem zgromadzenia franciszkanów w Jardim da Imaculada.
28 stycznia 1998 papież Jan Paweł II mianował go biskupem Formosa. Uroczystość udzielenia sakry biskupiej odbyła się w tamtejszej katedrze 4 kwietnia 1998. 9 czerwca 2004 ten sam papież przeniósł go na biskupstwo w Anápolis. Ingres odbył się 14 sierpnia 2004.

</doc>
<doc id="1705605" url="https://pl.wikipedia.org/wiki?curid=1705605" title="Chiński hip-hop">
Chiński hip-hop

Chiński hip-hop znany także jako C-rap, to stosunkowo nowe zjawisko w chińskiej muzyce; „hip-hop pojawił się w Pekinie około 2000 roku, ale jego korzenie sięgają późnych lat 80.” Najwcześniejsze inspiracje hip-hopowe w Pekinie przyszły razem z filmami Wild Style (1982) i Breakin’ (1984), które dotarły tu dzięki handlowi i turystyce pomiędzy Chinami a Japonią i Hongkongiem. Chińskie słowo określające rap – shuōchàng- (chin. upr. 说唱, dosłownie: opowiadanie, narracja) to termin, którym opisuje się tradycyjne gatunki opowieści śpiewanych.
Pochodzenie i rozwój.
Pierwszy utwór rapowy nagrał we wczesnych latach 80. pochodzący z Tajwanu Harlem Yu. Na początku lat 90. L.A. Boyz zapoczątkowali trend, który rozprzestrzenił się na Tajwan i resztę chińskiego świata. Wczesne młodzieżowe grupy raperskie jak The Party czy TTM były jednocześnie undergroundowe i mainstreamowe. Pod koniec lat 90. wpływowe stały się Hongkong’s Softhard oraz LMF, mimo że posługiwały się dialektem kantońskim, obcym w regionach używających mandaryńskiego. W tym samym czasie tajwańscy raperzy MC HotDog, Da Xi Men, Da Zhi zyskiwali popularność w Chinach kontynentalnych.
Kiedy w 2002 roku pojawił się film Eminema "8. mila", sztuka freestyle’u zyskała popularność w Chinach. Filmy odegrały ogromną rolę, rozwijając kulturę hip-hopową w Chinach – od muzyki samej w sobie, do tańca, sztuki graffiti oraz stylu ubierania się. „Po protestach na placu Tian’anmen w 1989 roku, zainteresowanie hip-hopem spadło, gdyż celem rządu było odnowienie czci dla tradycyjnej kultury chińskiej i socjalizmu” (Steele, 2006), a „rząd nadal sprawuje ścisłą kontrolę nad licencjami radiowymi” (Trindle, 2007). Jednakże warta uwagi jest rola przechwyconych „Dakou CD” – „nadwyżki płyt CD wytłoczonych na Zachodzie, która miała zostać zniszczona, ale zamiast tego została przeszmuglowana do Chin i sprzedana na czarnym rynku” (Steele, 2007). The Lab to „niezależne studio, które wychowuje kulturę hip-hopową i uczy ambitnych młodych MC o stylach muzyki, które nie trafiają do radia”. (Trindle, 2007).
Dana Burton, Amerykanka, która przybyła do Chin w 1999 roku nawiązała kontakty z klubami w Szanghaju i w tamtym czasie uzyskała zgodę na granie hip-hopu w jednym z nich. Hip-hop znalazł tu swoich naśladowców, a z czasem w klubie zaczęto grać tylko hip-hop. Coraz więcej klubów grających tylko hip-hop pojawiało się od tamtej pory (Foreign Policy, 2007). W 2001 roku Burton zorganizowała Iron Mic – doroczną bitwę raperską, zachęcając tym samym do większej dozy freestyle’u, a nie występów stylem przypominających karaoke (Foreign Policy, 2007).
Burton wspomina:
,Kilku raperów których spotkałam, początkowo rapowało po angielsku. Powiedziałam: „chcę usłyszeć jak rapujesz”, a oni zaczęli robić to w stylu karaoke, powtarzając kilka wersów Eminema czy Naughty by Nature. Dla mnie, Amerykanki, było to tak dziwne; nie możesz używać cudzych tekstów, tego się po prostu nie robi. Ale tu jest inna kultura. Oni lubią karaoke i powtarzanie cudzych piosenek” (Foreign Policy, 2007).
W 2003 roku Mel „Herbie” Kent, brytyjski didżej osiadły w Chinach wyprodukował „Serve the people” chińskiej grupy („Hidden”). Dzisiaj działa tu „ponad 300 chińskich raperów, didżejów, tancerzy oraz artystów graffiti” (Chang, 2007). Kyle Ching „Amerykanin, który do Chin przybył z Los Angeles, by wykorzystać rozkwit chińskiego biznesu, pracuje nad debiutanckim albumem szanghajskiego, wielonarodowego trio „Red Star”.
Artyści tacy jak THP Family, Vivi (Haidao), D Evil, Hi Bomb, Dragon Tongue i Yin Ts’ang to centralne postacie nurtu. Yin Ts’ang był pierwszą grupą, która podpisała kontrakt płytowy i wydała pełny album na kontynencie (2003). Wyprodukował i współtworzył go Mel „Herbie” Kent. Zawiera on również pierwszy chiński utwór w stylu Jungle/drum’n’bass. Inni popularni artyści oraz grupy to Dai Bing, ABD, MP4, Kungfoo Impulsion, Sha Zhou oraz LMF, która teraz zawiesiła działalność. Niedawno pojawili się Sbazzo, Young Kin, MC Koz oraz Young Cee (Black Box Records). Kilka stron internetowych stało się obecnie platformami, które promują zagraniczny hip-hop w Chinach, podobnie jak działający w sieci kanał telewizyjny hiphop2china (http://www.hiphop2china.tv).
Raperzy mający chińskie korzenie osiągnęli znaczący sukces w Stanach Zjednoczonych, jednym z nich jest urodzony w Miami członek składu NY-106 and Park – Jin, który rapuje zarówno po angielsku, jak i kantońsku. Inną chińsko-amerykańską grupą byli rapujący po angielsku Moutain Brothers – grupa założona w 1990 roku w Filadelfii. Pochodzący z Florydy „Smilez and Southstar” działający pod szyldem wytwórni Trans Continental Records oraz hongkoński hiphopowiec Edison Chen również zdobyli sporą popularność w Stanach.
Chiński didżej Gary Wang zauważa: „Wydaje mi się, że jeszcze nie mamy chińskiego stylu. Jeśli chcecie, żebym powiedział, czym jest chiński styl, powiedziałbym, że to młode dzieciaki, które teraz naprawdę uwielbiają rzeczy z Zachodu. Za 10, 15 lat, może wtedy będą miały swój styl” (Trindle, 2007). Hip-hop jest najczęściej wykonywany w języku angielskim, a wielu uważa, że chiński nie jest dla niego odpowiedni; „ludzie mówią, że po prostu nie da się rapować po chińsku, że chiński dla rapu się nie nadaje… Chiński nie jest odpowiedni dla muzyki rap, bo jest językiem tonalnym”. Sporo miejsca w adaptowaniu hip hopu do chińskich warunków zajmuje „zachęcanie chińskich raperów, by rapowali po chińsku” (Trindle, 2007).
Jeden z undergroundowych chińskich artystów, Hu Xuan wszystkie utwory na swojej płycie nagrał w Kunminghua, lokalnym dialekcie używanym w rejonie Kunming (Go Kunming, 2007). „Jeden raper wyrzuca z siebie słowa z charakterystycznym pekińskim akcentem, atakując innego za to, że niepoprawnie używa mandaryńskiego. Jego przeciwnik z Hongkongu odszczekuje zgodnie z rytmem w trójjęzycznym potoku słów kantońskich, angielskich i mandaryńskich, zarzucając raperowi z Pekinu, że nie reprezentuje ludzi”.
Breakdance.
Pīlìwǔ 霹雳舞 (dosłownie taniec piorunów lub breakdancing) postrzegany jest jako jeden z typów "jiēwǔ" „tańca ulicznego”. Breakdance sporadycznie pojawiał się Chinach od lat 80., ale nigdy nie zdobył dużej popularności. Ostatnio, w związku z napływem Koreańczyków, inspirowane Zachodem wpływy koreańskie zaczęły odgrywać coraz większą rolę w rozwoju chińskiej popkultury, szczególnie w Pekinie. Każda lokalna scena breakdance’owa (czy Bboy) trochę się różnią. Najwcześniej kultura hip-hopowa pojawiła się w Guangzhou (Kanton) i w związku z tym, ta scena najmocniej odwołuje się do korzeni. W Szanghaju b-boying od razu został usystematyzowany – powstało wiele lokalnych szkół breakdance’u.

</doc>
<doc id="1705607" url="https://pl.wikipedia.org/wiki?curid=1705607" title="Rondo Solidarności w Łodzi">
Rondo Solidarności w Łodzi

Rondo Solidarności w Łodzi (dawniej Rondo Ludwika Waryńskiego) – jeden z łódzkich, bardziej skomplikowanych węzłów drogowych łączących następujące ulice: aleja Grzegorza Palki, Pomorska, dr. Stefana Kopcińskiego, Uniwersytecka i Źródłowa.
Historia i nazwa.
W 1977, po przebudowie węzła w rondo zostało ono nazwane przez Radę Narodową w Łodzi Rondem Ludwika Waryńskiego. 
W 2000 r. przeprowadzono jego kolejną przebudowę, która spowodowała, że technicznie biorąc utraciło ono cechy tradycyjnego ronda i zostało ponownie przekształcone w skomplikowany układ kilku, powiązanych z sobą skrzyżowań. Płynność ruchu miał zapewniać tzw. inteligentny system sterowania światłami, który reaguje na częstotliwość ruchu wchodzącego i wychodzącego z węzła. Mimo utracenia przez węzeł cech typowego ronda, zachowano dla niego starą nazwę. Ze względu na problemy z nawierzchnią i tworzące się zatory, skrzyżowanie przeszło remont i kolejną drobną reorganizację ruchu w 2003 r.
W 2005, z okazji 25. rocznicy wydarzeń 1980, Rada Miejska w Łodzi zmieniła nazwę węzła na Rondo Solidarności. Uznano wtedy, iż należytego szacunku wobec postaci L. Waryńskiego wystarczy, jeżeli poświęcona jest już mu jedna z ulic w Łodzi. Wcześniej bezskuteczne starania o nadanie rondu nazwy św. Jana Bosko prowadzili Salezjanie z pobliskiej parafii św. Teresy. Równolegle ze zmianą nazwy węzła - na jego środku ustawiono rzeźbę "Drzewko Solidarności" projektu Jacka Ojrzanowskiego.
Charakterystyka.
Węzeł ten składa się z układu trzech skrzyżowań - Źródłowej z al. Palki, Pomorskiej z al. Palki i Kopcińskiego, oraz Kopcińskiego z Uniwersytecką i Pomorską. Największy ruch przetacza się wzdłuż al. Palki i ul. Kopcińskiego, gdyż stanowią one część tranzytowej drogi krajowej nr 14, wyprowadzającej ruch w kierunku Gdańska, Poznania i Warszawy. Skrzyżowania te są z sobą powiązane dwoma krótkimi odcinkami dróg umożliwiającymi wykonywanie lewoskrętów i zawracanie. W środku tego układu skrzyżowań znajduje się trawnik, przez środek którego przechodzą tory tramwajowe linii biegnącej wzdłuż ul. Pomorskiej. Taki układ drogowy powoduje, że przejazd przez węzeł - niezależnie z jakiego kierunku w jaki - zmusza do dwukrotnego lub trzykrotnego zatrzymania się przed światłami. W przypadku wykonywania lewoskrętów lub zawracania kierowcy są zmuszeni do zmiany pasa ruchu z prawego na lewy na bardzo krótkim, kilkudziesięciometrowym odcinku jezdni. 
Układ węzła oraz jego nieprawidłowe, sprzeczne wewnętrznie oznakowanie poziome jest powszechnie krytykowane. M.in. dyrektor pobliskiego Wojewódzkiego Ośrodka Ruchu Drogowego zalecił egzaminatorom na prawa jazdy aby unikali przeprowadzania tras egzaminacyjnych przez to skrzyżowanie.
W październiku 2008 w związku z kolejną, planowaną przebudową węzła, został ogłoszony przez Miejską Pracownię Urbanistyczną w Łodzi konkurs na projekt węzła wraz z jego otoczeniem. 30 grudnia tego roku wyłoniono zwycięski projekt, wykonany przez Autorską Pracownię Architektury "Projekt". Projekt ten zakłada przywrócenie dawnego układu tradycyjnego ronda z poprowadzeniem drogi krajowej nr 14 tunelem.
Linki zewnętrzne.
Zdjęcia lotnicze Ronda, za: Internetowa Mapa Łodzi Miejskiego Ośrodka Dokumentacji Geodezyjnej i Kartograficznej w Łodzi:

</doc>
<doc id="1705608" url="https://pl.wikipedia.org/wiki?curid=1705608" title="Św. Idzi">
Św. Idzi



</doc>
<doc id="1705611" url="https://pl.wikipedia.org/wiki?curid=1705611" title="Relatywizm językowy">
Relatywizm językowy



</doc>
<doc id="1705612" url="https://pl.wikipedia.org/wiki?curid=1705612" title="Thaba Nchu">
Thaba Nchu

Thaba Nchu – miasto, zamieszkane przez 70 118 ludzi (2011), w Republice Południowej Afryki, w prowincji Wolne Państwo.
Miasto położone jest 60 km na wschód od Bloemfontein. Na terenie miasta osadnictwo pojawiło się w latach 30. XIX wieku, a oficjalne założenie miasta miało miejsce w roku 1873.

</doc>
<doc id="1705613" url="https://pl.wikipedia.org/wiki?curid=1705613" title="Theunissen">
Theunissen

Theunissen – miasto, zamieszkane przez 1549 ludzi (2011), w Republice Południowej Afryki, w prowincji Wolne Państwo.
Miasto założył Helgard Theunissen, dowódca w wojnach burskich.

</doc>
<doc id="1705614" url="https://pl.wikipedia.org/wiki?curid=1705614" title="Berliner Rundfunk">
Berliner Rundfunk

Berliner Rundfunk – najstarsza stacja radiowa w Niemieckiej Republice Demokratycznej, będąca formalnie w strukturach państwowego radia NRD. Rozpoczęła nadawanie 13 maja 1945 pod nazwą "Radio Berlin" w radzieckiej strefie okupacyjnej Berlina. Początkowo program nadawano z siedziby przedwojennego radia przy Masurenallee (która znajdowała się w brytyjskim sektorze Berlina, ale sam budynek wraz z nadajnikiem był w rękach Sowietów). W roku 1953 przeszedł reorganizację i nadajnik został przeniesiony do radzieckiego sektora; w latach 1954-55 nadawał pod nazwą "Berlin 1 Programm". Stacja zakończyła działalność w lutym 1990 a częstotliwości przejęły stacje lokalne. Radio zostało sprywatyzowane i działa w Berlinie pod nazwą "Berliner Rundfunk 91.4" na częstotliwości 91.4 MHz.
Program.
Głównym celem radia było nadawanie informacji o wydarzeniach w Berlinie. Stacja nadawała na falach średnich o częstotliwościach 657, 693, 999, 1170, 1431, i 1575 kHz oraz na falach ultrakrótkich.

</doc>
<doc id="1705616" url="https://pl.wikipedia.org/wiki?curid=1705616" title="Cichy brzeg">
Cichy brzeg

Cichy brzeg – pierwszy singel zespołu Gedeon Jerubbaal, wydany przez firmę Tonpress w 1985 roku.

</doc>
<doc id="1705618" url="https://pl.wikipedia.org/wiki?curid=1705618" title="Fanti (singel)">
Fanti (singel)

Fanti – drugi singel zespołu Gedeon Jerubbaal, wydany przez firmę Tonpress w 1986 roku.

</doc>
<doc id="1705622" url="https://pl.wikipedia.org/wiki?curid=1705622" title="Jissen">
Jissen

Jissen – polski system walki wręcz. Posiada dwie odmienne wersje: wojskową i cywilną.
Odmiana wojskowa: Jissen TF (w skrócie JTF – Jissen Task Force) opracowana w 2000 roku dla potrzeb policyjnych i wojskowych instruktorów walki wręcz. Oparta jest na trzech stale rozwijanych podsystemach: Jissen (walka w zwarciu, obalenia, sprowadzenia do parteru oraz rzuty połączone z użyciem służbowej pałki teleskopowej oraz elementami kobudō), Interjissen (walka w stójce: uderzenia, kopnięcia połączone z elementami kobudō) oraz DIMAH (taktyczne metody obezwładniania dla uzbrojonych służb ochrony, zwłaszcza grup ochrony bezpośredniej VIP-ów). Uprawiana w zamkniętych grupach entuzjastów nowoczesnych wojskowych systemów walki wręcz (Modern Army Combatives – MAC), głównie przez funkcjonariuszy i żołnierzy jednostek specjalnych w kraju i za granicą. Najliczniejsza grupa entuzjastów systemu JTF znajduje się wśród żołnierzy grup specjalnych (Task Force), służących w siłach koalicyjnych ISAF w Afganistanie oraz wśród pracowników i funkcjonariuszy grup ochrony bezpośredniej (VIP/Close Protection Services).
System Jissen, zaliczany do taktycznych systemów walki, opiera się na autorskiej koncepcji tzw. Zespołu Ruchów Naprowadzających (ZRN).
Odmiana cywilna: Jissen SDF (w skrócie JSDF – Jissen Self-Defence Fight), opracowana w 1990 roku dla potrzeb instruktorów samoobrony i walki wręcz. Oparta jest na trzech podsystemach: Jissen (walka w zwarciu, obalenia, sprowadzenia do parteru oraz rzuty), Interjissen (walka w stójce uderzenia, kopnięcia z elementami tradycyjnego karate i kobudō) oraz Jissen MMA (walka w parterze, dźwignie, duszenia, elementy bjj brazylijskie jiu-jitsu). Uprawiana w kraju od 1990 roku pod nazwą Jissen. Najliczniejsza grupa entuzjastów cywilnego systemu walki obronnej Jissen uprawia w Akademii Dalekowschodnich Sztuk Walki Jissenkan w Otwocku odmianę grapplingową.
Jissen w najtwardszej odmianie (full contact), przygotowuje zawodników do rywalizacji sportowej na zasadach MMA. W obu wersjach systemu 
walki Jissen wykorzystane zostały liczne techniki brazylijskiego 
jiu-jitsu (BJJ) Jednakże system Jissen znacząco różni się 
koncepcją walki od brazylijskiego jiu-jitsu, przejmując od tego stylu 
jedynie elementy walki w parterze, dlatego nie uważa się go za bojową 
czy 
samoobronną wersję brazylijskiego jiu-jitsu.
Trening w systemie Jissen.
W Jissen praktykuje się tzw. trening przekrojowy, przygotowujący zawodnika do walki zarówno w stójce, jak i w parterze oraz zwarciu. Akcentowana jest w nim umiejętność płynnego przechodzenia między tymi trzema dystansami.
Przykładową technikę polskiego systemu Jissen przedstawiono w książce Piotra Plebaniaka: 36 Forteli. wydawnictwo Solaris, 2013. .

</doc>
<doc id="1705623" url="https://pl.wikipedia.org/wiki?curid=1705623" title="Umrzesz niewolnikiem">
Umrzesz niewolnikiem

Umrzesz niewolnikiem – drugi album zespołu Gedeon Jerubbaal zawierający nagrania: studyjne z 1995 oraz koncertowe z lipca 1997 (występ na Dziedzińcu Zamkowym w Poznaniu).

</doc>
<doc id="1705624" url="https://pl.wikipedia.org/wiki?curid=1705624" title="Najstarsze przymierze 83-88">
Najstarsze przymierze 83-88

Najstarsze przymierze 83-88 – pierwszy album zespołu Gedeon Jerubbaal zawierający archiwalne nagrania z lat 1983-1988, wydany w 1998 przez MAMI.

</doc>
<doc id="1705631" url="https://pl.wikipedia.org/wiki?curid=1705631" title="Edward Cranston Campbell">
Edward Cranston Campbell

Ernest Scott, właśc. Edward Cranston Campbell (ur. 26 sierpnia 1916, Glasgow; zm. 4 kwietnia 2006, Tunbridge Wells) – dziennikarz i uznany autorytet cyrkowy oraz treser dzikich zwierząt.
Campbell rozpoczął karierę dziennikarza pod koniec lat 30 XX w. w Kemsley Newspapers w Glasgow.
Przeprowadził się na Fleet Street w 1956, gdzie pracował dla gazet Evening Standard, Evening News i Sunday Dispatch.
Pracował jednocześnie w małym ZOO pod Central Glasgow Station. Udowodnił, że zwierzęta, w tym wypadku trzy lwy i niedźwiedź, mogą być wytresowane do wysokiej klasy publicznych pokazów cyrkowych bez używania przemocy. Twierdził iż odkrył pewien rodzaj komunikacji między człowiekiem i zwierzęciem.
Campbell był też autorem książek, napisał m.in. "Jungle Be Gentle", „autobiografię” podyktowaną przez ducha jego przyjaciela, niemieckiego tresera zwierząt Hansa Bricka, oraz "The People of the Secret", wydaną przez wydawnictwo Idriesa Shaha Octagon Press, pod pseudonimem „Ernest Scott”. W tej ostatniej stwierdza, że ewolucją biologiczną i historią ludzkości kierują inteligentne istoty, których najniższa hierarchia kontaktuje się z ludźmi. Niewidzialne istoty zasiewają idee w ludzkich umysłach, aby przygotować ludzkość na nowy etap rozwoju. Autor sugeruje, że tych Ludzi Sekretu można rozpoznać.

</doc>
<doc id="1705633" url="https://pl.wikipedia.org/wiki?curid=1705633" title="Elisabeth Badinter">
Elisabeth Badinter



</doc>
<doc id="1705634" url="https://pl.wikipedia.org/wiki?curid=1705634" title="Utwory liryczne (Edvard Grieg)">
Utwory liryczne (Edvard Grieg)

Utwory liryczne (nor.: Lyriske stykker) - zbiór 66 krótkich utworów na fortepian autorstwa E.Griega. Powstawały w latach 1864 - 1901; opublikowane zostały w 10 tomach (zeszytach) od 1867 (op. 12 - zeszyt pierwszy) do 1901 (op. 71 - zeszyt dziesiąty). Do najbardziej znanych utworów należą: "Bryllupsdag På Troldhaugen" ("Wesele w Troldhaugen"), "Til våren" ("Do wiosny"), "Troldtog" ("Marsz trolli") i "Sommerfugl" ("Motyl").
Kompletna lista.
Op. 12 (skomponowano 1864-1867; rok publikacji 1867):
Op. 38 (skomponowano 1883 -oprócz No. 8; rok publikacji 1884):
Op. 43 (skomponowano 1886; rok publikacji 1887):
Op. 47 (skomponowano 1886-1888; rok publikacji 1887):
Op. 54 (skomponowano 1889-1891; rok publikacji 1891):
Op. 57 (skomponowano 1890-1893; rok publikacji 1893):
Op. 62 (skomponowano 1893-1895; rok publikacji 1895):
Op. 65 (skomponowano 1896; rok publikacji 1897):
Op. 68 (skomponowano 1897-1899; rok publikacji 1899):
Op. 71 (skomponowano i opublikowano 1901):

</doc>
<doc id="1705635" url="https://pl.wikipedia.org/wiki?curid=1705635" title="Utwory liryczne">
Utwory liryczne



</doc>
<doc id="1705636" url="https://pl.wikipedia.org/wiki?curid=1705636" title="Mapy Reymanna">
Mapy Reymanna

 
Mapy Reymanna – zbiór map wydawanych, przez niemieckich kartografów, w okresie 1806–1908 w skali 1:200 000. Mapy, drukowane w kilku kolekcjach oraz jako pojedyncze arkusze, obejmują swoim zasięgiem tereny od zachodniej Francji po Polskę i Litwę. Jedne z dokładniejszych i bardziej czytelnych map XIX-wiecznych, miały bardzo duży wpływ na dalszy rozwój kartografii wojskowej.
Historia.
Na przełomie XVIII i XIX wieku pracujący dla pruskiej armii kartograf Daniel Gottlob Reymann rozpoczął pracę nad serią map obejmujących tereny Niemiec i krajów sąsiednich. Mapy te, w swoich założeniach, miały być materiałem, którego dokładność byłaby wystarczająca dla potrzeb wojska. W 1806 r. D.G.Reymann wydał pierwsze arkusze, sukcesywnie drukując nowe mapy aż do swojej śmierci w 1837 r.
W 1836 r. opracowane 142 arkusze oraz materiały do przygotowania kolejnych zostały przekazane Heinrichowi Berghausowi, który kontynuował drukowanie map, opracowywanych na zlecenie Fryderyka Wilhelma III, przez Karla von Oesfeld oraz Friedricha Handtke. W tym okresie zbiór map rozszerzono do około 330 arkuszy. Od 1846 r. prawa wydawnicze przejęła oficyna Carla Flemminga, który ponawiał ich edycje aż do 1874 r. W 1876 r. prawa do całości zbioru zakupił Sztab Generalny Armii Pruskiej, który wydawał mapy z tej serii do 1908 r.
W połowie XIX wieku, prawdopodobnie już w okresie wydawania map przez oficynę Carla Flemminga, poszerzono zbiór o dalsze 100 arkuszy, do około 430 map, natomiast do wojny francusko-pruskiej wydano kolejne tworząc komplet 529 map.
Pełny zestaw pokrywał tym samym tereny zachodniej Francji, Belgii, Holandii, Szwajcarii, Niemiec, Czech, część Austrii, Polskę oraz Litwę.
Nazwa.
Pomimo faktu, że mapy z tej serii wydawane były przez różne wydawnictwa i opracowywane przez wielu kartografów, na cześć pomysłodawcy a zarazem autora pierwszych arkuszy Daniela Reymanna, nazywano je tradycyjnie "Mapami Reymanna" (Napis Reymann's Karte lub Reymann's Specialkarte pojawiał się na wszystkich mapach w całym okresie ich wydawania)
Wydania.
Przez cały XIX wiek mapy z serii Reymanna wydawane były jako pojedyncze arkusze, atlasy lub zestawy map. W wielu przypadkach poszczególne mapy były aktualizowane na zlecenie wydawców lub wojska, w związku z tym edycje z różnych lat i wydań różnią się treścią. Największe zbiory wydano w ramach „Geographischen Specialatlas von Deutschland und den Nachbarländern im Maßstabe von 1:200.000”, „Topographische Übersichtskarte des Deutschen Reiches” oraz „Topographischer Spezial-Karte von Central-Europa”. Na początku I wojny światowej wydano specjalną kolorową edycję map lotniczych bazujących na mapach Reymanna, pod nazwą „Feldmassig hergestellte Fliegerkarte”.
Charakterystyka.
Mapy Reymanna drukowano w skali 1:200 000 w jednym kolorze. Zastosowano odwzorowanie stożkowe, rzeźba terenu oddana metodą kreskową. Południk zerowy Ferro. Arkusze map oznaczono numeracją cyframi arabskimi oraz nazwami przypisanymi na bazie największej miejscowości na danej mapie. Arkusze mają wymiar 34 × 23 cm. Nazwy miejscowości w językach lokalnych (niekiedy w transkrypcji niemieckiej). Skala drukowana w krokach, milach geograficznych lub kilometrach. Niektóre arkusze z późnych wydań mogą być częściowo kolorowane.
Wpływ na rozwój kartografii wojskowej.
Mapy Reymanna były uznawane za jedne z najdokładniejszych XIX wiecznych map Europy Środkowej. Dla terenów Rosji i Europy Wschodniej stanowiły jedyny dokładny materiał poza mapami rosyjskimi. Na ich bazie sporządzono większość niemieckich map dla tych regionów w trakcie I wojny światowej.

</doc>
<doc id="1705638" url="https://pl.wikipedia.org/wiki?curid=1705638" title="Guy Nzouba-Ndama">
Guy Nzouba-Ndama

Guy Nzouba-Ndama (ur. 17 lipca 1946 w Koulamoutou) – gaboński polityk, członek Gabońskiej Partii Demokratycznej (PDG), przewodniczący Zgromadzenia Narodowego od stycznia 1997.
Życiorys.
Guy Nzouba-Ndama urodził się w Koulamoutou w 1946 roku. W 1983 objął stanowisko ministra stanu ds. handlu i przemysłu. W 1987 został ministrem edukacji narodowej. Od lutego do listopada 1990 był doradcą prezydenta Omara Bongo. W 1990 został wybrany w skład Zgromadzenia Narodowego 
27 stycznia 1997 Nzouba-Ndama objął funkcję przewodniczącego Zgromadzenia Narodowego.

</doc>
<doc id="1705640" url="https://pl.wikipedia.org/wiki?curid=1705640" title="Ryjoskoczek skalny">
Ryjoskoczek skalny

Ryjoskoczek skalny ("Elephantulus rupestris") – gatunek ssaka z podrodziny Macroscelidinae w obrębie rodziny ryjkonosowatych (Macroscelididae). 
Zasięg występowania.
Ryjoskoczek skalny występuje na terenie zachodniej i południowej Namibii oraz zachodniej Południowej Afryki (Prowincja Przylądkowa Północna, Prowincja Przylądkowa Zachodnia i Prowincja Przylądkowa Wschodnia).
Taksonomia.
Gatunek po raz pierwszy opisał w 1831 roku szkocki zoolog Andrew Smith nadając mu nazwę "Macroscelides rupestris". Jako miejsce typowe odłowu holotypu Smith wskazał góry w pobliżu ujścia rzeki Orange w Południowej Afryce lub Namibii.
Morfologia.
Długość ciała (bez ogona) 116–133 mm, długość ogona 124–162 mm, długość ucha 25–31 mm, długość tylnej stopy 32–35 mm; masa ciała 44–65 g. Wzór zębowy: I formula_1 C formula_2 P formula_3 M formula_4 (x2) = 40. Kariotyp wynosi 2n = 26.
Ekologia.
Zamieszkuje suche tereny, głównie pustynie, suche sawanny i obszary porośnięte suchoroślami. Mimo niewielkiej liczebności, gatunek ten występuje na terenach mało atrakcyjnych dla człowieka, dlatego przypuszcza się, że nie ma większych zagrożeń dla populacji ryjoskoczka skalnego. Nie ma planów objęcia tego gatunku żadnymi formami ochrony.

</doc>
<doc id="1705641" url="https://pl.wikipedia.org/wiki?curid=1705641" title="Rose Francine Rogombé">
Rose Francine Rogombé

Rose Francine Rogombé (ur. 20 września 1942 w Lambaréné, zm. 10 kwietnia 2015 w Paryżu) – gabońska polityk, przewodnicząca Senatu od 16 lutego 2009 do 27 lutego 2015, pełniąca obowiązki prezydenta Gabonu od 8 czerwca 2009 do 16 października 2009.
Życiorys.
Rose Francine Rogombé (z domu Etomba) po ukończeniu studiów prawniczych we Francji, powróciła do Gabonu i rozpoczęła pracę w organach sądownictwa. W ciągu swej kariery zajmowała stanowisko prokuratora, wiceprzewodniczącej i prokuratora Sądu Apelacyjnego w Libreville, członka Izby Sądowej Sądu Najwyższego oraz członka Izby Administracyjnej Libreville. W latach 80. XX w. pełniła funkcję sekretarza stanu ds. kobiet i praw człowieka w gabinecie premiera Léona Mébiame.
W 2007 Rogombé ukończyła studia teologiczne. W wyborach lokalnych w styczniu 2008 została wybrana radną miasta Lambaréné. Następnie w wyborach w styczniu 2009 dostała się do Senatu, reprezentując okręg Lambaréné. 16 lutego 2009 Rose Francine Rogombé została wybrana przewodniczącą Senatu. Jej kandydaturę poparło 90 z 99 deputowanych, biorących udział w głosowaniu. Przewodniczący Senatu z mocy prawa przejmuje funkcję głowy państwa w przypadku opróżnienia urzędu prezydenta.
8 czerwca 2009 w hiszpańskiej klinice zmarł prezydent Gabonu Omar Bongo. W tej sytuacji Rogombé z mocy prawa przypadła funkcja pełniącej obowiązki szefa państwa. Fakt ten potwierdził następnego dnia Sąd Konstytucyjny i oficjalnie mianował Rogombé na to stanowisko. 10 czerwca 2009 Rogombé została uroczyście zaprzysiężona stanowisku prezydenta Gabonu. Tymczasowa prezydent zgodnie z prawem była zobligowana do przeprowadzenia wyborów prezydenckich w ciągu 45 dni.
Wybory prezydenckie zostały zorganizowane 30 sierpnia 2009. Sąd Konstytucyjny zgodził się przesunąć ich datę poza termin określony przez prawo, powołując się na konstytucyjny casus "siły wyższej" (niespodziewana śmierć prezydenta i organizacja jego pogrzebu). 16 października 2009 Ali Bongo Ondimba, zwycięzca wyborów i syn zmarłego prezydenta, zastąpił ją na stanowisku szefa państwa.

</doc>
<doc id="1705642" url="https://pl.wikipedia.org/wiki?curid=1705642" title="Thea Leitner">
Thea Leitner

Thea Leitner (ur. 2 czerwca 1921 w Wiedniu, zm. w sierpniu 2016) – austriacka pisarka i dziennikarka mieszkająca w Wiedniu, przedstawicielka tzw. literatury faktu oraz literatury dla dzieci i młodzieży.
Po zdaniu matury i odbyciu obowiązkowego w ówczesnej III Rzeszy rocznego okresu tzw. służby pracy (niem. "Arbeitsdienst") rozpoczęła studia malarstwa, historii sztuki oraz języków obcych. Początkowo pracowała tylko jako dziennikarka, jednak bardzo szybko zaangażowała się również w działalność pisarską. W roku 1941 zdała egzamin na tłumacza ustnego języka francuskiego na Uniwersytecie Wiedeńskim.
Wiosną 1942 roku wyszła za mąż za swojego przyjaciela z lat szkolnych, Willego. W roku 1944 na świat przyszła ich córka Verena. Po powrocie męża z amerykańskiej niewoli doszło do rozpadu małżeństwa i rozwodu. Małżonkowie nie potrafili znaleźć wspólnego języka, zwłaszcza że ceniąca sobie niezależność Thea pracowała zawodowo, czemu jej mąż był zdecydowanie przeciwny. Po rozwodzie, w roku 1950, wyszła za mąż za Sebastiana Leitnera – prawnika, późniejszego publicystę i twórcę teorii fiszek, z którym żyła aż do jego śmierci w roku 1989.
Jej działalność publicystyczna na łamach prasy austriackiej sięga lat 40 XX wieku. Pracowała początkowo dla "„Welt am Abend”", "„Neues Österreich”" i "„Weltpresse”". Była zastępcą redaktora naczelnego dziennika "„Neue Zeitung”", a następnie publikowała serie artykułów poruszających tematy społeczno-polityczne w dzienniku "„Kurier”", gdzie zasłynęła między innymi dzięki swoim cyklom esejów "„Frau sein in Österreich”" oraz "„Die Frau über 40"", w których koncentrowała się na problemach kobiet żyjących w Austrii.
Thea Leitner jest autorką licznych książek dla dzieci i młodzieży. Jej pierwszy bestseller należał jednak do tzw. literatury faktu. Była to książka "„Habsburgs verkaufte Töchter”", która sprzedała się w nakładzie 50 000 egzemlarzy i za którą otrzymała prestiżową nagrodę literacką „"Das Goldene Buch"”, przyznawaną przez "Główne Zrzeszenie Austriackiego Rynku Księgarskiego" (niem. "Hauptverband des österreichischen Buchhandels"). W roku 2002 prezydent federalny Austrii w uznaniu dotychczasowego dorobku publicystycznego i pisarskiego nadał jej tytuł profesora zwyczajowego. W maju 2003 roku przyznano jej "Srebrną Odznakę Honorową za Zasługi dla Kraju Związkowego Wiedeń" (niem. "Silbernes Ehrenzeichen für Verdienste um das Land Wien").
Tematyka jej książek z zakresu literatury faktu oscyluje głównie wokół losów kobiet ze znanych arystokratycznych rodzin europejskich (np. rodziny Habsburgów). Wydała również trzy pozycje autobiograficzne.

</doc>
<doc id="1705644" url="https://pl.wikipedia.org/wiki?curid=1705644" title="Gąska topolowa">
Gąska topolowa

Gąska topolowa ("Tricholoma populinum" J.E. Lange) – gatunek grzybów należący do rodziny gąskowatych ("Tricholomataceae").
Systematyka i nazewnictwo.
Pozycja w klasyfikacji według Index Fungorum: "Tricholoma, Tricholomataceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Nazwę polską podał Władysław Wojewoda w 1999 r. Niektóre synonimy naukowe:
Morfologia.
Średnicy 6–12 cm, barwy czerwonobrązowawej, w stanie wilgotnym śliski.
Barwy białawej, potem lekko brązowiejące.
U młodych owocników białawy, potem brązowawy (szczególnie u nasady).
O zapachu mącznym, smaku łagodnym (na starość lekko gorzkim).
Występowanie i siedlisko.
Występuje w Ameryce Północnej i Europie. W Polsce gatunek rzadki. Znajduje się na "Czerwonej liście roślin i grzybów Polski". Ma status V – narażony na wymarcie. Znajduje się na listach gatunków zagrożonych także w Danii i Wielkiej Brytanii.
Grzyb ten owocuje od października do listopada, pod topolami (nigdy w lasach), często w kępkach.
Znaczenie.
Grzyb mikoryzowy. grzyb jadalny.

</doc>
<doc id="1705646" url="https://pl.wikipedia.org/wiki?curid=1705646" title="Tricholoma populinum">
Tricholoma populinum



</doc>
<doc id="1705647" url="https://pl.wikipedia.org/wiki?curid=1705647" title="Grzegorz Berendt">
Grzegorz Berendt

Grzegorz Berendt (ur. 1964) – polski historyk, naczelnik Biura Edukacji Publicznej oddziału IPN w Gdańsku w latach 2008–2013, wykładowca historii na Uniwersytecie Gdańskim, członek Rady Naukowej Żydowskiego Instytutu Historycznego, od 2022 dyrektor Muzeum II Wojny Światowej w Gdańsku (od 2021 p.o. dyrektora, od 2017 wicedyrektor tej instytucji).
Życiorys.
Absolwent Uniwersytetu Gdańskiego. Doktorat obronił w 1995 na podstawie pracy "Żydzi na terenie Wolnego Miasta Gdańska w latach 1920–1945 (Działalność kulturalna, polityczna i socjalna)" napisanej pod kierunkiem Stanisława Mikosa, habilitował się w 2007 na podstawie rozprawy "Życie żydowskie w Polsce w latach 1950–1956. Z dziejów Towarzystwa Społeczno-Kulturalnego Żydów w Polsce". Specjalizuje się w historii Polski XX w., historii Pomorza, dziejach Żydów w Polsce i relacjach polsko-żydowskich. Jest autorem około 90 publikacji naukowych i ponad 30 popularnonaukowych. W dorobku naukowym ma trzy samodzielne monografie i współautorstwo 7 książek.
W latach 2002–2007 pełnił funkcję kierownika Studium Podyplomowego Historii na Wydziale Filologiczno-Historycznym Uniwersytetu Gdańskiego.
W 2006 rozpoczął pracę również w Instytucie Pamięci Narodowej w oddziale Gdańskim. W latach 2008–2013 pełnił funkcję naczelnika Oddziałowego Biura Edukacji Publicznej IPN w Gdańsku. Pozostając pracownikiem IPN w Gdańsku w Referacie Badań Naukowych. Na początku 2017 pełnił obowiązki naczelnika Oddziałowego Biura Badań Historycznych IPN w Gdańsku.
1 lutego 2018 został powołany przez premiera Mateusza Morawieckiego w skład zespołu ds. dialogu z Izraelem.
4 maja 2017 został wicedyrektorem Muzeum II Wojny Światowej w Gdańsku. 24 lipca 2021 został p.o. dyrektora Muzeum II Wojny Światowej w Gdańsku. W lipcu 2022 został dyrektorem tego Muzeum.
Jest członkiem Polskiego Towarzystwa Historycznego, Gdańskiego Towarzystwa Naukowego i Instytutu Kaszubskiego. Przewodniczy Radzie Muzeum Stutthof oraz jest członkiem Rady Muzeum Auschwitz-Birkenau i Kolegium Historyczno-Programowego Europejskiego Centrum Solidarności. Należy do redakcji pisma naukowego Wydziału Historycznego UG „Studia Historica Gedanensia”
Jest oficerem rezerwy Wojska Polskiego.
Był promotorem pracy doktorskiej m.in. Karola Nawrockiego (2013).
Życie prywatne.
Jest żonaty, ma dwoje dzieci.

</doc>
<doc id="1705648" url="https://pl.wikipedia.org/wiki?curid=1705648" title="Ochtrup">
Ochtrup

Ochtrup – miasto w Niemczech, w kraju związkowym Nadrenia Północna-Westfalia, w rejencji Münster, w powiecie Steinfurt, przy granicy z Dolną Saksonią i Holandią. W 2010 zamieszkiwało je 19 430 osób.
Historia.
Teren, na którym położone jest współczesne miasto zasiedlony był już w epoce neolitu. Miejscowość po raz pierwszy wzmiankowane w 1143 jako "Ochtepe". Jako wieś parafialna wzmiankowana po raz pierwszy w 1203. W latach 1595 i 1598 spalona przez Hiszpanów podczas wojny hiszpańsko-niderlandzkiej. 
Współpraca.
Miejscowości partnerskie:

</doc>
<doc id="1705650" url="https://pl.wikipedia.org/wiki?curid=1705650" title="Romuald Klim">
Romuald Klim

Romuald Iosifowicz Klim (ros. Ромуальд Иосифович Клим, ur. 25 maja 1933 w Chwojewie, zm. 28 maja 2011 w Mińsku) – białoruski lekkoatleta startujący w barwach ZSRR, specjalista rzutu młotem, mistrz i wicemistrz olimpijski.
Przebieg kariery.
Urodził się na Białorusi w Chwojewie w okolicach Nieświeża. Chociaż trenował rzuty lekkoatletyczne od młodości, karierę sportową rozpoczął późno. Do reprezentacji ZSRR trafił w 1963, kiedy miał już 30 lat. Jednak wówczas szybko przyszły światowe sukcesy.
Na igrzyskach olimpijskich w 1964 w Tokio Klim zdobył złoty medal przed ówczesnym mistrzem Europy Węgrem Gyulą Zsivótzkym. Ustanowił wówczas rekord olimpijski wynikiem 69,74 m. Zwyciężył również w finale Pucharu Europy w 1965 w Stuttgarcie (67,68 m), a następnie na mistrzostwach Europy w 1966 w Budapeszcie (70,02 m). Ponownie zajął 1. miejsce w finale Pucharu Europy w 1967 w Kijowie (70,58 m).
Głównym rywalem Klima był wówczas Zsivótzky. W bezpośrednich pojedynkach jednak Klim dziewięciokrotnie pokonał Węgra. Jednak na igrzyskach olimpijskich w 1968 w Meksyku to Zsivótzky zwyciężył z nowym rekordem olimpijskim 73,66 m przed Klimem (73,28 m). Zmobilizowało to Klima do zintensyfikowania treningu. Zaczął regularnie rzucać powyżej 71 m. 13 czerwca 1969 w Budapeszcie odebrał Zsivótzky'emu rekord świata rzucając na odległość 74,52 m. Na mistrzostwach Europy w 1969 w Atenach Klim zdobył srebrny medal za swym kolegą z reprezentacji Anatolijem Bondarczukiem, który ustanowił wówczas rekord świata wynikiem 74,68 m. Na mistrzostwach Europy w 1971 w Helsinkach Klim zajął 4. miejsce. Miał wówczas 38 lat.
Klim był mistrzem ZSRR wrzucie młotem w 1966–1968 i 1971. Po zakończeniu kariery sportowca pracował jako nauczyciel wychowania fizycznego w Horkach, Witebsku i Mińsku.

</doc>
<doc id="1705651" url="https://pl.wikipedia.org/wiki?curid=1705651" title="Robert Scott (filolog)">
Robert Scott (filolog)

Robert Scott (ur. 26 stycznia 1811, zm. 2 grudnia 1887) – brytyjski filolog i leksykograf, profesor Balliol College Uniwersytetu Oksfordzkim. Wraz z Henrym George’em Liddellem był autorem słownika grecko-angielskiego, standardowego słownika klasycznej greki. Słownik został wydany przez Oxford University Press.

</doc>
<doc id="1705656" url="https://pl.wikipedia.org/wiki?curid=1705656" title="Polo na Letnich Igrzyskach Olimpijskich 1920">
Polo na Letnich Igrzyskach Olimpijskich 1920

Turniej polo był jedną z konkurencji rozgrywanych na Letnich Igrzyskach Olimpijskich 1920. Zawody odbyły się w dniach 25-31 sierpnia. W zawodach uczestniczyło 17 zawodników z 4 państw. Był to trzeci turniej polo w historii Letnich Igrzysk Olimpijskich (poprzednio w 1900 i 1908). Zawody miały miejsce na torze wyścigów konnych Wellingtonrenbaan. Złoto zdobyła drużyna Wielkiej Brytanii, która obroniła tytuł z 1908 roku. 

</doc>
<doc id="1705661" url="https://pl.wikipedia.org/wiki?curid=1705661" title="Żyła oczna dolna">
Żyła oczna dolna

Żyła oczna dolna (łac. "vena ophthalmica inferior") – odpływ żyły ocznej górnej, niekiedy wpada przez szczelinę oczodołową górną do zatoki jamistej. Powstaje z sieci żylnej dna i ściany bocznej oczodołu. Ma stałe połączenie ze splotem żylnym skrzydłowym – przez szczelinę oczodołową dolną.

</doc>
<doc id="1705663" url="https://pl.wikipedia.org/wiki?curid=1705663" title="Ferdinand Chalandon">
Ferdinand Chalandon

Ferdinand Chalandon (ur. 10 lutego 1875 w Lyonie, zm. 31 października 1921 w Lozannie, Szwajcaria) – francuski mediewista. 
Zajmował się głównie historią Normanów w Italii i historią Bizancjum.

</doc>
<doc id="1705665" url="https://pl.wikipedia.org/wiki?curid=1705665" title="Komora przednia oka">
Komora przednia oka

Komora przednia oka, komora przednia gałki ocznej (łac. "camera bulbi oculi anterior") – przestrzeń wypełniona cieczą wodnistą, ograniczona od przodu tylną powierzchnią rogówki i niewielką częścią twardówki, od tyłu częścią ciała rzęskowego, tęczówką i odcinkiem przedniej powierzchni soczewki. Skrajny obwód – kąt tęczówkowo-rogówkowy odsącza ciecz wodnistą komory do zatoki żylnej twardówki.

</doc>
<doc id="1705666" url="https://pl.wikipedia.org/wiki?curid=1705666" title="Ernak">
Ernak

Ernak (inaczej Ernach, Ernas, Hernak, Hernach) - chan Hunów, najmłodszy ze znanych synów Attyli. 
W 466 r. ze swym bratem Dengizekiem wysłał posła do Konstantynopola, żądając od cesarza Leona I Wielkiego (457-474) przywrócenia targu nad Dunajem dla Hunów. Leon I odmówił, co spowodowało inne reakcje braci. Ernak przyjął postawę pokojową i osiadł ze swoimi ludźmi w Małej Scytii (ob. Dobrudża) na statusie sprzymierzeńca cesarstwa. Nikt nie zna jego dalszych losów. Jego przyrodni bracia, Emnetzur i Ultzindur, postąpili podobnie i osiedlili się wokół fortec Utus, Oescus i Almus, a jeszcze inni koło Castra Martis nad Dunajem.
Natomiast Dengizek wszczął wojnę z cesarstwem. Zimą 467 r. wkroczył z wojskiem do Tracji z zamiarem osiedlenia się tam ze swymi ludzi i jednocześnie zażądał trybutu od cesarza. Walki zakończyły się ok. 469/470 r., kiedy to Dengizek poległ za sprawą podstępu Chelchala, Huna w służbie rzymskiej. Odciętą głowę Dengizeka wystawiono w Konstantynopolu na widok publiczny jako oznakę tryumfu. 
Ernak wymieniony jest w Imienniku chanów protobułgarskich jako Irnik, syn Awitochola, protoplasty rodu Dulo (Dżulo). 

</doc>
<doc id="1705670" url="https://pl.wikipedia.org/wiki?curid=1705670" title="Lista nagród i nominacji Jaya Seana">
Lista nagród i nominacji Jaya Seana

Lista nagród i nominacji brytyjskiego wokalisty Jaya Seana.

</doc>
<doc id="1705673" url="https://pl.wikipedia.org/wiki?curid=1705673" title="Tętnice rzęskowe tylne długie">
Tętnice rzęskowe tylne długie

Tętnice rzęskowe tylne długie (, ) – gałęzie tętnicy ocznej, zwykle dwie (boczna i przyśrodkowa, inaczej skroniowa i nosowa), zaopatrujące w krew przednią część błony naczyniowej. Przebiegają po obu stronach nerwu wzrokowego, przechodząc przez twardówkę do ciała rzęskowego, gdzie łączą się ze sobą i z tętnicami rzęskowymi przednimi, tworząc koło tętnicze większe tęczówki.

</doc>
<doc id="1705674" url="https://pl.wikipedia.org/wiki?curid=1705674" title="Półwysep Liaodong">
Półwysep Liaodong



</doc>
<doc id="1705675" url="https://pl.wikipedia.org/wiki?curid=1705675" title="Tętnice rzęskowe tylne krótkie">
Tętnice rzęskowe tylne krótkie

Tętnice rzęskowe tylne krótkie (, ) – gałęzie tętnicy ocznej, zaopatrujące w krew błonę naczyniową. Odchodzą od tętnicy ocznej dwoma pniami, a następnie dzielą się na 10–20 gałęzi, przebijających twardówkę w okolicach tylnego bieguna gałki ocznej i łączących się z tętnicami rzęskowymi przednimi. Z części gałęzi tworzy się koło naczyniowe nerwu wzrokowego.

</doc>
<doc id="1705676" url="https://pl.wikipedia.org/wiki?curid=1705676" title="Tonight (singel Jaya Seana)">
Tonight (singel Jaya Seana)

Tonight – singel pochodzący z reedycji albumu "My Own Way". Piosenkę wydano 18 stycznia 2009 roku w wersji digital, a tydzień później na płycie. Jednak teledysk można było obejrzeć już 17 listopada 2008 roku.

</doc>
<doc id="1705678" url="https://pl.wikipedia.org/wiki?curid=1705678" title="Paul Santelli">
Paul Santelli

Paul Marie Raphaël Edouard Henri Santelli (ur. 12 lutego 1898, zm. 15 stycznia 1928) – francuski as myśliwski z czasów I wojny światowej. Osiągnął 7 zwycięstw powietrznych. Należał do grona asów posiadających tytuł honorowy Balloon Buster. 
Paul Santelli urodził się w Miramas. Do wojska wstąpił 18 kwietnia 1917 roku został przydzielony do 2 Pułku Artylerii. 6 września 1917 roku został przeniesiony do francuskich sił powietrznych i po przejściu szkolenia w Pau 3 października 1917 roku uzyskał licencję pilota. Następnie został przydzielony do eskadry SPA 81, w której służbę rozpoczął do 1 lutego 1918 roku. Pierwsze zwycięstwo powietrzne odniósł 22 maja 1918 roku. Łącznie odniósł 7 zwycięstw powietrznych wszystkie nad balonami obserwacyjnymi.
Paul Santelli latał na samolotach SPAD VII i SPAD XIII.
Po zakończeniu wojny służył w lotnictwie. Zginął śmiercią lotnika 15 stycznia 1928 roku w Urugwaju. 

</doc>
<doc id="1705680" url="https://pl.wikipedia.org/wiki?curid=1705680" title="Drabler">
Drabler

Drabler – stosowany na XIV-XVI wiecznych żaglowcach żagiel. Umożliwiał zmniejszanie powierzchni ożaglowania poprzez podział jednego żagla rejowego w poziomie na wiązane ze sobą części. Dowiązany pod żaglem zasadniczym żagiel nazywa się bonnet, dowiązany poniżej bonneta żagiel to drabler.
Rozwinięciem tego sposobu zmniejszania powierzchni żagli rejowych było (żaglowce XVIII-XX w.) wyposażanie żagli rejowych w refbanty i refowanie ich poprzez podwiązanie odcinka żagla pod refbantą przy pomocy refsejzingów. Następnym krokiem było zwiększenie liczby żagli rejowych przy zmniejszeniu ich powierzchni. Współczesne żaglowce najczęściej mają żagle nie przewidziane do refowania; zmniejszenie powierzchni żagli realizuje się przez zwinięcie całych żagli.

</doc>
<doc id="1705682" url="https://pl.wikipedia.org/wiki?curid=1705682" title="Ronny">
Ronny

Ronny, właśc. Ronny Heberson Furtado de Araújo (ur. 11 maja 1986 w Fortanlezie) – brazylijski piłkarz, grający na pozycji środkowego pomocnika.
Po wypełnieniu kontraktu ze Sportingiem CP, przeniósł się do niemieckiej Herthy Berlin. Jest specjalistą od rzutów wolnych i od bardzo mocnego uderzania lewą nogą. Do niego należy najmocniejszy strzał na świecie (210,9 km/h).

</doc>
<doc id="1705683" url="https://pl.wikipedia.org/wiki?curid=1705683" title="Ronny Heberson">
Ronny Heberson



</doc>
<doc id="1705685" url="https://pl.wikipedia.org/wiki?curid=1705685" title="Bonnet">
Bonnet

Osoby

</doc>
<doc id="1705693" url="https://pl.wikipedia.org/wiki?curid=1705693" title="Giovanni II Visconti">
Giovanni II Visconti



</doc>
<doc id="1705697" url="https://pl.wikipedia.org/wiki?curid=1705697" title="Liga Sagres">
Liga Sagres



</doc>
<doc id="1705699" url="https://pl.wikipedia.org/wiki?curid=1705699" title="PN-EN 15038">
PN-EN 15038



</doc>
<doc id="1705702" url="https://pl.wikipedia.org/wiki?curid=1705702" title="Fernand Bonneton">
Fernand Bonneton

Fernand François Bonneton (ur. 10 maja 1890, zm. 24 czerwca 1922) – francuski as myśliwski z czasów I wojny światowej. Osiągnął 7 zwycięstw powietrznych. Należał do grona asów posiadających honorowy tytuł Balloon Buster. 
Fernand Bonneton urodził się w La Coucourde, 12 km na północ od Montélimar. Do wojska wstąpił 1 października 1908 roku, został przydzielony do 12 Pułku Dragonów. 22 maja 1916 roku na własną prośbę został przeniesiony do lotnictwa Armée de l’air i po przejściu szkolenia w Juvisy Châteauroux 15 września 1916 roku uzyskał licencję pilota. Następnie został przydzielony do eskadry SPA 69, i walczył na froncie wschodnim, następnie w Rumunii i we Włoszech. W 1918 roku razem z jednostką powrócił do Francji. W czasie I wojny światowej odniósł łącznie 9 potwierdzonych zwycięstw oraz co najmniej 2 niepotwierdzone. Zestrzelił 6 balonów obserwacyjnych.
Służba w Polsce i we Francji.
Po zakończeniu wojny służył w lotnictwie. W lecie 1920 roku na ochotnika przybył do Polski z Francuską Misją Wojskową. Brał udział w walkach z bolszewikami w 1920 roku i został ranny. Po powrocie do Francji został mianowany na stopień kapitana i został mianowany dowódcą 3 grupy myśliwskiej (4 eskadry).
Śmierć.
Zginął śmiercią lotnika 24 czerwca 1922 roku. W czasie zawodów lotniczych w Brukseli Fernand Bonneton wchodził w skład reprezentacji lotnictwa francuskiego. W momencie wykonywania jednego z zadań „polowania na balon” polegającego na jak najbliższym podejściu i zaatakowaniu balonu na uwięzi, jego samolot zaczepił o linę jednego z balonów i runął na ziemię. Po przewiezieniu do szpitala u Fernanda Bonneton stwierdzono złamanie kręgosłupa u podstawy czaszki. Pilot zmarł po kilku godzinach nie odzyskawszy przytomności.

</doc>
<doc id="1705703" url="https://pl.wikipedia.org/wiki?curid=1705703" title="François de Foix Candale">
François de Foix Candale

François de Foix-Candale lub Franciscus Flussas Candalla. (ur. 10 sierpnia 1512, zm. 5 lutego 1594) – najmłodszy syn Fryderyka de Foix oraz Franciszki de Rochefoucauld, biskup Aire, który przeszedł do historii jako ogólnie szanowany naukowiec, matematyk i alchemik. 
Agrippa d’Aubigné opisał dzieje jego laboratorium, w którym wyprodukował lecznicze, sławne panaceum o nazwie "Eau de Candale" (Woda Candala). W 1566 przygotował słowo wstępne i łaciński przekład "Elementów geometrii" Euklidesa, powtórzone w wydaniach z lat 1578 oraz 1602. Holendrzy uważają, że to wydanie, przetłumaczone na holenderski (1695, wcześniejsze wydania były niepełne), pozwalające opanować geometrię, w następnym wieku pozwoliło Holandii wejść w złoty okres rozwoju. Dzięki znajomości geometrii Północna Holandia stała się światowym liderem na polu nawigacji, kartografii i astronomii.
W 1574 Foix de Candale opublikował w Bordeaux nowe łacińskie tłumaczenie Hermesa Trismegistosa pod tytułem "Pimandras utriaque lingua restitutus". Wydanie dedykowane Maksymilianowi IV, było dwujęzyczne, na lewych stronach umieszczono tekst łaciński natomiast na prawych tekst grecki zaczerpnięty z wydania Turnebusa z poprawkami dokonanymi przez Scaligera. Tam, gdzie wersja grecka Turnebusa odbiega od wersji łacińskiej Foix dodaje na marginesie odpowiednie adnotacje.

</doc>
<doc id="1705704" url="https://pl.wikipedia.org/wiki?curid=1705704" title="Taniec ulotnych marzeń">
Taniec ulotnych marzeń

Taniec ulotnych marzeń (ang. "Dancing at Lughnasa") - irlandzko-brytyjsko-amerykański dramat z 1998 roku w reżyserii Pata O'Connora. Film powstał na podstawie sztuki Briana Friela i poematu "Tam, koło wierzbowych ogrodów" ("Down by the Salley Gardens") Williama Butlera Yeatsa.
Fabuła.
Irlandia, rok 1936. W wiosce Ballybog mieszkają siostry Mundy. Każda z nich jest inna: Kate jest nauczycielką; Agnes to opiekunka o wręcz anielskim sercu; Rose - niewinna i prostolinijna; Christine - niepoprawna romantyczka, która opiekuje się synem Michaelem; Agnes z kolei jest wesołą i uduchowioną. Po latach nieobecności w ich domu pojawia się ich brat. Podczas święta Lughnasy - boga tańca i światła - wywoła lawinę wydarzeń, które zapiszą się w pamięci młodego Michaela.

</doc>
<doc id="1705705" url="https://pl.wikipedia.org/wiki?curid=1705705" title="Europejski Festiwal Lekkoatletyczny 2009">
Europejski Festiwal Lekkoatletyczny 2009

9. Europejski Festiwal Lekkoatletyczny Enea Cup – mityng lekkoatletyczny, który odbył się w Bydgoszczy 10 czerwca 2009 roku. Areną zmagań sportowców był Bydgoski Stadion Miejski usytuowany w kompleksie sportowym "Zawisza". Wśród uczestników zawodów znalazło się wiele gwiazd światowej lekkoatletyki m.in. Tomasz Majewski, Kim Collins czy Primož Kozmus. Impreza zaliczana jest do cyklu World Athletics Tour i posiada rangę Area Permit Meetings. 

</doc>
<doc id="1705706" url="https://pl.wikipedia.org/wiki?curid=1705706" title="Prawem na lewo">
Prawem na lewo

Prawem na lewo – amerykańska komedia romantyczna z 1997 roku.
Fabuła.
Charlie Tuttle, młody adwokat ma wkrótce ożenić się z córką swojego szefa Tiffany. Przyszły teść sprowadza go do małego miasteczka w Nevadzie pod pretekstem załatwienia pewnej sprawy. Na miejscu okazuje się, że odbywa się wieczór kawalerski. Impreza jest tak udana, że Charlie nie może uczestniczyć w rozprawie sądowej. Żeby było mało kłopotów, zakochuje się w kelnerce.

</doc>
<doc id="1705708" url="https://pl.wikipedia.org/wiki?curid=1705708" title="Enea Cup">
Enea Cup



</doc>
<doc id="1705710" url="https://pl.wikipedia.org/wiki?curid=1705710" title="Enea Cup 2009">
Enea Cup 2009



</doc>
<doc id="1705711" url="https://pl.wikipedia.org/wiki?curid=1705711" title="Butinki">
Butinki



</doc>
<doc id="1705714" url="https://pl.wikipedia.org/wiki?curid=1705714" title="Topkapi (film)">
Topkapi (film)

Topkapi – amerykańska komedia kryminalna z 1964 roku w reżyserii Julesa Dassina, zrealizowana na podstawie powieści Erica Amblera.
Fabuła.
Złodziejka Elizabeth Lipp wraz ze swoim kochankiem Walterem planują kradzież sztyletu wysadzanego szmaragdami z muzeum Topkapi w Stambule. Do tego celu zostaje zaangażowana "doborowa" ekipa...
Nagrody (wybrane).
Oscary za rok 1964
Złote Globy 1964

</doc>
<doc id="1705716" url="https://pl.wikipedia.org/wiki?curid=1705716" title="Gąska mydlana">
Gąska mydlana

Gąska mydlana ("Tricholoma saponaceum" (Fr.) P. Kumm.) – gatunek grzybów należący do rodziny gąskowatych.
Systematyka i nazewnictwo.
Pozycja w klasyfikacji według Index Fungorum: "Tricholoma, Tricholomataceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1818 roku Elias Fries nadając mu nazwę "Agaricus saponaceus". Obecną, uznaną przez Index Fungorum nazwę nadał mu w 1871 roku P. Kumm., przenosząc go do rodzaju "Tricholoma". Niektóre synonimy:
Nazwę polską zaproponował Władysław Wojewoda w 2003 r. W polskim piśmiennictwie mykologicznym miał też nazwę bedłka mydlana.
Morfologia.
Średnica 5–10 cm, za młodu dzwonkowaty lub półkulisty, później płaskołukowaty, ale przez długi czas z podwiniętym brzegiem, w końcu staje się płaski i powyginany z wklęsłymi wnękami. Jest mięsisty, gładki i błyszczący, podczas suchej pogody ma popękaną skórkę, podczas wilgotnej jest lepki. Cechuje się ogromną zmiennością barw u poszczególnych osobników. Najczęściej skórka kapelusza jest szarozielona, ale może być od białej do czarnobrązowej. U ciemno zabarwionych okazów brzeg jest wyraźnie jaśniejszy. Wyróżnia się kilka znacznie różniących się ubarwieniem odmian.
Rozstawione szeroko, lekko zgrubione, ząbkowato wykrojone. Początkowo są białe, później żółtoszare, uszkodzone czernieją.
Wysokość 6–10 cm, grubość 1–2,5 cm. Jest walcowaty lub wrzecionowaty, dołem zaostrzony, zazwyczaj gładki, goły lub łuskowaty, czasami z ochrowymi plamkami. Zabarwiony podobnie do kapelusza, lecz w jaśniejszym odcieniu.
Białawy, mięsisty, przy podstawie trzony czerwono nabiegły. Po pewnym czasie od zbioru czerwieniejący, o mydlanym zapachu i smaku (czasami) gorzkawo-mącznym.
Wysyp zarodników biały. Zarodniki gładkie, nieamyloidalne, szerokoelipsoidalne, o rozmiarach 5-7.5 × 3–5 μm. Cystyd brak, na strzępkach występują sprzążki
Występowanie i siedlisko.
Gąska mydlana występuje na wszystkich kontynentach poza Antarktydą. W Polsce jest pospolita.
Pojawia się od września do listopada, w lasach iglastych i mieszanych. Czasami występuje gromadnie. Rośnie pod jodłami lub sosnami.
Znaczenie.
Grzyb mikoryzowy. Grzyb lekko trujący, niedogotowany lub spożyty w większych ilościach powoduje nudności i wymioty.
Gatunki podobne.
Gąska mydlana jest grzybem o bardzo zmiennym wyglądzie owocników, występuje w wielu odmianach, zawsze jednak ma mydlany zapach i czerwienieje (często te cechy ujawniają się dopiero po kilku godzinach). Podobna jest np. gąska niekształtna ("Tricholoma portentosum"), odróżniająca się jednak kapeluszem o odcieniu szarobrązowym, a nie zielonkawym. Od gołąbków różni się włóknistym i niełamliwym trzonem.

</doc>
<doc id="1705717" url="https://pl.wikipedia.org/wiki?curid=1705717" title="The B-52’s (album)">
The B-52’s (album)

The B-52’s – pierwszy album muzyczny amerykańskiej grupy The B-52’s, wydany 6 lipca 1979 r.
W 2003 album został sklasyfikowany na 152. miejscu listy 500 albumów wszech czasów magazynu Rolling Stone.

</doc>
<doc id="1705719" url="https://pl.wikipedia.org/wiki?curid=1705719" title="Tricholoma saponaceum">
Tricholoma saponaceum



</doc>
<doc id="1705721" url="https://pl.wikipedia.org/wiki?curid=1705721" title="Warren Ellis (pisarz)">
Warren Ellis (pisarz)

Warren Ellis (ur. 16 lutego 1968 w Essex) – brytyjski autor, scenarzysta komiksowy i telewizyjny oraz pisarz. Znany głównie z podnoszenia w swoich pracach zagadnień społecznych, w tym często tzw. trudnej tematyki, związanej z humanizmem, wiarą i technologią.
Znany m.in. z pracy przy takich seriach i komiksach jak "X-Men", "Daredevil", "Civil War", "Wolverine", "The Authority" i "Planetary". Największą popularność przyniosła mu praca nad takimi seriami jak "Transmetropolitan" i "Hellblazer".
Linki zewnętrzne.
Warren Ellis na Gildii Komiksu

</doc>
<doc id="1705722" url="https://pl.wikipedia.org/wiki?curid=1705722" title="Garth Ennis">
Garth Ennis

Garth Ennis (ur. 16 stycznia 1970) – irlandzki twórca komiksów, najlepiej znany ze swych prac dla wydawnictwa DC / Vertigo, gdzie tworzył, wraz z rysownikiem Steve’em Dillonem serię "Kaznodzieja". Uznanie przyniosła mu też praca nad serią "Punisher", oraz takimi komiksami jak "Hellblazer", autorski "Hitman", "Judge Dredd", "The Authority" i wiele innych.
Jego prace odznaczają się czarnym humorem, przerysowaną przemocą, sprzeciwem wobec zorganizowanej religii, obrazoburczością i eksploracją wątków o zabarwieniu homoseksualnym.
Ennis z Dillonem wspólnie stworzyli postać Kaznodziei – teksańskiego pastora, który wraz z przyjacielem wampirem poszukuje Boga. Seria "Kaznodzieja", która z czasem stała się bestsellerowa, wydawana była również przez Vertigo, od kwietnia 1995 do października 2000. Łącznie ukazało się 66 zeszytów ponurej i brutalnej serii komiksów tylko dla dorosłych, rysowanej przez Dillona w sposób realistyczny, a nawet naturalistyczny. Otrzymała siedem nominacji oraz jedną Nagrodę Eisnera – w 1999 roku dla „najlepszej regularnej serii”. Dillon otrzymał też nominację do tej nagrody jako najlepszy rysownik (w 1996)..
W 2016 pojawił się serial telewizyjny "Preacher" stanowiący adaptację komiksu "Kaznodzieja". Twórcami, emitowanego przez telewizje AMC serialu byli Sam Catlin, Evan Goldberg i Seth Rogen, a w roli tytułowej wystąpił Dominic Cooper.
Linki zewnętrzne.
Garth Ennis na Gildii Komiksu

</doc>
<doc id="1705723" url="https://pl.wikipedia.org/wiki?curid=1705723" title="Jankowce (przystanek kolejowy)">
Jankowce (przystanek kolejowy)

Jankowice – przystanek kolejowy w Jankowcach, w województwie podkarpackim, w Polsce, na linii Stróże – Krościenko. Znajduje się tu jeden peron. Stacja nie jest obsługiwana, m.in. z uwagi na wyłączenie z użytkowania dalszego odcinka linii kolejowej numer 108 (Uherce – Krościenko).

</doc>
<doc id="1705726" url="https://pl.wikipedia.org/wiki?curid=1705726" title="Gąska pomarańczowa">
Gąska pomarańczowa

Gąska pomarańczowa ("Tricholoma aurantium" (Schaeff.) Ricken) – gatunek grzybów należący do rodziny gąskowatych ("Tricholomataceae").
Systematyka i nazewnictwo.
Pozycja w klasyfikacji według Index Fungorum: "Tricholoma, Tricholomataceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1774 r. Jacob Christian Schäffer nadając mu nazwę "Agaricus aurantius". Obecną, uznaną przez Index Fungorum nazwę nadał mu w 1914 r. Adalbert Ricken, przenosząc go do rodzaju "Tricholoma". Niektóre synonimy:
Nazwę polską podał Władysław Wojewoda w 1999 r.
Morfologia.
Średnica 5–10 cm, barwy pomarańczowo-czerwonej lub pomarańczowo-brązowej. Skórka wilgotna – lepka, mazista, za młodu wydzielająca bursztynowe kropelki.
Barwy czysto białej, bardzo gęsto ustawione, u starszych owocników cętkowane na czerwono.
Barwy kapelusza, z białym szczytem, poniżej którego czasami pojawiają się czerwonawe krople, często nieco łuskowaty lub z zygzakowym wzorem.
Biały, w dolnej części trzony cielistoczerwonawy; o mącznym zapachu.
Biały, nieamyloidalny. Zarodniki o rozmiarach 4–5,5 × 3–4 µm.
Występowanie i siedlisko.
Gąska pomarańczowa występuje w Ameryce Północnej i Południowej, Europie, Azji i Australii. W Polsce jest rzadka. Do 2020 r. w piśmiennictwie naukowym podano 20 jej pewnych stanowisk i 2 błędne. Znajduje się na "Czerwonej liście roślin i grzybów Polski". Ma status R – potencjalnie zagrożony z powodu ograniczonego zasięgu geograficznego i małych obszarów siedliskowych. Znajduje się na listach gatunków zagrożonych także w Danii, Niemczech, Anglii, Holandii, Szwecji, Finlandii. W Polsce w latach 1995–2004 i ponownie od 2014 roku jest objęta ochroną częściową; bez możliwości zastosowania wyłączeń spod ochrony uzasadnionych względami gospodarki rolnej, leśnej lub rybackiej.
Naziemny grzyb mykoryzowy tworzący symbiozę z drzewami iglastymi. Wytwarza owocniki od sierpnia do listopada, w lasach iglastych i mieszanych, zwłaszcza na glebach wapiennych pod świerkami.
Znaczenie.
Grzyb niejadalny z powodu gorzkiego smaku.

</doc>
<doc id="1705727" url="https://pl.wikipedia.org/wiki?curid=1705727" title="Selçuk İnan">
Selçuk İnan

Selçuk İnan (ur. 10 lutego 1985 w Aleksandretcie) – były turecki piłkarz występujący na pozycji pomocnika.
Kariera klubowa.
Selçuk zawodową karierę rozpoczynał w sezonie 2002/2003 w barwach drugoligowego Dardanelsporu. W debiutanckim sezonie zagrał tam w 20 ligowych meczach i strzelił w nich 2 gole. W pierwszej drużynie Dardanelsporu spędził 3,5 roku. W tym czasie rozegrał tam 75 spotkań i zdobył 6 bramek.
W styczniu 2006 przeszedł do pierwszoligowego Vestelu Manisaspor. W tureckiej ekstraklasie zadebiutował 21 stycznia 2006 w wygranym 2:0 meczu z MKE Ankaragücü. Od czasu debiutu w Manisasporze, Selçuk był jego podstawowym graczem. 11 lutego 2006 w wygranym 3:1 pojedynku z Sivassporem strzelił pierwszego gola w trakcie gry w pierwszej lidze tureckiej. W sezonie 2007/2008 zajął z klubem 16. miejsce w lidze i spadł z nim do drugiej ligi. Wówczas jednak odszedł z klubu.
Za 2 miliony euro przeniósł się do pierwszoligowego Trabzonsporu. Pierwszy ligowy występ w jego barwach zanotował 24 sierpnia 2008 w wygranym 2:0 spotkaniu z Ankarasporem. Sezon 2008/2009 zakończył z klubem na trzecim miejscu w lidze.
W 2011 roku przeszedł do Galatasaray SK.
Kariera reprezentacyjna.
W reprezentacji Turcji Selçuk zadebiutował 13 października 2007 w zremisowanym 1:1 meczu eliminacji Mistrzostw Europy z Mołdawią. Ostatecznie Turcja awansowała na Euro, jednak Selçuk nie został powołany do kadry na ten turniej.

</doc>
<doc id="1705728" url="https://pl.wikipedia.org/wiki?curid=1705728" title="Selcuk Inan">
Selcuk Inan



</doc>
<doc id="1705729" url="https://pl.wikipedia.org/wiki?curid=1705729" title="Tricholoma aurantium">
Tricholoma aurantium



</doc>
<doc id="1705730" url="https://pl.wikipedia.org/wiki?curid=1705730" title="Azowstal Żdanow">
Azowstal Żdanow



</doc>
<doc id="1705738" url="https://pl.wikipedia.org/wiki?curid=1705738" title="Videoportacja">
Videoportacja



</doc>
<doc id="1705741" url="https://pl.wikipedia.org/wiki?curid=1705741" title="Wielona (Litwa)">
Wielona (Litwa)



</doc>
<doc id="1705745" url="https://pl.wikipedia.org/wiki?curid=1705745" title="Nagroda Saturn w kategorii najlepszy reżyser">
Nagroda Saturn w kategorii najlepszy reżyser

Laureaci nagród Saturn w kategorii najlepsza reżyseria:
Lata 70.
1974/75: Mel Brooks – Młody Frankenstein
1976: Dan Curtis – Spalone ofiary
1977:
nominacje:
1978: Philip Kaufman – Inwazja porywaczy ciał
nominacje:
1979: Ridley Scott – Obcy – ósmy pasażer Nostromo
nominacje:
Lata 80.
1980: Irvin Kershner – 
nominacje:
1981: Steven Spielberg – Poszukiwacze zaginionej Arki
nominacje:
1982: Nicholas Meyer – 
nominacje:
1983: John Badham – Gry wojenne
nominacje:
1984: Joe Dante – Gremliny rozrabiają
nominacje:
1985: Ron Howard – Kokon
nominacje:
1986: James Cameron – Obcy – decydujące starcie
nominacje:
1987: Paul Verhoeven – RoboCop
nominacje:
1988: Robert Zemeckis – Kto wrobił królika Rogera?
nominacje:
Lata 90.
1989/90: James Cameron – Otchłań
nominacje:
1991: James Cameron – 
nominacje:
1992: Francis Ford Coppola – Dracula
nominacje:
1993: Steven Spielberg – Park Jurajski
nominacje:
1994: James Cameron – Prawdziwe kłamstwa
nominacje:
1995: Kathryn Bigelow – Dziwne dni
nominacje:
1996: Roland Emmerich – Dzień Niepodległości
nominacje:
1997: John Woo – Bez twarzy
nominacje:
1998: Michael Bay – Armageddon
nominacje:
1999: Andy i Larry Wachowski – Matrix
nominacje:
2000-09.
2000: Bryan Singer – X-Men
nominacje:
2001: Peter Jackson – 
nominacje:
2002: Steven Spielberg – Raport mniejszości
nominacje:
2003: Peter Jackson – 
nominacje:
2004: Sam Raimi – Spider-Man 2
nominacje:
2005: Peter Jackson – King Kong
nominacje:
2006: Bryan Singer – 
nominacje:
2007: Zack Snyder – 300
nominacje:
2008: Jon Favreau – Iron Man
nominacje:
2009:
nominacje:

</doc>
<doc id="1705750" url="https://pl.wikipedia.org/wiki?curid=1705750" title="Asplenium ruta-muraria">
Asplenium ruta-muraria



</doc>
<doc id="1705752" url="https://pl.wikipedia.org/wiki?curid=1705752" title="Civic Center/Grand Park">
Civic Center/Grand Park

Civic Center/Grand Park/Tom Bradley – podziemna stacja dwóch linii metra w Los Angeles: linii B i D, znajdująca się w śródmieściu Los Angeles, w dzielnicy Civic Center, pomiędzy ulicami 1st Street a Temple Street. Druga część nazwy stacji to uhonorowanie długoletniego burmistrza Los Angeles Toma Bradleya. Stacja jest również obsługiwana na poziomie ulicy przez autobusy linii J systemu szybkiej komunikacji autobusowej Los Angeles Metro Busway.
Na stacji znajduje się instalacja artystyczna pt. "I Dreamed I Could Fly", której autorem jest Jonathan Borofsky.
Godziny kursowania.
Pociągi linii metra B i D, kursują codziennie, w przybliżeniu pomiędzy 5.00 a 0.45.
Autobusy linii J szybkiej komunikacji autobusowej kursują codziennie, w przybliżeniu od 5.00 do 1.00 w nocy.
Połączenia autobusowe.
Linie autobusowe Metro
Inne linie autobusowe lokalne i podmiejskie

</doc>
<doc id="1705753" url="https://pl.wikipedia.org/wiki?curid=1705753" title="RWE Stoen">
RWE Stoen



</doc>
<doc id="1705756" url="https://pl.wikipedia.org/wiki?curid=1705756" title="Pieśń wymarszu">
Pieśń wymarszu

Pieśń wymarszu (oryg. fr. "Le Chant du Départ") – pieśń powstała w 1794, w czasach rewolucji francuskiej jako hymn żołnierzy republikańskich wyruszających na front. Autorem jej melodii jest Étienne Nicolas Méhul, słowa napisał Marie Joseph Chénier. W czasach I Cesarstwa pieśń była hymnem narodowym Francji. Popularność jako pieśń wojskowa odzyskała przed I wojną światową, kiedy ponownie była śpiewana przez żołnierzy udających się na front. 
Historia powstania.
Powstanie "Pieśni wymarszu" było związane z szerzej zakrojoną kampanią Komitetu Ocalenia Publicznego na rzecz promowania postawy patriotycznej w społeczeństwie i zachęcania Francuzów do zaciągania się do wojska lub czynnego wspierania armii w inny sposób. Została zaprezentowana w Komitecie Ocalenia Publicznego 14 lipca 1794 i uzyskała pozytywną opinię Maksymiliana Robespierre'a, który uznał ją za znakomity przykład poezji republikańskiej, jednak zmienił tytuł ("Pieśń wymarszu" zamiast "Hymn do wolności"). Natychmiast po uzyskaniu akceptacji rządu pieśń została wykonana w czasie oficjalnych obchodów rocznicy zburzenia Bastylii, a następnie wydrukowana w 18 tys. egzemplarzy w celu dystrybucji we wszystkich armiach Republiki Francuskiej. Zyskała ogromną popularność, żołnierze nazywali utwór "bratem Marsylianki". 
Dalsza obecność w historii Francji.
W czasach I Cesarstwa "Pieśń wymarszu", jako mniej agresywna w wymowie niż "Marsylianka", została wybrana przez Napoleona Bonapartego nowym hymnem państwowym. Pieśń śpiewali żołnierze francuscy z czasów I i II wojny światowej. W 1974 w swojej kampanii przed wyborami prezydenckimi wykorzystał ją Valéry Giscard d’Estaing. 
Treść i forma pieśni.
W założeniach autorów "Pieśń wymarszu" miała być żywym obrazem muzycznym, co wiązało się z tradycją świąt rewolucyjnych. Każda z siedmiu zwrotek utworu ma innego narratora i odwołuje się do innych odbiorców: 
Bibliografia.
 

</doc>
<doc id="1705758" url="https://pl.wikipedia.org/wiki?curid=1705758" title="Paul Geibel">
Paul Geibel



</doc>
<doc id="1705760" url="https://pl.wikipedia.org/wiki?curid=1705760" title="Serkan Balcı">
Serkan Balcı

Serkan Balcı (ur. 22 sierpnia 1983 w Nazilli) – turecki piłkarz występujący na pozycji pomocnika. Od 2014 jest zawodnikiem Mersin İdman Yurdu.
Kariera klubowa.
Serkan jest wychowankiem klubu Aydın Pamukspor, w którym treningi rozpoczął w wieku 11 lat. W 1999 roku przeszedł do juniorskiej drużyny Yalıkavak Belediye, a w 2000 roku trafił do pierwszoligowego Gençlerbirliği SK. Przez pierwsze dwa sezony pełnił tam rolę rezerwowego, a podstawowym graczem Gençlerbirliği stał się od początku sezonu 2002/2003. W sezonie 2003/2004 dotarł z klubem do 1/8 finału Pucharu UEFA, jednak uległ tam z nim w dwumeczu hiszpańskiej Valencii. W Gençlerbirliği Serkan spędził cztery sezony. W tym czasie rozegrał tam 91 ligowych spotkań i zdobył 5 bramek.
W 2004 roku przeszedł do mistrza Turcji - Fenerbahçe SK. W jego barwach zadebiutował 6 sierpnia 2004 w zremisowanym 2:2 ligowym meczu z Rizesporem. W sezonie 2004/2005 zdobył z klubem mistrzostwo Turcji. Zagrał z nim także w finale Pucharu Turcji, jednak uległ tam z nim 1:5 Galatasaray SK. Rok później Fenerbahçe ponownie przegrało finał Pucharu Turcji, tym razem z Beşiktaşem JK. W tym samym roku wywalczyło wicemistrzostwo Turcji. W sezonie 2006/2007 Serkan został z klubem mistrzem Turcji. W Fenerbahçe grał w sumie przez trzy lata. Łącznie zagrał tam w 69 ligowych meczach.
Latem 2007 roku podpisał kontrakt z innym pierwszoligowcem - Trabzonsporem. Pierwszy ligowy występ zanotował tam 12 sierpnia 2007 w przegranym 0:3 pojedynku z Sivassporem. W 2013 roku przeszedł do Antalyasporu. W 2014 roku trafił do Mersin İdman Yurdu.
Kariera reprezentacyjna.
W reprezentacji Turcji Serkan zadebiutował 23 czerwca 2003 podczas zremisowanego 2:2 meczu Pucharu Konfederacji 2003 z Brazylią. Puchar Konfederacji Turcja zakończył na trzecim miejscu, a Serkan zagrał na nim w dwóch spotkaniach. Był członkiem kadry w eliminacjach Mistrzostw Europy 2008. Na ten turniej Turcja awansowała, jednak Serkan nie został powołany na niego do kadry.

</doc>
<doc id="1705762" url="https://pl.wikipedia.org/wiki?curid=1705762" title="Serkan Balci">
Serkan Balci



</doc>
<doc id="1705763" url="https://pl.wikipedia.org/wiki?curid=1705763" title="Reymann">
Reymann



</doc>
<doc id="1705771" url="https://pl.wikipedia.org/wiki?curid=1705771" title="Ulica Juliana Tuwima w Łodzi">
Ulica Juliana Tuwima w Łodzi

Ulica Juliana Tuwima w Łodzi – łódzka śródmiejska ulica o długości ok. 2,4 km, licząca 102 numery parzyste i 99 nieparzystych, krzyżująca się z 10 ulicami, posiadająca status drogi powiatowej, rozpoczynająca się na Śródmieściu od ul. Piotrkowskiej jako przedłużenie ul. Andrzeja Struga i kończąca się ślepo, na wysokości parku 3 Maja na Widzewie. W 2013 przeszła gruntowny remont, podczas którego odnowiono starą kostkę granitową oraz wymontowano stare tory tramwajowe (zabytkowa ich część pozostała na odcinku ulicy Struga).
W 2018 w ramach przebudowy układu drogowego w Nowym Centrum Łodzi odcięto bezpośredni przejazd pomiędzy Holoubka i Wydawniczą. Wzdłuż ślepego fragmentu ulicy wyznaczono miejsca parkingowe dla autobusów dalekobieżnych przyjeżdżających na postój z Łodzi Fabrycznej.
Nazewnictwo.
Jest jedną z najstarszych ulic w mieście, bowiem wytyczono ją już w 1823. Ponieważ stanowiła drogę dojazdową do ówczesnej puszczy łódzkiej (której reliktem jest dziś Park 3 Maja), skąd pozyskiwano drewno, nazwano ją Przechodem, a od 1826 Przejazdem. Drogą powrotną do miasta była wówczas równoległa do Przejazdu ul. Nawrot. (Obecnie obie te ulice są jednokierunkowe, jednak kierunek ruchu jest odwrotny do historycznego – ulicą Tuwima jeździ się od Parku 3 Maja ku śródmieściu, zaś Nawrot wyprowadza z centrum miasta ku byłym peryferiom.)
W latach 1915-1918 miała niemiecką nazwę Meisterhausstrasse. Po odzyskaniu niepodległości do czasów okupacji znów jako Przejazd. Podczas II wojny światowej od 1940 ponownie nazwana Meisterhausstrasse.
W latach 1945-1947 jako ul. Ignacego Daszyńskiego, następnie do 1954 znów pod pamiętającą początki Łodzi przemysłowej nazwą Przejazd. W 1954 przemianowana na ul. Juliana Tuwima, która to nazwa zachowała się do dziś.

</doc>
<doc id="1705773" url="https://pl.wikipedia.org/wiki?curid=1705773" title="Eurowybory">
Eurowybory



</doc>
<doc id="1705775" url="https://pl.wikipedia.org/wiki?curid=1705775" title="Konstantynowo (Litwa)">
Konstantynowo (Litwa)

Konstantynowo (lit. "Kvėdarna") – miasteczko na Litwie, położone w okręgu tauroskim w rejonie szyłelskim, 14 km na północny zachód od Szyłeli, 1 934 mieszkańców (2001). Siedziba starostwa Konstantynowo, litewski pomnik urbanistyki. Znajduje się tu kościół, pomnik księcia Witolda, gimnazjum, poczta, szkoła i kopalnia żwiru.
Miasteczko znajduje się nad rzeką Jurą na skrzyżowaniu dróg Ławkowo-Szweksznie i Szyłele-Retowo.

</doc>
<doc id="1705776" url="https://pl.wikipedia.org/wiki?curid=1705776" title="Kvėdarna">
Kvėdarna



</doc>
<doc id="1705778" url="https://pl.wikipedia.org/wiki?curid=1705778" title="Rinaldo Fioramonte Martino">
Rinaldo Fioramonte Martino



</doc>
<doc id="1705781" url="https://pl.wikipedia.org/wiki?curid=1705781" title="Winter’s Bane">
Winter’s Bane

Winter’s Bane – amerykański zespół power metalowy. Znany jest głównie przez uczestnictwo w nagraniu pierwszej płyty Tima „Rippera” Owensa. Został założony w 1990 roku. Jego liderem i jedynym członkiem który jest od początku istnienia zespołu jest gitarzysta Lou St. Paul. Teksty utworów zespołu najczęściej dotyczą przemocy i śmierci.
Historia.
"Winter’s Bane" został założony w 1990 roku. Trzy lata później w składzie Tim Owens, Lou St. Paul, David Hayes, Dennis Hayes i Terry Salem zespół wydał album "Heart of a Killer". Niedługo później Owens odchodzi od grupy, skupiając się na swoim cover bandzie Judas Priest – British Steel. Na demie "Season Of Brutality" w roli wokalisty zmuszony jest wystąpić Lou St. Paul, również pojawia się nowy perkusista Todd Bertolette. W takim samym składzie w 1997 nagrany zostaje drugi pełnowymiarowy album "Girth". Dwa lata później "Winter’s Bane" umieszcza swoją wersje utworu "Steeler" na tribut albumie w hołdzie Judas Priest – "Hell Bent For Metal". W 2000 roku Century Media wydaje znowienie debiutanckiego albumu wraz z bonusową płytą z ciężko dostępnymi nagraniami demo. Po wielokrotnych przetasowaniach składu oraz poszukiwaniach wokalisty o podobnych zdolnościach do Owensa, zespół w składzie Alex Koch (śpiew), Lou St. Paul (gitary i bas) oraz Mark Cross (instrumenty perkusyjne) w 2006 nagrywa trzeci i jak do tej pory ostatni album "Redivivus".

</doc>
<doc id="1705786" url="https://pl.wikipedia.org/wiki?curid=1705786" title="Związek Podhalan w Ameryce">
Związek Podhalan w Ameryce



</doc>
<doc id="1705787" url="https://pl.wikipedia.org/wiki?curid=1705787" title="Ławkowo">
Ławkowo

Ławkowo, także Ławków (lit. "Laukuva") - miasteczko na Litwie, położone w okręgu tauroskim w rejonie szyłelskim, 16 km na południowy wschód od Twer, 998 mieszkańców (2001). Siedziba gminy Ławkowo. Znajduje się tu kościół, poczta, szkoła i stacja meteorologiczna.
Miasteczko znajduje się na skrzyżowaniu dróg Worny-Szweksznie, Kołtyniany-Twery i do Retowa.

</doc>
<doc id="1705788" url="https://pl.wikipedia.org/wiki?curid=1705788" title="Laukuva">
Laukuva



</doc>
<doc id="1705789" url="https://pl.wikipedia.org/wiki?curid=1705789" title="Kołtyniany (Litwa)">
Kołtyniany (Litwa)



</doc>
<doc id="1705790" url="https://pl.wikipedia.org/wiki?curid=1705790" title="Pasażerowie z dyliżansu">
Pasażerowie z dyliżansu

Pasażerowie z dyliżansu (oryg. fr. "Les voyageurs de l’impériale") – powieść Louisa Aragona wydana po raz pierwszy w 1942 w języku angielskim i w 1946 po francusku, trzeci tom cyklu "Świat rzeczywisty". Koncepcja tego utworu wiązała się z osobistymi refleksjami autora wynikłymi z jego obserwacji postawy społeczeństwa francuskiego wobec wojny domowej w Hiszpanii i w przededniu II wojny światowej. Wpisując dzieło w cykl powieściowy, Aragon pragnął, aby pozostawało ono w silnym kontraście z utworem poprzednim, "Pięknymi dzielnicami". Podczas gdy w dziele tym wskazywał oparty na własnych lewicowych przekonaniach politycznych wzorzec postępowania w życiu społecznym i osobistym, "Pasażerowie z dyliżansu" ukazywać mieli postawę, której autor przeciwstawiał się – dobrowolne wycofanie się z polityki i dążenie wyłącznie do realizacji doraźnych celów prywatnych.
Pierwsze wydanie polskie powieści ukazało się dopiero w 1960. Autorką przekładu tekstu była Eligia Bąkowska.
Okoliczności powstania utworu.
Louis Aragon pisał trzecią część "Świata rzeczywistego" pod wpływem osobistych przeżyć z lat 1936–1939. W październiku 1936 pisarz i jego żona Elsa Triolet należeli do delegacji Międzynarodowego Stowarzyszenia w obronie Kultury, która udała się do ogarniętej wojną domową Hiszpanii, aby przekazać twórcom hiszpańskim ufundowane przez organizację leki i książki. Pod wpływem doświadczeń z Hiszpanii Aragon kilkakrotnie wystąpił przeciwko przyjętej przez Francję polityce nieinterwencji w obronie Republiki Hiszpańskiej, osobno zaś z apelem do intelektualistów, by nie rezygnowali z udziału w życiu politycznym. Twierdził, że ich miejsce jest po stronie demokracji, obrony praw pracowniczych i socjalizmu. Takie samo przesłanie miała w jego zamiarach nieść powieść, jaką zaczął tworzyć, równolegle z "Pięknymi dzielnicami", już po publikacji "Dzwonów Bazylei". Równocześnie dzieło kontynuowało wątki podjęte już wcześniej w "Świecie rzeczywistym" – obraz francuskiego kapitalizmu, problem miejsca człowieka w społeczeństwie i postaw, jakie powinien w nim przyjmować. Jak tłumaczył autor w czerwcu 1949:
Indywidualizm w rozumieniu Aragona oznaczał przy tym postawę obojętności wobec otaczającego jednostkę społeczeństwa, przechodzący w obojętność wobec przynależności narodowej, a wreszcie odwrócenie się także od osób najbliższych. Pisarz nie ukrywał, że piętnując tego typu światopogląd w utworze ostatecznie zrywa również z poglądami, jakie wyznawał jako zwolennik i teoretyk surrealizmu.
Praca pisarska, rozpoczęta po powrocie z Hiszpanii, przeciągnęła się w ciągu kolejnych trzech lat, gdyż Aragon był równolegle zaangażowany w działalność polityczną we Francuskiej Partii Komunistycznej oraz w ruch antywojenny. Od 1 marca 1937 był również redaktorem naczelnym dziennika lewicowego "Ce Soir"; funkcję tę pełnił do zawieszenia gazety 25 sierpnia 1939. Dopiero w tym momencie pisanie "Pasażerów z dyliżansu" nabrało tempa. Między 25 sierpnia a 2 września Aragon skończył powieść, po czym natychmiast przesłał jeden z dwóch posiadanych egzemplarzy rękopisu wydawcy. Drugi zabrał ze sobą do wyznaczonej mu w czasie powszechnej mobilizacji jednostki wojskowej. Miał go przy sobie w czasie odwrotu wojsk francuskich z Dunkierki, przez którą dostał się do Wielkiej Brytanii. Ostatecznie powieść została pierwszy raz opublikowana w 1942 w Stanach Zjednoczonych, w przekładzie na język angielski. Pierwsze wydanie francuskie było możliwe dopiero w 1946.
Treść.
Akcja dzieła rozgrywa się między rokiem 1889 a wybuchem I wojny światowej.
Część pierwsza.
Średniozamożne małżeństwo Pauliny i Piotra Mercadierów, początkowo szczerze w sobie zakochane, z biegiem lat zamienia się w fikcję. Piotr, dawny nauczyciel historii i miłośnik sztuki, pragnąc jak najszybciej się wzbogacić zostaje spekulantem giełdowym i całkowicie przestaje interesować się rodziną, porzuca przyjaciół, zaniedbuje wychowanie syna Paskala, ciągle mając poczucie bezsensu życia.
W czasie wakacji w zamku Sainteville czterdziestoletni już Piotr nawiązuje romans z zubożałą arystokratką Blanką Pailleron, który kobieta zrywa, gdyż musi zajmować się samotnym wychowaniem córki. Epizod ten utrwala w nim przekonanie o absurdzie życia, opartego na hipokryzji i wzajemnym oszukiwaniu się. Na krótko wraca do rodziny, traci cały majątek w nowych spekulacjach, po czym porzuca żonę i dziecko w całkowitej nędzy.
Część druga.
Piotr podróżuje po Europie, stale obracając się w kręgach hazardzistów i graczy giełdowych, przyglądając się panującym w różnych krajach stosunkom społecznym, odwiedzając miejsca, o których dotąd tylko czytał jako historyk sztuki. Na krótko znajduje szczęście w platonicznym związku z Reginą, spotkaną w Monte Carlo, którą porzuca, gdy dowiaduje się, że równolegle była ona cudzą utrzymanką. Podróż pod Włoszech doprowadza go do utwierdzenia się w swoim egoizmie: przekonany, że nie może wzorem swoich przodków odegrać znaczącej roli w dziejach, postanawia od tej pory jedynie wędrować po świecie i zaspakajać doraźne pragnienia, niczym się nie interesując. Wyjeżdża do Egiptu, następnie do Ameryki; w ten sposób mija dziesięć lat. Z powodu nieudanej gry na giełdzie musi jednak powrócić do Francji zrujnowany. Po przyjeździe do Paryża dochodzi do wniosku, że jego wolność, o którą tak zabiegał, była ściśle związana z posiadanym majątkiem. Konstatacja ta sprawia, że pogrąża się w całkowitej apatii.
Część trzecia.
Mija kilka lat. Piotr, który stracił wszystkie pieniądze, zmuszony jest do przyjęcia posady nauczyciela gimnazjalnego, jaką uzyskuje dzięki pomocy starego znajomego. Żyje w całkowitej samotności, obojętnie traktuje zakochaną w nim Dorę, kobietę w jego wieku. Pogrążony w apatii, z czasem odnajduje jedyne szczęście w obserwowaniu swojego wnuka bawiącego się w parku.
W tym samym czasie jego syn Pascal, zmuszony do podjęcia pracy dla utrzymania siebie i matki, żeni się z przyjaciółką z dzieciństwa, której jednak nie potrafi uczynić szczęśliwą, powtarzając nieświadomie błędy swojego ojca. Pogrąża się w rozpaczy, gdy kobieta umiera. W tym czasie Piotr decyduje się na próbę kontaktu z synem, wysyła do niego list, jednak tego samego dnia, przebywając z Dorą w willi w Garches, umiera na atak paraliżu. Jest rok 1914: Pascal udaje się na wojnę, nigdy nie spotkawszy się ponownie z ojcem. Będąc żołnierzem, zastanawia się nad przyczynami wybuchu konfliktu: dochodzi do wniosku, że winien był indywidualizm poprzedniego pokolenia, którego przedstawiciele, chociaż widzieli zagrożenia wynikające z porządku społecznego, nie zaangażowali się w jego naprawę, pozwalając tym samym na katastrofę, jaką jest dla zwykłych ludzi wojna.
Cechy utworu.
Tytuł.
Zdaniem Bernarda Lecherbonniera tytuł utworu stanowił nawiązanie do metafory, za pomocą której Aragon przedstawiał w utworze swój pogląd w sprawie pozycji jednostki w społeczeństwie kapitalistycznym: całe życie jest jak dyliżans, zmierzający ku nieuchronnej stacji – śmierci. Jego drogę formują jednak różne czynniki, znane nielicznym spośród przebywających w środku pasażerów. Większość poddaje się okolicznościom bez refleksji nad ich przyczynami ani próby świadomego wpływu na nie. Inny pogląd reprezentują w tym zakresie Julian Rogoziński i Zofia Jaremko-Pytowska, dla których pasażerami dyliżansu są jedynie niektórzy ludzie – intelektualiści-indywidualiści, podobni do Piotra Mercadiera. Według Rogozińskiego
W ten sposób tytuł podkreśla ostrą krytykę postawy indywidualistycznej, która jest głównym tematem dzieła.
"Pasażerowie z dyliżansu" jako krytyka indywidualizmu.
Jednym z celów Aragona przy pisaniu "Pasażerów z dyliżansu" było wykazanie wyższości postawy zaangażowania społecznego nad izolowaniem się od problemów politycznych, skupianiem się na własnym szczęściu i różnie rozumianym rozwoju własnej osobowości. Po ukazaniu w pierwszych dwóch tomach przykładów postaci pozytywnych – Katarzyny Simonidze, a przede wszystkim Armanda Barbentane’a – dwa kolejne miały zostać poświęcone bohaterom traktowanym jako antyprzykłady postaw życiowych. Zdaniem Zofii Jaremko-Pytowskiej Piotr Mercadier, główny bohater "Pasażerów z dyliżansu", stanowi „jedną z najposępniejszych i najbardziej drażniących” kreacji Aragona, ocenioną dalece surowiej, niż inny antyprzykład – tytułowa postać powieści "Aurelian". Chcąc wzmocnić ideowy przekaz utworu, Aragon celowo dokonywał zresztą przerysowania postaci i nie krył pogardy dla postawy Mercadiera, co zdaniem tej samej autorki całkowicie przekazywał czytelnikom.
Ukazując kolejne klęski moralne Mercadiera – rozbicie rodziny, niezdolność do miłości, poczucie bezsensu podejmowanych działań – pisarz wskazuje reprezentowany przez bohatera wybujały indywidualizm jako praprzyczynę jego postępującego upadku. Główna postać "Pasażerów z dyliżansu" nie jest zainteresowana żadną aktywnością społeczną, skupia się wyłącznie na zachowaniu wolności własnej, którą pojmuje jako niepodejmowanie żadnych zobowiązań, a co za tym idzie – nieustanne wykluczanie się ze wszelkich społeczności i całkowitą samotność. Bohater ostentacyjnie ignoruje rozgrywające się w kraju i za granicą wydarzenia (afera Dreyfusa, ludobójstwo Ormian), nie chcąc nawet wyrazić swojego sądu na ich temat. Aragon nie wyklucza przy tym inteligencji Mercadiera ani jego zdolności do dokonywania – w ograniczonym zakresie – trafnej analizy społecznej. Bohater samodzielnie dochodzi do wniosku, iż całe społeczeństwo należy traktować jako serię zobowiązań, które zmuszają człowieka do działania w określony sposób: zalicza do nich zarówno przyjęte konwencje zachowań, podział klasowy społeczeństwa, a nawet tradycyjne formy relacji międzyludzkich jak małżeństwo i przyjaźń. Postać Piotra ukazuje próbę zwalczenia tych zobowiązań – bohater, dumny, iż w jego rodzinie byli poszukiwacze przygód i marynarze, pragnie żyć tak jak oni. Taka koncepcja społeczna nie wyklucza się z oceną marksistowską, z którą z kolei utożsamiał się Aragon.
Ukazując zrywanie bohatera z kolejnymi konwencjami społecznymi, Aragon podważa jednak wartość „wolności”, którą chlubi się bohater: podkreśla fakt, że działania Piotra, które on sam uważa za obrazoburcze i antyspołeczne, w rzeczywistości wpisują się w charakter społeczeństwa kapitalistycznego, czego Mercadier chciał przecież uniknąć. Bohater dokonuje wnikliwej obserwacji społeczeństwa i wykazuje istniejącą w nim hipokryzję i sztuczność, sam jednak pozostaje jego częścią, dążąc jak inni do wzbogacenia się (poprzez grę na giełdzie) i do sławy (pisząc biografię Johna Lawa). Jego refleksje ograniczają się do krytyki istniejącego stanu rzeczy bez zastanowienia się nad możliwymi zmianami na lepsze; pozostaje on bohaterem biernym. Symboliczną wymowę ma fakt, że na łożu śmierci Piotr jest w stanie wymówić tylko słowo "polityka", zdając się pojmować wreszcie, jakimi środkami powinien był buntować się przeciw porządkowi społecznemu. Zgodnie z socjalistycznymi przekonaniami autora całe pokolenie bohatera zostaje uznane za stracone. Jego przedstawiciele woleli bowiem upominać się jedynie o wolność własną zamiast zaangażować się społecznie, w szczególności w walkę robotników. Interpretacji tej nie podziela J. Bernard. Uważa ona, że wymawianie w chwili śmierci bezsensownego dla bohatera słowa jest jedynie potwierdzeniem całkowitej klęski jego życiowych aspiracji.
Aragon podkreśla w "Pasażerach z dyliżansu", że los Mercadiera nie był zdeterminowany jego pochodzeniem społecznym, lecz własnym wyborem stylu i celu życia. W odróżnieniu od poprzednich tomów cyklu pisarz ukazuje zarówno społeczne, jak i psychologiczne motywacje bohaterów, rezygnując z prostych zależności między ich środowiskiem a decyzjami życiowymi. Klęska Piotra wynika zatem z jego niezdolności dokonania pełnej analizy społecznej, ale również z osobistego egoizmu oraz płaskiego pojmowania pojęcia szczęścia. Nie oznacza to, że wielka polityka i historia nie miały żadnego wpływu na życie jednostki. Aragon podkreśla, że chociaż Mercadier ostentacyjnie się od nich odwracał, za każdym razem o jego osobistych losach decydowały wydarzenia „wielkoświatowe” – panująca postawa pędu ku bogactwu formuje jego światopogląd, zaś finansowa afera panamska przesądza o utracie przezeń ostatnich funduszy.
Zwieńczeniem krytyki indywidualizmu w rozumieniu Aragona jest finał dzieła, w którym Paskal Mercadier przed udaniem się na wojnę czyta niedokończoną biografię Lawa pisaną przez praktycznie nieznanego mu ojca i dzięki niej może przynajmniej częściowo zrozumieć jego światopogląd. Dochodzi wówczas do wniosku, że to właśnie reprezentowana przez poprzednie pokolenie intelektualistów postawa izolowania się od życia społecznego sprawiła, że wybuchła wojna światowa. Ludzie, którzy mogli naprawiać wady panującego porządku i zapobiec eskalacji międzynarodowych konfliktów, woleli zabiegać o pełną swobodę postępowania i nie angażować się w politykę. Gwałtowne potępienie postawy ojca, jakie wypowiada Paskal, jest również ostatecznym przesłaniem utworu. Stąd też Garaudy określa "Pasażerów z dyliżansu" jako powieść o odpowiedzialności – podstawowej zasadzie w relacjach międzyludzkich oraz społecznych. Podkreślając wpływ, jaki postawy poszczególnych jednostek mogą mieć wpływ na całe społeczności, zdaniem tego autora Aragon ukazuje dramatyczne skutki ludzkiego egoizmu zarówno w skali mikro (tragedie rodzinne), jak i makro (konflikty międzynarodowe).
Odmienną interpretację dzieła przedstawiła Jacqueline Bernard. Jej zdaniem utwór wykracza poza założone przez autora ramy, a ukazany w nim stosunek do indywidualizmu i poszukiwania absolutnej wolności okazuje się bardziej niejednoznaczny niż twierdził sam autor. Autorka ta twierdzi, że Aragon był w trakcie pisania dzieła nadal zafascynowany poszukiwaniem pełnej swobody jednostki, chociaż w swoich publicznych wypowiedziach potępiał taką postawę. Dlatego w utworze dokonał bardziej szczegółowej analizy psychologicznej postaci bohatera negatywnego niż w przypadku postaci ukazywanych jako wzorce postępowania.
"Pasażerowie z dyliżansu" jako analiza społeczna.
W "Pasażerach z dyliżansu" Aragon pragnął zamieścić kolejną, pogłębioną analizę działania świata kapitalistycznego, ze szczególnym wskazaniem na ukazanie dominującej roli pieniądza w kształtowaniu losu człowieka. Nawiązywał do twórczości Honoriusza Balzaka i tych jego dzieł, których bohaterami byli bankierzy, lichwiarze i skąpcy ("Eugenia Grandet", "Gobseck", "Bank Nucingena"). Pieniądz pojawiał się jednak w dziele w podwójnym kontekście – jako motor aktywności ludzkiej w społeczeństwie kapitalistycznym i jako czynnik odbierający człowiekowi jego naturalne przymioty i uczucia. Krytykując współczesne mu społeczeństwo, Mercadier nieświadomie przejmuje najpowszechniejszą w nim ambicję – chęć wzbogacenia się, którą realizuje poprzez hazard. Jego indywidualizm uniemożliwia mu jednak skupienie się na oszczędzaniu i gromadzeniu kapitału, co również postrzega jako ograniczenie wolności jednostki – choć z drugiej strony widzi, że tylko bogactwo umożliwiłoby mu pełną realizację własnych pragnień. Wyrazem drugiego znaczenia pieniądza jest postać staruszki uzależnionej od gry w kasynie, jaką główny bohater spotyka w Monte Carlo. Kobieta nie posiada już żadnych uczuć, pragnie jedynie stale uczestniczyć w grze.
Jednoznaczna interpretacja społeczna zaprezentowana przez Aragona sprawiła, że "Pasażerowie z dyliżansu", podobnie jak inne utwory "Świata rzeczywistego", jest zaliczana do utworów reprezentujących realizm socjalistyczny. Bernard uważa przy tym, że choć sam pisarz kwalifikował dzieła do tego nurtu i uważał go za najbardziej potrzebny we współczesnej mu literaturze, jego utwory wykraczają poza standardy socrealizmu lansowanego w Związku Radzieckim.
"Pasażerowie z dyliżansu" jako powieść o miłości.
"Pasażerowie z dyliżansu" są równocześnie analizą zdolności człowieka do miłości. Główny bohater utworu kilkakrotnie przeżywa namiętną miłość: jako młody człowiek, jako czterdziestolatek, wreszcie staje się obiektem szalonego uczucia starej już Dory, właścicielki domu publicznego. Powieść stawia pytanie, czy prawdziwa miłość jest w ogóle możliwa, czy też jest jedynie konstruktem literackim, tworzącym się w ludzkiej wyobraźni. Zdaniem Lecherbonniera, Aragon zestawia ze sobą namiętność i romantyzm „zakazanych” związków pozamałżeńskich, kontrastując je z rzeczywistością małżeństwa, zabijającego pierwotnie wielkie uczucie. Twierdzi, że powstanie instytucji małżeństwa jest jednym ze środków walki opresyjnie zbudowanego społeczeństwa z prawdziwą ludzką psychologią, a także z dążeniem jednostki do szczęścia. Jedyną miłością idealną, która jest praktycznie możliwa do zrealizowania, okazuje się być miłość opiekuńcza, jaką Dora obdarza w finale utworu sparaliżowanego, umierającego Piotra – sytuacja taka jest jednak możliwa tylko dlatego, że Piotr nie był już w stanie sam podejmować żadnych działań ani niczemu się przeciwstawić. Garaudy podkreśla natomiast związek niezdolności do miłości z dehumanizacją człowieka, jaką wywołuje ślepa pogoń za pieniądzem i równie nieliczące się z konsekwencjami skupienie się wyłącznie na osobistej swobodzie.
Konstrukcja utworu.
"Pasażerów z dyliżansu" uważa się za ważny etap w rozwoju Aragona jako powieściopisarza. Po raz pierwszy w jego twórczości charakterystyka postaci i ich działań opierała się w równych proporcjach na czynnikach wewnętrznych (psychologicznych) i zewnętrznych (społecznych). W ten sposób jego bohaterowie w zdecydowanie mniejszym stopniu niż w utworach poprzednich są zdeterminowani przez swoje środowisko i przewidywalni w postępowaniu. Zdaniem Jacqueline Bernard dzieło posiada również cechy "roman noir" oraz opowiadania fantastycznego. Autorka ta wskazuje, że "Pasażerowie z dyliżansu" są w dużej mierze utworem traktującym o przemianie świata uporządkowanego i zorganizowanego wokół ogólnie przyjętych wartości w chaos. Przyczyną tego jest postawa Piotra Mercadiera, który z przyczyn zupełnie nieracjonalnych postanawia zerwać ze wszystkimi regułami, jakimi dotąd się kierował, co musi zakończyć się osobistą klęską. Autorka ta podkreśla również specyficzny sposób opisywania kolejnych miejsc akcji, który podkreśla postępujący upadek bohatera.
Przemiany w myśleniu i postępowaniu postaci wyraża również sposób prowadzenia narracji. Część pierwsza, w której Piotr Mercadier działa jeszcze w społeczeństwie, składa się z szeregu krótkich epizodów i wątków pobocznych, które pozwalają zorientować się w charakterze panujących stosunków społecznych. Fragment ten redagowany jest w stylu zbliżonym do dziewiętnastowiecznej francuskiej powieści realistycznej. W części drugiej narrator skupia się na oddawaniu refleksji Mercadiera, powstających pod wpływem jego kolejnych podróży. Czas powieściowy w tym momencie praktycznie się zatrzymuje. Trzecia część dzieła nawiązuje do struktury powieści naturalistycznej.

</doc>
<doc id="1705793" url="https://pl.wikipedia.org/wiki?curid=1705793" title="Pershing Square">
Pershing Square

Pershing Square to podziemna stacja dwóch linii metra w Los Angeles - linii B i D znajdująca się w śródmieściu Los Angeles w dzielnicy Jewelry District na rogu South Hill Street i 5th Street. Na poziomie ulicy jest przystanek autobusowy obsługiwany przez autobusy linii J jadące w kierunku północnym w systemie Los Angeles Metro Busway. 
Godziny kursowania.
Pociągi linii metra B i D, kursują codziennie, w przybliżeniu pomiędzy 5:00 a 0:45.
Autobusy linii J kursują w dni robocze, w przybliżeniu od 04:15 do 01:45 i 05:00-1:45 w soboty, niedziele i święta.
Połączenia autobusowe.
Linie autobusowe Metro

</doc>
<doc id="1705794" url="https://pl.wikipedia.org/wiki?curid=1705794" title="Kaltinėnai">
Kaltinėnai



</doc>
<doc id="1705796" url="https://pl.wikipedia.org/wiki?curid=1705796" title="Ławków">
Ławków



</doc>
<doc id="1705802" url="https://pl.wikipedia.org/wiki?curid=1705802" title="Sturmgeschuetz IV">
Sturmgeschuetz IV



</doc>
<doc id="1705803" url="https://pl.wikipedia.org/wiki?curid=1705803" title="Fabryczna Widzew">
Fabryczna Widzew

Fabryczna Widzew – obszar wyodrębniony w 2005 dla potrzeb Systemu Informacji Miejskiej w Łodzi. Znajduje się na Widzewie, i swoim zasięgiem obejmuje północno-zachodnią część osiedla administracyjnego Stary Widzew, o powierzchni niespełna 1 km². Jest jednym z najmniejszych obszarów SIM w całym mieście.
Na terenie obszaru nigdy nie znajdowały się większe fabryki, stąd pojawiły się głosy o nonsensowności takiej nazwy (podobnie, jak w przypadku sąsiedniego obszaru Fabryczna). Zapewne argumentem do takich nazw była bliskość dworca Łódź Fabryczna. Natomiast dla wielu łodzian do określenia tego obszaru bardziej pasowałaby nazwa „Wodny Rynek”, silniej zakorzeniona w świadomości mieszkańców.
Granice obszaru przebiegają odpowiednio:

</doc>
<doc id="1705805" url="https://pl.wikipedia.org/wiki?curid=1705805" title="Ceyhun Gülselam">
Ceyhun Gülselam

Ceyhun Gülselam (ur. 25 grudnia 1987 w Monachium) – turecki piłkarz występujący na pozycji obrońcy lub pomocnika. Zawodnik Kardemir Karabüksporu.
Kariera klubowa.
Gülselam urodził się w RFN-ie w rodzinie pochodzenia tureckiego. Treningi rozpoczął w wieku 7 lat w klubie Gartenstadt Trudering. Następnie trenował w juniorach Bayernu Monachium, a 2005 roku przeszedł do juniorów zespołu SpVgg Unterhaching. W sezonie 2006/2007 został włączony do jego pierwszej drużyny, występującej w 2. Bundeslidze. W tych rozgrywkach zadebiutował 25 lutego 2007 roku w przegranym 0:4 pojedynku z 1. FC Kaiserslautern. 13 maja 2007 roku w wygranym 2:1 spotkaniu z SpVgg Greuther Fürth strzelił pierwszego gola w 2. Bundeslidze. W tym samym roku spadł z klubem do Regionalligi Süd.
W 2008 roku podpisał kontrakt z tureckim Trabzonsporem. W Süper Lig zadebiutował 24 sierpnia 2008 roku w wygranym 2:0 meczu z Ankarasporem. 24 maja 2009 roku w wygranym 5:2 pojedynku z Eskişehirsporem strzelił pierwszą bramkę w Süper Lig. W 2010 roku zdobył z zespołem Puchar Turcji.
W 2011 roku przeszedł do Galatasaray SK. W 2013 roku był wypożyczony do Kayserisporu, a latem 2014 przeszedł do Hannoveru, a w 2016 do Kardemir Karabüksporu.
Kariera reprezentacyjna.
Gülselam jest byłym reprezentantem Turcji U-21. W pierwszej reprezentacji Turcji zadebiutował natomiast 26 marca 2008 roku w zremisowanym 2:2 towarzyskim meczu z Białorusią.

</doc>
<doc id="1705806" url="https://pl.wikipedia.org/wiki?curid=1705806" title="Ceyhun Gulselam">
Ceyhun Gulselam



</doc>
<doc id="1705807" url="https://pl.wikipedia.org/wiki?curid=1705807" title="Kosatka (roślina)">
Kosatka (roślina)

Kosatka ("Tofieldia" Huds.) – rodzaj roślin z rodziny kosatkowatych, obejmujący 12 gatunków pochodzących z obszarów klimatu umiarkowanego północnej hemisfery. Gatunkiem rodzimym flory Polski jest kosatka kielichowa ("Tofieldia calyculata" (L.) Wahlenb.), objęta ochroną gatunkową. 
Nazwa naukowa rodzaju została nadana na cześć Thomasa Tofielda, angielskiego botanika, żyjącego w XVIII wieku. 
Zasięg geograficzny.
Kosatki występują we wszystkich regionach Europy, w Azji (na Syberii, dalekim wschodzie Rosji, w Chinach, Mongolii, Japonii, Korei oraz w Himalajach) i Ameryce Północnej (na obszarze od Ameryki subarktycznej do środkowych Stanów Zjednoczonych).
Systematyka.
W dawniejszych systemach (np. Cronquista z 1981) kosatka umieszczana była w szeroko wówczas definiowanej rodzinie liliowatych ("Liliaceae"). W 1998 w systemie Kubitzkiego włączona została do łomkowatych ("Nartheciaceae"). W systemie Reveala z 1999 roku rodzaj rząd zaliczony został do rzędu kosatkowców ("Tofieldiales" Reveal &amp; Zomlefer), rodziny kosatkowatych ("Tofieldiaceae" Takht.Barnh.).
Nowsze systemy (np. system APG IV z 2016 wyłączają kosatkę z grupą kilku spokrewnionych rodzajów w odrębną rodzinę kosatkowatych ("Tofieldiaceae") w obrębie rzędu żabieńcowców ("Alismatales" Dumort.). 
W wyniku rewizji taksonomicznych wyłączono z tego taksonu w odrębne rodzaje: "Triantha" i "Pleea" (dawniej sekcje).

</doc>
<doc id="1705808" url="https://pl.wikipedia.org/wiki?curid=1705808" title="Kołtyniany (okręg tauroski)">
Kołtyniany (okręg tauroski)

Kołtyniany (lit. "Kaltinėnai") – miasteczko na Litwie, położone w okręgu tauroskim w rejonie szyłelskim, 19 km na wschód od Szyłeli, 728 mieszkańców (2011). Siedziba starostwa Kołtyniany. Znajduje się tu kościół, kaplica z XVIII wieku, poczta, szkoła, szpital i zachowana drewniana synagoga z XIX wieku.
Pierwsze wzmianki o miejscowości pochodzą z XV wieku. Herb miasteczka został zatwierdzony w 2009 roku.

</doc>
<doc id="1705810" url="https://pl.wikipedia.org/wiki?curid=1705810" title="7th St/Metro Center">
7th St/Metro Center

7th Street/Metro Center/Julian Dixon – podziemna stacja czterech linii metra w Los Angeles: dwóch linii metra właściwego na dolnej platformie (B i D) i dwóch linii lekkiej kolei miejskiej na górnej platformie (A i E – jest to też stacja końcowa tych linii). Stacja jest także obsługiwana na powierzchni przez autobusy linii J należące sieci BRT Los Angeles Metro Busway.
7th Street/Metro Center/Julian Dixon położona jest w śródmieściu Los Angeles w Financial District na rogu Figueroa Street i 7th Street w samym sercu miasta. Trzeci człon nazwy upamiętnia kongresmena Juliana Dixona, który położył duże zasługi dla budowy metra w Los Angeles.
Godziny kursowania.
Zarówno pociągi metra linii B i D, jak i tramwaje linii A i E lekkiej kolei miejskiej kursują codziennie, w przybliżeniu pomiędzy godz. 5.00 a 0.45.
Autobusy linii J kursują codziennie, w przybliżeniu między godz. 5.00 a 1.00.
Miejsca użyteczności publicznej.
W pobliżu znajdują się:
Połączenia autobusowe.
Linie autobusowe Metro

</doc>
<doc id="1705811" url="https://pl.wikipedia.org/wiki?curid=1705811" title="Giovanni Battista Ruoppolo">
Giovanni Battista Ruoppolo

Giovanni Battista Ruoppolo (ur. 1629 w Neapolu, zm. 1693 tamże) – włoski malarz okresu baroku .
Przedstawiciel szkoły neapolitańskiej. Był uczniem Paola Porpory i Luki Fortego. Ulegał wpływom Giovanniego Battisty Caracciola, Jusepe de Ribery oraz, za jego pośrednictwem, Caravaggia. Wywarł wpływ na Michelangela Campidoglia i Michelangela Cerquozziego. Malował martwe natury kwiatowo-owocowe. Jego uczniem był Giuseppe Ruoppolo.

</doc>
<doc id="1705814" url="https://pl.wikipedia.org/wiki?curid=1705814" title="Kaltanėnai">
Kaltanėnai



</doc>
<doc id="1705817" url="https://pl.wikipedia.org/wiki?curid=1705817" title="Zespół Tolosy-Hunta">
Zespół Tolosy-Hunta

Zespół Tolosy-Hunta – bolesne porażenie gałkoruchowe "(ophthalmoplegia dolorosa)". Należy do tzw. zespołów bolesnych oftalmoplegii. Występuje rzadko. Leczony jest kortykosteroidami.
Objawy.
Zespół charakteryzuje się silnym bólem okolicy oczodołu, do którego po kilku dniach lub tygodniach dołącza się porażenie zewnętrznych i wewnętrznych mięśni gałki ocznej (porażenie nerwów czaszkowych - III, IV, V, VI) oraz niedoczulica w zakresie unerwienia gałęzi ocznej nerwu V. Niekiedy towarzyszy temu obrzęk tkanek miękkich oczodołu. Podobne objawy, imitujące zespół Tolosy-Hunta, mogą wystąpić między innymi u chorych z malformacjami naczyniowymi (np. tętniak tętnicy szyjnej wewnętrznej, przetoka szyjno-jamista), w przypadku zakrzepu zatoki jamistej, zapalenia tętnicy skroniowej, cukrzycy, zapalenia mięśni oczodołu lub procesów rozrostowych w tym obszarze.
Przyczyny.
U podłoża schorzenia leżą nieswoiste zmiany zapalne (zapalenie ziarninujące) lub zakrzepica w obrębie zatoki jamistej lub szczeliny oczodołowej górnej.
Przebieg naturalny.
Po kilku miesiącach od ujawnienia się zespołu może nastąpić samoistna remisja, istnieje jednak tendencja do nawrotów.

</doc>
<doc id="1705823" url="https://pl.wikipedia.org/wiki?curid=1705823" title="Maryam Jamal">
Maryam Jamal



</doc>
<doc id="1705828" url="https://pl.wikipedia.org/wiki?curid=1705828" title="Matt McGrath">
Matt McGrath

Matthew John „Matt” McGrath (ur. 18 grudnia 1875 w Nenagh, zm. 29 stycznia 1941 w Nowym Jorku) – amerykański lekkoatleta, trzykrotny medalista olimpijski.
Urodził się w Irlandii, ale wyemigrował do Stanów Zjednoczonych. Tam pracował w policji nowojorskiej, a jednocześnie uprawiał różne dyscypliny sportowe, w tym przede wszystkim rzuty lekkoatletyczne. Pierwsze sukcesy osiągnął dopiero w wieku 27 lat, kiedy to uzyskał 7. wynik na świecie w rzucie młotem. Właśnie w tej konkurencji pozostał czołowym zawodnikiem świata aż do czasu, gdy miał 50 lat.
Na igrzyskach olimpijskich w 1908 w Londynie zdobył srebrny medal, przegrywając jedynie z obrońcą tytułu Johnem Flanaganem. Startował także w przeciąganiu liny; jego zespół zajął 5. miejsce. Poprawił swój wynik na igrzyskach olimpijskich w 1912 w Sztokholmie, gdzie zdecydowanie wygrał konkurs rzutu młotem ustanawiając rekord olimpijski wynikiem 54,74 m. Jego najsłabszy mierzony rzut był o blisko 4,5 metra dłuższy od najlepszego wyniku srebrnego medalisty Duncana Gillisa z Kanady.
Po I wojnie światowej McGrath nadal startował z sukcesami. Przed igrzyskami olimpijskimi w 1920 w Antwerpii był jednym z faworytów rzutu młotem i rzutu 56-funtowym ciężarem, ale doznał kontuzji kolana podczas rzutu młotem i musiał się wycofać (zajął 5. miejsce), a w rzucie ciężarem nie wystartował.
Na igrzyskach olimpijskich w 1924 w Paryżu McGrath zdobył srebrny medal w rzucie młotem, przegrywając z innym Amerykaninem Fredem Tootellem. Nie zakwalifikował się na kolejne igrzyska olimpijskie w 1928 w Amsterdamie. Zawiedzeni kibice ufundowali mu bilet do Amsterdamu, ale nie został dopuszczony do rywalizacji.
McGrath był mistrzem Stanów Zjednoczonych w rzucie młotem w 1908, 1910, 1912, 1918, 1922, 1925 i 1926, a w rzucie 56-funtowym ciężarem w 1913, 1916, 1918 i w latach 1922–1925. Jego rekord życiowy w rzucie młotem wynosił 57,10 m.

</doc>
<doc id="1705831" url="https://pl.wikipedia.org/wiki?curid=1705831" title="Międzynarodowe Stowarzyszenie Drzeworytników XYLON">
Międzynarodowe Stowarzyszenie Drzeworytników XYLON

Międzynarodowe Stowarzyszenie Drzeworytników XYLON – stowarzyszenie artystów posługujących się w swojej pracy twórczej technikami druku wypukłego założone 26 października 1953 w Zurychu. Rozszerzało ono działalność szwajcarskiej organizacji Xylos powstałej w 1944. Pierwszym przewodniczącym był belgijski artysta, współzałożyciel stowarzyszenia, Frans Masereel.
Organizacja Xylon miała być początkowo poświęcona tylko drzeworytnikom (gr. "xylon" – drzewo), jednak z czasem rozszerzyła swój zakres zainteresowań o wszystkie techniki artystycznego druku wypukłego. Celem stowarzyszenia jest zrzeszanie artystów wykorzystujących owe techniki oraz propagowanie tej dziedziny sztuki. Organizacja ma usprawnić komunikację między ludźmi chcącymi dzielić się doświadczeniami i informacjami na ten temat. 
Na Stowarzyszenie Xylon składa się zespół sekcji w kilku krajach: Argentynie, Austrii, Belgii, Kanadzie, Francji, Niemczech, Włoszech, Polsce, Szwecji i Szwajcarii. Każda z nich realizuje swoje zadania poprzez organizację warsztatów i wystaw, również we współpracy z innymi sekcjami, prowadzenie sklepów graficznych oraz wydawaniem kolekcjonerskich katalogów, czasopism i książek. Cyklicznie organizowane jest międzynarodowe triennale Xylon, otwarte również dla niezrzeszonych artystów. Pierwsza taka wystawa odbyła się w Kunsthalle w Zurychu w 1953. Następne edycje zmieniały swoje lokalizacje. Od 2005 triennale organizowane jest w Muzeum Sztuki Współczesnej Fernet Branca w Saint-Louis we Francji.

</doc>
<doc id="1705842" url="https://pl.wikipedia.org/wiki?curid=1705842" title="Schneealpe">
Schneealpe

Schneealpe – szczyt w Mürzsteger Alpen, części Północnych Alp Wapiennych. Leży w Austrii, w kraju związkowym Styria. Pobliskie schroniska to: Schneealpenhaus, Michlbauer Hütte i Lurgbauer Hütte.

</doc>
<doc id="1705843" url="https://pl.wikipedia.org/wiki?curid=1705843" title="Katedra św. Szczepana w Meaux">
Katedra św. Szczepana w Meaux

Katedra św. Szczepana w Meaux – rzymskokatolicka katedra wzniesiona etapami między XII a XVI wiekiem w Meaux, w departamencie Sekwana i Marna. 
Pierwszym wzniesionym elementem katedry był chór, którego budowa trwała od 1175 do 1180. Dalsze prace wsparł finansowo Henryk I hrabia Szampanii, którego zmarła żona została pochowana w nieukończonej jeszcze świątyni ok. 1198. Do 1200 zostały ukończone prace nad trzema kaplicami bocznymi, ambitem i prezbiterium. W latach 1215–1220 wzniesione zostały filary, na których miał opierać się transept, tryforium, wymieniono sklepienie nad chórem. 
Do roku 1235, już pod nadzorem nowego architekta, wzniesiono pozostałą część nawy głównej oraz ostatnią kaplicę boczną. Budowę katedry uznano za zakończoną, jednak okazało się, że jej najstarsza część – chór – jest w fatalnym stanie technicznym i grozi zawaleniem. Pod kierunkiem Gautiera de Vainfroy chór został zbudowany od nowa w latach 1253–1278. Równocześnie przebudowano część kaplic bocznych likwidując empory i równając ich wysokość z wysokością ambitu. W tym samym okresie, na życzenie i za pieniądze ostatniej z rodu hrabiów Szampanii Joanny I Nawarskiej dokonano szeregu zmian w zewnętrznym wyglądzie katedry w celu dostosowania jej do obowiązującego stylu. Syn Gautiera de Vainfroy, Pierre, wybudował praktycznie od nowa fasadę północną katedry, naśladując wygląd elewacji paryskiej katedry Notre-Dame. 
W XIV do bryły katedry dobudowano kilka kaplic będących fundacjami prywatnymi: dwie kaplice ufundowane w 1317 przez Filipa V, jedną ufundowaną przez Karola IV, wreszcie jedną sfinansowaną przez bogatego mieszczanina z Meaux Jeana de Rose. W 1335 na życzenie króla Filipa VI nawa główna została wydłużona, co wywołało konieczność wzniesienia nowej fasady zachodniej. Prace nad nią zostały przerwane w 1358, po wykonaniu dwóch tympanonów, na skutek wybuchu żakerii, a następnie wojny stuletniej. W czasie tego ostatniego konfliktu zostały podjęte jedynie między rokiem 1390 a 1410, po czym uniemożliwiła je angielska okupacja Meaux. 
Zakończenie prac nad nawą nastąpiło dopiero w II połowie XV wieku, kiedy zdecydowano się na przebudowę jej starszych elementów w stylu gotyku płomienistego. Prace nad modernizacją katedry uznano za zakończone dopiero w 1540. Już w 20 lat później budynek został zdewastowany przez hugenotów w czasie wojen religijnych. 
Budynek został wyremontowany dopiero w XIX wieku, kiedy był już w bardzo złym stanie. Przy restauracji katedry, trwającej od 1839 do 1894, nie respektowano jej wielości stylowej, przerabiając najstarsze fragmenty budynku na dominujący styl gotyku płomienistego.
Architektura.
Katedra w Meaux posiada następujące wymiary: 85 metrów długości, 31 metrów wysokości nawy, 68 metrów wysokości wieży. Jest jedną z mniejszych francuskich gotyckich katedr (paryska Notre Dame posiada 130 metrów długości, katedra w Amiens – 145). Ze względu na długi okres budowy posiada ona cechy wszystkich faz rozwoju stylu gotyckiego we Francji. 
Katedra jest jednonawowa, z rzędem kaplic po obydwu stronach, pięcioprzęsłowa, z narteksem. Chór z ambitem kończy się apsydą. Nawa i chór są od siebie oddzielone transeptem. W pierwotnych planach katedra miała posiadać dwie wieże, ostatecznie wzniesiona została jedynie północna, południową zastępuje drewniana dzwonnica zwana "czarną wieżą". 
Fasady boczne katedry utrzymane są w stylu gotyku płomienistego: najważniejsza, zachodnia, posiada trzy monumentalne portale ze scenami Sądu Ostatecznego (środkowy), scenami z życia Jana Chrzciciela (lewy) oraz z życia Maryi (prawy). Centrum fasady stanowi piętnastowieczna rozeta. Na fasadzie południowej wyróżnia się portal poświęcony patronowi katedry. 
We wnętrzu katedry został pochowany Jacques-Bénigne Bossuet. 

</doc>
<doc id="1705844" url="https://pl.wikipedia.org/wiki?curid=1705844" title="Göller (szczyt)">
Göller (szczyt)

Göller – szczyt w Mürzsteger Alpen, części Północnych Alp Wapiennych. Leży w Austrii, w kraju związkowym Dolna Austria.

</doc>
<doc id="1705846" url="https://pl.wikipedia.org/wiki?curid=1705846" title="Westlake/MacArthur Park">
Westlake/MacArthur Park

Westlake/MacArthur Park - podziemna stacja dwóch linii metra w Los Angeles - B i D znajdująca się w dzielnicy Westlake przy Wilshire Boulevard i parku MacArthura.
Stacja ozdobiona jest mozaikami z płytek zatytułowanymi "El Sol" (Słońce) i "La Luna" (Księżyc).
Godziny kursowania.
Pociągi linii B i D, kursują codziennie, w przybliżeniu pomiędzy 5:00 a 0:45 

</doc>
<doc id="1705847" url="https://pl.wikipedia.org/wiki?curid=1705847" title="Heavy Metal World (wersja anglojęzyczna)">
Heavy Metal World (wersja anglojęzyczna)

Heavy Metal World – anglojęzyczny album polskiej grupy TSA zawierający nowe aranżacje kompozycji z płyty "Heavy Metal World" oraz innych. Materiał został zarejestrowany w studio Teatru STU w Krakowie w marcu 1985, a zmiksowany w SHIVA – Studio Brussels w Brukseli w maju tego samego roku przez Patrica Cogneaux i Josa Kloska. Okładkę zaprojektował Andrzej Tyszko. W nagrywaniu płyty nie wzięli udziału Andrzej Nowak, oraz Marek Kapłon, którzy odeszli z zespołu przed rozpoczęciem sesji nagraniowej. W czasach, kiedy płyta była nagrywana dużą popularnością cieszył się thrash metal, którego wpływ jest tutaj bardzo wyraźny. Zespół przyznaje, że nie jest zadowolony z brzmienia tego albumu.

</doc>
<doc id="1705848" url="https://pl.wikipedia.org/wiki?curid=1705848" title="Kropidło szafranowe">
Kropidło szafranowe

Kropidło szafranowe ("Oenanthe crocata") – gatunek trującej rośliny z rodziny selerowatych ("Apiaceae"). Rośnie dziko w Europie (Portugalia, Hiszpania, Francja, Włochy, Belgia, Wielka Brytania i Irlandia) oraz w Maroku.
Morfologia i ekologia.
Roślina o przyjemnym, słodkim smaku i zapachu. Kwiaty drobne, białe. Wymaga miejsc podmokłych, rośnie na brzegach stawów i rzek.
Etnofarmakologia.
W starożytności na Sardynii praktykowano rytualne zabójstwa – podawano ludziom, często starcom niepotrafiącym już zadbać o siebie, truciznę. Wywoływała na twarzy szeroki („sardoniczny” – od Sardynii) uśmiech, odsłaniający zęby, i paraliż twarzy. Przez długi czas naukowcy nie wiedzieli, z jakiej rośliny wytwarzano truciznę. W Universita degli Studi del Piemonte Orientale pod nadzorem chemika Giovanniego Appendino przeprowadzono badania, które wykazały, że toksyczne substancje zawarte były właśnie w "Oenanthe crocata". Według naukowców nie ma wątpliwości, że "herba sardonica" opisywana w starożytnej literaturze medycznej jest tożsama z "Oenanthe crocata". W przeciwieństwie do wielu trujących roślin "O. crocata" ma przyjemny, słodki smak i przyjemny zapach. Wyjaśnienie mechanizmu molekularnego potwierdza uśmiech sardoniczny ("risus sardonicus") opisany przez starożytnych autorów.

</doc>
<doc id="1705849" url="https://pl.wikipedia.org/wiki?curid=1705849" title="Język hmong">
Język hmong

Język hmong – język z rodziny hmong-mien (miao-yao), używany przez Hmongów zamieszkujących Chiny, Tajlandię, Laos i Wietnam. Jest bardzo zróżnicowany dialektalnie, niektóre z tych odmian są wzajemnie niezrozumiałe, dlatego też baza Ethnologue traktuje go jako tzw. makrojęzyk, grupujący ponad 20 spokrewnionych języków.
Charakterystyka.
Język/i hmong należy/-ą do języków tonalnych. W niektórych odmianach tego języka (np. dialekt Białych Hmongów) jest ich osiem. Dla porównania: chiński mandaryński posiada cztery tony, wietnamski sześć, tajski pięć. W alfabecie łacińskim zaadaptowanym na potrzeby języka hmong tony zaznaczane są za pomocą (niewymawianej) spółgłoski na końcu sylaby, np. w odmianie używanej przez Zielonych Hmongów:

</doc>
<doc id="1705855" url="https://pl.wikipedia.org/wiki?curid=1705855" title="Szczuka">
Szczuka

Osoby noszące nazwisko Szczuka:

</doc>
<doc id="1705858" url="https://pl.wikipedia.org/wiki?curid=1705858" title="Urlatori">
Urlatori

Urlatori (dosł. krzykacze) – termin stosowany we włoskiej muzyce rozrywkowej na określenie nowych wykonawców, którzy pojawili się na scenie muzycznej tego kraju pod koniec lat 50. XX w. i którzy, w różnym stopniu, wzorowali się na wykonawcach rock and rollowych, jeśli chodzi o technikę śpiewania i specyficzną dla tego gatunku ekspresję wykonawczą.
Lata 50. i pocz. lat 60..
Inwazja rock and rolla i jego światowa popularność nie ominęły i Włoch. Jego adaptację ułatwiał boom ekonomiczny, jaki przeżywał ten kraj pod koniec lat 50. i nowe, powojenne pokolenie młodzieży, dla której wzorce kulturowe i obyczajowe płynące zza oceanu, z USA, stały się atrakcyjną alternatywą dla rodzimej tradycji muzycznej. Na tak przygotowanym gruncie wyrosła w dość szybkim czasie liczna grupa młodych wykonawców, dla których punkt odniesienia stanowiły już nie tradycyjne belcanto, ale właśnie rock and roll i spokrewnione z nim gatunki jak boogie-woogie czy twist, nie Enrico Caruso i Beniamino Gigli, ale Elvis Presley i zespół The Platters. Ten ostatni piosenką "Only You" zajął 1. miejsce na liście najlepiej sprzedawanych singli we Włoszech w roku 1957 a Bill Haley piosenką "Rock Around the Clock" zajął na wspomnianej liście miejsce 3.. Zdarzyło się więc po raz pierwszy w latach 50., że to nie włoska piosenka była najpopularniejszą piosenką roku. Inwazja rock and rolla była więc katalizatorem nowych prądów i nowych twarzy we włoskiej muzyce pop, którzy nie dali na siebie długo czekać i szerokim frontem wtargnęli na estradę, usuwając w cień dotychczasowe gwiazdy jak: Claudio Villa, Nilla Pizzi, Duo Fasano, Flo Sandon’s, Luciano Tajoli czy Achille Togliani.
Ci nowi, zdeterminowani i ambitni wykonawcy to przede wszystkim Domenico Modugno (dwukrotny triumfator Festiwalu w San Remo w latach 1958 i 1959, obwołany po latach ojcem nowoczesnej piosenki włoskiej), Adriano Celentano (król włoskiego rock and rolla) i Mina, ale także szereg innych jak: Tony Dallara, Joe Sentieri, Pino Donaggio, Peppino di Capri, Ricky Gianco czy Giorgio Gaber, za sprawą których piosenka włoska radykalnie zmieniła swoje dotychczasowe oblicze ale i, paradoksalnie, zyskała światową popularność, kojarzoną dotychczas głównie z pieśniami neapolitańskimi lub rozrywkowymi adaptacjami popularnych arii operowych.
Do popularności nowego trendu muzycznego wydatnie przyczyniła się też telewizja oraz nowinki techniczne, jak upowszechniające się tzw. juke-boxy. Szybko też zareagowała kinematografia; nakręcone wówczas filmy: "I ragazzi del juke-box" (1959) i "Urlatori alla sbarra" (1960)), stanowią swoisty manifest całego pokolenia włoskiej młodzieży tamtych lat.
Lata 60..
W pierwszej poł. lat 60. doszły do głosu nowe trendy muzyczne, tym razem z Europy, z Wielkiej Brytanii. Pojawienie się na muzycznej scenie i oszałamiająca popularność zespołu The Beatles i nowego stylu muzyki młodzieżowej szybko usunęła w cień dotychczasowych idoli rock and rolla; nastąpiła prawdziwa brytyjska inwazja zespołów i solistów: The Dave Clark Five, Petula Clark, Dusty Springfield, Gerry &amp; The Pacemakers, Herman’s Hermits czy The Yardbirds. I w tym wypadku nowe trendy zostały szybko zaakceptowane na gruncie włoskiej muzyki pop.
Nowe osobowości, jakie się wówczas (1962 rok) pojawiły na włoskiej scenie muzycznej to przede wszystkim Gianni Morandi i Rita Pavone. Mieli oni stać się następcami pierwszego pokolenia ”urlatori”, zawładnąć włoską sceną muzyczną i gustami włoskiej młodzieży na parę następnych lat choć i tu szybko pojawili się następcy: Caterina Caselli, Bobby Solo, Patty Pravo i, po raz pierwszy w tej skali, zespoły młodzieżowe: Equipe 84 (debiut fonograficzny w 1964), Camaleonti (1965), Giganti (1965), Dik Dik (1966), New Trolls (1968).
Rola piosenkarzy amerykańskich w rozwoju piosenki włoskiej.
Szybką adaptację rock and rolla i nowoczesnego śpiewania ułatwiał fakt, że znaczna grupa piosenkarzy amerykańskich, nie tylko rock and rollowych, miała włoskie korzenie. Dobitnym przykładem możne być tu zespół The Four Seasons, którego wszyscy członkowie byli włoskiego pochodzenia i którego styl stanowił połączenie rock and rolla z tradycyjną piosenką włoską. Inne nazwiska warte wzmianki to: Connie Francis (Concetta Rosa Maria Franconieri) i Timi Yuro (Rosemarie Timotea Aurro).
Zachęceni przykładem wyżej wymienionych również i inni wykonawcy północnoamerykańscy postanowili zwrócić baczniejszą uwagę na włoski rynek muzyczny. Paul Anka wykonywał z powodzeniem włoskie wersje swoich największych hitów a jeden z nich, Ogni volta, zaprezentował na Festiwalu w San Remo w 1964 roku.
Dużą popularność zdobył też inny gwiazdor rock and rolla, Neil Sedaka, który często śpiewał po włosku, w tym własne piosenki we włoskich wersjach językowych: "La notte è fatta per amare", "La terza luna", "Lettera bruciata", "Adesso no", "I tuoi capricci", "Il re dei pagliacci" "(King of clowns)", "Un giorno inutile" "(I must be dreaming)", "Esagerata (Little devil)", "Tu non lo sai" "(Breaking up is hard to do)".
Włoska piosenka zyskiwała przez to nowe, alternatywne wykonania i międzynarodowy rozgłos, pozostając na stałe w repertuarze zagranicznych artystów.
Koniec lat 60. i lata 70..
Pojawienie się i dojście do głosu zespołów we włoskiej muzyce pop wyznacza zarazem kolejny etap adaptacji wzorców angloamerykańskich na gruncie włoskim. Źródła inspiracji zostały poszerzone o muzykę folk czy rodzący się wówczas rock progresywny.
Eksponentami nowego trendu, którzy niemal już całkowicie zerwali z tradycjami włoskiego śpiewania stali się: wśród solistów Lucio Battisti i, już w latach 70., Claudio Baglioni a wśród zespołów – Le Orme (pierwszy album nagrany w 1968 w stylu Emerson, Lake and Palmer), Premiata Forneria Marconi (również odwołująca się do twórczości Emerson, Lake and Palmer oraz Yes czy nazwana przez krytyków „światowym ambasadorem włoskiego rocka”), Equipe 84 (początkowo naśladująca Bee Gees, później proponująca własną muzykę) czy Banco del Mutuo Soccorso (zespół z kręgu rocka progresywnego.
Ale ich już nikt nie nazywał ”urlatori”, bowiem nowoczesne śpiewanie zostało dawno przyswojone i zaakceptowane na gruncie włoskiej muzyki pop a czerpanie z obcych wzorów stało się powszechne.

</doc>
<doc id="1705860" url="https://pl.wikipedia.org/wiki?curid=1705860" title="Kozłowo (powiat piski)">
Kozłowo (powiat piski)

Kozłowo (niem. "Koslowen")) – uroczysko, dawna miejscowość w Polsce położona w województwie warmińsko-mazurskim, w powiecie piskim, w gminie Biała Piska.
Wieś powstała w ramach kolonizacji Wielkiej Puszczy w komturstwie piskim. Wcześniej był to obszar Galindii. Wieś ziemiańska, dobra służebne w posiadaniu drobnego rycerstwa (tak zwani wolni, ziemianie w języku staropolskim), z obowiązkiem służby rycerskiej (zbrojnej).
Osada powstała po 1454 r. Kozłowo lokowane było w 1480 pod nazwą Kozłowskie, na 7 łanach na prawie magdeburskim z obowiązkiem połowy służby zbrojnej. W XV i XVI w. wieś wymieniana w dokumentach pod nazwami: "Kozłowskie, Koβloffsken, Koβlowen". Wieś należała do parafii w Drygałach.
W 1561 r. "Jerzy von Hohendorf" starosta piski nadał karczmarzowi z Kozłowa - Jędrzejowi Szladze – miejsce na karczmę wraz z 1,5 łanu gruntów ornych i połowa łanu łąk położonych w Kozłowie. W wyniki tego nadania powstała osada "Szlaga" – dzisiejsze Bemowo Piskie.
Obecnie.
Na mapie miejscowości z 1928 roku, około 10 budynków w gęstej zabudowie (osada). Obecnie w tym miejscu jest las.

</doc>
<doc id="1705861" url="https://pl.wikipedia.org/wiki?curid=1705861" title="Libia Włoska">
Libia Włoska

Libia Włoska (wł. "Libia Italiana") – kolonia włoska istniejąca w latach 1934–1943 na terenie obecnej Republiki Libii.
Historia.
W wyniku wojny włosko-tureckiej (1911-1912) terytoria obecnej Libii przeszły pod panowanie Włoch, które utworzyły na jej terenie kolonię, Włoską Afrykę Północną. W 1927 roku wydzielono z niej Cyrenajkę i Trypolitanię, zaś 1 stycznia 1934 roku Włochy dekretem królewskim utworzyły z tych terytoriów nową kolonię – Libię Włoską. Włosi osiedlali w Libii osadników oraz prowadzili italianizację miejscowej ludności.
Po zajęciu przez Włochy Trypolisu w 1911 roku w kraju wybuchło powstanie kierowane przez bohatera narodowego Libii Umara al-Muchtara. Do zdławienia powstania premier Włoch Benito Mussolini skierował Rodolfa Grazianiego, który kierował w Libii siłami zbrojnymi. Walki partyzanckie koncentrujące się głównie w rejonie Gór Zielonych ("Al-Dżabal al-Achdar") w Cyrenajce trwały do roku 1935. W celu zdławieniu powstania Włosi utworzyli w Libii obozy koncentracyjne, w których przetrzymywano łącznie 125 000 osób, głównie mężczyzn mogących stanowić kadrę partyzantki. Pomimo sytuacji w kraju, kontynuowana była polityka osadnictwa i w latach 40. XX wieku w Libii mieszkało już około 110 tysięcy Włochów, którzy stanowili 12% ogółu ludności.
W czasie II wojny światowej Libia stała się miejscem walk między wojskami alianckimi i Państw Osi. Uczestniczyli w nich również Polacy (m.in. pod Tobrukiem). Po zakończeniu wojny Włochy zrzekły się praw do Libii, która początkowo przeszła pod zarząd brytyjski (Trypolitania i Cyrenajka) oraz francuski (Fazzan). 24 grudnia 1951 roku na mocy decyzji podjętej na wcześniejszej IV Sesji Zgromadzenia Ogólnego ONZ Libia stała się państwem niepodległym. Jego pierwszym władcą został król Muhammad Idris al-Mahdi.

</doc>
<doc id="1705863" url="https://pl.wikipedia.org/wiki?curid=1705863" title="Großer Sulzberg">
Großer Sulzberg

Großer Sulzberg – szczyt w Alpach Türnitzkich, części Północnych Alp Wapiennych. Leży w Austrii, w kraju związkowym Dolna Austria. Jest to najwyższy szczyt Alp Türnitzkich.

</doc>
<doc id="1705865" url="https://pl.wikipedia.org/wiki?curid=1705865" title="Wilshire/Vermont">
Wilshire/Vermont

Wilshire/Vermont – podziemna stacja dwóch linii metra w Los Angeles - B i D znajdująca się na pograniczu dzielnic Mid-Wilshire i Koreatown przy skrzyżowaniu ulic Wilshire Boulevard i Vermont Avenue. Za stacją, w kierunku zachodnim, linie metra rozdzielają się na północ i zachód.
Na stacji znajduje się dwoje najdłuższych, ruchomych schodów w Kalifornii (w rzeczywistości na zachód od rzeki Missisipi).

</doc>
<doc id="1705867" url="https://pl.wikipedia.org/wiki?curid=1705867" title="Tirolerkogel">
Tirolerkogel

Tirolerkogel – szczyt w Alpach Türnitzkich, części Północnych Alp Wapiennych. Leży w Austrii, w kraju związkowym Dolna Austria.

</doc>
<doc id="1705868" url="https://pl.wikipedia.org/wiki?curid=1705868" title="Miasto przemocy (film 1970)">
Miasto przemocy (film 1970)

Miasto przemocy (tytuł oryg. Città violenta) – włosko–francuski sensacyjny film fabularny z 1970 roku w reżyserii Sergio Sollima z Charlesem Bronsonem, Jill Ireland i Telly Savalasem w rolach głównych.

</doc>
<doc id="1705869" url="https://pl.wikipedia.org/wiki?curid=1705869" title="Mateja Pintar">
Mateja Pintar

Mateja Pintar (ur. 16 lipca 1985 w Lublanie) – słoweńska niepełnosprawna tenisistka stołowa. Złota i brązowa medalistka igrzysk paraolimpijskich. Jest zawodniczką leworęczną
Jest zawodniczką chorą na paraplegię i startuje na zawodach na wózkach inwalidzkich (klasa 2 / 3 / open 1-5). Jej trenerem jest Słoweniec Gorazd Vecko. Mateja ma matkę Irenę, ojca |Milana oraz młodszą siostrę Sabinę. Na co dzień chodzi na Uniwersytet Lublański na kierunek lingwistyczny (język słoweński, niemiecki, angielski)
Życiorys.
Swoją karierę rozpoczęła w 2003 roku w zawodach Irish Open w Dublinie gdzie wygrała grę drużynową i zajęła drugie miejsce w grze pojedynczej. Później wygrywała zawody w np. Rzymie i Budapeszcie. Pod koniec roku zdobyła złoty medal w grze drużynowej i brązowy medal w grze singlowej w mistrzostwach Europy w Zagrzebiu.
W 2004 roku osiągnęła swój największy sukces w dotychczasowej karierze. Po zwycięstwach w Budapeszcie, Laško, Jesolo zdobyła złoty medal Igrzysk Paraolimpijskich 2004 w grze singlowej.
W latach 2005-2007 odniosła 16 zwycięstw w zawodach rangi Pro Tour. Zdobyła w 2005 roku w mistrzostwach Europy w Jesolo 3 medale (1 złoty, 2 brązowe). W 2007 zdobyła złoto, srebro i brąz w mistrzostwach Europy. W najważniejszej jednak imprezie tego trzylecia w Mistrzostwach Świata w Montreux zdobyła brązowy medal w grze singlowej (tylko w tej startowała)
W 2008 roku zdobyła brązowy medal Igrzysk Paraolimpijskich. Poza tym wygrała w tym roku w Pieszczanach, Laško, Liverpoolu.
W 2009 roku wygrała w Budapeszcie i w Pieszcznach. Na mistrzostwach Europy zdobyła złoty medal w kategorii Open (zawody trwają).
Medale.
 Igrzyska paraolimpijskie
 Mistrzostwa świata
 Mistrzostwa Europy

</doc>
<doc id="1705871" url="https://pl.wikipedia.org/wiki?curid=1705871" title="Mehmet Yıldız">
Mehmet Yıldız

Mehmet Yıldız (ur. 14 września 1981 w Yozgacie) – turecki piłkarz występujący na pozycji napastnika. Obecnie jest zawodnikiem Sivassporu.
Kariera klubowa.
Mehmet jest wychowankiem Tigemsporu. W 2000 roku trafił do drugoligowego Sivassporu. Po rozegraniu czterech ligowych spotkań w jego barwach, styczniu 2001 został wypożyczony do trzecioligowego Çarşambasporu. Grał tam do końca sezonu 2000/2001, a potem powrócił do Sivassporu. Spędził tam jeszcze dwa sezony, w ciągu których był podstawowym graczem Sivassporu. W sumie w jego barwach rozegrał 57 ligowych spotkań i zdobył 18 bramek.
W 2003 roku odszedł do innego drugoligowca - Antalyasporu. Grał tam przez rok, a potem przez kolejne pół roku w Türk Telekomspor. W styczniu 2004 roku powrócił do Sivassporu, którego barwy reprezentował już w latach 2000-2003. Na koniec sezonu 2004/2005 zajął z klubem 1. miejsce w lidze i awansował z nim do ekstraklasy. W pierwszej lidze zadebiutował 6 sierpnia 2005 w zremisowanym 1:1 pojedynku z Malatyasporem. 16 października 2005 w wygranym 1:0 spotkaniu z Gençlerbirliği SK Mehmet strzelił pierwszego gola w trakcie gry w ekstraklasie. W styczniu 2006 został wypożyczony do İstanbulsporu. Spędził tam pół roku, a po zakończeniu sezonu 2005/2006 powrócił do Sivassporu. W sezonie 2008/2009 wywalczył z klubem wicemistrzostwo Turcji.
Kariera reprezentacyjna.
W reprezentacji Turcji Mehmet zadebiutował 28 marca 2007 w zremisowanym 2:2 meczu eliminacji Mistrzostw Europy 2008 z Norwegią. Ostatecznie Turcja zakwalifikowała się na Mistrzostwa Europy, jednak Mehmet nie został powołany do kadry na ten turniej.

</doc>
<doc id="1705876" url="https://pl.wikipedia.org/wiki?curid=1705876" title="Mehmet Yildiz">
Mehmet Yildiz



</doc>
<doc id="1705877" url="https://pl.wikipedia.org/wiki?curid=1705877" title="Łatwa forsa">
Łatwa forsa

Łatwa forsa – kanadyjska komedia kryminalna z 1998 roku.
Fabuła.
Bud i Larry prowadzą niełatwe życie. Obaj mieszkają w małym miasteczku, pierwszy jest barmanem, a drugi pracuje w pomocy drogowej. Ale kłopoty zaczynają się, gdy ich dziewczyny - siostry-bliźniaczki - oznajmiają im, że są w ciąży. To nic, bo ich ojcem jest komendant więzienia znany jako "Szwed" - okrutnik i sadysta. Żeby się ustawić i sprezentować się przyszłemu teściowi obaj wpadają na pewien pomysł: szybko się wzbogacić i uciec z miasta. Akurat jest okazja, bo do miasteczka ma przyjechać pociąg-widmo z zużytymi banknotami...

</doc>
<doc id="1705878" url="https://pl.wikipedia.org/wiki?curid=1705878" title="Copa América 2011">
Copa América 2011

Copa América 2011 jest 43. edycją turnieju, który organizowany jest przez CONMEBOL i miał miejsce w Argentynie. Mecz otwarcia odbył się 1 lipca 2011 w La Placie, zagrały w nim reprezentacje gospodarzy i Boliwii. W meczu finałowym, rozegranym 24 lipca 2011 w Buenos Aires Urugwaj zwyciężył z Paragwajem w stosunku 3:0. Obrońcą tytułu była Brazylia.
Faza finałowa.
Finał.
Zwycięzca Copa America:
URUGWAJ

</doc>
<doc id="1705879" url="https://pl.wikipedia.org/wiki?curid=1705879" title="Hochstadl">
Hochstadl

Hochstadl (1919 m n.p.m.) – najwyższy szczyt pasma Ybbstaler Alpen, części Północnych Alp Wapiennych. Leży w Austrii, w kraju związkowym Styria. Należy do masywu Kräuterin. Szczyt można zdobyć ze schroniska Zellerhüte (1639 m).

</doc>
<doc id="1705882" url="https://pl.wikipedia.org/wiki?curid=1705882" title="Kaplica zamkowa pw. św. Tomasza Becketa w Raciborzu">
Kaplica zamkowa pw. św. Tomasza Becketa w Raciborzu



</doc>
<doc id="1705883" url="https://pl.wikipedia.org/wiki?curid=1705883" title="Donuts (album)">
Donuts (album)

Donuts – instrumentalny album amerykańskiego producenta i rapera o pseudonimie J Dilla. Został wydany 7 lutego 2006, trzy dni przed śmiercią artysty i jednocześnie w jego 32 urodziny.

</doc>
<doc id="1705884" url="https://pl.wikipedia.org/wiki?curid=1705884" title="Jadwiga Zofia Szostakiewicz">
Jadwiga Zofia Szostakiewicz

Jadwiga Zofia Szostakiewicz (ur. 13 kwietnia 1894; zm. 2 lutego 1970 w Nowej Rudzie) – z domu Nachmannów, żołnierz Armii Krajowej, w 1992 r. odznaczona medalem Sprawiedliwy wśród Narodów Świata. Matka Janiny Teresy Szostakiewicz, również odznaczonej tym medalem.

</doc>
<doc id="1705885" url="https://pl.wikipedia.org/wiki?curid=1705885" title="Dürrenstein (szczyt w Ybbstaler Alpen)">
Dürrenstein (szczyt w Ybbstaler Alpen)

Dürrenstein – szczyt w Alpach Ybbstalskich, części Północnych Alp Wapiennych. Leży w Austrii, w kraju związkowym Styria. Szczyt można zdobyć ze schroniska Ybbstaler Hütte.

</doc>
<doc id="1705887" url="https://pl.wikipedia.org/wiki?curid=1705887" title="HMS Maori (1937)">
HMS Maori (1937)

HMS Maori – brytyjski niszczyciel z okresu II wojny światowej, typu "Tribal", w służbie Royal Navy w latach 1939-1942. Nosił znaki taktyczne F24, G24. Podczas wojny służył w kampanii norweskiej, na Atlantyku i na Morzu Śródziemnym. Został zatopiony przez niemieckie lotnictwo na Malcie 12 lutego 1942.
Za przebieg służby HMS „Maori” otrzymał 5 wyróżnień bitewnych ("battle honours"): Norwegia 1940, operacja przeciw pancernikowi Bismarck 1941, bitwa koło przylądka Bon 1941, Atlantyk 1941, konwoje maltańskie 1941-1942.
Budowa.
Okręt zamówiono 10 marca 1936 w ramach programu z 1935 roku i stępkę pod jego budowę położono 6 lipca 1936 w stoczni Fairfield Shipbuilding and Engineering Company w Govan w Szkocji, wraz z bliźniaczym „Gurkha”. Kadłub wodowano 2 września 1937.
Okręt wszedł do służby w Royal Navy 2 stycznia 1939 (spotykane są rozbieżne daty). Był to drugi okręt noszący nazwę HMS Maori (Maorys), po niszczycielu z 1909 roku. Koszt budowy bez uzbrojenia i wyposażenia łączności wyniósł £340.662.
Służba.
„Maori” wszedł do służby w składzie 4. Flotylli Niszczycieli Floty Śródziemnomorskiej stacjonującej na Malcie (początkowo nazwanej 1. Flotyllą Niszczycieli "Tribal").
Początek wojny i kampania norweska 1940.
Po wybuchu II wojny światowej, „Maori” wraz z 4. Flotyllą został przeniesiony do Floty Metropolii (Home Fleet). W początkowym okresie wojny głównie patrolował na Morzu Północnym i Atlantyku oraz działał z siłami głównymi floty, bazując w Scapa Flow. 30 listopada 1939 odnalazł (z niszczycielem HMS „Inglefield”) i odholował do Norwegii, następnie do bazy uszkodzony brytyjski okręt podwodny HMS „Triad”. Od lutego 1940 do 8 kwietnia 1940 był w remoncie (usuwane defekty turbin).
„Maori” wziął udział w kampanii norweskiej, poczynając od 10 kwietnia 1940, m.in. eskortując francuskie transportowce z wojskiem 19 kwietnia do Namsos. 2 maja podczas osłony ewakuacji Namsos został lekko uszkodzony dwoma bliskimi upadkami bomb (5 zabitych i co najmniej 15 rannych). Powrócił do Wielkiej Brytanii i był naprawiany od 7 do 20 maja. Zmieniono mu w tym okresie znak taktyczny z F24 na G24.
Flota Metropolii 1940-1941.
20 czerwca wraz z „Tartar” i „Mashona” zajął na Wyspach Owczych dwa niszczyciele i dwa torpedowce zakupione przez Szwecję we Włoszech, po czym osłaniał 22/23 czerwca odholowanie do Scapa Flow niszczyciela „Puke” (okręty te zostały jednak 2 lipca zwrócone rządowi szwedzkiemu). Osłaniał w tym okresie wypady głównych sił floty przeciw niemieckim rajderom i operacje minowe. W nocy 13/14 października „Maori” wraz z niszczycielami HMS „Cossack” (kmdr Vian) „Ashanti” i „Sikh”, zaatakował niemiecki konwój w rejonie Egersundu. Zatopiono jedynie stawiacz sieci „Genua”, później podniesiony przez Niemców (nie zdołano zatopić statków konwoju).
16 października 1940 odniósł uszkodzenia osłony hydrolokatora (Asdic), wchodząc na mieliznę w estuarium Tyne, podczas operacji mającej na celu zdetonowanie ewentualnych min magnetycznych przed wyjściem pancernika HMS „King George V”, lecz uniknął większych uszkodzeń, jakie w tym samym zdarzeniu odniosły niszczyciele „Ashanti” i „Fame”. Uszkodzenia naprawiono podczas remontu od 2 grudnia 1940 do 25 stycznia 1941. Zastąpiono wówczas także podstawę 2 dział 120 mm na rufowej pozycji X przez podstawę 2 dział przeciwlotniczych 102 mm (podobnie, jak na innych okrętach tego typu).
Działając od maja 1941 w składzie Dowództwa Zachodnich Podejść (Western Approaches Command), 22 maja został przydzielony do eskorty konwoju WS8B z Firth of Clyde do Freetown. W drodze, 25 maja został wraz z niszczycielami HMS „Cossack”, „Sikh”, „Zulu” i polskim ORP „Piorun” odesłany do poszukiwania pancernika „Bismarck” na Atlantyku. Po odnalezieniu „Bismarcka” w nocy 27 maja, „Maori” przeprowadził na niego atak torpedowy, lecz bezskutecznie (podobnie jak pozostałe brytyjskie niszczyciele). Został przy tym lekko uszkodzony odłamkami pocisków, a kilku członków załogi wraz z dowódcą kmdr.por. H. Armstrongiem odniosło rany. Po zatopieniu „Bismarcka” przez ciężkie okręty, „Maori” uratował z niego 24 rozbitków, po czym 28 maja powrócił do Clyde, eskortując pancernik HMS „Rodney”.
Następnie, w dniach 3-7 czerwca „Maori” eskortował na początkowym etapie z Clyde konwój WS9A, a w dniach 29 czerwca – 2 lipca konwój WS9B (m.in. z polskimi niszczycielami ORP „Piorun” i „Garland”). Zainstalowano na nim następnie radar wykrywania Type 286M i dwa pojedyncze działka przeciwlotnicze 40 mm.
Morze Śródziemne 1941-1942.
Od 12 lipca „Maori” uczestniczył w eskorcie z Wielkiej Brytanii konwoju WS9C w ramach operacji zaopatrzeniowej "Substance" dla Malty. Po minięciu Gibraltaru 21 lipca 1941, konwój stał się w ciągu najbliższych dni obiektem ataków lotnictwa i włoskich kutrów torpedowych. „Maori” wchodził w skład Zespołu X, bezpośrednio eskortującego konwój
Mimo pewnych strat, zespół osiągnął Maltę, po czym powrócił do Gibraltaru 27 lipca. Podczas następującej operacji "Style" dowozu pozostałej części zaopatrzenia na Maltę, „Maori” początkowo osłaniał siły główne floty podejmujące operację pozoracyjną, a w nocy 31 lipca/1 sierpnia wraz z „Cossack” został odłączony w celu bombardowania portu Alghero na Sardynii. Powrócił po operacji do Wielkiej Brytanii.
Od 22 sierpnia do października „Maori” był remontowany w Londynie. Zamontowano wówczas radar artyleryjski Type 285 i usunięto maszt rufowy dla zwiększenia pola ostrzału przeciwlotniczego.
Od grudnia 1941 ponownie skierowano „Maori” na Morze Śródziemne, przenosząc go do 14. Flotylli Niszczycieli Floty Śródziemnomorskiej w Aleksandrii. W drodze do nowej bazy, wraz z niszczycielami HMS „Sikh”, „Legion” i holenderskim „Isaac Sweers”, 14 grudnia w nocy zespół aliancki przechwycił włoskie krążowniki lekkie „Alberico da Barbiano” i „Alberto di Giussano” i zatopił je w ataku torpedowym koło przylądka Bon.
Po tej akcji „Maori” z niszczycielami został skierowany na Maltę w celu wzmocnienia tamtejszego Zespołu K. 16 grudnia okręty zespołu wyszły w celu osłony płynącego na Maltę transportowca „Breconshire”. 17 grudnia okręty znajdowały się pod atakami lotnictwa, po czym doszło do I bitwy pod Syrtą, w której okręty alianckie walczyły w osłonie „Breconshire” przeciw przeważającym siłom włoskich okrętów, które na skutek oporu, odstąpiły od ataku. 18-19 grudnia, „Maori” z flotyllą przebazował do Aleksandrii.
16-19 stycznia 1942 „Maori” brał udział w eskorcie konwoju MW-8B na Maltę, z niszczycielami HMS „Gurkha” (zatopionym podczas akcji), „Legion”, „Lance” i „Isaac Sweers” (operacja MF3). Po przyjściu na Maltę pozostał w składzie Zespołu K. 25-26 stycznia osłaniał na pierwszym etapie konwój ME-9 do Aleksandrii (operacja MF4), po czym 26-27 stycznia konwój MW-9 na Maltę, składający się tylko z transportowca „Breconshire”.
12 lutego 1942 „Maori”, przebywający w porcie Grand Harbour w Valletcie, został trafiony bombą podczas nocnego nalotu niemieckich bombowców na port, po czym zatonął na płytkiej wodzie od pożaru i wybuchu w magazynie torped. Zginęło 7 osób. Uszkodzenia od wybuchu odniósł także stojący obok niszczyciel HMS „Decoy”. Według niektórych źródeł, wrak został w 1942 podniesiony i zatopiony w innym miejscu. Po wojnie, latem 1945 roku wrak został przecięty na dwie części, podniesiony i zatopiony dalej od wyspy.
Dowódcy:
Dane.
"Szczegółowy opis i dane techniczne w artykule niszczyciele typu Tribal (1936)"
Uzbrojenie.
1939-1940:
1940-1942
"* – Brak szczegółowych danych w dostępnych publikacjach, czy „Maori” otrzymał także działka 20 mm."

</doc>
<doc id="1705889" url="https://pl.wikipedia.org/wiki?curid=1705889" title="HMS Maori (1938)">
HMS Maori (1938)



</doc>
<doc id="1705890" url="https://pl.wikipedia.org/wiki?curid=1705890" title="Ötscher">
Ötscher

Großer Ötscher lub po prostu Ötscher – szczyt w Alpach Ybbstalskich, części Północnych Alp Wapiennych. Leży w Austrii, w kraju związkowym Dolna Austria.

</doc>
<doc id="1705893" url="https://pl.wikipedia.org/wiki?curid=1705893" title="Przełom miasteniczny">
Przełom miasteniczny

Przełom miasteniczny – nagłe pogorszenie się stanu chorego na miastenię rzekomoporaźną, objawiające się przede wszystkim groźną dla życia niewydolnością oddechową z powodu osłabienia mięśni oddechowych (m.in. mięśni międzyżebrowych oraz przepony), a także objawami wegetatywnymi (pocenie, tachykardia, ślinotok, poszerzenie źrenic). Zwykle występuje u 20% chorych na uogólnioną miastenię w ciągu pierwszych 2 lat choroby.
Czynniki wywołujące.
Do przełomu miastenicznego u chorych na miastenię może dojść na skutek:
Postępowanie.
Postępowanie polega na eliminacji czynników wywołujących i na leczeniu miastenii (plazmafereza, dożylny wlew immunoglobulin, sterydy). W razie konieczności stosuje się także objawowe leczenie niewydolności oddechowej.

</doc>
<doc id="1705897" url="https://pl.wikipedia.org/wiki?curid=1705897" title="Hochkar">
Hochkar

Hochkar - 1808 m, szczyt w Alpach Ybbstalskich, części Północnych Alp Wapiennych. Leży w Austrii, na granicy krajów związkowych Styria i Dolna Austria. Znany głównie jako rejon narciarski. Hochkar znajduje się niedaleko miejscowości Göstling an der Ybbs, około 2 godziny jazdy samochodem z Wiednia. 
Sezon letni.
Również w lecie działa wyciąg krzesełkowy czteroosobowy "Hochkarbahn" prowadzący na szczyt. Tereny wokół Hochkar nadają się na wycieczki piesze oraz rowery górskie. Nową atrakcję turystyczną otwartą dla turystów w czerwcu 2015 roku jest "Hochkar 360° Skytour." Jest to platforma widokowa ciągnąca się wokół stacji górskiej Hochkar na wysokości 1760 m, z której podziwiać można widok gór. 
Dodatkową atrakcją w lecie jest oglądanie wschodu słońca w górach. W wyznaczonych terminach kolejka rusza godzinę przed wschodem słońca. 

</doc>
<doc id="1705899" url="https://pl.wikipedia.org/wiki?curid=1705899" title="Wilshire/Normandie">
Wilshire/Normandie

Wilshire/Normandie - podziemna stacja linii D metra w Los Angeles znajdująca się na granicy dwóch dzielnic: Mid-Wilshire i Koreatown przy skrzyżowaniu ulic Wilshire Boulevard i Normandie Avenue.
Godziny kursowania.
Pociągi linii D kursują codziennie w godzinach od 5:00 do 0:45

</doc>
<doc id="1705901" url="https://pl.wikipedia.org/wiki?curid=1705901" title="Hala Jaworzyna pod Skrzycznem">
Hala Jaworzyna pod Skrzycznem

Hala Jaworzyna – hala znajdująca się w Beskidzie Śląskim na zachodnim stoku Skrzycznego na wysokości ok. 920 m n.p.m., na terenie Szczyrku. Na hali znajduje się stacja pośrednia kolei linowej, prowadzącej ze Szczyrku na Skrzyczne, a przez halę przebiegają trasy narciarskie, wchodzące – wraz z wyciągami – w skład Ośrodka Narciarskiego Centralnego Ośrodka Sportu – Ośrodka Przygotowań Olimpijskich. W budynku stacji znajduje się bufet.
W przeszłości była wykorzystywana jako hala pasterska. W 1914 r. wypasano na niej 100 owiec. Jak notował wówczas Ludomir Sawicki "Z hali Jaworzynki w Szczyrku owce wracają już 14 lipca na łąki dolinne, celem ich koszarowania" (tj. użyźnienia owczymi odchodami położonych w dolinie łąk sianokośnych).
Przez halę biegnie Szczyrk Górny – Hala Jaworzyna – Skrzyczne – Ostre.

</doc>
<doc id="1705906" url="https://pl.wikipedia.org/wiki?curid=1705906" title="Wilshire/Western">
Wilshire/Western

Wilshire/Western - końcowa stacja linii D metra w Los Angeles znajdująca się w przy skrzyżowaniu ulic Wilshire Boulevard i Western Avenue na granicy dzielnicy Mid-Wilshire z dzielnicą Koreatown w Los Angeles. Pierwotnie planowane było przedłużenie linii do Fairfax Avenue i dalej do San Fernando Valley.
Na stacji znajdują się dwa murale zatytułowane "People Coming" i "People Going".
Godziny kursowania.
Pociągi linii D kursują codziennie w godzinach od 5:00 do 0:45

</doc>
<doc id="1705907" url="https://pl.wikipedia.org/wiki?curid=1705907" title="Union Douala">
Union Douala



</doc>
<doc id="1705911" url="https://pl.wikipedia.org/wiki?curid=1705911" title="Parafia św. Józefa w Sochaczewie">
Parafia św. Józefa w Sochaczewie

Parafia św. Józefa robotnika w Sochaczewie – parafia rzymskokatolicka w dekanat Sochaczew – św. Wawrzyńca diecezji łowickiej.
Grupy parafialne.
Oaza młodzieżowa, schola młodzieżowa i dziecięca, chór parafialny, ministranci, koła żywego Różańca

</doc>
<doc id="1705912" url="https://pl.wikipedia.org/wiki?curid=1705912" title="Erwin Seifert">
Erwin Seifert

Erwin Seifert (ur. 14 października 1915 w Adelsdorfie, zm. 6 kwietnia 1997 w Aalen) – zbrodniarz nazistowski, członek załogi niemieckich obozów koncentracyjnych Sachsenhausen i Neuengamme oraz SS-Oberscharführer.
Służbę w obozach rozpoczął w Sachsenhausen, gdzie między innymi brał udział w masowych egzekucjach na więźniach i jeńcach radzieckich, a od września 1943 do marca 1944 kierował podobozem "Berlin-Lichterfelde". Następnie przeniesiono go do Neuengamme. Tu z kolei był komendantem podobozu "Aurich-Engerhafe" od 21 października do 22 grudnia 1944. Po jego likwidacji pełnił służbę w obozie głównym Neuengamme, gdzie zajmował się szkoleniem wartowników SS. 
W procesie załogi Sachsenhausen, który w 1970 toczył się przed zachodnioniemieckim sądem w Kolonii Erwin Seifert skazany został na dożywotnie pozbawienie wolności. Wyrok zatwierdził Sąd Najwyższy Niemieckiej Republiki Federalnej 2 sierpnia 1972. 10 października 1987 Seifert został zwolniony z więzienia.

</doc>
<doc id="1705915" url="https://pl.wikipedia.org/wiki?curid=1705915" title="Parafia Matki Bożej Nieustającej Pomocy w Sochaczewie">
Parafia Matki Bożej Nieustającej Pomocy w Sochaczewie

Parafia Matki Bożej Nieustającej Pomocy w Sochaczewie – katolicka parafia dekanatu sochaczewskiego w diecezji łowickiej.
Przy parafii swoją działalność prowadzą: Oaza Młodzieżowa, schola młodzieżowa i dziecięca, chór parafialny oraz Koła Żywego Różańca.

</doc>
<doc id="1705920" url="https://pl.wikipedia.org/wiki?curid=1705920" title="Hochschwab">
Hochschwab

Hochschwab – szczyt w Grupie Hochschwab, części Północnych Alp Wapiennych. Leży w Austrii, w kraju związkowym Styria. Jest to najwyższy szczyt Grupy Hochschwab. Szczyt można zdobyć ze schroniska Voisthaler Hütte.

</doc>
<doc id="1705923" url="https://pl.wikipedia.org/wiki?curid=1705923" title="Parafia Narodzenia Najświętszej Maryi Panny w Sochaczewie">
Parafia Narodzenia Najświętszej Maryi Panny w Sochaczewie

Parafia Narodzenia Najświętszej Maryi Panny w Sochaczewie-Trojanowie – parafia znajduje się na terenie dekanatu sochaczewskiego (dokładnie dekanat św. Wawrzyńca) w diecezji łowickiej.
Parafia została założona w XVIII wieku. Około 1772 roku z fundacji Adama Lasockiego, kasztelana sochaczewskiego, wzniesiono kościół - murowany z cegły, jednonawowy. W 1915 roku podczas I Wojny Światowej uległ częściowemu zniszczeniu (w szczególności zniszczona została część prezbiterium). Został odbudowany w latach 1916-1919. Rozbudowa świątyni nastąpiła w latach 1989-1994 według projektu arch. Mieczysława Gliszczyńskiego, gdy proboszczem był ks. Antoni Jaszczołt. W części starego kościoła znajdują się trzy ołtarze: Matki Bożej Bolesnej, Matki Bożej Częstochowskiej i Pana Jezusa Miłosiernego. W nowym kościele w ołtarzu głównym znajduje się mozaika autorstwa Żanety Szydłowskiej z Mińska Białoruskiego, ukazująca św. Annę z maleńką Maryją na rękach i anioła, obok prezbiterium znajduje się również mozaika przedstawiająca papieża Jana Pawła II oraz kardynała Stefana Wyszyńskiego.
Odpust parafialny przypada 8 września w Święto Narodzenia NMP
Przy parafii swoją działalność prowadzą: Liturgiczna Służba Ołtarza, Oaza Młodzieżowa, Schola dziecięca, Chór parafialny, Koła Żywego Różańca.

</doc>
<doc id="1705924" url="https://pl.wikipedia.org/wiki?curid=1705924" title="Étienne Louis Malus">
Étienne Louis Malus

Étienne Louis Malus (wym. "malụ̈s") (ur. 23 lipca 1775 w Paryżu, zm. 24 lutego 1812 tamże) – francuski inżynier wojskowy i fizyk doświadczalny, dyrektor paryskiej École polytechnique, członek Francuskiej Akademii Nauk. Laureat Medalu Rumforda (1810).
Jego znaczącą zasługą dla fizyki było odkrycie polaryzacji światła przy odbiciu. Jest również autorem prawa noszącego jego imię. Po dokonaniu odkrycia swego życia poświęcił się badaniom w zakresie optyki.
Historia odkrycia.
Odkrycie Malusa było w równej mierze dziełem przypadku, ale i przenikliwości badacza. Miał on w swoim mieszkaniu taflę szpatu islandzkiego, którego właściwości optyczne znane były już wcześniej. Pewnego wieczora obserwował panoramę Paryża z okna swojego mieszkania przy rue d’Enfer. Patrzył przy tym przez płytkę szpatu islandzkiego obracając go wokół osi pokrywającej się z kierunkiem patrzenia. Wówczas spostrzegł, że promienie słoneczne odbijające się od okien Pałacu Luksemburskiego zmieniają swoją intensywność, w zależności od ustawienia kryształu. W ten sposób stwierdził, że światło odbijające się od szkła pod określonym kątem ulega polaryzacji.
Upamiętnienie.
Jego nazwisko pojawiło się na liście 72 nazwisk na wieży Eiffla.

</doc>
<doc id="1705925" url="https://pl.wikipedia.org/wiki?curid=1705925" title="Team Astana/2009">
Team Astana/2009



</doc>
<doc id="1705927" url="https://pl.wikipedia.org/wiki?curid=1705927" title="TAC Spitze">
TAC Spitze

TAC Spitze ("Techniker Alpen Club Spitze") – szczyt w masywie Griesmauer, w Grupie Hochschwab, w Północnych Alpach Wapiennych. Leży w Austrii, w kraju związkowym Styria.

</doc>
<doc id="1705928" url="https://pl.wikipedia.org/wiki?curid=1705928" title="Olesia Czumakowa">
Olesia Czumakowa

Olesia Aleksandrowna Czumakowa (ros. Олеся Александровна Чумакова; ur. 23 lipca 1981) – rosyjska lekkoatletka specjalizująca się w biegu na 1500 metrów.

</doc>
<doc id="1705929" url="https://pl.wikipedia.org/wiki?curid=1705929" title="Olesya Chumakova">
Olesya Chumakova



</doc>
<doc id="1705933" url="https://pl.wikipedia.org/wiki?curid=1705933" title="Hygrocybe citrinovirens">
Hygrocybe citrinovirens



</doc>
<doc id="1705936" url="https://pl.wikipedia.org/wiki?curid=1705936" title="Parafia św. Wawrzyńca w Sochaczewie">
Parafia św. Wawrzyńca w Sochaczewie

Parafia św. Wawrzyńca w Sochaczewie – parafia znajduje się na terenie dekanatu sochaczewskiego w diecezji łowickiej.
Przy parafii swoją działalność prowadzą: Oaza Młodzieżowa, schola młodzieżowa i dziecięca, chór parafialny, Koła Żywego Różańca.

</doc>
<doc id="1705939" url="https://pl.wikipedia.org/wiki?curid=1705939" title="Jeziorsko Cup">
Jeziorsko Cup

Jeziorsko Cup - cykliczne zawody w windsurfingu.
Regaty zaliczają się do Pucharu Polski w Formule Windsurfing. Odbywają się regularnie od 2005 roku. Są organizowane przez klub AZS Łódź. Zawody mają miejsce na zbiorniku Jeziorsko, czyli największym akwenie w centralnej Polsce. Jeziorsko Cup to często inauguracyjne zawody sezonu.

</doc>
<doc id="1705940" url="https://pl.wikipedia.org/wiki?curid=1705940" title="Reprezentacja Tobago w piłce nożnej mężczyzn">
Reprezentacja Tobago w piłce nożnej mężczyzn

Reprezentacja Tobago w piłce nożnej - zespół piłkarski, reprezentujący wyspę Tobago. Drużyna nie należy do FIFA ani CONCACAF.

</doc>
<doc id="1705941" url="https://pl.wikipedia.org/wiki?curid=1705941" title="Test Anvila">
Test Anvila

Test Anvila – test diagnostyczny stosowany do oceny schorzeń stawu biodrowego.
Test wykonuje się u pacjenta leżącego na plecach z wyprostowanymi kończynami dolnymi. Następnie unosi się lekko jedną kończynę i uderza się w piętę w kierunku osiowym. W przypadku wystąpienia bólu w okolicy stawu biodrowego lub okolicy pachwiny mówi się o dodatnim teście Anvila. Dodatni test Anvila występuje w przypadku chorób stawu biodrowego i jest dodatni w przypadkach choroby zwyrodnieniowej stawu biodrowego lub zapalenia stawu biodrowego. W przypadku wykonywania testu u osoby z endoprotezą stawu biodrowego dodatni wynik świadczy o jej obluzowaniu. Podczas wykonywania testu może dojść także do wystąpienia bólów w okolicy lędźwiowej kręgosłupa, co świadczy o chorobie krążka międzykręgowego tej okolicy.

</doc>
<doc id="1705944" url="https://pl.wikipedia.org/wiki?curid=1705944" title="Arturs Krisjanis Karins">
Arturs Krisjanis Karins



</doc>
<doc id="1705945" url="https://pl.wikipedia.org/wiki?curid=1705945" title="Regin">
Regin

Regin ("Reginn") – tytułowy bohater staroeddaicznej "Pieśni o Reginie", najzręczniejszy ze śmiertelnych, okrutny, mądry i biegły w magii olbrzym żyjący w postaci karła, syn Hreidmara, brat Otra, Fafnira oraz Lyngheid i Lofnheid. Nie brał bezpośredniego udziału w ojcobójstwie dokonanym przez Fafnira, ale domagał się części skarbu należącego niegdyś do Andwariego. Fafnir jednak zagroził mu śmiercią i przepędził z ojcowizny. Wygnaniec znalazł schronienie u króla Hjalpreka i pracował dla niego jako kowal. Został też wychowawcą Sigurda, dla którego przekuł miecz Sigmunda w nowy – Gram. Podjudził wychowanka do zemsty za własną krzywdę, a po spełnionym czynie napił się krwi Fafnira, wyrżnął martwemu bratu serce i zażądał od wychowanka upieczenia go. Mając wszakże na względzie dawny skarb Andwariego, zamierzał zamordować Sigurda, sam jednak zginął z jego ręki stając się trzecią ofiarą klątwy ciążącej na złocie.

</doc>
<doc id="1705946" url="https://pl.wikipedia.org/wiki?curid=1705946" title="Transformator Scotta">
Transformator Scotta

Transformator Scotta lub układ Scotta – układ dwóch transformatorów jednofazowych umożliwiający zamianę zasilania w układzie trójfazowym na dwufazowy, poprzez wykorzystanie odpowiedniej grupy połączeń oraz zachowaniu odpowiednich proporcji pomiędzy uzwojeniami pierwotnymi i wtórnymi obydwu transformatorów.
Transformatory Scotta pozwalają na uniknięcie asymetrii obciążenia i znajdują zastosowanie np. w elektrotermii.

</doc>
<doc id="1705948" url="https://pl.wikipedia.org/wiki?curid=1705948" title="Hoher Nock">
Hoher Nock

Hoher Nock - najwyższy szczyt pasma górskiego Oberösterreichische Voralpen, będącego częścią Północnych Alp Wapiennych. Leży w Austrii, w kraju związkowym Górna Austria.

</doc>
<doc id="1705951" url="https://pl.wikipedia.org/wiki?curid=1705951" title="Dalek I Love You (album)">
Dalek I Love You (album)



</doc>
<doc id="1705952" url="https://pl.wikipedia.org/wiki?curid=1705952" title="Allegro Cup">
Allegro Cup

Allegro Cup – dawne cykliczne zawody w windsurfingu zaliczane do klasyfikacji Pucharu Europy w Formule Windsurfing (Euro-Cup).
Zawody Allegro Cup odbywały się co roku od 2005 do 2009. Pierwszy turniej miał miejsce w Chałupach, następne imprezy odbywały się w Łebie. Zawody w 2008 roku znalazły się wśród sześciu najwyżej punktowanych w światowym rankingu.
Poza turniejem Formula windsurfing, na imprezie przeprowadzano także zawody w kategorii slalom. W Allegro Cup co roku brało udział około 80 uczestników polskiej i światowej czołówki.
Pierwsza dziesiątką listy startowej w Formule Windsurfing w roku 2009
W 2008 roku pula nagród zawodów wynosiła 30 000 euro. Ambasadorami zawodów byli: Wojciech Brzozowski, Marta Hlavaty i Steve Allen.
W roku 2010 odbyła się impreza o nazwie Allegro Cup EASY Surf 
Imprezy towarzyszące.
Turniej sportowy uzupełniają imprezy na plaży w tym koncerty muzyczne. Jak dotąd na Allegro Cup wystąpili m.in. Shaggy, Kayah, Boney M, Feel, Stereo MC's, Kosheen, Audiofeels i Marduk.

</doc>
<doc id="1705953" url="https://pl.wikipedia.org/wiki?curid=1705953" title="Quik Is the Name">
Quik Is the Name

Quik Is The Name – pierwszy solowy album DJ Quika, wydany w 1991 roku

</doc>
<doc id="1705956" url="https://pl.wikipedia.org/wiki?curid=1705956" title="Aleksiej Kolcow">
Aleksiej Kolcow

Aleksiej Wasiljewicz Kolcow (; ur. w Woroneżu, zm. tamże) – rosyjski poeta i kupiec. Zwany też "Rosyjskim Burnsem".
Poeta romantyczny. Kolekcjoner rosyjskiego folkloru, który miał silny wpływ na jego poezję. Jego wiersze często dotyczą prostego ludu, ich życia i pracy. Wiele z nich jest pisanych w sposób jakby pochodziły z ust wiejskich kobiet i stylizowane są na mowę wiejską. W wyidealizowany sposób opisują ciężką pracę na roli.

</doc>
<doc id="1705957" url="https://pl.wikipedia.org/wiki?curid=1705957" title="Nagroda Saturn w kategorii najlepsza aktorka drugoplanowa">
Nagroda Saturn w kategorii najlepsza aktorka drugoplanowa

Laureatki nagród Saturn w kategorii najlepsza aktorka drugoplanowa:
Lata 70.
1974/75: Ida Lupino – Diabelski deszcz jako pani Preston
1976: Bette Davis – Spalone ofiary jako Elizabeth
1977: Susan Tyrrell – Bad jako Mary Aiken
nominacje:
1978: Dyan Cannon – Niebiosa mogą zaczekać jako Julia Farnsworth
nominacje:
1979: Veronica Cartwright – Obcy – ósmy pasażer Nostromo jako Lambert
nominacje:
Lata 80.
1980: Eve Brent Ashe – Zamroczenie jako Stella Binford
nominacje:
1981: Frances Sternhagen – Odległy ląd jako Lazarus
nominacje:
1982: Zelda Rubinstein – Duch jako Tangina Barrons
nominacje:
1983: Candy Clark – Błękitny grom jako Kate
nominacje:
1984: Polly Holliday – Gremliny rozrabiają jako Ruby Deagle
nominacje:
1985: Anne Ramsey – Goonies jako Mama Fratelli
nominacje:
1986: Jenette Goldstein – Obcy – decydujące starcie jako szeregowy Jenette Vasquez
nominacje:
1987: Anne Ramsey – Wyrzuć mamę z pociągu jako pani Lift
nominacje:
1988: Sylvia Sidney – Sok z żuka jako Juno
nominacje:
Lata 90.
1989/90: Whoopi Goldberg – Uwierz w ducha jako Oda Mae Brown
nominacje:
1991: Mercedes Ruehl – Fisher King jako Anne Napolitano
nominacje:
1992: Isabella Rossellini – Ze śmiercią jej do twarzy jako Lisle von Rhoman
nominacje:
1993: Amanda Plummer – Sprzedawca śmierci jako Netitia Nettie Cobb
nominacje:
1994: Mia Sara – Strażnik czasu jako Melissa Walker
nominacje:
1995: Bonnie Hunt – Jumanji jako Sarah Whittle
nominacje:
1996: Alice Krige – jako królowa Borgów
nominacje:
1997: Gloria Stuart – Titanic jako Rose DeWitt Bukater (lat 101)
nominacje:
1998: Joan Allen – Miasteczko Pleasantville jako Betty Parker
nominacje:
1999: Patricia Clarkson – Zielona mila jako Melinda Moores
nominacje:
2000–2009.
2000: Rebecca Romijn – X-Men jako Mystique
nominacje:
2001: Fionnula Flanagan – Inni jako Bertha Mills
nominacje:
2002: Samantha Morton – Raport mniejszości jako Agatha
nominacje:
2003: Ellen DeGeneres – Gdzie jest Nemo? jako Dory
nominacje:
2004: Daryl Hannah – Kill Bill Vol. 2 jako Elle Driver
nominacje:
2005: Summer Glau – Serenity jako River Tam
nominacje:
2006: Famke Janssen – jako Jean Grey/Feniks
nominacje:
2007: Marcia Gay Harden – Mgła jako pani Carmody
nominacje:
2008: Tilda Swinton – Ciekawy przypadek Benjamina Buttona jako Elizabeth Abbott
nominacje:
2009: Sigourney Weaver – Avatar jako dr Grace Augustine
nominacje:

</doc>
<doc id="1705958" url="https://pl.wikipedia.org/wiki?curid=1705958" title="Przełom cholinergiczny">
Przełom cholinergiczny



</doc>
<doc id="1705964" url="https://pl.wikipedia.org/wiki?curid=1705964" title="Barcin (stacja kolejowa)">
Barcin (stacja kolejowa)

Barcin – stacja kolejowa w Barcinie, w województwie kujawsko-pomorskim, w Polsce.

</doc>
<doc id="1705965" url="https://pl.wikipedia.org/wiki?curid=1705965" title="Regaty o Puchar Prezydenta Sopotu">
Regaty o Puchar Prezydenta Sopotu

Regaty o Puchar Prezydenta Sopotu – najstarsze w Polsce regaty windsurfingowe rozgrywane na akwenie morskim.
Zawody odbywają się tuż obok sopockiego molo. Regaty o Puchar Prezydenta Sopotu rozgrywane są w klasach Techno 293, Formula Windsurfing, RS:X oraz Slalomie.
Edycja 2009 odbyła się 27-30 czerwca. Wyścig był jednocześnie eliminacją do Mistrzostw Świata Juniorów ISAF oraz Ogólnopolskiej Olimpiady Młodzieży.
Organizatorem regat jest Sopocki Klub Żeglarski przy współpracy z Urzędem Miejskim w Sopocie i Urzędem Marszałkowskim Województwa Pomorskiego.

</doc>
<doc id="1705966" url="https://pl.wikipedia.org/wiki?curid=1705966" title="Traunstein (szczyt)">
Traunstein (szczyt)

Traunstein – szczyt w Alpach Górnoaustriackich, części Północnych Alp Wapiennych. Leży w Austrii, w kraju związkowym Górna Austria. Wznosi się nad jeziorem Traunsee.

</doc>
<doc id="1705968" url="https://pl.wikipedia.org/wiki?curid=1705968" title="Hygrocybe calyptriformis">
Hygrocybe calyptriformis



</doc>
<doc id="1705971" url="https://pl.wikipedia.org/wiki?curid=1705971" title="Warren Ellis (muzyk)">
Warren Ellis (muzyk)

Warren Ellis (ur. 14 lutego 1965 w Ballarat w Australii) – australijski skrzypek, multiinstrumentalista i kompozytor, związany z formacją The Bad Seeds. Od 1995 najbliższy współpracownik Nicka Cave’a. Wspólnie komponują muzykę filmową oraz dowodzą grupą Grinderman. 
Życiorys.
We wczesnych latach osiemdziesiątych przeniósł się z Ballarat do Melbourne, gdzie ukończył studia uzyskując Diploma of Education z muzyki i języka angielskiego. Przez kilka lat uczył w szkole drugiego stopnia, po czym zaczął pisać muzykę dla jednego z teatrów. Grał również z lokalnymi artystami i zespołami takimi jak: Charlie Marshall, The Blackeyed Susans, Dave McComb z The Triffids. W 1992 stworzył własne trio Dirty Three, z którym gra instrumentalnego, eksperymentalnego rocka. Formacja nagrała dziewięć płyt. 
W 1994, kiedy Nick Cave nagrywał album "Let Love In", trafił do zespołu Nick Cave and the Bad Seeds, jako skrzypek wynajęty na sesje. W 1995 zaczął okazjonalnie grać na koncertach wraz z Nick Cave and the Bad Seeds, a dwa lata później formalnie dołączył do grupy uczestnicząc w nagraniach płyty The Boatman’s Call. W 2002 roku nagrał solowy minialbum zatytułowany "Three Pieces for Violin", zaś w 2006 wraz z Nickiem Cave'em i innymi muzykami The Bad Seeds utworzył poboczny projekt Grinderman.
Z Nickiem Cave'em skomponował ścieżki dźwiękowe do filmów: "Propozycja", "Zabójstwo Jesse’ego Jamesa przez tchórzliwego Roberta Forda", "Droga".
21 września 2009 została wydana dwupłytowa składanka zatytułowana "White Lunar", na której znalazły się fragmenty ścieżek dźwiękowych z wyżej wymienionych filmów jak również z "The Girls of Phnom Penh" oraz "The English Surgeon".
23 lutego 2021 ukazał się album "Carnage" w postaci cyfrowej, który powstał w wyniku współpracy z Nickiem Cave'em. Na 28 maja 2021 muzycy zapowiedzieli wersję na nośnikach fizycznych.
Mieszka w Paryżu z żoną Delphine Ciampi Ellis i dziećmi - Roscoe i Jacksonem.

</doc>
<doc id="1705972" url="https://pl.wikipedia.org/wiki?curid=1705972" title="Pakość (stacja kolejowa)">
Pakość (stacja kolejowa)

Pakość – nieczynna stacja kolejowa w Pakości, w województwie kujawsko-pomorskim, w Polsce.

</doc>
<doc id="1705975" url="https://pl.wikipedia.org/wiki?curid=1705975" title="Antonin Puzyński">
Antonin Puzyński

Antonin Puzyński herbu Oginiec (ur. 1 lipca 1858 w Bucharze – zm. 13 września 1926) – polski szlachcic, pocztowy urzędnik carski, naczelnik miasta Nowa Buchara, odznaczony wieloma orderami Imperium Rosyjskiego. Malarz i rysownik amator.
Życiorys.
Pochodził ze szlachty kijowskiej guberni. Urodził się 1 lipca 1858 r. w Bucharze jako syn Antoniego Puzyńskiego, wyznania rzymskokatolickiego, oficera Armii Imperium Rosyjskiego w Kraju Zakaspijskim. Wykształcenie uzyskał domowe. Po zdaniu wymaganych prawem egzaminów już w 1877 r. rozpoczął pracę w Odeskiej Dyrekcji Poczty i Telegrafu.
Antonin Antonowicz pełnił wiele eksponowanych funkcji na placówkach w Bucharze, Samarkandzie i w innych miastach Turkiestanu. 19 stycznia 1911 r. już jako Naczelnik Carskiej Poczty i Telegrafu w Aszchabadzie, otrzymał nominację na asesora kolegialnego, urzędnika carskiego w randze VIII, która odpowiadała stopniowi majora – podpułkownika armii czynnej. Z racji piastowanej funkcji Naczelnika miasta Nowa Buchara, Antonin Antonowicz specjalnym rozkazem carskim został służbowo podporządkowany bezpośrednio Generałowi Gubernatorowi Turkiestańskiego Kraju.
Puzyński zajmował się także amatorsko malarstwem i rysunkiem. Swe prace wystawiał w 1911 roku w Towarzystwie Przyjaciół Sztuk Pięknych w Krakowie i w 1924 we Lwowie. W Muzeum Narodowym w Warszawie znajdują się jego cztery rysunki. Antonin Puzyński zmarł 13 września 1926 r. w wieku 68 lat.
Odznaczenia.
Za swoją działalność był odznaczony orderami św. Anny, św. Stanisława II i III klasy, Srebrnym Medalem na aleksandryjskiej baretce Pamięci Panowania Imperatora Aleksandra III, oraz chyba najcenniejszymi: Złotym Orderem Bucharskiej Gwiazdy 3 klasy i Perskim Orderem Lwa i Słońca 4 klasy.
Rodzina.
Pomimo życia od wielu pokoleń w środowisku rosyjskojęzycznym i w kraju oddalonym o setki kilometrów od ziem dawnej Rzeczypospolitej, w rodzinie Puzyńskich zawsze pielęgnowano język i kulturę polską. Dzieci chowały się w wierze rzymskokatolickiej. Syn Antonina Antonowicza, urodzony w 1892 r. w Bucharze, któremu również nadano imię Antoni, po skończeniu 19 roku życia, za zgodą władz carskich jako poddany rosyjski przyjechał w 1911 r. do Krakowa, gdzie do 1916 r. studiował na Wydziale Historyczno-Filozoficznym Uniwersytetu Jagiellońskiego. Cała rodzina uciekła w 1921 r. przed bolszewikami do Polski. Antoni, syn Antonina Antonowicza, całe życie związany był z obozem piłsudczykowskim i z ramienia tej formacji był posłem w Sejmie RP III kadencji, będąc bliskim współpracownikiem posła Walerego Sławka. Zginął w Powstaniu Warszawskim.
Potomkowie mieszkają w Warszawie.

</doc>
<doc id="1705976" url="https://pl.wikipedia.org/wiki?curid=1705976" title="Dziękuję ci">
Dziękuję ci

Dziękuję ci – trzeci singel Edyty Górniak promujący album "E·K·G", wydany w lutym 2008 roku nakładem Agora SA i EG Production.
Singel promowany był przez rozgłośnie radiowe na terenie całej Polski, a także dotarł m.in. do 4. miejsca listy przebojów "Top 15" Wietrznego Radia w Chicago. Słowa do piosenki napisał Ryszard Kunce, natomiast produkcją utworu zajął się Dariusz Krupa. 
Lista utworów.
Opracowano na podstawie materiału źródłowego.

</doc>
<doc id="1705977" url="https://pl.wikipedia.org/wiki?curid=1705977" title="Transformator Steinmetza">
Transformator Steinmetza

Transformator Steinmetza lub układ Steinmetza – układ elektryczny używany do łagodzenia asymetrii obciążenia układu trójfazowego, spowodowanego przyłączeniem obciążenia jednofazowego.
Układ pozwala na osiągnięcie idealnej symetrii, gdy stosunek mocy biernej układu LC jest równy mocy czynnej odbiornika podzielonej przez pierwiastek z trzech:
formula_1

</doc>
<doc id="1705978" url="https://pl.wikipedia.org/wiki?curid=1705978" title="Rugby union na Letnich Igrzyskach Olimpijskich 1920">
Rugby union na Letnich Igrzyskach Olimpijskich 1920

Rugby union na Letnich Igrzyskach Olimpijskich 1920 było trzecią edycją olimpijskich zawodów w rugby union w historii, a do rywalizacji przystąpiły ostatecznie dwa zespoły. Jedyne spotkanie rozegrane zostało 5 września 1920 roku na głównej arenie igrzysk, Stadionie Olimpijskim, a wyraźne zwycięstwo nad faworyzowanymi Francuzami odnieśli reprezentanci Stanów Zjednoczonych.
Tło zawodów.
Kongres Międzynarodowego Komitetu Olimpijskiego, który odbył się w Paryżu w czerwcu 1914 roku, wprowadził zmiany w programie igrzysk olimpijskich. Prócz sportów obowiązkowych organizatorzy otrzymali możliwość wprowadzenia do niego dyscyplin nieobowiązkowych spośród piłki nożnej, rugby, hokeja na trawie i lodzie, łucznictwa, golfa, łyżwiarstwa i narciarstwa. Komitet organizacyjny VII Igrzysk zdecydował zatem o dodaniu turnieju rugby do programu tych zawodów.
Idea wysłania reprezentacji USA na igrzyska pojawiła się po udanym "tournée" uniwersyteckiego zespołu z Berkeley po Kolumbii Brytyjskiej. United States Olympic Committee usankcjonował ten zamysł odmawiając jednocześnie przekazania funduszy. Finansowanie wyprawy oraz selekcję zawodników pozostawiono zatem "California Rugby Union" pod przewodnictwem Harry’ego Maloneya. Reprezentanci zostali wybrani z grona czterdziestu dwóch graczy w trzech wewnątrzgrupowych meczach sparingowych. Aby zebrać potrzebne fundusze, organizowano mecze baseballa, potańcówki oraz zbiórki pieniędzy. Skład zespołu został podany w połowie lipca 1920 roku, natomiast zawodnicy wyruszyli do Europy na wojskowym transportowcu "SS Sherman" na początku sierpnia 1920 roku.
Zespoły z Wysp Brytyjskich nie przyjęły zaproszenia z uwagi na fakt, iż zaplanowany wrześniowy termin zawodów przypadał zbyt wcześnie w ich sezonie, by móc wystawić silną drużynę, mogącą rywalizować z najlepszymi. Rumunia i Czechosłowacja wycofały się natomiast tuż przed turniejem, rozegrano zatem tylko jeden mecz – pomiędzy USA i Francją. Drużyny reprezentujące te dwa państwa spotkały się rok wcześniej podczas "Inter-Allied Games".
Zgodnie z ówczesnymi zasadami gry podczas tych zawodów podwyższenie warte były dwa punkty, dropgol cztery, zaś przyłożenie oraz inne kopy na bramkę trzy. Reprezentacja USA złożona była w większości ze studentów kalifornijskich uniwersytetów Santa Clara, Berkeley i Stanford, zawodnicy francuscy związani byli natomiast z paryskimi klubami Racing Club de France, Club athlétique des sports généraux, Olympique i Sporting club universitaire de France. Amerykanie zaskoczyli faworyzowanych Francuzów animuszem w ataku oraz precyzją gry obronnej zwyciężając ostatecznie 8–0. Po turnieju olimpijskim amerykański zespół rozegrał jeszcze we Francji cztery spotkania na przełomie września i października, trzykrotnie wygrał z regionalnymi drużynami, uległ jednak francuskiej reprezentacji 5–14.
Finał.
Mecz rozpoczął się o godzinie siedemnastej, a pomimo padającego deszczu na stadionie zjawiło się około dwudziestu tysięcy widzów. Na naradzie Amerykanie postanowili z uwagi na panujące warunki pogodowe skupić się na grze formacją młyna. Francuzi postawili natomiast na grę zorientowaną na szybkich zawodników formacji ataku, jednak plany pokrzyżowały im mokre i śliskie boisko oraz piłka. Pierwsza połowa spotkania zakończyła się zatem bezpunktowym remisem. W połowie drugiej części meczu formacja młyna USA przeniosła grę pod słupy rywali, piłka trafiła następnie do Dinka Templetona, który celnym kopem zdobył trzy punkty. Pod koniec spotkania po błędzie francuskiego łącznika ataku przyłożenie zdobył Lou Hunter. Zostało ono podwyższone ustalając wynik spotkania na 8–0.

</doc>
<doc id="1705979" url="https://pl.wikipedia.org/wiki?curid=1705979" title="Żnin (stacja kolejowa)">
Żnin (stacja kolejowa)

Żnin – nieczynna stacja kolejowa w Żninie, w województwie kujawsko-pomorskim, w Polsce. Została otwarta w dniu 1 czerwca 1889 roku razem z linią z Inowrocławia do Wągrowca. W dniu 1 października 1905 roku otwarto kolejne połączenie: do Bydgoszczy przez Szubin.
Ruch pasażerski na linii do Szubina został zawieszony w 1990 roku, a linię rozebrano w lipcu 1993 roku. Ruch pasażerski do Damasławka zawieszono w 1996 roku, a do Inowrocławia w kwietniu 2004 roku. Od lipca 2011 roku linia do Inowrocławia jest nieprzejezdna z powodu osunięcia skarpy. Linię do Damasławka rozebrano w lutym 2016. Obecnie (2020) wjazd pociągiem do Żnina jest niemożliwy.

</doc>
<doc id="1705983" url="https://pl.wikipedia.org/wiki?curid=1705983" title="This Corrosion">
This Corrosion

This Corrosion – utwór brytyjskiego zespołu Sisters of Mercy, wykonywany także przez niemiecki zespół In Extremo.
Piosenka ta jest utworem brytyjskiego zespołu Sisters Of Mercy i pochodzi z płyty pt. Floodland, wydanej w 1987 r.
Cover tej piosenki wykonywany przez In Extremo na albumie pt. Verehrt und Angespien wydanym w 1999 r.
Singiel The Sisters of Mercy.
 Lista utworów:
Singel In Extremo.
Singel zespołu In Extremo zawierający utwór This Corrosion promuje grę "Gothic".
Lista utworów:

</doc>
<doc id="1705987" url="https://pl.wikipedia.org/wiki?curid=1705987" title="Sępólno Krajeńskie (stacja kolejowa)">
Sępólno Krajeńskie (stacja kolejowa)

Sępólno Krajeńskie – nieczynna stacja kolejowa w Sępólnie Krajeńskim, w województwie kujawsko-pomorskim, w Polsce.

</doc>
<doc id="1705991" url="https://pl.wikipedia.org/wiki?curid=1705991" title="La Ligue Nationale de Basket-ball">
La Ligue Nationale de Basket-ball



</doc>
<doc id="1705992" url="https://pl.wikipedia.org/wiki?curid=1705992" title="List (singel Edyty Górniak)">
List (singel Edyty Górniak)

List – drugi singel promujący album "E·K·G", promowany teledyskiem, wydany w październiku 2007 roku. Utwór jest coverem kompozycji "I Surrender" nagranej przez Céline Dion i wydanej na albumie "A New Day Has Come".
Informacje ogólne.
Format: CD, Single, Promo
Style: Ballada
Wydany przez : Agora SA, EG. Production

</doc>
<doc id="1705993" url="https://pl.wikipedia.org/wiki?curid=1705993" title="Szubin (stacja kolejowa)">
Szubin (stacja kolejowa)

Szubin – nieczynna stacja kolejowa w Szubinie, w powiecie nakielskim, w województwie kujawsko-pomorskim, w Polsce. Została otwarta w dniu 1 października 1895 roku razem z linią z Bydgoszczy do Żnina. W dniu 1 października 1908 roku otwarto kolejne połączenie: ze Skoków do Kcyni. W 1990 roku linia do Żnina została zawieszona dla ruchu pasażerskiego, a następnie rozebrana w 1993 roku. Ruch pasażerski na pozostałej linii kolejowej Poznań – Bydgoszcz został zawieszony w 2004 roku. Obecnie do Szubina docierają jedynie pociągi towarowe od strony Bydgoszczy, a ruch w stronę Poznania jest niemożliwy, ze względu na zły stan torów.

</doc>
<doc id="1705997" url="https://pl.wikipedia.org/wiki?curid=1705997" title="1981–1989">
1981–1989

1981–1989 – pierwsza kompilacja Perfectu wydana w 1989 za pośrednictwem wytwórni Promofessional Productions, wydana ponownie przez wytwórnię Intersonus w 1990 i 1991.

</doc>
<doc id="1705999" url="https://pl.wikipedia.org/wiki?curid=1705999" title="Impossible (singel Edyty Górniak)">
Impossible (singel Edyty Górniak)

Impossible – pierwszy singel promujący album "Invisible" Edyty Górniak, wydany w 2003 roku.
Teledysk.
Do utworu "Impossible" został nagrany teledysk. Reżyser Dominic Anciano.

</doc>
<doc id="1706001" url="https://pl.wikipedia.org/wiki?curid=1706001" title="Kein Blick Zurück">
Kein Blick Zurück

Kein Blick Zurück – kompilacja nagrań zespołu In Extremo. Płyta zawiera dodatkowo utwór Kein Sturm Hält Uns Auf, który został nagrany na potrzeby albumu.
Spis utworów.
CD 1
CD 2 [Limitowana Edycja]
Płyta ta zawiera piosenki In Extremo w wykonaniu innych wykonawców.

</doc>
<doc id="1706002" url="https://pl.wikipedia.org/wiki?curid=1706002" title="Wu Sha">
Wu Sha

Wu Sha (; ur. 21 października 1987) – chińska lekkoatletka, skoczkini o tyczce.

</doc>
<doc id="1706005" url="https://pl.wikipedia.org/wiki?curid=1706005" title="1977–1991">
1977–1991

1977–1991 – druga kompilacja Perfectu wydana w 1991 za pośrednictwem wytwórni Intersonus na płycie kompaktowej i kasecie magnetofonowej.

</doc>
<doc id="1706006" url="https://pl.wikipedia.org/wiki?curid=1706006" title="Naive">
Naive

Naive - trzeci i ostatni w dyskografii album zespołu Dalek I Love You. Album został wydany jedynie na kasiecie magnetofonowej w maju 1986. Wszystkie utwory z tego albumu można pobrać jako pliki mp3 z internetowej strony fanów zespołu.

</doc>
<doc id="1706007" url="https://pl.wikipedia.org/wiki?curid=1706007" title="Więcbork (stacja kolejowa)">
Więcbork (stacja kolejowa)

Więcbork – nieczynna stacja kolejowa, dawniej węzłowa, w Więcborku, w województwie kujawsko-pomorskim, w Polsce, obecnie zdegradowana do roli bocznicy szlakowej i przystanku osobowego. Stacja składała się z siedmiu torów głównych i dwóch peronów. Regularnie prowadzony jest ruch pociągów towarowych, a od kilku lat co roku pojawiają się tu pociągi turystyczne. Ruch pasażerski na linii kolejowej nr 281 zawieszono w rozkładzie 2000/2001, kiedy to zawieszono kursowanie 2 par pociągów z Nakła nad Notecią do Chojnic. Kursowanie pociągów pasażerskich z Terespola Pomorskiego do Złotowa zawieszono w rozkładzie jazdy 1992/1993, natomiast w 2015 roku rozebrano ten fragment linii.
Stan techniczny.
Z biegiem czasu, ze względu na stan techniczny, zdecydowano się na obniżenie prędkości szlakowej z obowiązującej w latach 2001–2012 60 km/h do 40 km/h, a od 2012 roku obowiązuje prędkość 20 km/h. W 2015 Urząd Transportu Kolejowego nakazał spółce PKP PLK Zakładowi Linii Kolejowych w Bydgoszczy usunięcie nieprawidłowości, polegających na braku wymiany wyeksploatowanych podkładów drewnianych i betonowych, braku konserwacji śrub stopowych i komór łubkowych oraz zachwaszczeniu toru, do 31 grudnia 2016 roku. W 2016 roku Zakład Linii Kolejowych w Bydgoszczy rozstrzygnął przetarg na pojedynczą wymianę podkładów na linii kolejowej nr 281 na odcinku Rusiec – Więcbork, która objęła także stację Więcbork; mimo tego prędkość szlakowa nie została podniesiona. W roku 2018 przeprowadzono także naprawę na odcinku Więcbork – Obkas, która objęła wymianę zużytych podkładów drewnianych i betonowych, także na stacji Więcbork, wraz z oczyszczeniem podtorza i wymianą podrozjazdnic. Pod koniec 2017 roku decyzją Urzędu Transportu Kolejowego spółka PKP Polskie Linie Kolejowe Zakład Linii Kolejowych w Bydgoszczy podjął decyzję o wyłączeniu z użytkowania peronów stacji Więcbork z powodu ich złego stanu technicznego.

</doc>
<doc id="1706008" url="https://pl.wikipedia.org/wiki?curid=1706008" title="Inocybe phaeodisca">
Inocybe phaeodisca



</doc>
<doc id="1706009" url="https://pl.wikipedia.org/wiki?curid=1706009" title="Banes">
Banes

Banes – miasto na Kubie, w prowincji Holguín. W 2004 r. miasto to zamieszkiwało 81 274 osób. Miejsce urodzenia kubańskiego polityka Fulgencio Batisty.
Ośrodek handlowy regionu rolniczego. W mieście rozwinął się przemysł cukrowniczy, drzewny oraz skórzany.

</doc>
<doc id="1706010" url="https://pl.wikipedia.org/wiki?curid=1706010" title="Shih Kien">
Shih Kien

Shih Kien (chin. trad. 石堅, chin. upr. 石坚, pinyin "Shǐ Jián"; ur. 1 stycznia 1913, zm. 3 czerwca 2009 w Hongkongu) – chiński aktor.
Shih Kien wystąpił w filmie "Wejście smoka", gdzie grał przeciwnika Bruce’a Lee, Hana (głosu postaci użyczył Keye Luke, gdyż Kien nie znał angielskiego). Dzięki tej roli nazwisko aktora zawsze kojarzone było ze złym charakterem. W 1993 roku przeszedł na emeryturę.
Kien zmarł na niewydolność nerek 3 czerwca 2009 roku w wieku 96 lat.

</doc>
<doc id="1706011" url="https://pl.wikipedia.org/wiki?curid=1706011" title="Herb powiatu skierniewickiego">
Herb powiatu skierniewickiego

Herb powiatu skierniewickiego przedstawia umieszczony w polu hiszpańskiej tarczy herbowej o barwie czerwonej układ dwóch białych orłów o złotym uzbrojeniu – dziobach, językach, szponach i przepasce na ogonie, zwróconych do siebie oraz umieszczonego pomiędzy nimi złotego kwiatu symbolizującego Drzewo Życia.
Herb został ustanowiony Uchwałą Nr XVI/72/04 Rady Powiatu w Skierniewicach z dnia 23 czerwca 2004 r.

</doc>
<doc id="1706012" url="https://pl.wikipedia.org/wiki?curid=1706012" title="Strzelno (stacja kolejowa)">
Strzelno (stacja kolejowa)

Strzelno – nieczynna stacja kolejowa w Strzelnie, w województwie kujawsko-pomorskim, w Polsce.

</doc>
<doc id="1706013" url="https://pl.wikipedia.org/wiki?curid=1706013" title="Warren Ellis">
Warren Ellis



</doc>
<doc id="1706014" url="https://pl.wikipedia.org/wiki?curid=1706014" title="Paweł Tabaka">
Paweł Tabaka

Paweł Tabaka - polski muzyk, keyboardzista, pianista. Muzyk jazzowy i rockowy. Był jednym z założycieli zespołu Perfect w 1977 w Warszawie. Wymyślił nazwę Perfect Super Show and Disco Band. Zespół miał za zadanie koncertować po ośrodkach polonijnych w Stanach Zjednoczonych i grać covery utworów artystów jazzowych, rockowych i popowych. Opuścił zespół w 1979, po dołączeniu do grupy Zbigniewa Hołdysa oraz zmiany profilu zespołu na AOR, a także stylu na rock.
Zagrał na pianinie oraz zaśpiewał na składance "Circus - Polish Jazz Vol. 32" z 1972.

</doc>
<doc id="1706016" url="https://pl.wikipedia.org/wiki?curid=1706016" title="Bydgoszcz (album)">
Bydgoszcz (album)

Bydgoszcz – pierwszy album zespołu Variété nagrany w marcu 1986 roku w studiu PR Bydgoszcz. Tuż po nagraniu taśma z zapisem sesji zaginęła, nieodnaleziona do dziś. W 1992 roku Akademickie Radio "Pomorze" wydało kasetę z tej sesji, korzystając z kopii oryginalnych nagrań (krążących wówczas po Polsce). W 2002 firma Furia Musica opublikowała nagrania na CD jako Bydgoszcz 1986 - uzupełniając je dodatkowo nagraniami z koncertu w poznańskiej "Arenie" z 1989 roku (bonusy).

</doc>
<doc id="1706019" url="https://pl.wikipedia.org/wiki?curid=1706019" title="Gökhan Ünal">
Gökhan Ünal

Gökhan Ünal (ur. 23 lipca 1982 w Ankarze) – turecki piłkarz grający na pozycji napastnika.
Kariera klubowa.
Gökhan pochodzi z Ankary. Jest wychowankiem klubu Petrolofisi, w którym grał w drużynach juniorskich. W 1997 roku odszedł do Gençlerbirliği SK, a w 1999 roku stał się członkiem kadry pierwszego zespołu. 30 kwietnia 2000 roku zadebiutował w pierwszej lidze tureckiej w wygranym 1:0 domowym meczu z Göztepe A.Ş. 12 maja tamtego roku w swoim drugim meczu w ekstraklasie, z Erzurumsporem (5:0) zdobył pierwszego gola w profesjonalnej karierze. W sezonie 2000/2001 strzelił 2 gole, ale jeszcze w jego trakcie został wypożyczony do filialnego Gençlerbirliği Oftaş, w którym spędził pół roku. Także w kolejnych dwóch sezonach bywał wypożyczany, tym razem do grających w drugiej lidze, Ankarasporu i Yozgatsporu, a w Gençlerbirliği nie zagrał już w żadnym spotkaniu.
Latem 2003 roku Gökhan odszedł z Gençlerbirliği do Kayseri Erciyessporu. W nowej drużynie zadebiutował 9 czerwca 2003 roku w przegranym 0:2 wyjazdowym meczu z Antalyasporem. W sezonie 2003/2004 zdobył 11 bramek w drugiej lidze Turcji i awansował ze swoim zespołem do pierwszej ligi. Wtedy też Kayseri Erciyesspor został przemianowany na Kayserispor. W sezonie 2005/2006 z 25 zdobytymi golami został królem strzelców ligi, a Kayserispor zajął 5. miejsce. Latem 2006 awansował z Kayserisporem do Pucharu UEFA poprzez wygranie finału Pucharu Intertoto. W 2007 i 2008 roku ponownie był z klubem z Kayseri 5. w lidze, a w 2008 roku zdobył Puchar Turcji, dzięki zwycięstwu w finale 11:10 po serii rzutów karnych z Gençlerbirligi. Do lata 2008 rozegrał w barwach Kayserisporu 135 spotkań i zdobył 78 bramek.
Kolejnym klubem w karierze Gökhana został Trabzonspor. 24 sierpnia 2008 w debiucie z Ankarasporem (2:0) zdobył gola, a w całym sezonie 2008/2009 strzelił 15 bramek będąc najlepszym strzelcem Trabzonsporu i przyczyniając się do zajęcia 3. miejsca w lidze przez tę drużynę.
W 2010 roku Gökhan przeszedł do Fenerbahçe SK, w którym zadebiutował 22 stycznia 2010 w meczu z Denizlisporem (3:1). W 2011 roku został wypożyczony do İstanbul BB. Latem 2011 został zawodnikiem Kayserisporu. Z kolei w 2012 roku wypożyczono go do Karabüksporu. Był też wypożyczany do Balıkesirsporu i Karşıyaka SK. W 2016 przeszedł do Menemen Belediyespor.
Kariera reprezentacyjna.
Gökhan ma za sobą występy w młodzieżowych reprezentacjach Turcji – U-16, U-17, U-18 i U-20. W pierwszej reprezentacji zadebiutował 1 marca 2006 roku w zremisowanym 2:2 towarzyskim spotkaniu z Czechami. 28 maja 2006 strzelił pierwszą bramkę w zremisowanym 1:1 sparingu z Estonią. Obecnie jest powoływany do kadry na mecze eliminacyjne do Mistrzostw Świata w RPA.

</doc>
<doc id="1706020" url="https://pl.wikipedia.org/wiki?curid=1706020" title="Live (album In Extremo)">
Live (album In Extremo)

Live – album koncertowy grupy muzycznej In Extremo.
Lista utworów.
DVD.
Kyffhäuser:
Taubertalfestival:
M'era Luna:

</doc>
<doc id="1706021" url="https://pl.wikipedia.org/wiki?curid=1706021" title="Gokhan Unal">
Gokhan Unal



</doc>
<doc id="1706022" url="https://pl.wikipedia.org/wiki?curid=1706022" title="Vertientes">
Vertientes

Vertientes – miasto na Kubie, w prowincji Camagüey. W 2004 r. miasto to zamieszkiwało 53 299 osób.

</doc>
<doc id="1706023" url="https://pl.wikipedia.org/wiki?curid=1706023" title="Kruszwica (stacja kolejowa)">
Kruszwica (stacja kolejowa)

Kruszwica – nieczynna stacja kolejowa w Kruszwicy, w województwie kujawsko-pomorskim, w Polsce.
Współczesny budynek dworcowy pochodzi z lat 1960–1965.

</doc>
<doc id="1706026" url="https://pl.wikipedia.org/wiki?curid=1706026" title="Interferie">
Interferie

Interferie S.A. – spółka branży turystycznej, notowana na Giełdzie Papierów Wartościowych w Warszawie.
Właściciele spółki.
Interferie powstały 10 czerwca 1992 r. z wyodrębnienia z majątku restrukturyzowanego Kombinatu Górniczo-Hutniczego Miedzi. Obecnie KGHM Polska Miedź S.A., za pośrednictwem Funduszu Hotele 01, czyli spółki celowej funduszu KGHM I FIZ, kontroluje 66.82% akcji Interferii. Powyżej 5% akcji skupia jeszcze tylko Marian Urbaniak (14,16%). Interferie wyceniane są na giełdzie na ponad 60 mln zł (czerwiec 2009).
Strategia.
Spółka początkowo miała świadczyć usługi noclegowe i żywieniowe na rzecz pozostałych spółek holdingu KGHM. W kolejnych latach jej strategia obliczona była na coraz szerszy wachlarz usług wypoczynkowych, rehabilitacyjnych i odnowy biologicznej. By realizować tę strategię, przedsiębiorstwo weszło w 2006 r. na warszawską giełdę. Firma kieruje swoją ofertę zarówno do klientów krajowych, jak i zagranicznych, ze szczególnym uwzględnieniem gości z Niemiec. Mogą oni połączyć wypoczynek z zabiegami pielęgnacyjnymi i zdrowotnymi, jakie oferują ośrodki Interferii w górach i nad Bałtykiem.
Interferie obecnie.
Obecnie Interferie są największą spółką branży turystycznej w Dolnośląskiem oraz jedną z największych w kraju. Świadczą usługi hotelowe nad Bałtykiem oraz w Karkonoszach. Ponadto pośredniczą w organizowaniu wczasów, rehabilitacji i konferencji we własnych ośrodkach. W grudniu 2011 r. oficjalnie otwarto nowoczesny, czterogwiazdkowy hotel Interferie Medical SPA w Świnoujściu – obiekt na ponad 300 pokoi, z rozbudowaną bazą rehabilitacyjną i spa oraz salami bankietowo-konferencyjnymi, powstaje na miejscu dawnego ośrodka „OSW Barbarka II”. Inwestycja ma przyciągnąć niemieckich turystów.

</doc>
<doc id="1706029" url="https://pl.wikipedia.org/wiki?curid=1706029" title="Frank Welker">
Frank Welker

Frank Welker, właśc. Franklin Wendell Welker (ur. 12 marca 1946) – amerykański aktor głosowy, rzadko występujący przed kamerą. Od ponad 50 lat pracuje głosem w wielu serialach animowanych, filmach i grach. Jego najsłynniejsze role to między innymi Megatron z kreskówki "Transformers" oraz Scooby Doo i Fred z kreskówek z serii "Scooby-Doo".
Ma 173 cm wzrostu.

</doc>
<doc id="1706031" url="https://pl.wikipedia.org/wiki?curid=1706031" title="Pogiry">
Pogiry

Na Litwie:

</doc>
<doc id="1706032" url="https://pl.wikipedia.org/wiki?curid=1706032" title="Amancio (Kuba)">
Amancio (Kuba)

Amancio – gmina i miasto na Kubie, w prowincji Las Tunas. W 2004 r. gminę tę zamieszkiwało 41 523 osób, w tym miasto 8288.

</doc>
<doc id="1706033" url="https://pl.wikipedia.org/wiki?curid=1706033" title="Golub-Dobrzyń (stacja kolejowa)">
Golub-Dobrzyń (stacja kolejowa)

Golub-Dobrzyń – zlikwidowana stacja kolejowa w Golubiu-Dobrzyniu, w dzielnicy Golub, w województwie kujawsko-pomorskim, w Polsce. Stacja została zamknięta w dniu 1 października 1999 roku.

</doc>
<doc id="1706034" url="https://pl.wikipedia.org/wiki?curid=1706034" title="Variété (album)">
Variété (album)

Variété – drugi album zespołu Variété. Nagrania zrealizowano (w 100% „na żywo”) w dniach od 15 do 26 lutego 1993 roku w Studiu „Sonus” w Łomiankach koło Warszawy.

</doc>
<doc id="1706035" url="https://pl.wikipedia.org/wiki?curid=1706035" title="Pagiriai">
Pagiriai



</doc>
<doc id="1706038" url="https://pl.wikipedia.org/wiki?curid=1706038" title="Nowe (stacja kolejowa)">
Nowe (stacja kolejowa)

Nowe – nieczynna stacja kolejowa w Nowem, w województwie kujawsko-pomorskim, w Polsce.
Pierwsza koncepcja budowy linii kolejowej pomiędzy Nowem a Twardą Górą pojawiła się na początku roku 1881.
Na stacji znajdowała się jedno-stanowiskowa lokomotywownia, która np. w 1941 jako "Lokbf Neuenburg " podlegała Zakładowi Kolejowemu Bydgoszcz Gł. ("Bw Bromberg Hbf"). Rozebrana w połowie lat 80.

</doc>
<doc id="1706040" url="https://pl.wikipedia.org/wiki?curid=1706040" title="Cumanayagua">
Cumanayagua

Cumanayagua – miasto na Kubie, w prowincji Cienfuegos. W 2004 r. miasto zamieszkiwało 51 435 osób.

</doc>
<doc id="1706041" url="https://pl.wikipedia.org/wiki?curid=1706041" title="Benjamin Jensen">
Benjamin Jensen

Benjamin Jensen (ur. 13 kwietnia 1975 w Mandal) – norweski lekkoatleta, wieloboista.

</doc>
<doc id="1706043" url="https://pl.wikipedia.org/wiki?curid=1706043" title="Koncert Teatr STU">
Koncert Teatr STU

Koncert Teatr STU – trzeci album zespołu Variété. Nagrania pochodzą z koncertu, który odbył się 9 kwietnia 1994 r. w Teatrze STU w Krakowie. 

</doc>
<doc id="1706044" url="https://pl.wikipedia.org/wiki?curid=1706044" title="Świecie nad Wisłą">
Świecie nad Wisłą

Świecie nad Wisłą – nieczynna stacja kolejowa w Świeciu, w województwie kujawsko-pomorskim, w Polsce.
Na stacji znajduje się dwustanowiskowa lokomotywownia, która np. w 1934 jako stacja trakcyjna podlegała Oddziałowi Mechanicznemu w Bydgoszczy; w 1941 jako "Lokbf Schwetz" podległa Zakładowi Kolejowemu Bydgoszcz Gł. ("Bw Bromberg Hbf").
Tory zostały rozebrane w roku 2010.

</doc>
<doc id="1706046" url="https://pl.wikipedia.org/wiki?curid=1706046" title="Machulec">
Machulec

Machulec, na niektórych mapach i w niektórych przewodnikach opisywany także jako Mahulec – samodzielny, wyniosły w większości zalesiony grzbiet na Pogórzu Wiśnickim, położony na wschód od Pasma Szpilówki, oddzielony od niego doliną potoku Zelina Jurkowska. Mapa Geoportalu podaje wysokość 480 m, na innych mapach jest 483 m. Machulec wznosi się nad miejscowością Czchów, Tymowa i Iwkowa. Z jego odsłoniętych wschodnich stoków rozciągają się wybitne widoki na dolinę Dunajca, Pogórze Wiśnickie, Rożnowskie i Beskid Wyspowy.
Na stokach Machulca stoi drewniany krzyż poświęcony zastrzelonemu w tym miejscu w czasie II wojny światowej partyzantowi Motakowi. Na szczycie znajduje się wieża telekomunikacyjna.

</doc>
<doc id="1706047" url="https://pl.wikipedia.org/wiki?curid=1706047" title="Guanajay">
Guanajay

Guanajay – miasto na Kubie, w prowincji Artemisa. W 2004 r. miasto to zamieszkiwało 28 429 osób.

</doc>
<doc id="1706051" url="https://pl.wikipedia.org/wiki?curid=1706051" title="Wieczór przy balustradzie">
Wieczór przy balustradzie

Wieczór przy balustradzie – czwarty album zespołu Variété. Nagrania zrealizowano w styczniu 1996 r. w studiu „SPAART” w Boguchwale.

</doc>
<doc id="1706052" url="https://pl.wikipedia.org/wiki?curid=1706052" title="Reformowany Kościół Episkopalny">
Reformowany Kościół Episkopalny

Reformowany Kościół Episkopalny – jest konserwatywnym kościołem anglikańskim, silnie podkreślającym swą reformowaną, protestancką i ewangelikalną tożsamość, przy równoczesnym zachowaniu wierności wobec reformacyjnych zasad anglikanizmu, tradycyjnej liturgii anglikańskiej opartej o Modlitewnik powszechny i episkopalnego ustroju Kościoła z zachowaniem ważnej sukcesji apostolskiej.
Kościół został założony przez najprzewielebniejszego bpa George’a Davida Cumminsa oraz szeregu byłych duchownych i wiernych Kościoła Episkopalnego w Stanach Zjednoczonych, którzy sprzeciwili się utracie, jak uważali, „protestanckości” i ewangelikalnego charakteru Kościoła Episkopalnego, przy jednoczesnym podążaniu tego wyznania w stronę liberalnego chrześcijaństwa. Reformowany Kościół Episkopalny uznaje aborcję i praktykowanie homoseksualizmu za grzechy, nie stosuje ordynacji kobiet na urzędy duchowne, z wyjątkiem wyświęcenia na urząd diakonisy (lecz nie diakonki). Jest zwolennikiem deklaracji jerozolimskiej i uczestniczył w Globalnej Konferencji Przyszłości Anglikańskiej, na której założono Wspólnotę Anglikanów Wyznających.
Obecnym biskupem Kościoła jest najprzewielebniejszy Leonard W. Riches. Reformowany Kościół Episkopalny działa w Stanach Zjednoczonych, Kanadzie, Niemczech, Brazylii, Indiach, Kubie i Liberii.
Geneza.
Reformowany Kościół Episkopalny został zorganizowany 2 grudnia 1873 r. na gruncie idei powrotu do protestanckich i reformowanych korzeni anglikanizmu. Grupa amerykańskich episkopalian – zarówno wiernych, jak i wielebnych – na skutek, ich zdaniem, odejścia od staroprotestanckich wartości i porzucenia przez Kościół Episkopalny ewangelikalnego charakteru wyznania na rzecz teologii liberalnej, doprowadziła do powstania nowego anglikańskiego wyznania w Ameryce Północnej. Najprzewielebniejszy Cummins – biskup założyciel – jakkolwiek uważał, że Reformowany Kościół Episkopalny powinien pozostać przy zachowaniu zarówno ważnej sukcesji apostolskiej, jak i episkopalnego charakteru Kościoła, odrzucił jednak ideę konieczności występowania owych elementów do prawidłowego funkcjonowania Kościoła. Najprzewielebniejszy Cummins działał na rzecz zbliżenia między episkopalianami a innymi wyznaniami protestanckimi, m.in. ewangelicznymi chrześcijanami, prezbiterianami i metodystami. Podczas konferencji dorocznej Aliansu Ewangelicznego wraz z innymi anglikańskimi wielebnymi ze swego otoczenia odprawił z nie posiadającymi sukcesji apostolskiej pastorami ewangelikalnymi nabożeństwo Wieczerzy Pańskiej, za co został skrytykowany przez zwolenników anglokatolicyzmu.
Doktryna.
Na pierwszym Synodzie Generalnym Reformowanego Kościoła Episkopalnego, który odbył się 2 grudnia 1873 r. przyjęto deklarację stanowiącą o kierunku doktrynalnym Kościoła:
Kościół eksponuje protestanckie, reformowane i ewangelikalne aspekty historyczne anglikanizmu, wskazując na 39 artykułów wiary i dziedzictwo angielskiej reformacji i jej czołowych przedstawicieli, jak Thomas Cranmer. Jednocześnie, Reformowany Kościół Episkopalny krytykuje rytualizm, jaki jego zdaniem ogarnął niektóre kościoły anglikańskie.
Stosunki z kościołami ewangelicznymi i reformowanymi.
Reformowany Kościół Episkopalny, w przeciwieństwie do Kościoła Episkopalnego, posiada wspólnotę ambony i Stołu Pańskiego z kościołami ewangelicznymi, reformowanymi i metodystycznymi – nie posiadającymi sukcesji apostolskiej. Naucza, że posługa Słowa Bożego i sakramentów w tych kościołach pozostaje na równi ważna i obfituje w te same błogosławieństwa, co posługa sprawowana przy jej zachowaniu. Prawdziwy Kościół Chrystusowy istnieje według reformowanych episkopalian także poza historycznym episkopatem.

</doc>
<doc id="1706053" url="https://pl.wikipedia.org/wiki?curid=1706053" title="Chełmno (stacja kolejowa)">
Chełmno (stacja kolejowa)

Chełmno – zlikwidowana stacja kolejowa w Chełmnie, w województwie kujawsko-pomorskim, w Polsce.
Historia.
Chełmiński dworzec powstał w 1883. Początkowo był to drewniany, parterowy budynek, który w związku z rozwojem miasta oraz wzmożonym ruchem kolejowym w latach 1904-1906 został zastąpiony obecnie istniejącym budynkiem.
W przeszłości z Chełmna prowadziły dwie linie. Pierwszą, do Kornatowa, wybudowano w 1883, a rozebrano w 2000. Druga linia, do Torunia przez Unisław, została oddana do użytku w 1902. W roku 1953 linia do Unisławia została zamknięta z powodu podmycia torów i utworzenia się kilkudziesięciometrowej wyrwy. Tory rozebrano kilkanaście lat później, z wyjątkiem krótkiego odcinka pomiędzy wyrwą a mostem nad Frybą w Chełmnie, tzw. "żelaźniakiem", który rozebrano dopiero na początku lat 90. XX w.
Kilka miesięcy po zamknięciu ruchu osobowego na linii do Kornatowa w 1991 działały jeszcze kasy biletowe PKP. Obecnie budynek nie pełni już funkcji związanych z kolejnictwem.

</doc>
<doc id="1706058" url="https://pl.wikipedia.org/wiki?curid=1706058" title="Dominiczna Góra">
Dominiczna Góra

Dominiczna Góra (468 m n.p.m.) – częściowo zalesione wzniesienie na Pogórzu Wiśnickim, górujące od płn. wschodu nad Rajbrotem. Stanowi boczne, biegnące równoleżnikowo ramię Rogozowej (531 m n.p.m.), od której oddzielone jest głęboką przełęczą (398 m n.p.m.). Wszystkie potoki spływające z Dominicznej Góry uchodzą do Uszwicy lub jej dopływu – Piekarskiego Potoku. Jego dolina oddziela wzniesienie od położonego na wschód Pasma Szpilówki. Na zachodnim krańcu grzbietu Dominicznej Góry leży przysiółek Zagórze, będący częścią Rajbrotu. Południowe jej stoki trawersuje zielony szlak z Rajbrotu do Czchowa, w tej części rzadko uczęszczany.

</doc>
<doc id="1706060" url="https://pl.wikipedia.org/wiki?curid=1706060" title="Pustułka maskareńska">
Pustułka maskareńska

Pustułka maskareńska ("Falco punctatus") – gatunek średniej wielkości ptaka z rodziny sokołowatych (Falconidae). Występuje endemicznie na wyspie Mauritius w archipelagu Maskarenów. Jest zagrożona wyginięciem.

</doc>
<doc id="1706061" url="https://pl.wikipedia.org/wiki?curid=1706061" title="Piekarska Góra">
Piekarska Góra

Piekarska Góra (515 m) – pokryte lasem wzniesienie górujące nad Gawełdowem, przysiółkiem miejscowości Iwkowa na Pogórzu Wiśnickim, stanowiące część tzw. Pasma Szpilówki. Przebiega przez nie dział wodny pomiędzy zlewniami Uszwicy i Dunajca, a także granica Wiśnicko-Lipnickiego Parku Krajobrazowego. Z północnych stoków Piekarskiej Góry (znajdujących się na obszarze Wiśnicko-Lipnickiego Parku Krajobrazowego) spływa Piekarski Potok uchodzący do Uszwicy, dnem doliny u podnóży stoków południowych płynie Bela uchodząca do Łososiny (zlewnia Dunajca).
W 1864 roku na niewielkiej polance na szczycie Piekarskiej Góry ustawiono dębowy krzyż upamiętniający uczestnictwo okolicznych mieszkańców w powstaniu styczniowym. Na murszejący już i pochylony krzyż zwrócił uwagę wędrujący zielonym szlakiem turystycznym biskup Wiktor Skworc. Z jego inicjatywy parafie Iwkowej, Lipnicy Murowanej i Rajbrotu odnowiły krzyż i 3 maja 2010 r. ponownie ustawiły go w tym samym miejscu. Obok niego zamontowano tablicę informacyjną i kamień pamiątkowy, a dla turystów ustawiono wiatę i ławki. 3 maja odbywają się przy krzyżu uroczystości religijno-patriotyczne.
Szlaki turystyczne.
Przez całe Pasmo Szpilówki biegnie zielony szlak turystyczny. Na Piekarskiej Górze krzyżują się z nim dwie ścieżki dydaktyczne

</doc>
<doc id="1706062" url="https://pl.wikipedia.org/wiki?curid=1706062" title="Nizina Senegalu">
Nizina Senegalu

Nizina Senegalu (Nizina Senegalska, Nizina Zachodnioafrykańska) - nizina nadbrzeżna w Afryce Zachodniej, rozciągająca się wzdłuż wybrzeży Oceanu Atlantyckiego, na terytorium: Gwinei Bissau, Senegalu, Gambii, Mauretanii, Sahary Zachodniej i południowego Maroka. Ma ok. 2000 km długości i 300-600 km szerokości. Jest równiną aluwialną o wysokości nie przekraczającej 200 m n.p.m. Na północy, w strefie klimatu zwrotnikowego ma charakter pustynny i jest prawie niezamieszkana. W części południowej, wraz ze wzrostem wilgotności pustynia przechodzi stopniowo w sawannę, wpierw kolczastą, potem suchą i wilgotną.
Intensywnie rozwija się tam hodowla bydła, owiec i kóz. Na południu dużą część obszaru stanowią lasy równikowe, zamienione w wielu miejscach w pola uprawne. Na północy występują złoża miedzi, na południu - fosforyty i tytan. Południowa, podrównikowa część regionu jest niekiedy wydzielana jako odrębną Nizinę Gambii.

</doc>
<doc id="1706063" url="https://pl.wikipedia.org/wiki?curid=1706063" title="Moloko Temo">
Moloko Temo

Moloko Temo (ur. 4 lipca 1874 ?, zm. 3 czerwca 2009) – kobieta, która według niepotwierdzonych źródeł miała żyć 134 lata i 334 dni. W 1919 roku urodziła córkę. W 2008 odnalazł i przeprowadził z nią wywiad dziennikarz Martin Geissler. Pochodziła ze środkowej Afryki. Zmarła z przyczyn naturalnych.

</doc>
<doc id="1706064" url="https://pl.wikipedia.org/wiki?curid=1706064" title="Nizina Senegalska">
Nizina Senegalska



</doc>
<doc id="1706065" url="https://pl.wikipedia.org/wiki?curid=1706065" title="Nizina Zachodnioafrykańska">
Nizina Zachodnioafrykańska



</doc>
<doc id="1706068" url="https://pl.wikipedia.org/wiki?curid=1706068" title="Joaquín Anselmo María Albareda">
Joaquín Anselmo María Albareda

Joaquín Anselmo María Albareda (ur. 16 lutego 1892 w Barcelonie, zm. 19 lipca 1966 tamże) – hiszpański duchowny katolicki, członek zakonu św. Benedykta, kardynał.
Życiorys.
W 1904 roku wstąpił do zakonu św. Benedykta i śluby zakonne złożył 4 listopada 1908 roku. Studiował we Fribourg. 7 lipca 1915 roku przyjął święcenia kapłańskie w Montserrat. W latach 1915–1921 członek wspólnoty zakonnej w Montserrat. Studia uzupełniające w latach 1921–1923. W latach 1923–1936 był archiwistą w klasztorze na Montserrat. 19 lipca 1936 roku został mianowany prefektem Biblioteki Watykańskiej. 5 maja 1950 został opatem tytularnym Santa Maria de Ripoll.
Na konsystorzu 19 marca 1962 roku Jan XXIII wyniósł go do godności kardynalskiej z tytułem diakona Sant’Apollinare alle Terme Neroniane-Alessandrine, a 5 kwietnia 1962 roku mianował go arcybiskupem tytularnym "Gypsaria", i osobiście go konsekrował 19 kwietnia 1962 roku w bazylice św. Jana na Lateranie. Brał udział w obradach Soboru Watykańskiego II. Uczestniczył w konklawe w roku 1963.
Zmarł w Barcelonie i pochowano go w benedyktyńskim klasztorze na Montserrat.

</doc>
<doc id="1706069" url="https://pl.wikipedia.org/wiki?curid=1706069" title="Jatibonico">
Jatibonico

Jatibonico – miasto na Kubie, w prowincji Sancti Spíritus. W 2004 r. miasto to zamieszkiwało 42 708 osób.

</doc>
<doc id="1706070" url="https://pl.wikipedia.org/wiki?curid=1706070" title="Hit Generator (I edycja)">
Hit Generator (I edycja)



</doc>
<doc id="1706072" url="https://pl.wikipedia.org/wiki?curid=1706072" title="Nowy materiał">
Nowy materiał

Nowy materiał – piąty album zespołu Variété. Nagrania zrealizowano w Studiu Mózg w Bydgoszczy i u Piotra Różyckiego we wsi Wielka Tymawa w okresie od czerwca 2003 do listopada 2004.

</doc>
<doc id="1706074" url="https://pl.wikipedia.org/wiki?curid=1706074" title="Stachurówki">
Stachurówki

Stachurówki – przełęcz w Małych Pieninach, położona w ich głównym grzbiecie, pomiędzy Wysoką a Borsuczynami. Na odcinku tym znajdują się dwie przełęcze: poniżej szczytu Wysokiej jest płytka przełęcz Kapralowa Wysoka (około 935 m n.p.m.) z rozdrożem szlaków turystycznych, później skalisty odcinek grani pełen jam, przełęcz Stachurówki (920 m) i Borsuczyny (939 m). Przez szczyty te i grań biegnie granica polsko-słowacka.
Stachurówki znajdują się w lesie. Zejście na tę przełęcz od wschodniej strony jest kamieniste, strome i ubezpieczone poręczą. Szlak turystyczny prowadzi z niej dalej w kierunku zachodnim przez szczyt Borsuczyn, od północnej strony istnieje wydeptana ścieżka, którą można obejść ten wierzchołek bez wspinania się na niego.

</doc>
<doc id="1706078" url="https://pl.wikipedia.org/wiki?curid=1706078" title="Zespół kanału nadgarstka">
Zespół kanału nadgarstka



</doc>
<doc id="1706080" url="https://pl.wikipedia.org/wiki?curid=1706080" title="Firewind">
Firewind

Firewind to power metalowa grupa greckiego gitarzysty Gusa G. Początkowo był to bardziej projekt, aniżeli zespół. W 1998 roku powstało demo "Nocturnal Symphony". 4 lata później Gus powrócił do nazwy "Firewind", chcąc nagrać album jedynie z własnymi utworami, i tak powstał pierwszy pełnowymiarowy album grupy - "Between Heaven and Hell". Po trzech nagranych płytach, w 2006 roku wykrystalizował się stały skład, który stworzył razem dwa albumy studyjne: "Allegiance" i "The Premonition", oraz album koncertowy "Live Premonition".

</doc>
<doc id="1706083" url="https://pl.wikipedia.org/wiki?curid=1706083" title="Hipokaliemiczne porażenie okresowe">
Hipokaliemiczne porażenie okresowe

Okresowy paraliż hipokaliemiczny (lub hipokaliemiczne porażenie okresowe) jest rzadką kanałopatią, charakteryzującą się okresowym niedowładem lub porażeniem występującym wraz ze znacznym spadkiem poziomu potasu we krwi. Objawy choroby mają charakter napadowy i zdarzają się najczęściej w nocy lub rano, przy nagłych zmianach temperatury, lub po spożyciu posiłku z dużą ilością węglowodanów albo sodu. Mogą trwać od kilku do nawet 48 godzin. Niedowład może być łagodny i ograniczony do jednej grupy mięśni, lecz może wystąpić także uogólniony paraliż prowadzący do niewydolności oddechowej i śmierci.
Choroba dziedziczy się autosomalnie dominująco. U jej podłoża leżą mutacje w genach "CACNA1S", "SCN4A" i "KCNE3" kodujących odpowiednio: zależny od potencjału kanał wapniowy 1.1 obecny w kanalikach T komórek mięśni poprzecznie prążkowanych, zależny od potencjału kanał sodowy 1.4 w płytce nerwowo-mięśniowej oraz zależny od potencjału kanał potasowy. 
Leczenie podczas napadu polega na doustnym podaniu potasu. Profilaktyka polega na niedopuszczaniu do hipokaliemii, unikaniu czynników mogących wywołać napad oraz stosowaniu inhibitora anhydrazy węglanowej (acetazolamid).

</doc>
<doc id="1706085" url="https://pl.wikipedia.org/wiki?curid=1706085" title="Rudawa (przystanek kolejowy)">
Rudawa (przystanek kolejowy)



</doc>
<doc id="1706086" url="https://pl.wikipedia.org/wiki?curid=1706086" title="Transkrypcja języka chińskiego">
Transkrypcja języka chińskiego

Transkrypcja języka chińskiego – różne systemy oddania dźwięków języka chińskiego za pomocą innych alfabetów. W ciągu wieków takich prób było wiele, obecnie największą popularnością na świecie cieszy się system hanyu pinyin, opracowany przez Chińczyków w 1956 roku i zaadaptowany oficjalnie na arenie międzynarodowej w 1979. Często można się spotkać również ze starszym systemem Wade-Gilesa, opartym na ortografii angielskiej oraz systemem Palladiusza, opartym na cyrylicy, popularnym w Związku Radzieckim. Obecnie sinolodzy w Rosji posługują się także pinyinem (słowniki, podręczniki itd.), natomiast system Palladiusza służy do transkrypcji na język rosyjski nazwisk, nazw geograficznych itd. Oprócz powyższych systemów istnieją również konwencje narodowe w różnych krajach, np. niemiecka, francuska, czeska itp., oparte na alfabecie łacińskim, oraz alternatywne sposoby transkrypcji opracowane w różnych okresach w krajach chińskojęzycznych wykorzystujące bądź to litery łacińskie, jak np. gwoyeu romatzyh, bądź też skrócone znaki wywodzące się z pisma chińskiego, jak bopomofo. Niektóre systemy transkrypcji, zwłaszcza polski i francuski, nie do końca odpowiadają obecnie przyjętemu systemowi pinyin, oddającego dźwięki współczesnego standardowego języka mandaryńskiego, z tego względu, że w niektórych przypadkach biorą one pod uwagę etymologię słów, a nie dzisiejszą wymowę pekińską. Na przykład w transkrypcji polskiej "ts-" przed -a, -o i -e oznacza polski dźwięk „c”, zaś przed -i oraz -ü polski dźwięk „ć”. Podobnie "k-" przed -i oraz -ü czyta się jak „ć”, natomiast w pozostałych przypadkach jako „k”. Przykładem takiego archaizującego zapisu jest polska nazwa „Pekin”. Współczesna wymowa to mniej więcej "Pejćing" lub "Bejdźing" (w pinyin zapisywana jako "Beijing"). Takie etymologiczne rozróżnienie spółgłosek nie zachowało się we współczesnym języku literackim, natomiast istnieje ono do tej pory w wielu dialektach chińskich.
Różne systemy transkrypcji opracowano nie tylko dla tzw. języka mandaryńskiego stanowiącego urzędową, oficjalną odmianę języka chińskiego zarówno w ChRL, jak i na Tajwanie, lecz także dla innych dialektów/języków chińskich, używanych zazwyczaj jedynie w formie mówionej. Dla samego języka kantońskiego istnieje kilka systemów transkrypcji.
Zapis poszczególnych dźwięków w różnych systemach transkrypcji.
Uwaga: W poniższej tabelce należy kliknąć symbol przy nazwie systemu, aby dostosować porządek alfabetyczny w każdej kolumnie.

</doc>
<doc id="1706090" url="https://pl.wikipedia.org/wiki?curid=1706090" title="Maija Tīruma">
Maija Tīruma

Maija Tīruma (ur. 28 listopada 1983 w Rydze) – łotewska saneczkarka, medalistka mistrzostw świata, mistrzyni Europy.
W reprezentacji Łotwy startuje od 2000 roku. Na igrzyskach startowała trzykrotnie, zajmując 18., 17. i 9. miejsce. Na mistrzostwach świata wywalczyła dwa medale, oba w drużynie. W latach 2008-2009 stawała na trzecim miejscu podium. W mistrzostwach Europy w 2008 zdobyła złoto w drużynie. W Pucharze Świata startuje od sezonu 2001/2002. Najlepszym miejscem w klasyfikacji generalnej była ósma pozycja wywalczona w sezonie 2007/2008. Jeden raz stała na podium.
Jej siostra Elīza również jest saneczkarką.

</doc>
<doc id="1706091" url="https://pl.wikipedia.org/wiki?curid=1706091" title="Bukowiec (Iwkowa)">
Bukowiec (Iwkowa)

Bukowiec (494 m), nazywany też Górą św. Urbana – w całości zalesiona góra, położona na Pogórzu Wiśnickim, będąca częścią tzw. Pasma Szpilówki. Wznosi się nad miejscowościami Iwkowa i Tymowa. Na południowych stokach znajduje się "źródło św. Urbana", spływający z niego potok uchodzi do Beli. Przy źródle tym znajduje się "Pustelnia św. Urbana" oraz ujęcie wody dla Iwkowej. Ze stoków północnych kilkoma strugami spływa potok Tymówka. Na grzbiecie Bukowca w 1960 r. utworzono ścisły "rezerwat przyrody Bukowiec" chroniący ciekawy florystycznie zespół buczyny karpackiej z domieszką lasów olchowo-dębowych. Rośnie tu między innymi kwitnący i owocujący bluszcz pospolity, co jest zjawiskiem rzadkim.

</doc>
<doc id="1706093" url="https://pl.wikipedia.org/wiki?curid=1706093" title="I znowu ktoś przestawił kamienie">
I znowu ktoś przestawił kamienie

I znowu ktoś przestawił kamienie – pierwszy singel zespołu Variété, wydany przez firmę Tonpress w 1985 roku.

</doc>
<doc id="1706094" url="https://pl.wikipedia.org/wiki?curid=1706094" title="Skróty krótkofalarskie">
Skróty krótkofalarskie



</doc>
<doc id="1706095" url="https://pl.wikipedia.org/wiki?curid=1706095" title="Skróty CW">
Skróty CW



</doc>
<doc id="1706096" url="https://pl.wikipedia.org/wiki?curid=1706096" title="I koncert fortepianowy Chopina">
I koncert fortepianowy Chopina

I Koncert fortepianowy e-moll op. 11 – koncert na fortepian z towarzyszeniem orkiestry symfonicznej w tonacji e-moll, skomponowany przez Fryderyka Chopina w 1830 roku.
Historia.
Pierwsze wykonanie miało miejsce 11 października 1830 r. w Warszawie. Paryska premiera miała miejsce w 1832 – publiczność była zachwycona.
Koncert jest faktycznie drugim koncertem kompozytora – wbrew numeracji opusowej to właśnie II Koncert fortepianowy f-moll op. 21 napisany został jako pierwszy. Badacze uważają, że "Koncert e-moll" jest dojrzalszy od chronologicznie pierwszego.
Skład instrumentów.
Koncert został napisany na:

</doc>
<doc id="1706099" url="https://pl.wikipedia.org/wiki?curid=1706099" title="Mysikróliki">
Mysikróliki

Mysikróliki, mysikrólikowate (Regulidae) – rodzina malutkich ptaków z podrzędu śpiewających (Oscines) w obrębie rzędu wróblowych (Passeriformes).
Występowanie.
Występują w lasach Azji, Europy, Ameryki Północnej i północno-zachodniej Afryki. Zasiedlają głównie bory szpilkowe w strefie tajgi na dalekiej północny, na południu na terenach górzystych.
Charakterystyka.
Długość ciała 8–11 cm, masa ciała 5–8 g. Wierzch ciała mają głównie oliwkowozielony i szaropłowy spód, ma często czarne paski po bokach głowy. Na głowie u samców wyraźny jasnoczerwony, pomarańczowy lub żółty pasek. Podczas zalotów jest stroszony. U niektórych gatunków samice mają mniej jaskrawy pasek.
Są owadożerne, zwinnie poruszają się wśród liści. Swoim maleńkim, igłowatym dzióbkiem wyszukują na liściach, szyszkach, gałązkach i korze drobne owady. Często unoszą się na chwilę w powietrzu, aby przeszukać spód szyszki. W czasie chłodów nocują zbite w ciasną grupkę w jakimś spokojnym miejscu – robią to, aby nie tracić ciepła. Ptaki z północny przelatują na południe, bo tam jest im cieplej. Choć są takie malutkie, potrafią przelatywać duże odległości nad morzami. Zazwyczaj wyprowadzają dwa lęgi w roku, po 7–14 jaj.
Systematyka.
Podział systematyczny.
Do rodziny należą następujące rodzaje:

</doc>
<doc id="1706100" url="https://pl.wikipedia.org/wiki?curid=1706100" title="Okresowy paraliż hiperkaliemiczny">
Okresowy paraliż hiperkaliemiczny



</doc>
<doc id="1706104" url="https://pl.wikipedia.org/wiki?curid=1706104" title="Sandra Gasparini">
Sandra Gasparini

Sandra Gasparini (ur. 28 listopada 1990 w Vipiteno) – włoska saneczkarka, medalistka mistrzostw świata i Europy.
W reprezentacji Włoch startuje od 2004 roku. W 2007 odniosła największy sukces w karierze zostając wicemistrzynią świata w drużynie. Na mistrzostwach Europy wywalczyła medal srebrny w 2013 i trzy medale brązowe w 2008, 2012 i 2014 roku w drużynie mieszanej. W Pucharze Świata startuje od sezonu 2006/2007. Najlepszym miejscem w klasyfikacji generalnej była ósma pozycja wywalczona w sezonie 2012/2013.

</doc>
<doc id="1706105" url="https://pl.wikipedia.org/wiki?curid=1706105" title="Cheng Xiaoyan">
Cheng Xiaoyan

Cheng Xiaoyan (; ur. 20 grudnia 1975) – chińska lekkoatletka specjalizująca się w pchnięciu kulą.

</doc>
<doc id="1706108" url="https://pl.wikipedia.org/wiki?curid=1706108" title="Koszty pośrednie (kosztorysowanie)">
Koszty pośrednie (kosztorysowanie)

Koszty pośrednie – składnik ceny kosztorysowej, obejmujący koszty ogólne budowy i koszty zarządu. Składniki te nie są bezpośrednio kalkulowane w kosztorysie, lecz uwzględniane w wyliczeniu ceny kosztorysowanej, jako jeden z narzutów kosztorysu. Koszty pośrednie i inne narzuty kosztorysu, stanowią komplementarne dopełnienie dla kosztów bezpośrednich kalkulowanych bezpośrednio w kosztorysie na podstawie nakładów i cen jednostkowych.
Koszty pośrednie w cenie kosztorysowej.
W metodzie kalkulacji szczegółowej, cena kosztorysowa wyliczana jest z zależności:
formula_1
gdzie:
Najczęściej dla powyższej metody kalkulacji stosuje się wyznaczenie wartości kosztów pośrednich za pomocą wskaźnika kosztów pośrednich:
formula_2
gdzie:
Struktura kosztów pośrednich.
Jak wyżej zaznaczono, koszty pośrednie obejmują:
Koszty ogólne budowy, to koszty ponoszone w odniesieniu do danej, konkretnej budowy, a nie objęte kosztami bezpośrednimi w jakiejkolwiek pozycji kosztorysowej. Koszty te obejmują takie wydatki jak, np.:
Koszty zarządu obejmują koszty utrzymania całego przedsiębiorstwa, jego kierownictwa, siedziby, koszty biurowe, itd.
Metody kalkulacji kosztów pośrednich.
Koszty pośrednie mogą być kalkulowane:
Metoda wskaźnikowa.
Metoda wskaźnikowa polega na uwzględnieniu w kosztorysie narzutu kosztorysu – kosztów pośrednich – określonego procentowo w odniesieniu do robocizny i sprzętu:
formula_2
gdzie:
Z powyższego, wskaźnik kosztów pośrednich można określić ze wzoru:
formula_4
gdzie:
W praktyce często wskaźniki kosztów pośrednich przyjmuje się na podstawie różnych opracowań branżowych. Określone są również w rozporządzeniu MSWiA w sprawie metod i podstaw sporządzenia kosztorysu inwestorskiego z 26.02.1999 r., załącznik nr 1, Dz. U. nr 26, poz. 239.
Metoda preliminarzowa.
Jest to dokładna, ale i bardzo pracochłonna metoda określania kosztów pośrednich. Wymaga przeprowadzenia dokładnej kalkulacji wszystkich kosztów stanowiących składnik kosztów pośrednich w całym przedsiębiorstwie.

</doc>
<doc id="1706110" url="https://pl.wikipedia.org/wiki?curid=1706110" title="Parafia św. Stanisława Kostki w Warszawie">
Parafia św. Stanisława Kostki w Warszawie

Parafia św. Stanisława Kostki w Warszawie – parafia znajdująca się na terenie dekanatu żoliborskiego i Starego Żoliborza. 
Parafia prowadzi Muzeum Księdza Jerzego Popiełuszki oraz Dom Pielgrzyma „Amicus” (hotel i restauracja).

</doc>
<doc id="1706111" url="https://pl.wikipedia.org/wiki?curid=1706111" title="The Best Smooth Jazz... Ever! Vol.4">
The Best Smooth Jazz... Ever! Vol.4

The Best Smooth Jazz... Ever! Vol.4 – to piętnasta część cyklu "The Best... Ever!". Jest to zarazem czwarta część cyklu składanek jazzowych. Została wydana 22 maja 2009.
Album w Polsce uzyskał status złotej płyty.

</doc>
<doc id="1706114" url="https://pl.wikipedia.org/wiki?curid=1706114" title="Polonezy op. 40">
Polonezy op. 40



</doc>
<doc id="1706115" url="https://pl.wikipedia.org/wiki?curid=1706115" title="Sołtysie Góry">
Sołtysie Góry

Sołtysie Góry (492 m) – wybitny porośnięty lasem kilkuwierzchołkowy grzbiet na Pogórzu Wiśnickim, górujący nad miejscowościami Wojakowa, Iwkowa i Rajbrot. Grzbiet Sołtysich Gór oddziela dolinę Białki od doliny Beli. Od północnego zachodu graniczy z najwyższym wzniesieniem Pogórza Wiśnickiego – Rogozową (536 m). Wzgórze posiada walory widokowe. Jest najdalej na południe wysuniętym wzniesieniem Pogórza Wiśnickiego w tej jego części.

</doc>
<doc id="1706116" url="https://pl.wikipedia.org/wiki?curid=1706116" title="Claudine Auger">
Claudine Auger

Claudine Auger; właściwie Claudine Oger (ur. 26 kwietnia 1941 w Paryżu, zm. 18 grudnia 2019 tamże) – francuska aktorka filmowa.
Zwyciężczyni konkursu na Miss Francji w 1958 i pierwsza wicemiss konkursu na Miss Świata w tym samym roku. Jej najsłynniejsza rola filmowa, która zapewniła jej stałe miejsce w historii kina, to Dominique „Domino” Derval – dziewczyna Bonda w filmie "Operacja Piorun" (1965; reż. Terence Young). Uczęszczała do St. Joan Of Arc College, a później Konserwatorium Paryskiego, gdzie grała wiele dramatycznych ról. Debiutowała w filmie już w trakcie nauki. Jean Cocteau obsadził ją gościnnie w "Testamencie Orfeusza" (1960). Claudine Auger pozowała pół nago do Playboya. W 1971 zagrała wraz z dwoma dziewczynami z Bonda Barbarą Bach i Barbarą Bouchet w "Belly Of The Black Tarantula". Zagrała kilka ról w filmach europejskich takich jak "Triple Cross" (1966) i "The Killing Game" (1967).
Życie prywatne.
Auger w wieku 18 lat poślubiła starszego o 25 lat francuskiego reżysera Pierre’a Gasparda-Huita, który obsadził ją w kilku filmach m.in. The Iron Mask (1962), Vengeance Of Kali (1963). Małżeństwo zakończyło się rozwodem. Później poślubiła biznesmena Petera Brenta (zm. 2008).

</doc>
<doc id="1706117" url="https://pl.wikipedia.org/wiki?curid=1706117" title="Wojciech Wilczyński">
Wojciech Wilczyński

Wojciech Wilczyński (ur. 18 marca 1990 w Słupsku) – polski piłkarz występujący na pozycji obrońcy w Cartusii Kartuzy.

</doc>
<doc id="1706122" url="https://pl.wikipedia.org/wiki?curid=1706122" title="Flaga Libii Włoskiej">
Flaga Libii Włoskiej



</doc>
<doc id="1706124" url="https://pl.wikipedia.org/wiki?curid=1706124" title="Herb Libii Włoskiej">
Herb Libii Włoskiej



</doc>
<doc id="1706125" url="https://pl.wikipedia.org/wiki?curid=1706125" title="Kcynia (stacja kolejowa)">
Kcynia (stacja kolejowa)

Kcynia – nieczynna węzłowa stacja kolejowa w Kcyni, w powiecie nakielskim, w województwie kujawsko-pomorskim, w Polsce. Stacja została otwarta w 1887 roku razem z linią z Gniezna do Nakła nad Notecią. W 1908 roku otwarto kolejną linię ze Skoków do Szubina. Budynek dworca został przejęty w 2014 roku przez władze gminne.

</doc>
<doc id="1706126" url="https://pl.wikipedia.org/wiki?curid=1706126" title="Popioły wulkaniczne">
Popioły wulkaniczne



</doc>
<doc id="1706130" url="https://pl.wikipedia.org/wiki?curid=1706130" title="Kimberly Hart">
Kimberly Hart



</doc>
<doc id="1706132" url="https://pl.wikipedia.org/wiki?curid=1706132" title="Lesbofobia">
Lesbofobia

Lesbofobia – różnego rodzaju negatywne postawy wobec lesbijek jako jednostek, jako par lub jako grupy społecznej. Obejmuje ona uprzedzenia, dyskryminację, nienawiść i przemoc, a także różne postawy i uczucia — od pogardy do wrogości. Lesbofobia przejawia się jako zjawisko łączące homofobię i mizoginia. Cynthia Petersen, profesor prawa na Uniwersytecie Ottawy, definiowała lesbofobię jako obejmującą również „lęk kobiet przed miłością do innych kobiet, a także lęk mężczyzn (w tym gejów) przed tym, że kobiety ich nie kochają”.
Zakres lesbofobii.
Przekonanie o tym, że lesbijki stanowią zagrożenie — podczas gdy interakcje heteroseksualne są naturalne, normalne i spontaniczne — jest typowym przykładem przekonania, które jest lesbofobiczne. Analogicznie do homofobii, przekonanie to jest klasyfikowane jako heteronormatywne, ponieważ zakłada, że heteroseksualność jest dominująca, domniemana i normalna, a inne formy kontaktów seksualnych lub związków są nienormalne i nienaturalne. Jednym ze stereotypów, który został uznany za lesbofobiczny jest przekonanie, że kobiety uprawiające sport są zawsze lub w przeważającej mierze lesbijkami. Lesbijki mają do czynienia z lesbofobicznymi postawami nie tylko ze strony mężczyzn i kobiet heteroseksualnych, ale także ze strony gejów, a także osób biseksualnych. Lesbofobia u gejów przejawia się w rzekomym podrzędnym traktowaniu kwestii lesbijskich w kampaniach na rzecz praw osób homoseksualnych.
Akty przemocy wobec lesbijek.
Lesbofobia przejawia się czasem poprzez akty przemocy, w tym gwałty naprawcze, a nawet morderstwa. W Republice Południowej Afryki Sizakele Sigasa (aktywistka lesbijska mieszkająca w Soweto) i jej partnerka Salome Masooa zostały zgwałcone, torturowane i zamordowane w lipcu 2007 r. podczas ataku, który, jak twierdziły południowoafrykańskie organizacje praw lesbijek i gejów, w tym organizacja Joint Working Group, był motywowany lesbofobią.
W 2006 roku 19-letnia Zoliswa Nkonyana została zabita za otwarte bycie lesbijką przez czterech mężczyzn w kapsztadzkim miasteczku Khayelitsha, którzy zadźgali ją nożem i ukamienowali na śmierć. Piłkarka drużyny piłkarskiej Banyana Banyana — Eudy Simelane i aktywistka LGBT — Noxolo Nogwaza zostały zgwałcone i zamordowane w miasteczku Gauteng w KwaThema.

</doc>
<doc id="1706136" url="https://pl.wikipedia.org/wiki?curid=1706136" title="Włoska Afryka Północna">
Włoska Afryka Północna

Włoska Afryka Północna (wł. "Africa Settentrionale Italiana", "ASI") – włoska kolonia, istniejąca w latach 1912–1934 na terenie obecnej Republiki Libii.
Historia.
W wyniku wojny włosko-tureckiej (1911–1912) terytoria obecnej Libii przeszły pod panowanie Włoch, które utworzyły na jej terenie kolonię – Włoską Afrykę Północną. W 1927 roku wydzielono z niej Cyrenajkę i Trypolitanię, zaś w 1934 połączono je wszystkie, tworząc Libię. Włosi osiedlali w Libii osadników oraz prowadzili italianizację miejscowej ludności.
Po zajęciu przez Włochy Trypolisu w 1911 roku w kraju wybuchło powstanie kierowane przez bohatera narodowego Libii Umara al-Muchtara. Do zdławienia powstania premier Włoch Benito Mussolini skierował Rodolfo Grazianiego, który kierował w Libii siłami zbrojnymi. Walki partyzanckie koncentrujące się głównie w rejonie Gór Zielonych ("Al-Dżabal al-Achdar") w Cyrenajce trwały do 1935.
W 1934 Włoska Afryka Północna, wraz z Cyrenajką i Trypolitanią, została połączona w Libię Włoską.

</doc>
<doc id="1706138" url="https://pl.wikipedia.org/wiki?curid=1706138" title="Flaga Włoskiej Afryki Północnej">
Flaga Włoskiej Afryki Północnej



</doc>
<doc id="1706141" url="https://pl.wikipedia.org/wiki?curid=1706141" title="Maria Czeppe">
Maria Czeppe

Maria Barbara Czeppe (ur. 1950) – polska historyk, zajmująca się głównie biografistyką i historią Polski XVIII wieku.
W 1996 uzyskała tytuł doktora nauk humanistycznych. Zastępca redaktora naczelnego Polskiego Słownika Biograficznego
Jej artykuły ukazały się m.in. w "Kwartalniku Historycznym" i "Wiedzy i Życiu".

</doc>
<doc id="1706142" url="https://pl.wikipedia.org/wiki?curid=1706142" title="Choroba Thomsena">
Choroba Thomsena

Choroba Thomsena, miotonia wrodzona Thomsena, miotonia Thomsena i Beckera (ang. "Thomsen disease") – rzadkie, uwarunkowane genetycznie schorzenie mięśni szkieletowych charakteryzujące się przedłużającym się skurczem, z utrudnieniem rozkurczu. 
Choroba należy do grupy chorób, związanych z patologią kanałów jonowych nazywanych kanałopatiami. 
W chorobie Thomsena obserwuje się zjawisko poprawy po wykonaniu pierwszych kilku ruchów ("warm up", "efekt rozgrzewanie się").
Symptomatologia.
Chociaż objawy choroby mogą dotyczyć jakichkolwiek mięśni szkieletowych, to najczęściej zajęte są: mięśnie dłoni, kończyn dolnych, żwaczy i powiek. 
Klinicznie prezentuje się m.in. w następujący sposób:
Genetyka.
Wyróżnia się dwa warianty tego schorzenia: 
U podłoża tej choroby leżą mutacje w genie "CLCN1" znajdującym się na chromosomie 7 w locus 7q35, powodujące zaburzenia w funkcjonowaniu kanału chlorkowego CIC-1 (kanałopatia chlorkowa), które mają znaczenie w repolaryzacji mięśni.
Rozpoznanie.
Diagnostyka miotonii Thomsena opiera się na analizie rodowodu chorego i badaniu EMG, w którym obecność ciągów miotonicznych potwierdza chorobę. 
Leczenie.
Leczenie polega na stosowaniu leków stabilizujących błonę komórkową (fenytoina) oraz przeciwarytmicznych (meksyletyna).
Historia.
Choroba została po raz pierwszy opisana przez cierpiącego na nią XIX-wiecznego duńskiego lekarza Juliusa Thomsena.

</doc>
<doc id="1706146" url="https://pl.wikipedia.org/wiki?curid=1706146" title="Tunay Torun">
Tunay Torun

Tunay Torun (ur. 21 kwietnia 1990 w Hamburgu) – turecki piłkarz występujący na pozycji napastnika. Od 2020 roku jest zawodnikiem klubu Çaykur Rizespor.
Kariera klubowa.
W 2006 roku grał w FC St. Pauli i w tym samym roku przeniósł się do Hamburger SV, gdzie w drużynie juniorów grał do 2007 roku. W 2008 roku został zawodnikiem seniorów Hamburger SV. W Pucharze UEFA zadebiutował w sezonie 2008/2009. Przed sezonem 2011/2011 został graczem Herthy Berlin. 6 czerwca 2012 roku przeniósł się na zasadzie wolnego transferu do VfB Stuttgart. Dla klubu z południa Niemiec zdobył jedną bramkę w meczu pucharowym.
3 stycznia 2014 roku po raz pierwszy w karierze trafił do klubu z Turcji. Jego nowym zespołem została Kasımpaşa SK. W trakcie 3,5 roku gry dla tego zespołu wystąpił w 103 meczach ligowych w których uzbierał 13 bramek. Na początku letniego okna transferowego w roku 2017 trafił do drużyny İstanbul Başakşehir. W klubie ze stolicy występował rzadko w efekcie czego na sezon 2018/2019 został wypożyczony do Bursasporu. Po wygaśnięciu trzyletniego kontraktu z İstanbul Başakşehir przeszedł do drużyny Çaykur Rizespor.
Kariera reprezentacyjna.
Torun zagrał w 13 meczach reprezentacji Turcji U-19 strzelając 6 goli. 9 lutego 2011 zadebiutował w dorosłej reprezentacji w zremisowanym 0:0 towarzyskim meczu z Koreą Południową.

</doc>
<doc id="1706147" url="https://pl.wikipedia.org/wiki?curid=1706147" title="Iqbal Masih">
Iqbal Masih

Iqbal Masih (urdu: اقبال مسیح) (ur. 1983 we wsi Muridke w pakistańskim Pendżabie, zm. tamże 16 kwietnia 1995) – pakistański chłopiec od czwartego roku życia przymuszony do niewolniczej pracy w fabryce dywanów koło Lahauru, w Pakistanie. Po ucieczce od 10 roku życia zaangażowany w działalność pakistańskiego Frontu Wyzwolenia Pracujących Dzieci.
Jego życie opisano w książce włoskiego pisarza Francesco D'Adamo "Iqbal" (2003) i w "Kommt mit und seid frei!– Iqbal Masih und der Kampf gegen die Kindersklaverei" Susan Kuklin.
Wkrótce po jego narodzinach jego ojciec Saif Masih opuścił rodzinę. Jego matka Inayat pracując jako sprzątaczka nie była w stanie utrzymać dzieci ze zbyt małego dochodu. Iqbal w czwartym roku życia został sprzedany do niewolniczej pracy przy produkcji dywanów (niedaleko Lahauru). Z powodu trwającej latami 12-godzinnej pracy i niedożywienia mając 12 lat wyglądał jak dziecko 6-letnie.
W 10 roku życia uciekłszy, zaangażował się w pracę Frontu Wyzwolenia Pracujących Dzieci. Jego działalność przyczyniła się do uwolnienia 3 tysięcy dzieci pracujących niewolniczo. Zyskawszy sławę przemawiał też w innych krajach, np. Szwecji i USA (przy okazji odebrania nagrody: Reebok Human Rights Award) przedstawiając problem niewolniczej pracy dzieci. Zamordowano go w Wielkanoc, w rodzinnej wiosce, w której jako chrześcijanin obchodził święto Zmartwychwstania Jezusa. O ile policja jak i matka chłopca odrzucają możliwość, że za jego śmierć odpowiada tzw. "mafia dywanowa", powiązana z nim organizacja Frontu Wyzwolenia Pracujących Dzieci zauważa, że chłopiec otrzymał wiele groźb śmierci od osób powiązanych z pakistańskim przemysłem dywanowym.
Pośmiertnie w 2000 roku nagrodzony The World's Children's Prize for the Rights of the Child.
W styczniu 2009 Kongres Stanów Zjednoczonych ustanowił coroczną nagrodę Iqbal Masih Award za walkę przeciwko niewolniczej pracy dzieci.
Działalność Iqbala i jego śmierć zainspirowała kanadyjskiego 12-latka Craiga Kielburgera. Założył on do dziś istniejącą organizację Free The Children. Na obszarach Chin, Sri Lanki, Kenii, Indii i Ekwadoru realizuje ona projekty adopcji wiosek zabezpieczając w nich dzieciom edukację, ochronę zdrowia itd.
Klasa amerykańskiej szkoły Broad Meadows Middle School w Quincy, której Iqbal podczas swojej wizyty opowiadał w swoim życiu, zebrała pieniądze, aby w Pakistanie mogła powstać szkoła upamiętniająca chłopca – "szkoła dla Iqbala" (School for Iqbal). Od 1995 roku (roku śmierci Iqbala) szkoła ta istnieje w Kasur.

</doc>
<doc id="1706148" url="https://pl.wikipedia.org/wiki?curid=1706148" title="Miotonia wrodzona Thomsena">
Miotonia wrodzona Thomsena



</doc>
<doc id="1706149" url="https://pl.wikipedia.org/wiki?curid=1706149" title="Perła (singel Edyty Górniak)">
Perła (singel Edyty Górniak)

Perła - czwarty, ostatni singel promocyjny Edyty Górniak z płyty "Perła", wydany w 2002 roku.

</doc>
<doc id="1706152" url="https://pl.wikipedia.org/wiki?curid=1706152" title="Timandra (córka Tyndareosa)">
Timandra (córka Tyndareosa)

Timandra (gr. Timándra, łac. Timandra) – w mitologii greckiej królewna spartańska, królowa arkadyjska.
Życiorys.
Uchodziła za córkę Tyndareosa i Ledy oraz za siostrę Filonoe (Fylonoe), Fojbe (Febe), Klitajmestry, Heleny i Dioskurów (Kastora i Polideukesa).
Według jednej z wersji miała z Echemosem, który był jej pierwszym mężem, syna Ewandra (Euandrosa). Niezadowolona z małżeństwa, zostawiła Echemosa i poślubiła Fyleusa.

</doc>
<doc id="1706153" url="https://pl.wikipedia.org/wiki?curid=1706153" title="Lamparciki">
Lamparciki

Lamparciki (Pardalotidae) – rodzina ptaków z rzędu wróblowych (Passeriformes).
Występowanie.
Rodzina obejmuje gatunki występujące endemicznie w Australii (wraz z Tasmanią).
Morfologia.
Długość ciała 8–12 cm; masa ciała 7–15 g.
Systematyka.
Podział systematyczny.
Analiza filogenetyczna przeprowadzona w 2012 roku sugeruje, że takson ten powinien być włączony do Acanthizidae. Do rodziny należą jeden rodzaj i cztery gatunki:

</doc>
<doc id="1706154" url="https://pl.wikipedia.org/wiki?curid=1706154" title="Katowice Spodek Live ’94">
Katowice Spodek Live ’94

Katowice Spodek Live ’94 – kompilacja Perfectu wydana na kasecie i płycie kompaktowej w 1994 przez Armco Music. Album został wydany ponownie w 2003 za pośrednictwem wytwórni Art-Studio Camer-Ton (nr kat.: CD 001 CD 002). 
Album uplasował się na 37. miejscu listy przebojów OLiS.
Opinie członków zespołu nt. albumu.
Grzegorz Markowski:
Piotr Szkudelski:
Andrzej Urny:

</doc>
<doc id="1706155" url="https://pl.wikipedia.org/wiki?curid=1706155" title="Synagoga w Barcinie">
Synagoga w Barcinie

Synagoga w Barcinie – dawna synagoga w Barcinie, wybudowana w latach 1837-1839. W czasie okupacji hitlerowskiej została zdewastowana. W okresie powojennym została przebudowana dla potrzeb Przedszkola Miejskiego. 18 grudnia 2008 odbyła się uroczystość odsłonięcia tablicy upamiętniającą dawną bożnicę. Uroczystość zorganizowała Fundacja Ochrony Dziedzictwa Żydowskiego. Budynek mieści się przy ulicy 4 Stycznia 9.

</doc>
<doc id="1706159" url="https://pl.wikipedia.org/wiki?curid=1706159" title="Michael Gspurning">
Michael Gspurning

Michael Gspurning (ur. 2 maja 1981 w Grazu) – austriacki piłkarz grający na pozycji bramkarza. Od 2016 bramkarz broniący barw 1. FC Union Berlin.
Kariera klubowa.
Karierę piłkarską Gspurning rozpoczął w klubie ASK Voitsberg. Następnie przeszedł do Austrii Wiedeń i w sezonie 2000/2001 był w kadrze tego zespołu, jednak był rezerwowym dla Franza Wohlfahrta i Wolfganga Knallera, toteż nie zadebiutował w pierwszym zespole. W 2001 odszedł do drugoligowego DSV Leoben i tam stał się pierwszym bramkarzem. W jego barwach swój debiut zaliczył 15 września 2001 w meczu z Austrią Lustenau (0:1). W Leoben grał przez trzy lata.
Latem 2004 Gspurning przeszedł do pierwszoligowego SV Pasching. 27 października 2004 zadebiutował w pierwszej lidze w wygranym 2:1 wyjazdowym spotkaniu z Austrią Wiedeń. Przegrał jednak rywalizację o miejsce w składzie z Josefem Schicklgruberem i przez trzy lata rozegrał łącznie 7 spotkań w barwach Pasching.
W 2007 Gspurning przeszedł na zasadzie wolnego transferu do greckiej Skody Ksanti, w której miał rywalizować o miejsce w składzie z Chorwatem Ivanem Turiną. W lidze greckiej zadebiutował 25 listopada 2007 w przegranym 0:3 domowym meczu z Iraklisem Saloniki.
W 2012 podpisał kontrakt z amerykańskim Seattle Sounders. W 2014 roku Gspurning opuścił klub i został wolnym agentem. Następnie był zawodnikiem takich klubów jak: PAOK FC, AO Platania Chanion, FC Schalke 04, a w 2016 trafił do 1. FC Union Berlin.
Kariera reprezentacyjna.
W reprezentacji Austrii Gspurning zadebiutował 19 listopada 2008 roku w przegranym 2:4 towarzyskim spotkaniu z Turcją.

</doc>
<doc id="1706162" url="https://pl.wikipedia.org/wiki?curid=1706162" title="Koszęcin (stacja kolejowa)">
Koszęcin (stacja kolejowa)

Koszęcin – Stacja kolejowa w Koszęcinie, w województwie śląskim wybudowana w 1884 roku. Według klasyfikacji PKP ma kategorię dworca lokalnego. Położona jest na linii kolejowej nr 143 w południowej części miejscowości.
W roku 2017 stacja obsługiwała 20–49 pasażerów na dobę.

</doc>
<doc id="1706163" url="https://pl.wikipedia.org/wiki?curid=1706163" title="Nikoletta Lakos">
Nikoletta Lakos

Nikoletta Lakos (ur. 14 grudnia 1978) – węgierska szachistka, arcymistrzyni od 2000 roku.
Kariera szachowa.
Wielokrotnie reprezentowała narodowe barwy na mistrzostwach świata i Europy juniorek w różnych kategoriach wiekowych, pięciokrotnie zdobywając medale: 3 srebrne (Bratysława 1993 – MŚ do 16 lat, Băile Herculane 1994 – ME do 16 lat, Guarapuava 1995 – MŚ do 18 lat) oraz 2 brązowe (Fond du Lac 1990 – MŚ do 12 lat, Szombathely 1993 – ME do 16 lat).
W połowie lat 90. XX wieku awansowała do czołówki węgierskich szachistek, w latach 1997, 2002 i 2005 trzykrotnie zdobyła tytuły mistrzyni kraju, a w 2000 i 2004 w finałowych turniejach zajęła II miejsca. Pomiędzy 1996 a 2004 r. pięciokrotnie (w tym raz na I szachownicy) wystąpiła na szachowych olimpiadach, na każdej z tych olimpiad zespół węgierski zajmował miejsca w pierwszej dziesiątce. Była również trzykrotną (1997, 1999, 2005) uczestniczką drużynowych mistrzostw Europy, w 2005 r. zdobywając złoty medal za indywidualny wynik na V szachownicy. W 2000 r. jedyny raz w dotychczasowej karierze wystąpiła w pucharowym turnieju o mistrzostwo świata, w I rundzie przegrywając z Pią Cramling.
Do sukcesów Nikoletty Lakos w turniejach międzynarodowych należą m.in.:
Najwyższy ranking w karierze osiągnęła 1 lipca 1997 r., z wynikiem 2415 punktów dzieliła wówczas 15-19. miejsce na światowej liście FIDE, jednocześnie zajmując 4. miejsce (za trzema siostrami Polgár) wśród węgierskich szachistek.

</doc>
<doc id="1706165" url="https://pl.wikipedia.org/wiki?curid=1706165" title="Regulidae">
Regulidae



</doc>
<doc id="1706166" url="https://pl.wikipedia.org/wiki?curid=1706166" title="Cerkocystus">
Cerkocystus



</doc>
<doc id="1706169" url="https://pl.wikipedia.org/wiki?curid=1706169" title="Reviens (singel)">
Reviens (singel)

„Reviens” – pierwszy singiel z drugiej francuskojęzycznej płyty Garou,
Reviens. Autorem piosenki jest Jacques Venoruso. W Polsce premiera utworu odbyła się 24 października 2003 r. w stacji RMF FM.

</doc>
<doc id="1706173" url="https://pl.wikipedia.org/wiki?curid=1706173" title="Trzy czerwone sztandary">
Trzy czerwone sztandary

Trzy czerwone sztandary – potoczna nazwa trzech wielkich kampanii masowych, zainicjowanych w latach 1957-1958 przez Mao Zedonga. "Trzema czerwonymi sztandarami" określone zostały linia generalna partii i uzupełniające ją wielki skok naprzód oraz komuny ludowe. Ich celem miało być przyspieszenie tempa rozwoju gospodarczego i przeobrażeń społecznych. Nowa linia generalna partii, będąca rewizją programów z 1953 i 1956 została przyjęta podczas drugiej sesji VIII Zjazdu KPCh w maju 1958.
Realizacja "trzech czerwonych sztandarów", wbrew pierwotnemu założeniu, zakończyła się ruiną chińskiej gospodarki i katastrofą polityczną, zwieńczoną 10-letnią rewolucją kulturalną.

</doc>
<doc id="1706174" url="https://pl.wikipedia.org/wiki?curid=1706174" title="GKP Gorzów">
GKP Gorzów



</doc>
<doc id="1706175" url="https://pl.wikipedia.org/wiki?curid=1706175" title="Wzór Leibniza">
Wzór Leibniza

Wzór Leibniza – wzór pozwalający obliczyć formula_1-tą pochodną iloczynu funkcji. Został wprowadzony przez niemieckiego matematyka Gottfrieda Leibniza.
Wzór.
Niech formula_2 i formula_3 będą funkcjami różniczkowalnymi i mającymi pochodne aż do rzędu formula_1 włącznie. Wtedy pochodna formula_1-tego rzędu iloczynu formula_6 wyraża się wzorem:
gdzie formula_7 to symbol Newtona (współczynnik dwumianowy), a formula_8
Wzór ten możemy też przedstawić, używając notacji wielowskaźnikowej:
Dowód.
Wzór
udowodnimy, używając indukcji matematycznej (zupełnej) ze względu na formula_11
Dla formula_12 otrzymujemy:
Teraz udowodnimy ten wzór dla formula_15 przy założeniu, że jest on spełniony dla formula_1
Weźmy teraz dla pierwszego członu formula_18
Uogólnienie.
Istnieje podobny wzór, zachodzący dla formula_20 funkcji formula_21 różniczkowalnych i mających pochodne aż do formula_1-tego rzędu włącznie. Pochodna formula_1-tego rzędu iloczynu formula_24 wyraża się wzorem:
gdzie
oznacza współczynnik multimianowy. Sumowanie we wzorze odbywa się po wszystkich liczbach naturalnych (łącznie z 0), których suma daje formula_11
Dowód.
Dowód przeprowadzimy poprzez indukcję ze względu na formula_27 Dla formula_28 wzór staje się zwykłym wzorem Leibniza :
Zakładamy więc, że wzór zachodzi dla pewnej liczby naturalnej formula_30 Udowodnimy, że wynika z niego wzór dla formula_31 funkcji formula_32 Na początek zapiszmy
Skorzystajmy teraz ze zwykłego wzoru Leibniza dla dwóch funkcji, formula_34 oraz formula_35
(wyrażenie formula_37 odgrywa rolę wskaźnika formula_38 i jest dobrane dla zachowania ciągłości oznaczeń w dalszych przekształceniach). Na mocy założenia indukcyjnego, wiemy, czemu równa się ostatni z nawiasów:
Kolejno wstawiając rozpisane wyrażenie z nawiasu i stosując własności sumy, otrzymujemy:
Korzystając z faktu, że dla liczb formula_41 zachodzi
otrzymujemy
Dla ustalonego formula_37 ostatnie dwa nawiasy wymnażają się do wspólnej postaci
Dla ustalonego formula_46 sumowanie w wewnętrznej sumie odbywa się po wszystkich liczbach formula_47 których suma daje formula_48 Ale ponieważ robimy tak dla każdego formula_46 od 0 do formula_50 to w efekcie sumujemy po wszystkich liczbach formula_51 których suma daje formula_1 i wszystkie składniki po prawej stronie można zebrać pod jedną sumę
co kończy dowód indukcyjny.

</doc>
<doc id="1706176" url="https://pl.wikipedia.org/wiki?curid=1706176" title="Pardalotidae">
Pardalotidae



</doc>
<doc id="1706177" url="https://pl.wikipedia.org/wiki?curid=1706177" title="Wielki Skok">
Wielki Skok



</doc>
<doc id="1706178" url="https://pl.wikipedia.org/wiki?curid=1706178" title="Zdolność administracyjnoprawna">
Zdolność administracyjnoprawna

Zdolność administracyjnoprawna - zdolność do uczestniczenia w postępowaniu administracyjnym jako strona. Kodeks postępowania administracyjnego przyznaje zdolność administracyjnoprawną osobom fizycznym i osobom prawnym, a jeśli chodzi o państwowe i samorządowe jednostki organizacyjne i organizacje społeczne - także jednostkom nie posiadającym osobowości prawnej (art. 29). Stroną w postępowaniu administracyjnym mogą też być osobowe spółki handlowe, nieposiadające osobowości prawnej.
Stroną nie jest organ zobowiązany do zajęcia stanowiska w sprawie w postępowaniu przed organem wydającym decyzję w sprawie indywidualnej.

</doc>
<doc id="1706179" url="https://pl.wikipedia.org/wiki?curid=1706179" title="Parafia Matki Boskiej Fatimskiej w Kaletach">
Parafia Matki Boskiej Fatimskiej w Kaletach

Parafia Matki Boskiej Fatimskiej – rzymskokatolicka parafia znajdująca się w Kaletach, w dzielnicy Drutarnia. Należy do metropolii katowickiej, diecezji gliwickiej i dekanatu Woźniki.
Kościołem parafialnym jest, zbudowany w latach 1984-1987, kościół Matki Boskiej Fatimskiej; poza nim do parafii należy kościół św. Jana Chrzciciela w Bruśku.

</doc>
<doc id="1706181" url="https://pl.wikipedia.org/wiki?curid=1706181" title="FIV">
FIV



</doc>
<doc id="1706182" url="https://pl.wikipedia.org/wiki?curid=1706182" title="Wybory do Parlamentu Europejskiego na Litwie w 2004 roku">
Wybory do Parlamentu Europejskiego na Litwie w 2004 roku

Wybory do Parlamentu Europejskiego VI kadencji na Litwie zostały przeprowadzone 13 czerwca 2004.

</doc>
<doc id="1706185" url="https://pl.wikipedia.org/wiki?curid=1706185" title="Iqbal (książka)">
Iqbal (książka)

Iqbal – książka włoskiego pisarza, dziennikarza i nauczyciela Francesco D'Adamo, laureata wielu międzynarodowych nagród. Przetłumaczono ją na kilkanaście języków. W Polsce przetłumaczona przez Joannę Roguską-Berdyn. Uzyskała nagrody:
To prawdziwa historia pakistańskiego chłopca Iqbala Masiha. Jako 4-latek został sprzedany do niewolniczej pracy przy produkcji dywanów. Uciekł mając 11 lat i zaangażował się w działalność Front Wyzwolenia Pracujących Dzieci. Podczas swojej działalności przyczynił się do uwolnienia wielu dzieci. Sławny z tego powodu w świecie został nagrodzony w 1994 roku nagrodą Reebok Human Rights, którą odebrał w Bostonie. Rok potem, jako 12-latek został w Wielkanoc zamordowany w rodzinnej wiosce. Historię tę opowiada w książce Fatima, wymyślona przez autora przyjaciółka chłopca.

</doc>
<doc id="1706189" url="https://pl.wikipedia.org/wiki?curid=1706189" title="Pardalotus">
Pardalotus



</doc>
<doc id="1706194" url="https://pl.wikipedia.org/wiki?curid=1706194" title="Parafia św. Franciszka z Asyżu w Kaletach">
Parafia św. Franciszka z Asyżu w Kaletach

Parafia św. Franciszka z Asyżu – rzymskokatolicka parafia znajdująca się w Kaletach, w dzielnicy Miotek. Należy do diecezji gliwickiej i dekanatu Woźniki.
Kościół parafialny zbudowany w latach 1925–1928. Mieści się przy ul. Tarnogórskiej.

</doc>
<doc id="1706195" url="https://pl.wikipedia.org/wiki?curid=1706195" title="Derek Gruen">
Derek Gruen



</doc>
<doc id="1706196" url="https://pl.wikipedia.org/wiki?curid=1706196" title="David Greene">
David Greene

David Greene (ur. 11 kwietnia 1986 w Carmarthen) – brytyjski lekkoatleta specjalizujący się w biegu na 400 metrów przez płotki.
W 2011 zajął 3. miejsce w plebiscycie na lekkoatletę roku w Europie.

</doc>
<doc id="1706197" url="https://pl.wikipedia.org/wiki?curid=1706197" title="Jason Sellards">
Jason Sellards



</doc>
<doc id="1706199" url="https://pl.wikipedia.org/wiki?curid=1706199" title="Aurelian (powieść)">
Aurelian (powieść)

Aurelian (oryg. fr. "Aurélien") – powieść Louisa Aragona wydana po raz pierwszy w 1944, ostatni tom cyklu "Świat rzeczywisty". 
Okoliczności powstania utworu.
Louis Aragon pisał "Aureliana" w latach 1940-1943. Jak sam następnie tłumaczył, dzieło miało trzy zasadnicze źródła inspiracji: osobiste doświadczenia autora oraz jego przyjaciela Drieu la Rochelle związane z I wojną światową i następującą po niej demobilizacją, powieść "La fin de Chéri" oraz utwór żony autora, Elsy Triolet, "Le cheval blanc", powstały w tym samym okresie, co "Aurelian". Czwarta i ostatnia część "Świata rzeczywistego" miała stanowić konkluzję szeregu podjętych w cyklu problemów: celu życia człowieka, miłości i jej miejsca w życiu jednostki, sytuacji społecznej Francji jako kraju zaawansowanego kapitalizmu. Podobnie jak w przypadku poprzednich tomów cyklu, autor zamierzał nadać dziełu wyrazistą wymowę ideologiczną w duchu marksizmu, zaś tytułowego bohatera uczynić jedną z negatywnych postaci całego "Świata rzeczywistego". Ostatecznie jednak postanowił odejść od jednoznacznego wartościowania ukazanych postaci i zdarzeń oraz zmienił zakończenie (w pierwotnym Aurelian stawał się nazistowskim kolaborantem), by więcej miejsca poświęcić fenomenowi miłości. 
Treść.
Akcja utworu rozpoczyna się w 1921. Trzydziestoletni Aurelian Leurtillois wygodnie żyje z odsetek, jednak nie jest w stanie przezwyciężyć piętna I wojny światowej, w której brał udział - życie cywilne wydaje mu się nudne i bezcelowe. Spotyka Berenikę, żonę farmaceuty Lucjana Morela i kuzynkę Edmunda Barbentane'a, żonatego z córką przemysłowca Quesnela Blanchette. Intelektualna pustota męża skłania Berenikę do nawiązania romansu z Aurelianem, kobieta nie chce jednak angażować się w długą i kosztowną sprawę rozwodową. 
Aurelian, choć deklaruje miłość do Bereniki, nie jest w stanie zerwać ze środowiskiem hazardzistów i hulaków, w którym się dotąd obracał, co doprowadza ją w końcu do zerwania związku i nawiązania nowego romansu z poetą dadaistycznym. Przypadkowe spotkanie z Aurelianem wstrząsa nią; kobieta wraca do męża, chociaż nie może zapomnieć o swoim kochanku z Paryża. Również Aurelian, starający się zapomnieć o miłości poprzez podróże, ciągle ma w pamięci Berenikę. W tym czasie rozpada się małżeństwo Edmunda Barbentane'a, który poślubia matkę pierwszej żony, swoją dawną kochankę Carlottę po śmierci Quesnela. Rujnuje Aureliana, który powierzył mu nadzór nad swoim majątkiem, i zmusza go tym samym do podjęcia pracy fizycznej w fabryce. 
Finałowa scena utworu rozgrywa się w 1940, w małej wsi francuskiej zajętej przez Niemców: Aurelian, już żonaty, mający dzieci, przypadkowo spotyka Berenikę. Nie są jednak w stanie rozmawiać ze sobą jak dawniej: podczas gdy on pogodził się z klęską Francji, ona chciałaby działać, podjąć walkę. W trakcie jazdy samochodem pocisk artyleryjski rani Aureliana w rękę. Mężczyzna dopiero po pewnym czasie zauważa, że ta sama kula zabiła siedzącą obok Berenikę.
Cechy i wymowa utworu.
"Aurelian" jako obraz epoki.
"Aurelian" jest portretem "straconego pokolenia" - ludzi, którzy uczestniczyli w I wojnie światowej, a po jej zakończeniu nie mogli odnaleźć się w społeczeństwie. Aurelian nie widzi sensu cywilnego życia, nie umie nawiązywać relacji międzyludzkich. Chociaż kocha Berenikę, nie jest w stanie doprowadzić tego związku do szczęśliwego finału. Na jego postawę wpływa również środowisko paryskiego wielkiego świata, w którym się obraca - środowisko ludzi cynicznych, którego symbolem jest Edmund Barbentane i jego stosunki z Carlottą Quesnel i jej córką Blanchette. W odróżnieniu od Piotra, bohatera "Pasażerów z dyliżansu", Aurelian dodatkowo w miarę obracania się w tym środowisku przyjmuje poglądy radykalnie prawicowe, a w finale utworu ma poczucie podwójnej klęski - prywatnej i klęski całej Francji, której przyczyn jednak nie jest w stanie zrozumieć. 
Zofia Jaremko-Pytowska podkreśla, że w odróżnieniu od poprzednich tomów "Świata rzeczywistego" Aragon, nawet kreśląc szersze tło społeczne głównego wątku utworu, zrezygnował ze scen zbiorowych, skupiając się na psychologii głównych bohaterów. Autorka ta nazywa Aureliana i Berenikę "pierwszymi pełnokrwistymi kreacjami psychologicznymi Aragona". Jest to pierwszy utwór tego autora, w którym czynniki psychologiczne i społeczne zostały uznane za równie istotne w procesie kształtowania losów jednostek.
Kreacja bohaterów.
W porównaniu z poprzednimi tomami "Świata rzeczywistego" bohaterów "Aureliana" cechuje niespotykana wcześniej psychologia postaci. Znacznie żywiej opisane zostało również środowisko, w którym otacza się tytułowa postać - chociaż część pojawiających się w nim bohaterów występowała już w poprzednich powieściach Aragona, w "Aurelianie" zostali oni opisani w inny sposób, bardziej liryczny i poetycki.
Kluczową postacią "Aureliana" jest Berenika. Jej postępowanie i specyficzny sposób postrzegania świata prowadzi do całkowitej zmiany rozłożenia akcentów w utworze. Aragon opisał kobietę techniką wielowymiarową - przedstawiając Berenikę tak, jak postrzega ją Aurelian, umożliwia czytelnikowi poznanie nie tylko obrazu bohaterki w oczach mężczyzny, ale i jego własnego ideału kobiecości, formatu intelektualnego, doświadczeń życiowych i wewnętrznych emocji. Z kolei charakterystyka Bereniki i jej relacje z Aurelianem oddawane są poprzez ukazywanie zmiany w postrzeganiu przez nich otaczającego ich świata, do jakiego dochodzi pod wpływem ich miłości. W odróżnieniu od innych bohaterek kobiecych "Świata rzeczywistego" (Katarzyna, Diana) Berenika nie jest kształtowana przez swoje środowisko i w swoim zachowaniu pozostaje całkowicie odeń autonomiczna.
Elementy autobiograficzne.
Postać Aureliana posiada wyraźne cechy autobiografii samego pisarza. Aragon, podobnie jak jego bohater, był uczestnikiem I wojny światowej, a doświadczenie to wywarło wpływ na całe jego późniejsze życie. Również pochodzenie społeczne i wykształcenie Aureliana są zbliżone do tego, jakie posiadał pisarz. Innym istotnym elementem autobiograficznym jest przedstawienie w powieści środowiska nadrealistów, ich manifestów artystycznych oraz publicznych wystąpień, a zatem oddanie obrazu otoczenia Aragona z początków jego twórczości literackiej.
Wątek miłosny.
"Aurelian" stanowi kontynuację refleksji nad miłością, jaka przewijała się w całym cyklu "Świat rzeczywisty", ze szczególnym wskazaniem na aspekty podjęte w części poprzedniej – "Pasażerach z dyliżansu". Miłość jest w utworze siłą rozstrzygającą o postępowaniu postaci. Może ona wyzwalać w człowieku nieznane wcześniej siły moralne i chęć do działania, jest wyjątkową siłą twórczą. W przypadku Aureliana - rentiera, wykluczonego ze świata pracy - mogłaby ona stać się motywem dla głębokiej osobistej przemiany, porzucenia egoistycznego spojrzenia na świat i szerszego zaangażowania w życie społeczne. Sprzyja temu również fakt, że sama Berenika, obiekt uczuć bohatera, jest osobą aktywną, o silnym charakterze. Ostatecznie jednak Aurelian okazuje się niezdolny do działania, które zapewniłoby mu szczęście z ukochaną. Aragon sugerował, że tak rozwiązany życiorys bohatera jest antytezą jego własnej biografii i szczęśliwego małżeństwa z Elsą Triolet.
Równocześnie uczucie zostaje ukazane jako wielka zagadka, której racjonalnych przyczyn nie da się wskazać - Aurelian przy pierwszym spotkaniu z Bereniką uważa ją za brzydką, dopiero później ulega jej czarowi. Z kolei Berenika, zachwycona młodzieńcem od początku, nie chce otwarcie okazywać mu miłości. Jej zachowanie sprawia, że relacja bohaterów staje się ciągłym docieraniem do siebie, poznawaniem drugiej osoby bez nadziei całkowitego jej zrozumienia. Prawdziwa miłość może przy tym istnieć jedynie na poziomie platonicznego wzajemnego zachwytu równolegle z fizycznymi nic nie znaczącymi związkami: po rozstaniu Berenika i Aurelian nawiązują krótkotrwałe romanse, choć cały czas marzą jedynie o sobie. Zagadką jest nie tylko miłość, ale i przyczyna jej klęski: tłumacząc Aurelianowi powody, dla których raz zdradzona postanowiła go opuścić, Berenika nie potrafi wyjaśnić swojej decyzji w racjonalny sposób.
Recepcja.
"Aurelian" był różnie oceniany przez współczesną Aragonowi krytykę. Część recenzentów o nastawieniu lewicowym uznała, iż pisarz powrócił w powieści do stylu tworzenia z początku swojej działalności i w związku z tym przyjęła utwór nieprzychylnie, zarzucając mu symbolizm i dekadentyzm w miejsce wyrazistego przesłania socjalistycznego. Inni krytycy zestawiali "Aureliana" z "Pasażerami z dyliżansu", które to porównanie miało świadczyć o niższej wartości dzieła.
Wysoko oceniła "Aureliana" Zofia Jaremko-Pytowska, twierdząc jedynie, iż wartość utworu osłabia niepotrzebny z punktu widzenia fabuły epilog rozgrywający się w 1940. Roger Garaudy uznał powieść za najpiękniejszy utwór Aragona.

</doc>
<doc id="1706200" url="https://pl.wikipedia.org/wiki?curid=1706200" title="Scott Hoffman">
Scott Hoffman



</doc>
<doc id="1706202" url="https://pl.wikipedia.org/wiki?curid=1706202" title="Nemanja Nikolić (ur. 1988)">
Nemanja Nikolić (ur. 1988)

Nemanja Nikolić cyr. Немања Николић (ur. 1 stycznia 1988 w Valjevie) – urodzony w Serbii reprezentant Czarnogóry, występujący na pozycji pomocnika. Wychowanek Crvenej Zvezdy Belgrad, obecnie występuje w izraelskim klubie Hapoel Tel Awiw.

</doc>
<doc id="1706203" url="https://pl.wikipedia.org/wiki?curid=1706203" title="Robert Creel Davis">
Robert Creel Davis



</doc>
<doc id="1706205" url="https://pl.wikipedia.org/wiki?curid=1706205" title="Wirus nabytego niedoboru immunologicznego kotów">
Wirus nabytego niedoboru immunologicznego kotów

Wirus nabytego niedoboru immunologicznego kotów (ang. "feline immunodeficiency virus", FIV) – wirus z rodzaju lentiwirusów, z rodziny retrowirusów. Wywołuje u kotów domowych niedobór odporności, który określany jest jako zespół niedoboru odporności, a potocznie zwany jest kocim AIDS, ponieważ przypomina ludzką odmianę tej choroby. FIV nie stanowi jednak zagrożenia dla ludzi, gdyż nie mogą się nim zarazić. Został po raz pierwszy opisany w 1986. Występuje u 11% kotów na świecie.
Choroba ta jest obecnie nieuleczalna, ale przez dłuższy czas może przebiegać bez jakichkolwiek objawów. W jej przebiegu układ odpornościowy zostaje trwale uszkodzony, a infekcje (wtórne) prowadzą do śmierci. Do tej pory udało się wyizolować dziewięć spośród 11 istniejących szczepów wirusa kociej odmiany, w tym szczepy występujące u lwów i pum. Również u hieny cętkowanej, która nie należy do rodziny kotowatych wykryto FIV. Obok koronawirusa wywołującego zakaźne zapalenie otrzewnej kotów (FIP) i wirusa białaczki kotów (FeLV), wywołującego białaczkę kotów, wirus ten jest przyczyną najistotniejszej z weterynaryjnego punktu widzenia wirusowej choroby zakaźnej kotów domowych.
Historia, przenoszenie, nazewnictwo.
Pierwsze szczepy tego wirusa zostały wyizolowane z kotów domowych w 1986. W pewnym kalifornijskim domu w miejscowości Petaluma, zamieszkiwanym przez dużą liczbę kotów doszło do wybuchu epidemii niedoboru odporności. Chore koty przebadane zostały na obecność wirusa FeLV, wynik był jednak negatywny. Pobrano od nich próbki krwi i zaaplikowano je dwóm zdrowym kotom, które po upływie 4 do 6 tygodni dostały gorączki, spadł u nich poziom białych krwinek (leukopenia) i rozwinęła się limfadenopatia. Z mononukleowych krwinek (PBMCs) wyizolowano ostatecznie pierwsze FIV.
Wkrótce po tym stwierdzono, że również próbki surowicy pobrane od dziko żyjących kotów, takich jak afrykańskie lwy i gepardy, azjatyckie lwy i tygrysy, południowoamerykańskie jaguary i północnoamerykańskie pumy zawierały antygeny FIV i EIAV.
Reakcje te wskazywały na zakażenie tym wirusem. Badania serologiczne (np. za pomocą testu ELISA) do dziś zaliczane są do najważniejszych metod badania na obecność FIV. Pierwotnie wykorzystywano również antygeny kotów domowych do testowania surowic dziko żyjących gatunków kotów. Wraz ze wzrastającą charakterystyką specyficznych szczepów FIV zaczęto stosować ich antygeny, co wpłynęło znacząco na dokładność testów. Jednocześnie zauważono, że wirusy te są dużą, z ewolucyjnego punktu widzenia starą grupą retrowirusów.
Po pierwszych doniesieniach z Ameryki Północnej, zaczęto stwierdzać obecność FIV u coraz większej liczby kotów domowych z całego świata. Ilość zarażonych kotów kształtuje się pomiędzy 2 a 30 procent. Ponieważ przed setkami lat koty domowe zostały przewiezione wraz z handlarzami i odkrywcami w najróżniejsze zakątki świata, można wnioskować, że również FIV zakaża już od dłuższego czasu koty domowe. Również zamrożone kocie surowice – najstarsze przebadane surowice pochodzące z 1968 roku z Japonii i USA dają wynik pozytywny. Liczby odzwierciedlające rozprzestrzenianie się wirusa wahają się w zależności od selekcji wstępnej materiału testowego i liczby zaludnienia. Również w różnych obszarach geograficznych zauważyć można duże wahania częstotliwości występowania tego wirusa. Lwy z Serengeti są praktycznie w stu procentach seropozytywne, podczas gdy lwy w Namibii i wolno żyjące lwy azjatyckie bez wyjątku seronegatywne. Pumy w Wyoming są w 100 procentach seropozytywne, podczas gdy pumy z Montany w 20 procentach. Ponieważ ewolucja lentiwirusów przebiega znacznie szybciej niż ewolucja gatunków kotów, roznoszenie i podobieństwa pomiędzy poszczególnymi szczepami tego wirusa pozwalają wyciągnąć wnioski dotyczące rozprzestrzeniania się, terytorium, ruchów migracyjnych i dynamiki populacji u różnych kotowatych. Zrozumienie i analiza tych danych znajduje się jednakże dopiero na początku swojej drogi.
Nazywanie tego wirusa jako FIV odnosi się najczęściej do szczepu izolowanego z kotów domowych. Dlatego FIV kotów domowych ("Felis catus") nazywane jest czasami FIVca, FIV lwów afrykańskich ("Panthera leo") nazywane jest FIVple, a "Puma concolor" jako FIVpco. FIV u pumy określane jest również jako PLV, a lwie FIV jako LLV. Nazwy tych szczepów wirusów są jedynymi wyjątkami odbiegającymi od standardowej nomenklatury.
Podgrupy.
Do tej pory znane szczepy FIV są bardzo rozbieżne, lecz monofiletyczne, co oznacza, że powstały z jednej formy podstawowej. Dla trzech szczepów tego wirusa udało się wyróżnić ich podtypy. Jak do tej pory FIV kotów domowych jest najlepiej zbadane i zawiera pięć podtypów, które występują na całym świecie z różną częstotliwością, a oznaczane są literami od A do E. Podział na pięć podgrup dokonywany jest na podstawie porównania sekwencji DNA genu "env". Podgrupy A do C są rozpowszechnione na całym świecie, D występuje przede wszystkim we wschodniej Azji, a E tylko w Ameryce Południowej.
Również dla FIVple wyszczególniono podgrupy określane od A do C. Podział na te podgrupy nastąpił na podstawie różnic sekwencyjnych w genie "pol", który koduje wirusowe enzymy (proteazy, integrazy i odwrotne transkryptazy). Dla FIVpci wyszczególniono na podstawie różnic w "pol" dwie podgrupy oznaczane jako A i B. Różnice sekwencji DNA są po części znaczące pomiędzy poszczególnymi szczepami FIV i kształtują się np. dla genu "pol" w FIVple, FIVca FIVca FIVpco na poziomie 30 procent.
Znane szczepy FIV tworzą swoją własną grupę w obrębie lentiwirusów i można je podzielić na stare i nowe gatunki. Najbliżej spokrewnione są z lentiwirusami bydła i koni.
Budowa.
FIV ma budowę podobną do innych lentiwirusów, które wywołują objawy niedoboru odporności u ssaków. Kompletny wirion ma średnicę 105 do 125 nanometrów, ma kulisty lub owalny kształt oraz posiada w osłonce wirusa krótkie, nieokreślone elementy (ang. spikes), które składają się z wirusowych glikoprotein gp95 i gp44. Ma on tak jak inne retrowirusy gęstość 1,15–1,17 g/cm³. Cząstki wirusowe rozpadają się w wyniku działania zwykłych środków odkażających zawierających alkohol i chlor, i dezaktywują się poprzez krótkie ogrzewania do 60 °C.
Genom wirusa jest podwójny. Składa się z dwóch identycznych pojedynczych molekuł RNA składających się każda po około 9400 nukleoidów. Genom ten posiada typową genomową strukturę retrowirusów, która składa się z genów "gag-pol-env" i tak jak inne lentiwirusy posiada dodatkowe geny. Są nimi "vif", "vpr", "ref". Nie zawierają one "tat", "vpu", "vpx" i "nef", dlatego FIV jest mniej złożony niż wirus HIV. FIV posiada deoksyurydynopirofosfatazę (dUTPaza), która nie występuje u lentiwirusów naczelnych. dUTPaza kodowana jest w pol-regionie; enzym redukuje dUTP do dUMP oraz pirofosforanu, co prawdopodobnie uniemożliwia błędne włączenie dUTP do genomu.
Chorobotwórczość i specyfika.
Chorobotwórczość szczepów FIV u kotów żyjących na wolności jest trudna do określenia. Badania epidemiologiczne, w których porównano częstość przeżycia z częstotliwością występowania choroby i wskaźnikiem rozrodu, nie wykazały statystycznie istotnych negatywnych skutków dla zakażonych zwierząt. Wiele występujących szczepów nie może być zatem określanych jako patogenne. Niska patogenność szczepów tego wirusa u dziko żyjących kotów wskazuje na długie wzajemne oddziaływanie patogenu z gospodarzem, zachodzące już od około miliona bądź dwóch milionów lat. Nie wiadomo jeszcze, u których gatunków rozwinął się pierwotnie FIV. Przenoszenie wirusa między różnymi gatunkami kotów na wolności występuje rzadko, w niewoli natomiast częściej.
Zespół niedoboru immunologicznego kotów jest specyficzny dla kotowatych i ryzyko zarażenia u ludzi określane jest jako minimalne. FIV infekuje, podobnie jak HIV-1, głównie limfocyty T CD4+. W porównaniu do HIV-1, jednego z najbardziej zbliżonych do FIV spośród występujących u ludzi wirusów, może on zarażać szersze spektrum komórek. Obok limfocytów T CD4+, monocytów, makrofagów i komórek glejowych, infekuje on także limfocyty T i B CD8+. Za pierwotny receptor glikoproteiny (gp95) uważane są nie cząsteczki CD4, jak przy HIV-1, lecz CD134. Do interakcji pomiędzy glikoproteiną 95 i CD134 potrzebny jest CXCR4 jako główny koreceptor. Glikoproteina 95 wirusa wiąże się za pośrednictwem wypustek (ang. spikes) z cząsteczką CD134, co prowadzi do zmiany konformacji w gp95 umożliwiającej interakcję z CXCR4. Ta interakcja z koreceptorem pobudza syntezę osłonek wirusowych z błoną komórkową i umożliwia wniknięcie do komórek. Ponieważ opisane zostały także szczepy wirusów, które nie wymagają CD132, rola receptorów nie jest całkowicie wyjaśniona.
Dotychczas w żadnym przypadku nie powiodło się wszczepienie wirusa zespołu niedoboru immunologicznego do ludzkich komórek czy też linii komórkowych w celu rozmnożenia. Przyczyną, dla której wirus nie mógł przejść całego cyklu replikacji był fakt, że wykrywalny prowirus zintegrowany w DNA nie pokonuje krytycznego etapu transkrypcji. Dlatego po zainfekowaniu komórek nie może dojść do syntezy pełnych cząstek wirusa. Blokada ta przypomina tym samym tę spotykającą EIAV w komórkach ludzkich i HIV w komórkach mysich.
W organizmie kota wkrótce po infekcji produkowane są przeciwciała i powstają cytotoksyczne komórki T, jednak pomimo gwałtownej reakcji immunologicznej nie dochodzi do całkowitego zwalczenia infekcji. Wirus pozostaje przez to na stałe w organizmie – we wszystkich dotychczas badanych przypadkach.
Szczepionka przeciw FIV.
Stosunkowo dużo uwagi poświęca się opracowaniu szczepionki przeciwko temu wirusowi, która została dopuszczona w 2002 roku w Stanach Zjednoczonych. Po doświadczeniach z tą szczepionką narodziły się nadzieje na opracowanie szczepionki przeciwko HIV. Prace nad tą szczepionką przyspieszyły po odkryciu wirusa, badano wiele różnych typów szczepionek, w tym inaktywowane wirusy, komórki zainfekowane wirusami, szczepionki DNA i wektory wirusowe. Nie jest jasne, czy otrzymane w warunkach laboratoryjnych rezultaty potwierdzą się w praktyce, zwłaszcza biorąc pod uwagę dużą liczbę różnych szczepów wirusa.
Rozwój skutecznej szczepionki przeciwko wirusowi FIV jest tak jak w przypadku wirusa HIV utrudniony przez dużą liczbę wirusów i wariacje ich szczepów. Dla tzw. szczepionki "pojedynczego szczepu" ("single strain"), a więc chroniącej tylko przed jednym z wariantów wirusa, udowodniono duża skuteczność także wobec homologicznych szczepów FIV. Wraz z rozwojem szczepionki przeciwko FIV "dual-subtype" (Fel-O-Vax FIV) stało się możliwe uodpornienie kotów na dalsze szczepy tego wirusa. Szczepionka składa się z inaktywowanych cząstek FIV szczepów "Petaluma subtype A" i "Shizuoka subtype D". W warunkach laboratoryjnych zaobserwowano uodpornienie 82% badanych kotów po podaniu szczepionki. W przypadku dwóch różnych podtypów szczepu B wirusa wykazano skuteczność 100%. Całkowite uodpornienie zwierząt żyjących na wolności przeciwko pierwotnym szczepom wydaje się być jednak wciąż nieosiągalne. Dotychczas można było tylko opierać się na niektórych doświadczeniach z badań nad szczepionką przeciwko HIV. Najbardziej krytykowaną stroną dostępnej szczepionki jest fakt, że zaszczepione zwierzęta nie różnią się serologicznie od zainfekowanych. Trwają prace nad testem pozwalającym na ich rozróżnienie.
Zbliżony obraz kliniczny niedoboru odporności u kotów i AIDS oraz możliwość uodpornienia przeciwko FIV sprawiają, że wirus ten stał się użytecznym modelem w badaniach nad HIV/AIDS.
FIV jako wektor wirusowy.
W oparciu o FIV opracowywane są wektory wirusowe na potrzeby ludzkiej terapii genowej. Jest to możliwe dzięki braku patogenności FIV wobec ludzi. Wektory wirusa znajdują także zastosowanie w podstawowych badaniach naukowych.

</doc>
<doc id="1706206" url="https://pl.wikipedia.org/wiki?curid=1706206" title="Perfect symfonicznie - Platinum">
Perfect symfonicznie - Platinum



</doc>
<doc id="1706207" url="https://pl.wikipedia.org/wiki?curid=1706207" title="Anna Tieriechowa">
Anna Tieriechowa

Anna Sawowna Tieriechowa ("ros. Анна Савовна Терехова") - (ur. 13 sierpnia 1970 w Moskwie) - rosyjska aktorka filmowa i teatralna. 
Życiorys.
Córka aktorki Margarity Tieriechowej i bułgarskiego aktora Sawy Haszimowa. Początkowo Anna nosiła nazwisko ojca, ale kiedy opuścił rodzinę i powrócił do Bułgarii przyjęła nazwisko matki. Matka także nie miała zbyt dużo czasu by zajmować się córką, którą opiekowała się babka, także aktorka - Galina Tomaszewicz. Debiutem scenicznym Anny była rola w przedstawieniu Romana Wiktiuka - "Dziewczyno, gdzie ty żyjesz" (Девочка, где ты живешь?, 1977). Mając 17 lat poznała aktora, Walerija Borowskiego. Z tego związku przyszedł na świat syn, Michaił, ale para po 4 latach rozstała się.
Po ukończeniu szkoły średniej zdecydowała się zdawać do moskiewskiej szkoły aktorskiej GITIS. Jej kolejny partner życiowy, Nikołaj Dobrynin wprowadził Annę do "Niezależnej trupy teatralnej" Ałły Sigałowej. Tam też zwróciła na siebie uwagę krytyków rolą Desdemony w "Otellu". W tym samym spektaklu Dobrynin grał rolę Otella. Po studiach skorzystała z zaproszenia Siergieja Prochanowa i rozpoczęła występy w Teatrze Łuna. Rola Nicole w adaptacji scenicznej dzieła Fitzgeralda - "Czuła jest noc" stała się przełomem w jej dorobku scenicznym. Tieriechowa przyłączyła się do zespołu "Monolog XXI wieku", zdobywając z nim nagrody na przeglądach teatralnych.
W filmie zadebiutowała w 1993 w melodramacie "Rosyjski ragtime", ale pierwszym sukcesem stała się dopiero rola prostytutki Nataszy w filmie "Wszystko, o czym tak długo marzyliśmy".

</doc>
<doc id="1706211" url="https://pl.wikipedia.org/wiki?curid=1706211" title="Franz Schiemer">
Franz Schiemer

Franz Schiemer (ur. 21 marca 1986 w Haag am Hausruck) – piłkarz austriacki grający na pozycji środkowego obrońcy.
Kariera klubowa.
Karierę piłkarską Schiemer rozpoczął w amatorskim klubie Taufkirchen an der Trattnach. W latach 1996–2003 był członkiem juniorskich zespołów SV Ried, a następnie trafił do kadry pierwszego zespołu. W drugiej lidze austriackiej zadebiutował 5 sierpnia 2003 roku w przegranym 0:2 wyjazdowym spotkaniu z Austrią Lustenau. W Ried stał się podstawowym zawodnikiem, a na koniec sezonu 2004/2005 wywalczył z nim awans do pierwszej ligi.
Latem 2005 roku po awansie Ried Schiemer odszedł za 400 tysięcy euro do Austrii Wiedeń. Swój debiut w Austrii zaliczył 23 lipca 2005 w wygranym 2:0 meczu z SV Mattersburg. W Austrii przez pierwsze dwa lata miał problemy z przebiciem się do pierwszego składu i zaliczał także występy w rezerwach. W 2006 roku wywalczył z Austrią mistrzostwo kraju, a w 2007 roku zdobył z nią Puchar Austrii. Na początku sezonu 2007/2008 stał się podstawowym zawodnikiem Austrii.
Wiosną przed zakończeniem sezonu 2008/2009 Schiemer podpisał kontrakt z mistrzem Austrii Red Bull Salzburg. Czterokrotnie wywalczył z nim mistrzostwo kraju, dwukrotnie wicemistrzostwo i zdobył trzy Puchary Austrii. W 2015 zakończył karierę.
Kariera reprezentacyjna.
W reprezentacji Austrii Schiemer zadebiutował 13 października 2007 roku w przegranym 1:3 towarzyskim spotkaniu ze Szwajcarią. W 2008 roku ostatecznie nie znalazł się 23-osobowej kadrze na Euro 2008. Obecnie jest członkiem kadry austriackiej walczącej w eliminacjach do Mistrzostw Świata w RPA.

</doc>
<doc id="1706212" url="https://pl.wikipedia.org/wiki?curid=1706212" title="Kryzys polityczny w Peru (2009)">
Kryzys polityczny w Peru (2009)

Kryzys polityczny w Peru w 2009 roku – spór polityczny między administracją państwową a ludnością tubylczą Peru, dotyczący rozwoju Amazonii oraz wydobycia ropy naftowej i innych zasobów naturalnych.
Peruwiańscy Indianie zamieszkujący Amazonię zarzucili władzom ułatwienie masowej eksploatacji bogactw naturalnych z ich rodzimych terytoriów bez konsultacji z miejscowymi społecznościami. Wprowadzenie nowych przepisów w tym zakresie spowodowało liczne protesty w regionie Amazonas latem 2008, a następnie w kwietniu i maju 2009. Na początku czerwca 2009 manifestacje społeczne i blokady dróg przerodziły się w zamieszki ze służbami bezpieczeństwa, w wyniku których zginęło 24 funkcjonariuszy policji i co najmniej 30 demonstrantów. Były to największe zamieszki w Peru od lat 90. XX w. Zamieszki doprowadziły do napięć z sąsiednią Boliwią po tym, jak prezydent tego kraju oskarżył peruwiańskie władze o „ludobójstwo”.
W celu zakończenia niepokojów, 10 czerwca 2009 rząd zawiesił część kontrowersyjnych przepisów i rozpoczął rozmowy ze społecznością indiańską. W ich następstwie 18 czerwca 2009 parlament Peru unieważnił dwa spośród najbardziej spornych dekretów prezydenckich.
Geneza.
W kwietniu 2009 w Peru doszło do protestów i blokad dróg, organizowanych przez plemiona Indian z peruwiańskiej Amazonii. Indianie kolejny raz sprzeciwili się uchwalonym przez administrację prezydenta Alana Garcii w 2007 i 2008 przepisom, które według nich zagrażają bezpieczeństwu krajowych zasobów naturalnych oraz umożliwiają ich nadmierną eksploatację przez zagraniczne koncerny. Szef indiańskiej organizacji AIDESEP Alberto Pizango, zarzucił władzom przekazanie rodowych indiańskich terytoriów wielonarodowym koncernom bez konsultacji z miejscową ludnością. Rdzenne społeczności skarżyły się, że nowe przepisy, w tym dekrety prezydenckie 1090 i 1064, umożliwiają eksplorację 70% peruwiańskiej Amazonii w celu wydobywania z niej ropy naftowej i gazu ziemnego bez uprzedniej zgody ludów tubylczych, co ich zdaniem stanowi naruszenie Deklaracji praw ludów tubylczych przyjętej przez ONZ w 2007. Wskazywali na związane z tym ryzyko dla ich egzystencji w tym regionie oraz na zagrożenia dla fauny i flory. Prezydent García bronił stanowiska swojego rządu mówiąc, że korzyści z zasobów naturalnych powinni czerpać wszyscy obywatele, a nie tylko ludność, która ma szczęście zamieszkiwać ziemie obfitujące w zasoby.
W związku z blokadami i demonstracjami, które sparaliżowały transport w całym kraju, włącznie z transportem lotniczym, 8 maja 2009 rząd wprowadził sześćdziesięciodniowy stan wyjątkowy w części regionu Amazonas.
Zamieszki.
5 czerwca 2009 spór polityczny przerodził się w krwawe zamieszki ludności tubylczej z policją. W czasie akcji przełamywania przez policję blokady na głównej drodze niedaleko Bagua na północy Peru, zginęło - według pierwszych doniesień - co najmniej 31 osób (minimum 22 Indian oraz 9 policjantów). Do akcji służb bezpieczeństwa doszło po tym, jak 5 tys. demonstrantów zablokowało ruch w rejonie tzw. Diabelskiego Zakrętu na głównej drodze łączącej peruwiańską Amazonię z wybrzeżem. Demonstranci obwinili rząd odpowiedzialnością za sprowokowanie starć. Stwierdzili, że policja otwarła ogień z broni palnej, w tym z helikopterów, do pokojowej manifestacji. Policja odparła, że jej funkcjonariusze zostali ostrzelani jako pierwsi, a prezydent Garcia oskarżył Indian o „zniżenie się do poziomu przestępców”.
6 czerwca 2009 doszło do kolejnych walk. Dzień wcześniej, według relacji policji, 38 jej funkcjonariuszy zostało schwytanych przez protestujących Indian w położonych w dżungli zakładach państwowej spółki "Petroperu". Następnego dnia, na wieść o rządowej akcji odbijania uwięzionych, okoliczna ludność zabiła 9 innych policjantów. 22 funkcjonariuszy zostało wówczas uwolnionych, a 7 uznano za zaginionych. Peruwiański premier Yehude Simon oskarżył protestujących o „zamach na demokrację”. Władze oznajmiły, że w wyniku walk śmierć poniosło również 5 cywilów, podczas gdy przywódcy Indian stwierdzili, że zginęło 25 demonstrantów. W odpowiedzi na zamieszki, rząd wprowadził godzinę policyjną w regionie Amazonas oraz ustawił punkty kontrolne na drogach.
Prezydent Garcia oskarżył „zagraniczne siły” o podburzanie do niepokojów, stwierdzając że nie chcą one, by Peru wykorzystywało „zasoby naturalne dla własnego dobra, wzrostu i jakości życia swoich mieszkańców”. W wyniku czerwcowych zamieszek zginęło w sumie 24 policjantów i co najmniej 30 indiańskich demonstrantów. Ponadto 155 osób zostało rannych a dziesiątki zaginęły. Były to najkrwawsze akty przemocy od czasu stłumienia działalności Świetlistego Szlaku w latach 90. XX w.
Działacze i prawnicy broniący praw człowieka oskarżyli rząd o tuszowanie rozmiarów zamieszek. Zwrócili uwagę na pogłoski o ukrywaniu przez policję ciał zabitych demonstrantów i podkreślili, że ponad sto osób zostało uznanych za zaginione. Rząd odrzucił te zarzuty, oznajmiając że ofiarami zamieszek byli policjanci.
6 czerwca 2009 władze wydały nakaz aresztowania przywódcy protestujących Indian, Alberto Pizango. Pizango został oskarżony o działalność wywrotową, spiskową oraz organizowanie buntu. 8 czerwca 2009 Pizango, który działalność służb policyjnych określił mianem „rzezi ludności”, szukał schronienia w ambasadzie nikaraguańskiej w Limie. 9 czerwca ambasada Nikaragui udzieliła mu azylu, a tydzień później władze Peru zezwoliły mu na wyjazd z kraju.
Następstwa zamieszek.
W sytuacji napięcia społecznego, 10 czerwca 2009 peruwiański parlament zawiesił na okres 90 dni dwa prezydenckie dekrety dotyczące eksploatacji zasobów złóż naturalnych. Ruch ten miał stanowić rozwiązanie kompromisowe i umożliwić przeprowadzenie rozmów z przedstawicielami ludności indiańskiej. Nie uspokoiło to jednak nastrojów w kraju. Opozycja i Indianie uznali działania rządu za niewystarczające i domagali się całkowitego unieważnienia pakietu przepisów umożliwiających eksploatację znacznej części Amazonii bez konsultacji z przedstawicielami miejscowych społeczności. 12 czerwca w Limie doszło do 20-tysięcznej demonstracji, w której wzięli udział studenci, związkowcy i peruwiańscy Indianie. Demonstranci, wykrzykując hasło: „Dżungla nie jest na sprzedaż”, przemaszerowali pod budynek parlamentu. Pod parlamentem doszło do walk z policją. Protestujący użyli kamieni, policja w celu przywrócenia porządku posłużyła się gazem łzawiącym.
Zamieszki w Peru spowodowały poważne napięcia w stosunkach Peru z sąsiednią Boliwią. 16 czerwca 2009 prezydent Evo Morales, pierwszy boliwijski prezydent pochodzenia indiańskiego, określił śmierć protestujących Indian jako „ludobójstwo spowodowane wolnym handlem” i oskarżył o nie rząd w Limie. W odpowiedzi peruwiański minister spraw zagranicznych Jose Antonia Garcia Belaunde odwołał ambasadora tego kraju z Boliwii i nazwał prezydenta Moralesa „wrogiem Peru”. Minister stwierdził, że „najwyraźniej przywódca Boliwii ma do odegrania mesjańską rolę oswobodzenia Peruwiańczyków spod rządu prezydenta Alana Garcii”.
16 czerwca 15 międzynarodowych organizacji broniących praw tubylczych i środowiska zaapelowało do rządu Stanów Zjednoczonych, by wezwał on władze Peru do przestrzegania praw ludów tubylczych potwierdzonych w Konstytucji Peru, Konwencji nr 169 Międzynarodowej Organizacji Pracy i Deklaracji Praw Ludów Tulylczych ONZ.
17 czerwca 2009 peruwiański rząd, po rozmowach ze społecznością indiańską, postanowił skierować kontrowersyjne dekrety do Kongresu w celu ich unieważnienia. Premier Yehude Simon zapowiedział również podanie się do dymisji po ustabilizowaniu sytuacji w kraju. Premier Simon stwierdził, że „rząd musi wiedzieć, jak słuchać”. Uznał, że uchylenie części krytykowanych przepisów nie zaszkodzi porozumieniu o wolnym handlu ze Stanami Zjednoczonymi. Premier zapowiedział zniesienie stanu wyjątkowego i godziny policyjnej w regionie Amazonas, a przywódcy Indian zgodzili się zakończyć blokady głównych dróg.
18 czerwca 2009 parlament Peru, głosami 82 do 12, unieważnił dwa budzące największe kontrowersje dekrety 1090 i 1064.
Specjalny sprawozdawca ONZ do spraw ludów tubylczych James Anaya, który przybył do Peru, zaapelował do wszystkich stron sporu o kontynuowanie pokojowych negocjacji podkreślając, że w rozmowach powinni brać udział delegaci tubylców i społeczności światowej. Wezwał on władze Peru, by uczyniły wszystko co możliwe w celu ochrony praw człowieka i podstawowych wolności peruwiańskich ludów tubylczych. Zaapelował też o poważne śledztwo, które mogłoby wykazać możliwe naruszenia praw człowieka, doprowadzić do ukarania winnych i zapobiec podobnym wydarzeniom w przyszłości.

</doc>
<doc id="1706213" url="https://pl.wikipedia.org/wiki?curid=1706213" title="Falco punctatus">
Falco punctatus



</doc>
<doc id="1706214" url="https://pl.wikipedia.org/wiki?curid=1706214" title="Kampania Stu Kwiatów">
Kampania Stu Kwiatów



</doc>
<doc id="1706215" url="https://pl.wikipedia.org/wiki?curid=1706215" title="Cambridge United.">
Cambridge United.



</doc>
<doc id="1706216" url="https://pl.wikipedia.org/wiki?curid=1706216" title="Koalicja 14 Marca">
Koalicja 14 Marca



</doc>
<doc id="1706219" url="https://pl.wikipedia.org/wiki?curid=1706219" title="Citroën C-Métisse">
Citroën C-Métisse

Citroën C-Métisse − samochód koncepcyjny francuskiego Citroëna, który zadebiutował 30 września na Paris Motor Show 2006. C-Metisse wyposażono w hybrydowy wysokoprężny układ napędowy, połączenie turbodiesla i silników elektrycznych pojawia się w pojazdach koncepcyjnych koncernu PSA coraz częściej. Ekstremalne proporcje wskazują, że ten model nie trafi w najbliższym czasie do produkcji.
Design.
Najnowsze C-Métisse to studium czterodrzwiowego hatchbacku, które dzięki ultra niskiej budowie nadwozia (1,24 m wysokości) zyskało od projektantów przydomek coupe. 4,74 m długie i 2 m szerokie auto o oryginalnych kształtach w swoim luksusowym wnętrzu, do którego wchodzi się przez uskrzydlone drzwi, pomieści cztery osoby. Przedział pasażerski musiał się obejść bez słupka B, dzięki czemu łatwiej się wsiada, jednak konstrukcja musiała zostać odpowiednio usztywniona. Podstawowym elementem nośnym całej konstrukcji jest podłoga, w której zamontowano ciężkie akumulatory.
Każdy z pasażerów ma do dyspozycji osobny skórzany fotel z wyraźnym profilowaniem i możliwością indywidualnej regulacji wielu funkcji, włącznie z klimatyzacją. Kierowca może ustawić sobie pedały, kolumnę kierownicy, fotel oraz zagłówek, który zawieszono na podsufitce. Wszystkie przełączniki umieszczono na kierownicy lub na podsufitce. Tylny bagażnik dopełniono dwoma mniejszymi za przednią osią.
Unikalne drzwi.
C-Metisse zaskakuje zastosowanymi rozwiązaniami technicznymi, w szczególności w dziedzinie drzwi. Pierwsza niespodzianka to obecność tylnych drzwi w samochodzie, który jest doskonałym przedstawicielem kategorii coupé. Drugie zaskoczenie to spektakularny, niemal baletowy, sposób otwierania drzwi. Niezależnie od niezwykłego efektu wizualnego to skuteczne rozwiązanie ułatwia dostęp do wnętrza. Drzwi w momencie otwierania częściowo odsuwają dach stanowiący główną przeszkodę w niskich samochodach i zapewniają doskonałą dostępność. Bagażnik otwierany w układzie równoległym dopełnia estetykę.
Silnik.
C-Métisse przyśpiesza od 0 do 100 km/h w 6,2 s, prędkość maksymalna wynosi 250 km/h, auto średnio zużywa 6,5 l paliwa na 100 km. W ważącym 1400 kg samochodzie zamontowano opony w rozmiarze 255/40 R 20 oraz hydropneumatyczne zawieszenie. W odróżnieniu od innych producentów Citroen prezentuje również konstrukcję szkieletu z lekkich kompozytów.
Według Citroëna energia elektryczna w akumulatorach starcza na ok. 3 km jazdy przy prędkości 30 km/h wyłącznie na napędzie elektrycznym.

</doc>
<doc id="1706221" url="https://pl.wikipedia.org/wiki?curid=1706221" title="Edukacja Dorosłych">
Edukacja Dorosłych

 
Czasopismo „Edukacja Dorosłych” do 1993 było kwartalnikiem wydawanym przez Akademickie Towarzystwo Andragogiczne, od 2008 jest półrocznikiem. Tematyka czasopisma to kształcenie i wychowywanie osób dorosłych.
Informacje ogólne.
Redaktorem naczelnym pierwszego numeru była Eugenia Anna Wesołowska, która pełniła swoje obowiązki do roku 2007. W czasie wydawania czasopisma ukazały się trzy numery specjalne w 2004, 2006 oraz w 2007, z czego dwa pierwsze to numery studenckie. Numer z 2007 jest podsumowaniem kilkunastu lat funkcjonowania i został poświęcony problematyce europejskiej edukacji dorosłych w ujęciu komparatystycznym. Od 1994 w numerze znajdują się streszczenia artykułów w języku niemieckim i angielskim oraz spisy treści w tych językach. Natomiast od 2007 roku spis treści jest w języku niemieckim i angielskim, a streszczenia artykułów w języku angielskim.
Rada redakcyjna w latach 1993 – 2007.
Skład rady redakcyjnej w latach 1993 – 2007:
Działy czasopisma w latach 1993 – 2006.
Czasopismo w latach 1993 – 2006 składało się z pięciu działów:
Rada naukowa od 2008 roku.
Skład rady naukowej od 2008 roku:
Problematyka.
Tematyka czasopisma to kształcenie i wychowywanie osób dorosłych. Przedmiotem zainteresowań są zaś rozwiązania na temat metodologii badań i dokumentacji naukowej w dziedzinie oświaty dorosłych, systemu oświaty dorosłych, problematyki celów kształcenia, zakresu i jakości treści, podmiotu pracy oświatowej, problematyki form, zasad, metod, środków edukacji, historii oświaty dorosłych, zagadnień osobowości pracownika oświatowego i in. Omawiane są także metody badań andragogicznych, teoria systemu edukacji, celów i zadań, realizatorów i organizatorów tej edukacji, form, metod i środków kształcenia oraz wychowania, organizacji tego kształcenia, funkcji kształcenia dorosłych, ustawodawstwa oświatowego, systemu urządzeń i instytucji służących tej działalności, pozycji i rangi tego kompleksu kształceniowo-wychowawczego na tle związku z systemem edukacji dla dzieci i młodzieży.
Przeszłość – przyszłość.
Po przełomie 1989 r. edukacja dorosłych znalazła się poza obszarem zainteresowania państwa, co przyniosło zarówno pozytywne (uwolnienie się od ideologicznych wpływów), jak i negatywne konsekwencje (pozbawienie polityczno-oświatowego wsparcia). W wyniku kryzysu centralne władze oświatowe wycofały się z wydawania „Oświaty Dorosłych” - najważniejszego periodyku obejmującego szeroko rozumianą problematykę teorii i praktyki edukacji dorosłych. Tym samym pozbawiono andragogów ważnego forum do realizowania funkcji monitorującej i wspierającej rozwój teorii i praktyki edukacji dorosłych w dziedzinie wartościowania związków między edukacją dorosłych a jej społecznym otoczeniem (państwem, polityką, ekonomią), definiowania zmieniającej się historycznie tożsamości andragogiki / edukacji dorosłych, komunikowania się teoretyków i praktyków, podnoszenia w opinii społecznej prestiżu teorii i praktyki edukacji dorosłych poprzez upowszechnianie wiedzy, informacji, wyników badań, inspirowania do innowacji, przemian, zwrotów w teorii andragogicznej, profesjonalizacji andragogów. Lukę tę zaczęło niwelować powołane w grudniu 1993 r. stowarzyszenie teoretyków i praktyków edukacji dorosłych: Akademickie Towarzystwo Andragogiczne (ATA). Od początku swojego istnienia organizacja ta prowadziła m.in. aktywną działalność wydawniczą, która objęła trzy rodzaje wydawnictw: kwartalnik Edukacja Dorosłych, Rocznik Andragogiczny oraz serię Biblioteka Edukacji Dorosłych. Do realizacji tych idei pozyskano Niemieckie Towarzystwo Uniwersytetów Powszechnych. Przedstawicielstwo w Polsce, które przez 13 lat finansowało lub współfinansowało wymienione przedsięwzięcia.
Ważne miejsce w wydawnictwach ATA zajmuje problematyka międzynarodowa, co dokumentuje niżej prezentowana bibliografia za lata 1993-2007. W kwartalniku „Edukacja Dorosłych” ukazały się łącznie 274 pozycje: artykuły polskich andragogów, tłumaczenia tekstów obcojęzycznych, sprawozdania oraz recenzje polskich i zagranicznych publikacji. Dwa zeszyty (w latach 2006-2007) zostały poświęcone w całości problematyce międzynarodowej.
Od 2009 „Edukacja Dorosłych” ukazywała się dwa razy do roku i jest wydawnictwem tematycznym, przygotowanym przez redaktora/redaktorów prowadzących. Numer „Edukacji Dorosłych”, który ukazał się w pierwszym półroczu 2009, jest poświęcony uczestnikom edukacji dorosłych, różnym środowiskom oraz grupom osób uczestniczących w edukacji; zmianom, jakie w ciągu ostatnich dwudziestu lat można zaobserwować wśród uczestników edukacji formalnej. W kolejnym numerze (grudzień 2009), poświęconym pracy andragoga w kontekście aktualnej sytuacji społecznej Polaków, przedstawiona jest specyfika problemów społecznych oraz projekty edukacyjne będące reakcją na nie, zaangażowanie organizacji pozarządowych oraz możliwości działania andragogów w tym zakresie.

</doc>
<doc id="1706223" url="https://pl.wikipedia.org/wiki?curid=1706223" title="Ach, miły Boże, toć boli">
Ach, miły Boże, toć boli

Ach, miły Boże, toć boli – incipit anonimowego polskiego erotyku średniowiecznego, zapisanego w 1460 roku w dziele prawniczym należącym do Wojciecha i Piotra z Bydgoszczy.
Ten czterowersowy utwór należy do kręgu tzw. "przypowieści miłosnych". Były to krótkie, dwu- lub czterowersowe erotyki, powstające głównie w Niemczech, zwane tam "Liebessprüche". Stanowiły wzór dla pozostałych literatur narodowych. Polski wiersz "Ach, miły Boże..." jest przekładem czeskiego anonimowego utworu:
Egzemplarz kodeksu prawniczego, w którym na stronie 291 zapisany został wierszyk, należał najpierw do Biblioteki Ordynacji Zamojskich, następnie został przekazany Bibliotece Narodowej w Warszawie (sygn. BOZ 139). Pierwszą transliterację i transkrypcję erotyku opublikował w 1881 r. Józef Przyborowski (artykuł "Wydanie krakowskie dzieła Jana z Turrekrematy "Explanatio in Psalterium"" w I tomie Przeglądu Bibliograficzno-Archeologicznego).

</doc>
<doc id="1706224" url="https://pl.wikipedia.org/wiki?curid=1706224" title="Direct2D">
Direct2D

Direct2D – wysokopoziomowe API do programowania aplikacji używających grafiki dwuwymiarowej i wektorowej. Jest dostępny jako część DirectX od wersji 11. Zastąpił zdeprecjonowany interfejs DirectDraw.
Direct2D pozwala na sprzętową akcelerację grafiki 2D poprzez kartę graficzną, oferując wysoką jakość i szybkość.
Funkcje.
Direct2D wspiera:

</doc>
<doc id="1706226" url="https://pl.wikipedia.org/wiki?curid=1706226" title="Parafia Matki Bożej Wspomożenia Wiernych w Twardogórze">
Parafia Matki Bożej Wspomożenia Wiernych w Twardogórze

Parafia Matki Bożej Wspomożenia Wiernych w Twardogórze – parafia rzymskokatolicka należąca do dekanatu Twardogóra diecezji kaliskiej.
Historia.
Została utworzona w 1318. Od 1945 roku prowadzona przez księży Salezjanów. W latach 1945-1992 parafia należała do Archidiecezji Wrocławskiej. Na podstawie bulli papieża Jana Pawła II "Totus Tuus Poloniae populus" z 25 marca 1992 utworzono nową diecezję, diecezję kaliską. Odtąd parafia w Twardogórze należy do diecezji kaliskiej. Kościół parafialny neogotycki zbudowany w latach 1874-1876. Mieści się przy Placu Piastów. W 2005 roku świątynię podniesiono do rangi bazyliki mniejszej, która jest także Diecezjalnym Sanktuarium Maryi Wspomożycielki Wiernych.
24 września 1995 roku w parafii miała miejsce koronacja figury Matki Bożej Wspomożycielki Wiernych, koronami papieskimi, poświęconymi przez Jana Pawła II. Koronowali: nuncjusz Józef Kowalczyk, kardynał Józef Glemp, kardynał Henryk Gulbinowicz i biskup Stanisław Napierała. Była to pierwsza koronacja w nowoerygowanej diecezji kaliskiej.
Organizatorem tego święta na poziomie parafii był ks. Józef Kawalec SDB - kustosz sanktuarium, który został zapamiętany także jako proboszcz, za którego kadencji wymieniono więźbę dachową i posadzkę w sanktuarium.
Pierwszym proboszczem w Twardogórze, po drugiej wojnie światowej, był ks. Jan Duniec SDB, który organizował życie parafialne w powojennych warunkach.

</doc>
<doc id="1706228" url="https://pl.wikipedia.org/wiki?curid=1706228" title="Bezprzedmiotowość decyzji administracyjnej">
Bezprzedmiotowość decyzji administracyjnej

Bezprzedmiotowość decyzji administracyjnej – niemożliwość zrealizowania celu, który organ administracyjny ma na względzie, wydając decyzję administracyjną. W literaturze wskazuje się na sytuacje, kiedy zachodzi bezprzedmiotowość decyzji administracyjnej – są to:
W sytuacji, kiedy decyzja administracyjna stała się bezprzedmiotowa, a przy tym stwierdzenie wygaśnięcia takiej decyzji wynika z przepisu prawa albo leży to w interesie społecznym lub w interesie strony, organ administracji publicznej, który wydał decyzję w pierwszej instancji, stwierdza jej wygaśnięcie. Stwierdzenie to następuje w drodze decyzji administracyjnej.

</doc>
<doc id="1706229" url="https://pl.wikipedia.org/wiki?curid=1706229" title="Angerme">
Angerme

, wcześniej – zespół powstały w roku 2009. Zadebiutował 7 czerwca tego samego roku, wydając pierwszy singiel „aMa no Jaku” (ぁまのじゃく). W listopadzie 2009 członkinie zespołu odeszły z Hello Pro Egg, zostały jednym z kilku zespołów dominujących w projekcie muzycznym Hello! Project. 
Nazwa zespołu.
Nazwa S/mileage wywodzi się z angielskich słów, "smile", "mileage" i "age". Fraza "smile age" oznacza „wiek uśmiechu”.

</doc>
<doc id="1706230" url="https://pl.wikipedia.org/wiki?curid=1706230" title="Regulus ignicapilla">
Regulus ignicapilla



</doc>
<doc id="1706232" url="https://pl.wikipedia.org/wiki?curid=1706232" title="Trypolitania (kolonia włoska)">
Trypolitania (kolonia włoska)

Trypolitania (wł. "Tripolitania italiana", w tłum. na pol. „Trypolitania włoska”) – włoska kolonia, istniejąca w latach 1927-1934 na terenie obecnej Republiki Libii.
Historia.
W wyniku wojny włosko-tureckiej (1911-1912) terytoria obecnej Libii przeszły pod panowanie Włoch, które na jej terenie utworzyły kolonię, Włoską Afrykę Północną. W 1927 roku wydzielono z niej Cyrenajkę i Trypolitanię, zaś w 1934 połączono je wszystkie, tworząc Libię.
Po zajęciu przez Królestwo Włoch Trypolisu w 1911 w kraju wybuchło powstanie kierowane przez bohatera narodowego Libii, Umara al-Muchtara. Włosi osiedlali w Libii osadników oraz prowadzili italianizację miejscowej ludności.

</doc>
<doc id="1706233" url="https://pl.wikipedia.org/wiki?curid=1706233" title="Flaga Trypolitanii Włoskiej">
Flaga Trypolitanii Włoskiej



</doc>
<doc id="1706237" url="https://pl.wikipedia.org/wiki?curid=1706237" title="Monika Bellucci">
Monika Bellucci



</doc>
<doc id="1706238" url="https://pl.wikipedia.org/wiki?curid=1706238" title="Rajd Grecji 2009">
Rajd Grecji 2009

Rezultaty Rajdu Grecji ("56th Acropolis Rally of Greece"), 7. rundy Rajdowych Mistrzostw Świata w 2009 roku, który odbył się w dniach 12-14 czerwca:
Klasyfikacja po 7 rundach.
Tabele przedstawiają tylko pięć pierwszych miejsc.

</doc>
<doc id="1706240" url="https://pl.wikipedia.org/wiki?curid=1706240" title="Polscy posłowie do Parlamentu Europejskiego 2009–2014">
Polscy posłowie do Parlamentu Europejskiego 2009–2014

Polscy posłowie VII kadencji do Parlamentu Europejskiego od 14 lipca 2009 do 30 czerwca 2014, wybrani w wyborach przeprowadzonych 7 czerwca 2009.
Tabela przedstawia podział mandatów po wyborach w 2009 i stan na koniec kadencji:
Przynależność klubowa.
Stan na koniec kadencji.
Polscy posłowie VII kadencji zrzeszeni byli w następujących grupach:

</doc>
<doc id="1706241" url="https://pl.wikipedia.org/wiki?curid=1706241" title="Parafia Miłosierdzia Bożego w Przemkowie">
Parafia Miłosierdzia Bożego w Przemkowie

Parafia Miłosierdzia Bożego w Przemkowie – rzymskokatolicka parafia, położona w dekanacie Szprotawa, diecezji zielonogórsko-gorzowskiej, metropolii szczecińsko-kamieńskiej w Polsce, erygowana 26 listopada 1989.

</doc>
<doc id="1706242" url="https://pl.wikipedia.org/wiki?curid=1706242" title="Rafał Trzaskowski">
Rafał Trzaskowski

Rafał Kazimierz Trzaskowski (ur. 17 stycznia 1972 w Warszawie) – polski polityk i politolog, specjalista w zakresie spraw europejskich, doktor nauk humanistycznych, wykładowca akademicki.
Poseł do Parlamentu Europejskiego VII kadencji (2009–2013), w latach 2013–2014 minister administracji i cyfryzacji, w latach 2014–2015 sekretarz stanu w Ministerstwie Spraw Zagranicznych, poseł na Sejm VIII kadencji (2015–2018), od 2018 prezydent miasta stołecznego Warszawy, od 2020 wiceprzewodniczący Platformy Obywatelskiej. Kandydat na urząd prezydenta RP w drugich wyborach w 2020.
Życiorys.
Wykształcenie.
Przed wyborami w 1989, będąc uczniem XI Liceum Ogólnokształcącego im. Mikołaja Reja w Warszawie, zgłosił się jako wolontariusz do pomocy w biurze stołecznego Komitetu Obywatelskiego w kawiarni „Niespodzianka” przy placu Konstytucji 6. Pracował jako tłumacz języka angielskiego i wspierał m.in. wizytującego Polskę przedstawiciela amerykańskiego stanu Michigan, dzięki któremu uzyskał później kilkumiesięczne stypendium, po czym kształcił się w Cranbrook-Kingswood High School w Bloomfield Hills (1990–1991). Maturę zdał w 1991.
W 1996 został absolwentem stosunków międzynarodowych na Wydziale Dziennikarstwa i Nauk Politycznych Uniwersytetu Warszawskiego. Ukończył także filologię angielską na Wydziale Neofilologii UW (1996) i studia europejskie w Kolegium Europejskim w Natolinie (1997). Był stypendystą Uniwersytetu Oksfordzkiego (1995) oraz Instytutu Unii Europejskiej Studiów nad Bezpieczeństwem w Paryżu (2002). W 2004 uzyskał stopień naukowy doktora nauk humanistycznych w zakresie nauk o polityce na Wydziale Dziennikarstwa i Nauk Politycznych UW na podstawie pracy pt. "Dynamika reformy instytucjonalnej w Unii Europejskiej" przygotowanej pod kierunkiem profesora Stanisława Parzymiesa.
Deklaruje znajomość pięciu języków obcych (angielskiego, francuskiego, hiszpańskiego, rosyjskiego i włoskiego).
Działalność zawodowa.
Od 1995 pracował jako tłumacz symultaniczny. W tamtym czasie pracował również jako nauczyciel języka angielskiego. W 1998 został wykładowcą w Krajowej Szkole Administracji Publicznej, a w 2002 w Collegium Civitas. W latach 2000–2001 był doradcą sekretarza Komitetu Integracji Europejskiej Jacka Saryusza-Wolskiego. Od 2002 pracował też jako analityk w Centrum Europejskim Natolin. W pracy zawodowej zajął się m.in. teorią integracji europejskiej i stosunków międzynarodowych.
Działalność polityczna do 2018.
W latach 2004–2009 był doradcą delegacji Platformy Obywatelskiej w Parlamencie Europejskim (PE). W wyborach w 2009 z listy tego ugrupowania w okręgu warszawskim uzyskał mandat eurodeputowanego VII kadencji, zdobywając 25 178 głosów. W kampanii wyborczej wspierali go m.in. Tomasz Karolak, Grzegorz Turnau i Michał Żebrowski. W PE VII kadencji został członkiem frakcji Europejskiej Partii Ludowej i wiceprzewodniczącym Komisji Spraw Konstytucyjnych. Pracował również w Komisji Rynku Wewnętrznego i Ochrony Konsumentów. W 2010 był szefem sztabu wyborczego Hanny Gronkiewicz-Waltz w trakcie kampanii samorządowej.
20 listopada 2013 premier Donald Tusk zapowiedział jego nominację na stanowisko ministra administracji i cyfryzacji. Został powołany na ten urząd przez prezydenta Bronisława Komorowskiego 27 listopada 2013 (z mocą od 3 grudnia 2013). Złożył w związku z tym mandat eurodeputowanego.
Zakończył urzędowanie w dniu zaprzysiężenia rządu Ewy Kopacz 22 września 2014. W nowym gabinecie 24 września 2014 został powołany na stanowisko sekretarza stanu w Ministerstwie Spraw Zagranicznych odpowiedzialnego za sprawy europejskie. Równolegle pełnił również funkcję pełnomocnika premiera do spraw Rady Europejskiej.
W 2015 wystartował w wyborach parlamentarnych jako lider listy wyborczej PO w okręgu krakowskim. Otrzymał 47 080 głosów, uzyskując tym samym mandat posła na Sejm VIII kadencji. W Sejmie został wiceprzewodniczącym Komisji do Spraw Unii Europejskiej. W 2016 został członkiem zarządu krajowego PO. W listopadzie tego samego roku został powołany na funkcję ministra spraw zagranicznych w gabinecie cieni utworzonym przez Platformę Obywatelską. 29 marca 2017 został wiceprzewodniczącym Europejskiej Partii Ludowej.
Prezydent Warszawy i pozostała działalność polityczna od 2018.
Lata 2018–2020.
W listopadzie 2017 został przedstawiony jako wspólny kandydat Platformy Obywatelskiej i Nowoczesnej na prezydenta Warszawy w wyborach samorządowych w 2018. W głosowaniu z października 2018 zwyciężył w I turze, zdobywając 56,67% (505 187 głosów). W związku z wyborem na urząd prezydenta miasta wygasł jego mandat poselski. Urzędowanie rozpoczął po zaprzysiężeniu 22 listopada 2018.
18 lutego 2019 podpisał przygotowaną przez Stowarzyszenie Miłość Nie Wyklucza "Deklarację LGBT+", zakładającą realizację w stolicy określonych społecznych postulatów społeczności LGBT+, w tym m.in. reaktywację hostelu interwencyjnego dla osób LGBT+ będących w trudnej sytuacji życiowej, patronat prezydenta Warszawy nad Paradą Równości, wprowadzenie edukacji antydyskryminacyjnej i seksualnej zgodnej ze standardami WHO czy powołanie pełnomocnika prezydenta miasta do spraw społeczności LGBT+. Podpisanie tego dokumentu spotkało się z krytyką niektórych środowisk politycznych (m.in. PiS), pozarządowych oraz medialnych, zwłaszcza o profilu katolickim, konserwatywnym i prawicowym. Krytyczne stanowisko wobec deklaracji wydała również Konferencja Episkopatu Polski i rzecznik praw dziecka Mikołaj Pawlak. Przychylnie o podpisanym dokumencie wypowiedział się natomiast rzecznik praw obywatelskich Adam Bodnar.
W 2019 był uczestnikiem spotkania Grupy Bilderberg. W listopadzie 2019 został członkiem Europejskiego Komitetu Regionów, w którym w 2022 objął funkcję przewodniczącego Komisji Środowiska, Zmiany Klimatu i Energii (ENVE). W lutym 2020 został wybrany przez radę krajową Platformy Obywatelskiej na wiceprzewodniczącego partii. Od lutego 2020 współtworzył sztab wyborczy Małgorzaty Kidawy-Błońskiej.
W czerwcu 2020 podpisał porozumienie o przystąpieniu Warszawy, jako pierwszego miasta w Polsce, do programu Europejskiego Banku Odbudowy i Rozwoju „Zielone Miasta”.
Wybory prezydenckie w 2020.
15 maja 2020, po uprzedniej rezygnacji kandydatki Koalicji Obywatelskiej Małgorzaty Kidawy-Błońskiej, Rafał Trzaskowski został przedstawiony jako nowy kandydat KO w wyborach prezydenckich w tym samym roku. Po złożeniu 1,6 mln podpisów poparcia został zarejestrowany przez Państwową Komisję Wyborczą jako kandydat na prezydenta RP. Hasło jego kampanii wyborczej brzmiało "Silny prezydent, wspólna Polska".
Wkrótce po ogłoszeniu swojej kandydatury stwierdził, że „czas powiedzieć "dość", władzy, która próbuje nas dzielić. Wszyscy powinniśmy być razem. Trzeba powiedzieć dość nienawiści, kłamstwu, hejtowi”. Stwierdził równocześnie, że nie będzie „prezydentem totalnej opozycji”. Wskazywał, że „prezydent kraju powinien patrzeć władzy na ręce; powinien być partnerem rządzących, a nie ich instrumentem”, a jednocześnie „prezydent musi współpracować z rządem, jeżeli rząd chce wzmacniać Polskę”.
W ramach swojego programu wyborczego "Nowa Solidarność" przedstawił m.in. propozycję podniesienia kwoty wolnej od podatku, propozycję utworzenie funduszu "Inwestycje za rogiem" skierowanego do małych miejscowości, mających na celu powstawanie tamże nowych miejsc pracy. Krytykował wielkie inwestycje prowadzone przez rząd PiS, takie jak koncepcja Centralnego Portu Komunikacyjnego czy realizowany przekop Mierzei Wiślanej, twierdząc, że rząd powinien skoncentrować się przede wszystkim na poprawie aktualnej sytuacji Polaków.
Postulował większą samodzielności finansową dla samorządów, zwiększenie nakładów na służbę zdrowia, podwyżki dla nauczycieli, usprawnienia w rozliczaniu VAT, „ustawę skromnościową” mającą ograniczać zarobki w zarządach spółek kontrolowanych przez Skarb Państwa, wzmocnienie bezpieczeństwa żywnościowego kraju (poprzez zwiększenie skupu interwencyjnego oraz prywatnego przechowalnictwa produktów rolno-spożywczych) oraz aktywizację seniorów. Opowiedział się za prawem kobiet do zdrowia, bezpieczeństwa, odpowiedzialnego macierzyństwa i równości ekonomicznej. Jego żona Małgorzata Trzaskowska zapowiedziała, że jako pierwsza dama zostanie rzeczniczką kobiet. W zakresie polityki zagranicznej Rafał Trzaskowski opowiedział się za utrzymywaniem pozytywnych relacji z USA, a także za równoczesnym odbudowaniem relacji z Niemcami i Francją w ramach Trójkąta Weimarskiego.
Zapowiedział zawetowanie każdej ustawy podnoszącej wiek emerytalny oraz każdej ustawy podnoszącej podatki. Zaproponował emeryturę wolną od podatku oraz dodatek 200 zł do emerytury dla kobiet za każde dziecko. W zakresie polityki rodzinnej deklarował utrzymanie programu 500+, rozwój publicznej sieci bezpłatnych żłobków i przedszkoli, wdrożenie przez państwo bezpłatnego programu zapłodnienia in vitro oraz więcej tanich mieszkań gminnych. Zadeklarował dofinansowanie do 10 tys. zł dla każdego gospodarstwa domowego na inwestycje energetyczne, przywrócenie programu "Mieszkanie dla Młodych" oraz stworzenie funduszu stypendialnego dla najzdolniejszej młodzieży z małych i średnich miejscowości.
Dziennikarze TVP w czasie kampanii zadawali Rafałowi Trzaskowskiemu pytania dotyczące m.in. jego życia prywatnego, w tym udziału jego dzieci w pierwszej komunii świętej. Rafał Trzaskowski odpowiadał krytyką TVP, zarzucając jej upolitycznienie i groteskowe ataki na jego osobę. W maju 2020 stwierdził, że TVP Info „szczuje jednych na drugich”, postulował likwidację tej stacji oraz przeznaczenie środków przeznaczanych na jej utrzymanie na inne cele.
W przeprowadzonej 28 czerwca 2020 pierwszej turze głosowania Rafał Trzaskowski zajął drugie miejsce, zdobywając 5 917 340 głosów, co stanowiło 30,46% głosów ważnych. Przeszedł do drugiej tury głosowania wraz z ubiegającym się o reelekcję Andrzejem Dudą, który otrzymał 43,50% głosów ważnych.
Spośród kandydatów, którzy nie przeszli do drugiej tury, oddanie na niego głosu zadeklarowali bądź zasugerowali Robert Biedroń, Szymon Hołownia i Władysław Kosiniak-Kamysz. Rafała Trzaskowskiego poparły partie związane z Koalicją Obywatelską (PO, Nowoczesna, iPL, Zielonych, SDPL i WiR), w pierwszej turze oficjalnego poparcia udzieliło mu także SD, a w drugiej turze ponadto UED, LPR i TR.
Przed drugą turą nie doszło do debaty pomiędzy kandydatami, ponieważ początkowo Andrzej Duda nie przyjął zaproszenia na zaplanowaną 2 lipca 2020 debatę zorganizowaną przez TVN24, Onet.pl i Wirtualną Polskę, a następnie Rafał Trzaskowski nie stawił się na debacie organizowanej przez TVP (w której odbyła się debata wszystkich 11 kandydatów przed I turą, skrytykowana przez obserwującą procesy wyborcze międzynarodową organizację OBWE), określając ją jako „ustawkę” oraz „wiec wyborczy PiS”. Odpowiadał natomiast w Lesznie w ramach "Areny Prezydenckiej" na pytania dziennikarzy z kilkunastu zróżnicowanych profilowo redakcji.
W drugiej turze głosowania z 12 lipca 2020 otrzymał 10 018 263 głosy, co stanowiło 48,97% głosów ważnych. Tym samym przegrał ze swoim konkurentem.
Od 2020.
Po wyborach prezydenckich zapowiedział utworzenie ruchu obywatelskiego. We wrześniu 2020 powołał fundację swojego imienia. W październiku tego samego roku zainaugurował powstanie Ruchu Wspólna Polska. Założona przez niego instytucja zajęła się organizacją Campusu Polska Przyszłości. W 2021 został przewodniczącym rady politycznej samorządowego stowarzyszenia Tak! Dla Polski.
Życie prywatne.
Jego pradziad Bronisław Trzaskowski był językoznawcą, nauczycielem i dyrektorem szkoły w Tarnowie, zakładał pierwsze żeńskie gimnazja w Polsce. Rodzicami Rafała Trzaskowskiego byli pianista i kompozytor jazzowy Andrzej Trzaskowski (zm. 1998) oraz Teresa z domu Arens (zm. 2019). Siostra matki, Izabella Skrońska, była łączniczką Komendy Głównej Armii Krajowej w powstaniu warszawskim.
Jego przyrodni brat Piotr Ferster pełnił funkcję dyrektora Piwnicy pod Baranami w Krakowie.
Rafał Trzaskowski w 1980 zagrał w serialu telewizyjnym "Nasze podwórko". W czerwcu 2002 ożenił się z Małgorzatą, absolwentką Akademii Ekonomicznej w Katowicach. Jego żona w latach 2007–2019 była zatrudniona w Urzędzie Miasta Stołecznego Warszawy, gdzie zajmowała się m.in. promocją miasta oraz pracowała w Biurze Rozwoju Gospodarczego (w związku z wyborem jej męża na prezydenta Warszawy zrezygnowała z pracy w stołecznym ratuszu i w kwietniu 2019 otrzymała urlop bezpłatny). Mają dwoje dzieci: Aleksandrę (ur. 2004) i Stanisława (ur. 2009). Zamieszkali na Kabatach w warszawskiej dzielnicy Ursynów.

</doc>
<doc id="1706243" url="https://pl.wikipedia.org/wiki?curid=1706243" title="Masako Hōjō">
Masako Hōjō

 
 – żona pierwszego sioguna Japonii, wywierała znaczny wpływ na życie polityczne kraju po śmierci męża.
W 1199 r. po śmierci swojego męża Yoritomo Minamoto, który ustanowił system siogunatu w Japonii, przedstawiciele rodziny Masako – Hōjō – przejęli pełnienie funkcji pierwszego doradcy, a następnie regenta (shikken). Nominalnie władza pozostała w rękach siogunów, ale rzeczywistą władzę sprawowali dziedziczni regenci z rodu Hōjō. 
W 1203 r. Masako doprowadziła do objęcia stanowiska regenta przez swojego ojca Tokimasę Hōjō, który miał rządzić w imieniu jej syna z małżeństwa z Yoritomo. Po śmierci najstarszego syna Yori'ie Minamoto, który został zamordowany w 1204 r., władzę sioguna przejął jej drugi syn, Sanetomo. Także i na jego życie dokonano zamachu, a o udział w spisku oskarżono ojca Masako. W tej sytuacji Masako, w porozumieniu z bratem Yoshitoki pozbawiła ojca władzy i sama przejęła rządy. Po śmierci Sanetomo, który zginął w 1219 r., Masako obsadziła na tronie siogunów prawnuka Yoritomo. Sprawowała wraz z bratem faktyczne rządy nad krajem, aż do swojej śmierci 16 sierpnia 1225 r.

</doc>
<doc id="1706244" url="https://pl.wikipedia.org/wiki?curid=1706244" title="Masako Hojo">
Masako Hojo



</doc>
<doc id="1706248" url="https://pl.wikipedia.org/wiki?curid=1706248" title="Parafia Wniebowzięcia Najświętszej Maryi Panny w Przemkowie">
Parafia Wniebowzięcia Najświętszej Maryi Panny w Przemkowie

Parafia Wniebowzięcia Najświętszej Maryi Panny w Przemkowie – rzymskokatolicka parafia, położona w dekanacie Szprotawa, diecezji zielonogórsko-gorzowskiej, metropolii szczecińsko-kamieńskiej w Polsce, erygowana w 1282.

</doc>
<doc id="1706252" url="https://pl.wikipedia.org/wiki?curid=1706252" title="Diane Allahgreen">
Diane Allahgreen

Diane Allahgreen (ur. 21 lutego 1975) – brytyjska lekkoatletka, płotkarka.

</doc>
<doc id="1706255" url="https://pl.wikipedia.org/wiki?curid=1706255" title="American Spin">
American Spin

American Spin jest jedną z trzech typowych figur jive'a, wykonywana jest w rytmie kroku podstawowego tego tańca (raz-dwa, trzy-i-cztery, pięć-i-sześć), polega ona na obrocie partnerki, która odbija się od ręki wystawionej przez partnera. 
Kroki partnera w American Spin polegają na wykonaniu zwykłego kroku podstawowego, z tym, że akcja chasse musi być wykonana do przodu (są również wersje, w których akcja wykonywana jest w miejscu lub do tyłu). W trakcie wykonywania pierwszego chasse musi wystawić rękę, by partnerka mogła się od niej odbić.
Partnerka w figurze American Spin wykonuje krok do tyłu, po czym odbija się ręką wykonując obrót w prawo, po którym zakańcza krok tańcząc chasse do tyłu.
Figura jest jedną z najpopularniejszych figur jive'a, a dobrze wykonana, potrafi nadać odpowiedni charakter temu tańcowi.

</doc>
<doc id="1706257" url="https://pl.wikipedia.org/wiki?curid=1706257" title="Ulica Zygmunta Augusta w Krakowie">
Ulica Zygmunta Augusta w Krakowie

Ulica Zygmunta Augusta w Krakowie – łączy ulicę Lubicz i Topolową. Wytyczono ją w 1889 roku, częściowo na gruntach Parku Strzeleckiego. Nazwa pochodzi od pomnika Zygmunta Augusta, który znajduje się w parku przylegającym do ulicy. W pierzei wschodniej, od strony ulicy Topolowej znajduje się pałacyk Mańkowskich, w którym dawniej mieściło się Muzeum Lenina. Przez ulicę przebiega trasa Małopolskiej Drogi św. Jakuba z Sandomierza do Tyńca.

</doc>
<doc id="1706260" url="https://pl.wikipedia.org/wiki?curid=1706260" title="Hojo Masako">
Hojo Masako



</doc>
<doc id="1706261" url="https://pl.wikipedia.org/wiki?curid=1706261" title="MilkyWay">
MilkyWay

MilkyWay (jap. ミルキーウェイ "MirukiiWei") – jeden z japońskich zespołów Hello! Project, powstały w 2008 roku. Wszystkie single zostały użyte jako openingi i endingi w anime „Kirarin Revolution”.

</doc>
<doc id="1706263" url="https://pl.wikipedia.org/wiki?curid=1706263" title="Piotr Galpierin">
Piotr Galpierin

Piotr Jakowlewicz Galpierin (ur. 2 października 1902 w Tambowie, zm. 25 maja 1988 w Moskwie) – radziecki psycholog i pedagog, uhonorowany tytułem „Zasłużony Działacz Nauki RFSRR”.
Kariera.
Ukończył studia medyczne w Charkowie w 1926 r. Następnie studiował psychologię i uzyskał stopień kandydata nauk na podstawie rozprawy na temat „O różnicach psychologicznych między narzędziami pracy człowieka a środkami pomocniczymi zwierząt” (1936 r.), w pracy tej Galpierin wyraził ideę o nierównomierności rozwoju różnych form myślenia a także wypowiedział się na temat sytuacji o jakościowej różnicy stosunku wzajemnego myślenia i praktycznym działaniu w różnych stadiach ontogenezy (indywidualnego rozwoju), w różnicy między zachowaniem człowieka i zwierzęcia, Galpierin pokazał w tej pracy swoje spojrzenia na przedmiot i podstawowe zadanie psychologii. W latach 1928-1943 pracował w Ukraińskim Instytucie Psychoneurologicznym. Od 1943 r. pracował w Moskiewskim Uniwersytecie Państwowym jako profesor, kierownik Katedry Psychologii Rozwojowej. Członek Akademickich Nauk Pedagogicznych ZSRR. 
Galpierin zajmował się psychologią ogólną, wychowawczą i rozwojową, psychologią myślenia i uczenia się oraz historią psychologii. Znany szczególnie z koncepcji tzw. poetapowego kształtowania się czynności myślenia, która to teoria opiera się na rozumieniu rozwoju myślenia jako procesu interioryzacji. Pochowany na Cmentarzu Wostriakowskim w Moskwie.
Zainteresowania naukowe.
Zainteresowania badawcze i naukowe Galpierina koncentrowały się wokół procesów psychicznych w nauczaniu, które pojmował jako sekwencję kolejnych etapów kształtowania czynności umysłowych.
Galpierin wyróżniał pięć głównych faz przechodzenia od czynności konkretnych (zewnętrznych) do umysłowych:
Galpierin był twórcą teorii etapowego kształtowania czynności umysłowych.
Według Galpierina każda nowa czynność wewnętrzna, np. wyobrażenie, pojęcie, myślenie, jest poprzedzana przez odpowiednią czynność zewnętrzną. Proces ten przebiega przez kilka etapów, umożliwiających to przejście od działania zewnętrznego do czynności psychicznych. Skuteczne, przyspieszające rozwój ucznia, ma być tylko takie nauczanie, w jakim respektuje się te etapy. Takie nauczanie polega na opanowaniu przez jednostkę tych rodzajów i sposobów działania poznawczego, które są wytworem społeczeństwa, które zarazem umożliwiają jednostce stanie się członkiem tego społeczeństwa. Galpierin pojmuje szeroko uczenie się. Jak pisał „uczeniem się można umownie nazwać każde działanie, ponieważ ten, kto je wykonuje, nabywa nowe wiadomości i umiejętności, a jednocześnie posiadane przezeń wiadomości uzyskują nową jakość”.
Działanie to proces rozwiązywania zadań, wywołany chęcią osiągnięcia celu, którego osiągnięcie proces ten ma umożliwić. Zainteresowania naukowe Galpierina koncertowały się na kształtowaniu procesów psychicznych, kształtowanie to pojmował jako sekwencję kolejnych etapów obejmujących:
Teoria etapowego kształtowania czynności umysłowych stała się podstawą budowy lekcji, szeroko wykorzystywaną w nauczaniu języka ojczystego, matematyki i innych przedmiotów. Teoria Galpierina wykorzystuje osiągnięcia cybernetyki, jest teorią, której główną zasadę stanowi sterowanie procesem uczenia się. Uczenie się uważa za główną formę aktywności młodzieży szkolnej. Sterowanie jest tu doprowadzone do swoistej perfekcji, bo tylko ta perfekcja ma umożliwić przekształcanie czynności zewnętrznych w wewnętrzne, a tym samym przyspieszać rozwój wychowanków. Ich zdolności, jak myślenie, pamięć czy uwaga, pozostają w cieniu czynności orientacyjnych, wykonawczych i kontrolnych, a całe życie emocjonalne ucznia sprowadza się do pewnej troski o wykształcenie motywacji do uczenia się. Budowa lekcji jako uniwersalnej formy uczenia się wraca do monomodelu, niczym u Herbarta i jego zwolenników. Jest to jeden z tych skrajnie jednostronnych modeli, w których jakaś jedna zdrowa myśl rozrasta się do tego stopnia, że wszystkie inne, choćby nie mniej zdrowe i trafne, tracą rację bytu. 

</doc>
<doc id="1706264" url="https://pl.wikipedia.org/wiki?curid=1706264" title="FSO Polonez Traper">
FSO Polonez Traper



</doc>
<doc id="1706265" url="https://pl.wikipedia.org/wiki?curid=1706265" title="Azjatycki Bank Rozwoju">
Azjatycki Bank Rozwoju

Azjatycki Bank Rozwoju (ADB, AsDB, ang. "Asian Development Bank") – finansowa organizacja międzynarodowa, która powstała w 1966 roku w celu wspierania rozwoju gospodarczego i polepszenia warunków życia w rozwijających się państwach azjatyckich.
Główna siedziba organizacji mieści się w Mandaluyong, w obszarze metropolitalnym Metro Manila, na Filipinach.
Członkowie.
Do organizacji należy 67 państw i terytoriów, z czego 48 leży w regionie Azji i Pacyfiku, a 19 poza tym obszarem.
"W nawiasach podano rok wstąpienia do organizacji."
Region Azji i Pacyfiku:
Inne regiony:

</doc>
<doc id="1706266" url="https://pl.wikipedia.org/wiki?curid=1706266" title="AsDB">
AsDB



</doc>
<doc id="1706273" url="https://pl.wikipedia.org/wiki?curid=1706273" title="Olga Shishigina">
Olga Shishigina



</doc>
<doc id="1706274" url="https://pl.wikipedia.org/wiki?curid=1706274" title="Tomasz Poręba">
Tomasz Poręba

Tomasz Piotr Poręba (ur. 31 marca 1973 w Grybowie) – polski polityk, urzędnik państwowy i dziennikarz, z wykształcenia historyk i politolog, poseł do Parlamentu Europejskiego VII, VIII i IX kadencji.
Życiorys.
Urodził się jako syn Marii i Antoniego, pracującego jako kolejarz. Na Akademii Pedagogicznej w Krakowie ukończył studia z zakresu historii i politologii, następnie studia specjalistyczne z zakresu dziennikarstwa. Odbył też podyplomowe studia europejskie organizowane przez Maastricht University i Uniwersytet Warszawski. Podczas studiów w Polsce uprawiał piłkę nożną, występował na pozycji napastnika w trzecioligowych klubach Kabel Kraków, Karpaty Siepraw i Górnik Wieliczka, jego karierę sportową przerwała kontuzja. Był dziennikarzem sportowym w „Gazecie Krakowskiej”.
Pracował później w jednym z departamentów Kancelarii Prezesa Rady Ministrów, następnie w Instytucie Pamięci Narodowej. W 2003 wstąpił do Prawa i Sprawiedliwości, objął funkcję kierownika działu ds. informacji i wizerunku w biurze krajowym tej partii. W 2004 podjął pracę w Parlamencie Europejskim, został głównym doradcą grupy Unii na rzecz Europy Narodów w Komisji Spraw Zagranicznych i rzecznikiem prasowym grupy deputowanych PiS.
W 2009 z listy Prawa i Sprawiedliwości w okręgu rzeszowskim uzyskał mandat eurodeputowanego VII kadencji, został rzecznikiem delegacji PiS w PE oraz zasiadł w prezydium grupy Europejscy Konserwatyści i Reformatorzy. W 2011 został szefem sztabu wyborczego Prawa i Sprawiedliwości na czas wyborów parlamentarnych. 26 listopada 2011 został wybrany przez radę polityczną PiS w skład komitetu politycznego partii. W wyborach do Parlamentu Europejskiego w 2014 z ramienia Prawa i Sprawiedliwości uzyskał ponownie mandat europosła, zdobywając 113 704 głosy.
W 2014 stanął na czele konserwatywnego europejskiego think tanku New Direction. W 2018 został szefem sztabu wyborczego Prawa i Sprawiedliwości podczas wyborów samorządowych. Kierował również kampanią PiS w wyborach do Parlamentu Europejskiego w 2019, w których ponownie wystartował z pierwszego miejsca w województwie podkarpackim. W wyborach tych skutecznie ubiegał się o reelekcję, otrzymując 276 014 głosów, co było najwyższym indywidualnym wynikiem procentowym w tych wyborach w Polsce (37% głosów oddanych w okręgu).
W grudniu 2018 Tomasz Poręba został nadto powołany na stanowisko wiceprezesa Polskiego Komitetu Olimpijskiego do spraw kontaktów zewnętrznych. Zaangażował się w działalność lobbingową na rzecz drużyny piłkarskiej Stal Mielec, przyczyniając się do zawarcia umów sponsorskich z szeregiem przedsiębiorstw, w tym spółek z udziałem Skarbu Państwa, z których sponsorem tytularnym drużyny została PGE.
Życie prywatne.
Jest żonaty, ma dwie córki.

</doc>
<doc id="1706276" url="https://pl.wikipedia.org/wiki?curid=1706276" title="Money, Money, Money">
Money, Money, Money

Money, Money, Money – singel zespołu ABBA z albumu Arrival. Piosenka mówi o kobiecie, która ledwo płaci swoje rachunki i marzy o poślubieniu bogatego mężczyzny. Utwór stał się hitem na całym świecie, dotarł do 1. miejsca na wielu listach przebojów. "Money, Money, Money" został zaśpiewany przez ABBĘ na występie telewizyjnym w Polsce w 1976 r. Na stronie "B" znajduje się, nagrany podczas sesji do poprzedniego albumu, utwór "Crazy World"

</doc>
<doc id="1706277" url="https://pl.wikipedia.org/wiki?curid=1706277" title="Georges Finet">
Georges Finet

Georges Finet (ur. 6 września 1898 w Lyonie, zm. 14 kwietnia 1990) – francuski kapłan i rekolekcjonista. Ojciec duchowy Marty Robin i założyciel Ognisk Światła i Miłości.
Młodość i studia.
Pochodził z bogatej rodziny lyońskiej. W dzieciństwie uczęszczał do szkoły kartuzów, a w 1915 roku wstąpił do Seminarium Francuskiego w Rzymie. W czasie I wojny światowej został zmobilizowany do wojska, aby po trzech latach znów powrócić do seminarium kontynuując tym samym studia filozoficzne a następnie teologiczne. Święcenia kapłańskie przyjął 8 lipca 1923 roku.
Posługa duszpasterska.
Po święceniach pracował jako wikariusz w Oullins i w katedrze w Lyonie. W 1934 roku został mianowany wicedyrektorem niepaństwowego nauczania w diecezji lyońskiej, obejmując pieczę nad ponad 800 szkołami prywatnymi w diecezjach Loire i Rhône. W latach 1930–1939 działał jako rekolekcjonista, głosząc rekolekcje o Maryi w duchu rozważań św. Ludwika Marii Grigniona de Montfort.
Ogniska Światła i Miłości.
10 lutego 1936 roku wraz z Martą Robin założył pierwszą wspólnotę osób świeckich oraz duchownych, nazwaną Ogniskiem Światła i Miłości. Obecnie istnieje 78 Ognisk na całym świecie. Skupiają 970 członków. W Polsce znajdują się dwie takie wspólnoty – w Kaliszanach i Olszy.
Wykorzystywania seksualne nieletnich.
We wrześniu 2019 roku, po pojawieniu się informacji o wykorzystywaniu nieletnich podopiecznych Ognisk Miłości, moderator generalny Ognisk powołał komisję w celu zbadania działalności Fineta. 7 maja 2020 roku komisja opracowała raport z którego wynika, że Finet podczas spowiedzi dopuścił się obmacywania oraz natrętnych pytań dotyczących seksualności wobec dwudziestu sześciu dziewczyn w wieku od dziesięciu do czternastu lat.

</doc>
<doc id="1706279" url="https://pl.wikipedia.org/wiki?curid=1706279" title="Kwas indolilo-3-masłowy">
Kwas indolilo-3-masłowy



</doc>
<doc id="1706280" url="https://pl.wikipedia.org/wiki?curid=1706280" title="Kampania przeciwko prawicowcom">
Kampania przeciwko prawicowcom

Kampania przeciwko prawicowcom – wielka kampania polityczna przeprowadzona z inicjatywy Mao Zedonga w Chińskiej Republice Ludowej w latach 1957-1958 jako reakcja na masową krytykę partii podczas kampanii stu kwiatów.
Ofiarami kampanii padło około 550 tysięcy osób, głównie z kręgu inteligencji, ale niejednokrotnie także uznanych za nieprawomyślnych członków KPCh. Osoby uznane za "prawicowców" usuwano ze stanowisk, poddawano reedukacji przez pracę, a potem na długie lata uniemożliwiano im wykonywania zawodu. Wszelka krytyka władzy została zakazana. Ofiarami kampanii padli m.in. ekonomista Ma Yinchu, pisarka Ding Ling oraz pisarz Zhang Xianliang.
Po 1979 roku 99% ofiar kampanii zostało zrehabilitowanych.

</doc>
<doc id="1706281" url="https://pl.wikipedia.org/wiki?curid=1706281" title="Daewoo Cielo">
Daewoo Cielo



</doc>
<doc id="1706282" url="https://pl.wikipedia.org/wiki?curid=1706282" title="Europejskie igrzyska halowe w lekkoatletyce">
Europejskie igrzyska halowe w lekkoatletyce



</doc>
<doc id="1706284" url="https://pl.wikipedia.org/wiki?curid=1706284" title="Turyzm Polski">
Turyzm Polski

Turyzm Polski – miesięcznik wydawany w Krakowie w 1938 i 1939 roku (łącznie 20 numerów, 17 zeszytów) przez Instytut Turyzmu UJ, pod redakcją S. Leszczyckiego. Pismo koncentrowało się na problematyce turystyki jako gałęzi gospodarki.

</doc>
<doc id="1706285" url="https://pl.wikipedia.org/wiki?curid=1706285" title="Josef Odložil">
Josef Odložil

Josef Odložil (ur. 11 listopada 1938 w Otrokovicach, zm. 10 września 1993 w Ołomuńcu) – czeski lekkoatleta specjalizujący się w biegach średnich, który reprezentował Czechosłowację.
Dwukrotny uczestnik igrzysk olimpijskich w biegu na 1500 metrów – Tokio 1964 (srebrny medal z czasem 3:39,6) oraz Meksyk 1968 (8. miejsce). Dwukrotny uczestnik mistrzostw Europy – Belgrad 1962 oraz Budapeszt 1966. W obu występach nie odniósł sukcesów. W roku 1967 wywalczył srebrny krążek europejskich igrzysk halowych. Wielokrotny mistrz Czechosłowacji. Reprezentant kraju w pucharze Europy oraz w meczach międzypaństwowych – także przeciwko Polsce. Po zakończeniu kariery pracował jako trener, m.in. w Meksyku. W latach 1968–1987 był żonaty z Věrą Čáslavská. W latach 1992–1993 był członkiem Policyjnego Kontyngentu ONZ w Iraku (United Nations Guard Contingent in Iraq – UNGCI). Po powrocie do Czech zmarł w wyniku obrażeń doznanych w bójce ze swoim 19-letnim synem w barze.
Rekord życiowy: 3:37,6 (1966 r.). Od 1994 w Pradze rozgrywany jest Memoriał Josefa Odložila.

</doc>
<doc id="1706287" url="https://pl.wikipedia.org/wiki?curid=1706287" title="Rektyfikacja (postępowanie administracyjne)">
Rektyfikacja (postępowanie administracyjne)

Rektyfikacja - uzupełnienie lub sprostowanie elementów decyzji administracyjnej lub orzeczenia.
Zgodnie z art. 111 kodeksu postępowania administracyjnego strona może w terminie czternastu dni od doręczenia lub ogłoszenia decyzji zażądać jej uzupełnienia co do rozstrzygnięcia bądź co do praw odwołania, wniesienia w stosunku do decyzji powództwa do sądu powszechnego lub skargi do sądu administracyjnego albo sprostowania zamieszczonego w decyzji pouczenia w tych kwestiach. W takiej sytuacji terminy dla strony do wniesienia odwołania, powództwa lub skargi biegną od dnia doręczenia jej odpowiedzi.
Nie można tego typu żądania złożyć, jeżeli w piśmie organu administracyjnego nie ma w ogóle rozstrzygnięcia o istocie sprawy, ponieważ nie jest decyzja administracyjna.
Uzupełnienie decyzji administracyjnej w zakresie rozstrzygnięcia następuje w drodze postanowienia, na które przysługuje zażalenie.
Zgodnie z art. 113 kodeksu postępowania administracyjnego organ administracji publicznej może z urzędu lub na żądanie strony prostować w drodze postanowienia błędy pisarskie i rachunkowe oraz inne oczywiste omyłki w wydanych przez ten organ decyzjach. Na postanowienie w sprawie sprostowania i wyjaśnienia służy zażalenie.

</doc>
<doc id="1706289" url="https://pl.wikipedia.org/wiki?curid=1706289" title="Stan minimalnej świadomości">
Stan minimalnej świadomości

Stan minimalnej świadomości – stan neurologiczny, w którym istnieje możliwość prostego kontaktu słownego, gestownego lub mimicznego z chorym, dzięki zachowaniu przez niego minimum świadomości dotyczącej jego własnej osoby i otoczenia. Stan minimalnej świadomości wymaga różnicowania z przetrwałym stanem wegetatywnym oraz mutyzmem akinetycznym, w których nie ma możliwości nawiązania z chorym żadnego kontaktu. 

</doc>
<doc id="1706294" url="https://pl.wikipedia.org/wiki?curid=1706294" title="Memoriał Josefa Odložila">
Memoriał Josefa Odložila

Memoriał Josefa Odložila – międzynarodowy mityng lekkoatletyczny organizowano rokrocznie od 1994 w Pradze. Zawody odbywają się na stadionie „Na Julisce” w północnych dzielnicach czeskiej stolicy. Impreza zaliczana jest do cyklu European Athletics Outdoor Premium Meetings. Mityng jest hołdem dla zmarłego w 1993 roku biegacza Josefa Odložila.

</doc>
<doc id="1706297" url="https://pl.wikipedia.org/wiki?curid=1706297" title="Bernhard Lichtenberg">
Bernhard Lichtenberg



</doc>
<doc id="1706298" url="https://pl.wikipedia.org/wiki?curid=1706298" title="Jaskólski">
Jaskólski

Nazwiska.
Jaskólski – polskie nazwisko szlacheckie.

</doc>
<doc id="1706300" url="https://pl.wikipedia.org/wiki?curid=1706300" title="Gérard Tonque">
Gérard Tonque



</doc>
<doc id="1706304" url="https://pl.wikipedia.org/wiki?curid=1706304" title="Flavia Domitilla">
Flavia Domitilla



</doc>
<doc id="1706306" url="https://pl.wikipedia.org/wiki?curid=1706306" title="Final (Java)">
Final (Java)

final – słowo kluczowe w języku programowania Java, które zależnie od użytego kontekstu oznacza niezmienność deklarowanego elementu.
Zmienne finalne.
Zmiennej finalnej można tylko raz przypisać wartość co z reguły ma miejsce podczas jej deklaracji. Należy zwrócić uwagę, że w przypadku zmiennej reprezentującej obiekt wartością tej zmiennej jest wartość tej referencji – nie zaś sam obiekt. Oznacza to, że oznaczenie referencji jako finalnej nie oznacza, że stan obiektu na który ta referencja wskazuje nie może zostać zmieniony, a jedynie że samej zmiennej nie można przypisać drugi raz referencji do obiektu – choćby nawet tego samego.
Przykład:
public class MyProgram {
 public static void main( String[] args ) {
 // Deklaracja zmiennej finalnej i przypisanie wartości
 final int x = 2;
 // Niepoprawne: próba ponownego przypisania wartości.
 // x = 6;
 final Sphere s;
 s = new Sphere( 1 );
 // Zmiana stanu obiektu - poprawne gdyż final nie dotyczy niezmienności stanu obiektu
 s.radius = 123;
 // Niepoprawne - próba ponownego przypisania wartości polu finalnemu w klasie Sphere:
 // s.id = 2;
 // Niepoprawne próba ponownego przypisania referencji innego obiektu zmiennej lokalnej s
 // s = new Sphere( 3 );
class Sphere {
 public float radius;
 public final int id;
 public Sphere( int givenId ) {
 // Przypisanie wartości polu finalnemu w klasie
 this.id = givenId;
Metody finalne.
Ponieważ w Javie wszystkie metody są domyślnie wirtualne, implementacja każdej z nich może zostać podana lub zmieniona w klasach pochodnych. W celu zablokowania takiej możliwości należy metodę zadeklarować jako finalną. Oznacza to, że nie może ona zostać zaimplementowana w klasie pochodnej a jej implementacja musi zostać podana w klasie w której została zadeklarowana. Decyzja o zadeklarowaniu metody jako finalnej może być podyktowana tym aby zapobiec niespodziewanemu zachowaniu się metody w podklasach zachowując w ten sposób spójność całej klasy.
Przykład:
public class MyClass {
 public void myRegularMethod() {
 System.out.println("Jestem w myRegularMethod klasy MyClass");
 public final void myFinalMethod() {
 System.out.println("Jestem w myFinalMethod klasy MyClass");
public class MySubClass extends MyClass {
 public void myRegularMethod() {
 System.out.println("Jestem w myRegularMethod klasy MySubClass");
 // Niepoprawne - nie można zaimplementować metody finalnej w podklasie:
 // public final void myFinalMethod() {
 // System.out.println("Jestem w myFinalMethod klasy MySubClass");
Klasy finalne.
Zadeklarowanie klasy jako finalnej oznacza, że nie może być ona dziedziczona przez inne klasy co może być podyktowane względami bezpieczeństwa lub efektywności. Wiele standardowych klas Javy jest klasami finalnymi np.: java.lang.System i java.lang.String. Wszystkie metody w klasie finalnej są automatycznie finalne.
Przykład:
// Klasa finalna:
public final class FinalPoint {
 public final int x;
 public final int y;
// Niepoprawne - klasa próbuje dziedziczyć po klasie finalnej:
// public class 3DPoint extends FinalPoint {
// public final int z;
Klasa codice_1 jest błędnie zadeklarowana ponieważ próbuje dziedziczyć po klasie finalnej, co spowoduje błąd kompilacji.

</doc>
<doc id="1706308" url="https://pl.wikipedia.org/wiki?curid=1706308" title="Wojciech Bieliński">
Wojciech Bieliński

Wojciech Bieliński herbu Junosza (zm. przed 1664 rokiem) – starosta mławski. 
Żonaty z Elżbietą z Błędowskich z Błędowa herbu Półkozic, córką Baltazara i Elżbiety z Morsztynów herbu Leliwa, miał z nią syna Franciszka Jana. 

</doc>
<doc id="1706310" url="https://pl.wikipedia.org/wiki?curid=1706310" title="Bieg na 50 metrów przez płotki">
Bieg na 50 metrów przez płotki

Bieg na 50 metrów przez płotki – konkurencja lekkoatletyczna, rozgrywana wyłącznie podczas zawodów halowych, najkrótszy dystans płotkarski. Współcześnie rozgrywana jest jedynie podczas mityngów, wcześniej bieg na 50 metrów przez płotki był rozgrywany między innymi na halowych mistrzostwach Europy, obecnie na wszystkich największych międzynarodowych imprezach halowych odbywa się bieg na 60 metrów przez płotki.

</doc>
<doc id="1706312" url="https://pl.wikipedia.org/wiki?curid=1706312" title="Vermont/Beverly">
Vermont/Beverly

Vermont/Beverly - stacja linii B metra w Los Angeles, pierwsza na zachód po rozdzieleniu linii B i D. Położona jest blisko granicy dzielnicy East Hollywood z Wilshire Center na skrzyżowaniu Vermont Avenue i Beverly Boulevard.
Wystrój stacji z ogrodem kaktusów i dużymi skałami został zaprojektowany przez artystę George’a Stone’a
Godziny kursowania.
Pociągi linii B kursują codziennie, w przybliżeniu pomiędzy 5:00 a 0:45.

</doc>
<doc id="1706313" url="https://pl.wikipedia.org/wiki?curid=1706313" title="Prefontaine Classic">
Prefontaine Classic

Prefontaine Classic (1973–1974: Hayward Pole Restauration Race) – międzynarodowy mityng lekkoatletyczny organizowany od 1973 roku (jako Prefontaine Classic od 1975 r.) na stadionie Hayward Field w Eugene, w stanie Oregon, w Stanach Zjednoczonych. Od 1978 roku sponsorem tytularnym imprezy jest Nike. Zawody są hołdem dla przedwcześnie zmarłego biegacza Steve'a Prefontaine'a.
Mityng rokrocznie gromadzi najlepszych lekkoatletów ze świata. W historii zawodów w Eugene startowali m.in. Marion Jones, Tomasz Majewski czy Kenenisa Bekele. Impreza zaliczana była do cyklu World Athletics Tour i do 2009 roku posiadała rangę Grand Prix IAAF. Od sezonu 2010 zawody znajdują się w kalendarzu Diamentowej Ligi.

</doc>
<doc id="1706321" url="https://pl.wikipedia.org/wiki?curid=1706321" title="Ciężary procesowe">
Ciężary procesowe

Ciężary procesowe – powinności nałożone na strony postępowania, których niewykonywanie wywołuje dla nich negatywne konsekwencje procesowe.

</doc>
<doc id="1706324" url="https://pl.wikipedia.org/wiki?curid=1706324" title="Orsay (przedsiębiorstwo)">
Orsay (przedsiębiorstwo)

Orsay GmbH – niemieckie przedsiębiorstwo produkujące odzież dla kobiet, należące do francuskiej Association Familiale Mulliez.
Przedsiębiorstwo powstało w 1975 w Willstätt (Niemcy). Rozpoczęło działalność od 25 sklepów (obecnie działa ich prawie 600 w 24 krajach) i 220 pracowników (obecnie zatrudnia ich ponad 4000). Pierwszy sklep o powierzchni handlowej 70m² otwarto w Karlsruhe. W latach 1978–1980 powstała centrala ORSAY w Willstätt-Eckartsweier. Po 10 latach liczba sklepów wzrosła do 58, a po 20 do 193 (natomiast po 30 latach sklepów jest już ponad 400). Nowa siedziba centrali została wybudowana w 1992 roku w Willstätt-Sand, gdzie centrala ORSAY znajduje się do dnia dzisiejszego.
Pierwszy sklep w Polsce otwarty został w 1997 w Czeladzi. W wyniku sukcesu pierwszego sklepu zbudowany został oddział we Wrocławiu dla krajów Europy Środkowo-Wschodniej (2002). W czerwcu 2022 w wyniku niewypłacalności spółki, ta podjęła decyzję o wycofaniu się z tego rynku. W Polsce do tego momentu działało ok. 130 sklepów Orsay w 45 miastach. Także w Niemczech, macierzystym rynku sieci, połowa działających do tego momentu sklepów została zamknięta.

</doc>
<doc id="1706325" url="https://pl.wikipedia.org/wiki?curid=1706325" title="Cross-Country">
Cross-Country



</doc>
<doc id="1706327" url="https://pl.wikipedia.org/wiki?curid=1706327" title="Kinetografia">
Kinetografia

Kinetografia – opracowany przez Rudolfa Labana i Albrechta Knusta system notacji ruchu, wykorzystywany nie tylko do utrwalenia choreografii baletowej, ale tańca w każdej konwencji ruchowej. Symbole stosowane w notacji Labana (stylizowane strzałki) określają kierunek ruchu, jego poziom, czas trwania, a miejsce umieszczenia w pionowych kolumnach pokazuje, która część ciała jest w ruchu. Zapis oddaje ruch trójwymiarowo. 
Zasady kinetografii Laban opublikował w książce "Principles of Dance and Movement Notation", dotychczas opracowano liczne podręczniki tej metody. W Polsce podręcznik kinetografii opracował prof. Roderyk Lange.
Dowodem na precyzyjność notacji Labana były pokazy chórów ruchowych, które wykonywały choreografie przekazywana na odległość jedynie w zapisie. Współcześnie kinetografię wykorzystuje się nie tylko w choreografii ale również w fizykoterapii i sporcie.

</doc>
<doc id="1706329" url="https://pl.wikipedia.org/wiki?curid=1706329" title="Isaac Sweers">
Isaac Sweers

Isaac Sweers (ur. 1 stycznia 1622 w Nijmegen, zginął 21 sierpnia 1673 w bitwie pod Texel) – holenderski admirał.
W latach 1641-1645 był urzędnikiem w Brazylii. Aresztowany przez Portugalczyków i przewieziony do Lizbony zdołał uciec i powrócić do Holandii. Później pływał we flocie handlowej, a w 1649 roku wstąpił do holenderskiej marynarki wojennej. W 1666 roku był wiceadmirałem, zasłużonym w bitwie czterodniowej oraz w służbie na Bałtyku. W czasie III wojny angielsko-holenderskiej (1672-1674) brał udział w bitwie pod Solebay.
Jego imieniem został nazwany niszczyciel Hr. Ms. „Isaac Sweers” z czasów II wojny światowej oraz fregata „Isaac Sweers” z 1967 roku.

</doc>
<doc id="1706331" url="https://pl.wikipedia.org/wiki?curid=1706331" title="Anton Lubosławski">
Anton Lubosławski

Anton Lubosławski (ros. Антон Андреевич Любославский; ur. 26 lipca 1984 w Irkucku) – rosyjski lekkoatleta, kulomiot.
Osiągnięcia.
W 2008 Lubosławski reprezentował Rosję na igrzyskach olimpijskich w Pekinie. 18. lokata w eliminacjach nie dała mu awansu do finału.

</doc>
<doc id="1706332" url="https://pl.wikipedia.org/wiki?curid=1706332" title="Anton Lubosławskij">
Anton Lubosławskij



</doc>
<doc id="1706333" url="https://pl.wikipedia.org/wiki?curid=1706333" title="Anton Luboslavskiy">
Anton Luboslavskiy



</doc>
<doc id="1706334" url="https://pl.wikipedia.org/wiki?curid=1706334" title="Anton Lyuboslavskiy">
Anton Lyuboslavskiy



</doc>
<doc id="1706344" url="https://pl.wikipedia.org/wiki?curid=1706344" title="Wszystko, o czym tak długo marzyliśmy">
Wszystko, o czym tak długo marzyliśmy

Wszystko, o czym tak długo marzyliśmy – rosyjski film akcji w reżyserii Rudolfa Fruntowa z 1997 roku.
Kola po zakończeniu służby wojskowej chce sprowadzić używanego Mercedesa z Niemiec do Rosji. W drodze do Rosji odwiedza dom publiczny, gdzie poznaje rosyjską prostytutkę Nataszę. Po awanturze, w której Kola demonstrując swoje umiejętności walki wręcz pobił ochroniarzy zostaje zatrzymany przez niemiecką policję. Oskarżony o rozbój i handel narkotykami trafia do więzienia, skąd udaje mu się uciec z pomocą Nataszy. Sielankowe życie Koli z Nataszą i jej córeczką przerywa rosyjska mafia, domagająca się zwrotu narkotyków. Koli udaje się zabić napastników, ale jedną z ofiar strzelaniny jest Natasza.

</doc>
<doc id="1706345" url="https://pl.wikipedia.org/wiki?curid=1706345" title="Marek Waleriusz Messala Niger">
Marek Waleriusz Messala Niger

Marcus Valerius Messala Niger – polityk rzymski okresu schyłku republiki. 
Syn Marka Waleriusza Messali a wnuk Maniusza Waleriusza Messali. Zdaniem Cycerona cieszył się reputacją dobrego mówcy. Był dwukrotnie trybunem wojskowym, kwestorem około 73 p.n.e. W 73 p.n.e. wszedł w skład kolegium pontyfików. W 70 p.n.e. otrzymał upomnienie od cenzorów. Został pretorem miejskim w 64 p.n.e. W 62 p.n.e. oskarżony o udział w spisku Katyliny został Publiusz Korneliusz Sulla, bratanek dyktatora Sulli. Oskarżonemu sprzyjali wybitni patrycjusze, a jego obrony podjęli się Hortensjusz i Cyceron, który zdecydował się na to na prośbę Marka Messali. 
W 61 p.n.e. Niger został wybrany konsulem razem z Markiem Pupiuszem Pizonem Frugi Kalpurnianem. Prowadził politykę konserwatywną, był gorliwym zwolennikiem optymatów, dążąc między innymi do ukarania Klodiusza za sprofanowanie misteriów ku czci Dobrej Bogini ("Bona Dea"). W grudniu 62 p.n.e. Klodiusz w kobiecym przebraniu wszedł do domu Cezara, ówczesnego najwyższego kapłana ("pontifex maximus"), gdzie odbywały się właśnie doroczne misteria ku czci Dobrej Bogini, i gdzie w tym czasie wstęp mężczyzn był zabroniony. Celem tej wizyty miała być schadzka z Pompeją, żoną Cezara. 
Niger przeciwstawiał się swojemu koledze w urzędzie, Markowi Pupiuszowi Pizonowi, który sprzyjał Klodiuszowi.
Ostatecznie, dzięki przekupstwu, Klodiusz został uniewinniony. 
W 55 p.n.e. Niger został cenzorem razem z Publiuszem Serwiliuszem Watią Izauryjskim. Przypadło im w udziale zadanie uregulowania brzegów Tybru po powodzi. Trybuni ludowi utrudniali 
czynności cenzorom poprzez zgłaszanie niepomyślności auspicjów, czyli tzw. "obnuntiatio" i nie doszło ostatecznie do sporządzenia przez cenzorów spisu obywateli. W 54 p.n.e. w procesie Emiliusza Skaurusa oskarżonego o nadużycia w prowincji Sardynii, który to proces miał tak naprawdę polityczny cel skompromitowania Skaurusa i zamknięcia mu drogi do konsulatu, jako obrońca obok Cycerona i Hortensjusz wystąpił też Messala Niger. Trzykrotnie był interrexem w 55, 53 i 52 p.n.e.

</doc>
<doc id="1706346" url="https://pl.wikipedia.org/wiki?curid=1706346" title="Tim Hauser">
Tim Hauser

Tim Hauser, właśc. Timothy DuPron Hauser (ur. 12 grudnia 1941 w Troy, zm. 16 października 2014 w Sayre) – amerykański piosenkarz i wokalista jazzowy, założyciel i lider kwartetu The Manhattan Transfer, a także producent nagrań grupy. W 1993 otrzymał doktorat honoris causa The Berklee College of Music. W 2007 nagrał solowy album "Love Stories".
Był trzykrotnie żonaty, miał dwójkę dzieci.

</doc>
<doc id="1706347" url="https://pl.wikipedia.org/wiki?curid=1706347" title="Mydełko Fa (album)">
Mydełko Fa (album)

Mydełko Fa (Cycolina) – album Marka Kondrata i Marleny Drozdowskiej z 1991 roku zawierający piosenki będące pastiszami polskiej muzyki chodnikowej.
Pierwotnie został wydany przez firmę fonograficzną Alkom na kasecie magnetofonowej oraz płycie CD. Późniejsze wydania nie zawierają niektórych piosenek. Najsłynniejszym utworem pochodzącym z tego albumu jest tytułowe Mydełko Fa.
Lista utworów.
Źródło.

</doc>
<doc id="1706348" url="https://pl.wikipedia.org/wiki?curid=1706348" title="Didjob Divungi Di Ndinge">
Didjob Divungi Di Ndinge

Didjob Divungi Di Ndinge (ur. 5 maja 1946), gaboński polityk, wiceprezydent Gabonu od 1997. 
Życiorys.
Didjob Divungi Di Ndinge urodził się w miejscowości Alombié w zachodnim Gabonie. W 1972 został urzędnikiem Gabońskiej Kompanii Energii i Wody (SEEG), a następnie zastępcą sekretarza generalnego oraz jej dyrektorem. W latach 1978-1981 był doradcą prezydenta Omara Bongo. Od 1981 do 1990 pełnił funkcję ministra energii i zasobów wodnych. Wchodził wówczas w skład Gabońskiej Partii Demokratycznej (PDG). W 1990 dołączył do opozycji i w 1993 został sekretarzem generalnym Sojuszu Demokratycznego i Republikańskiego (ADERE, "Alliance Démocratique et Républicaine"). W grudniu 1993 z ramienia ADERE wziął udział w wyborach prezydenckich, w których zdobył 2,2% głosów poparcia. ADERE w późniejszym czasie dołączył do koalicji "Większość Prezydencka", popierającej politykę prezydenta Bongo.
W 1996 Divungi Di Ndinge objął stanowisko burmistrza miasta Mouila. W grudniu 1996 został wybrany z ramienia ADERE w skład Zgromadzenia Narodowego jako kandydat z prowincji Ngounié. W maju 1997 został mianowany przez prezydenta Bongo wiceprezydentem Gabonu, rezygnując jednocześnie z urzędu burmistrza. 23 stycznia 1999, po wyborach prezydenckich w Gabonie, Ndinga został ponownie mianowany wiceprezydentem kraju. W styczniu 2006, po kolejnych wyborach prezydenckich, prezydent Bongo po raz trzeci mianował go wiceprezydentem Gabonu.
W październiku 2007 Ndinge został przetransportowany do szpitala w Neuilly-sur-Seine we Francji z powodu "nagłej zapaści zdrowotnej". 
6 maja 2009, po zawieszeniu pełnienia obowiązków szefa państwa przez prezydenta Bongo z powodu śmierci żony, Divungi Di Ndinge przejął obowiązki głowy państwa.

</doc>
<doc id="1706350" url="https://pl.wikipedia.org/wiki?curid=1706350" title="Stopień Ballinga">
Stopień Ballinga



</doc>
<doc id="1706352" url="https://pl.wikipedia.org/wiki?curid=1706352" title="Blg">
Blg



</doc>
<doc id="1706355" url="https://pl.wikipedia.org/wiki?curid=1706355" title="Średniowiecze (singel)">
Średniowiecze (singel)

Średniowiecze – pierwszy singel zespołu Deuter, wydany przez firmę Tonpress w 1985 roku. Deuter – jeden z prekursorów polskiego punkrocka na tym singlu przedstawił próbkę nowego repertuaru – łącząc punk z soulem i funkiem.
Linki zewnętrzne.
Deuter - Średniowiecze (SP Tonpress 1985) Discogs

</doc>
<doc id="1706356" url="https://pl.wikipedia.org/wiki?curid=1706356" title="RTG płuc">
RTG płuc



</doc>
<doc id="1706358" url="https://pl.wikipedia.org/wiki?curid=1706358" title="Hello! Project Kids">
Hello! Project Kids

Hello! Project Kids (jap. ハロー！プロジェクト・キッズ "Harō! Purojekuto Kizzu") – japońska grupa muzyczna. W jej skład wchodzi piętnaście młodych dziewczyn, wybranych w 2002 roku spośród 27 958 kandydatek. Grupa ta jest częścią popularnego w Japonii projektu muzycznego Hello! Project. H!P Kids składa się z kilku zespołów ogólnych (Berryz Kōbō, °C-ute, Buono!) oraz wielu innych, aktywnych do dziś oraz tych, które zakończyły swoją karierę.

</doc>
<doc id="1706359" url="https://pl.wikipedia.org/wiki?curid=1706359" title="Alois (Regent Liechtensteinu)">
Alois (Regent Liechtensteinu)



</doc>
<doc id="1706363" url="https://pl.wikipedia.org/wiki?curid=1706363" title="Vermont/Santa Monica">
Vermont/Santa Monica

Vermont/Santa Monica/LA City College - stacja linii B metra w Los Angeles. Położona jest przy skrzyżowaniu Vermont Avenue i Santa Monica Boulevard na osiedlu East Hollywood w Los Angeles. Nazwa odnosi się także do Los Angeles City College do którego prowadzi południowe wyjście.
Godziny kursowania.
Pociągi linii B kursują codziennie, w przybliżeniu pomiędzy 5:00 a 0:45.
Połączenia autobusowe.
Od 11 grudnia 2022 dostępne są następujące połączenia:
Wystrój stacji.
Stacja posiada nowoczesną, nagradzaną architekturę, elementem charakterystycznym jest wejście do stacji o migdałowym kształcie

</doc>
<doc id="1706365" url="https://pl.wikipedia.org/wiki?curid=1706365" title="Andrzej Rymsza">
Andrzej Rymsza

Andrzej Rymsza (ukr. Андрій Римша) (ur. ok. 1550, zm. po 1595) – polski i ruski (starolitewski) pisarz i poeta. Tłumacz z języka łacińskiego, autor licznych epigramatów na herby magnackie. Tworzył w II połowie XVI wieku; .
Życiorys.
Urodził się we wsi Penczyn (biał. Пянчын) w pobliżu Nowogródka, w szlacheckiej, ruskiej rodzinie. Wykształcenie zdobył w szkole w Ostrogu, doskonale władał łaciną i językiem ruskim i polskim.
Przyjaźnił się z polskimi poetami, Janem Kazanowiczem i Janem Radwanem.
Służył na dworze książąt Radziwiłłów, gdzie pełnił obowiązki administratora majątków hetmana polnego Krzysztofa Radziwiłła w Birżach. Uczestniczył w wyprawach moskiewskich Stefana Batorego w służbie książąt Radziwiłłowskich.
Tematyka twórczości Rymszy była bezpośrednio związana z życiem poety, o czym świadczą chociażby epigramaty jego autorstwa i utwory dotyczące wypraw wojennych. . Andrzej Rymsza jest twórcą pierwszego w drukarstwie cyrylickim wydanego osobno dzieła poetyckiego ("Chronologia"). Wcześniej podobne utwory wydawano jedynie w zbiorach lub dodawano do kolejnych wydań Biblii ostrogskiej.
Nie wiadomo kiedy i w jakich okolicznościach zmarł.

</doc>
<doc id="1706367" url="https://pl.wikipedia.org/wiki?curid=1706367" title="Ji Wei">
Ji Wei

Ji Wei (; ur. 5 lutego 1984 w Tiencinie) – chiński lekkoatleta, płotkarz.
Osiągnięcia.
W 2008 Wei reprezentował Chiny podczas igrzysk olimpijskich w Pekinie, gdzie odpadł w drugiej rundzie eliminacyjnej. W roku 2011 zdobył srebrny medal w biegu na 110 m przez płotki podczas Światowych Wojskowych Igrzysk Sportowych 2011.

</doc>
<doc id="1706368" url="https://pl.wikipedia.org/wiki?curid=1706368" title="Wei Ji">
Wei Ji



</doc>
<doc id="1706375" url="https://pl.wikipedia.org/wiki?curid=1706375" title="Izydor Borys">
Izydor Borys

Izydor Borys (ur. 19 listopada 1965 w Reszlu) – polski rzeźbiarz, ceramik, pedagog Uniwersytetu Warmińsko-Mazurskiego w Olsztynie.
Życiorys.
Absolwent Państwowego Liceum Sztuk Plastycznych w Gdyni-Orłowie. Studiował na Wydziale Rzeźby w Państwowej Wyższej Szkoły Sztuk Plastycznych (ASP) w Gdańsku; dyplom w 1991 r. w pracowni prof. Stanisława Radwańskiego. Asystent w Pracowni Rzeźby Katedry Sztuk Pięknych UWM w Olsztynie od 1995 r. W 2003 r. zrobił przewód I stopnia i od tego samego roku pracuje na stanowisku adiunkta.

</doc>
<doc id="1706376" url="https://pl.wikipedia.org/wiki?curid=1706376" title="Teleskop Hale’a">
Teleskop Hale’a



</doc>
<doc id="1706378" url="https://pl.wikipedia.org/wiki?curid=1706378" title="Teleskop Hale’a (Mount Palomar)">
Teleskop Hale’a (Mount Palomar)

Teleskop Hale’a – największy teleskop obserwatorium Palomar, o średnicy zwierciadła wynoszącej 508 centymetrów (200 cali). Jego nazwa pochodzi od nazwiska George’a Ellery’ego Hale’a, projektanta osobiście nadzorującego budowę urządzenia w pierwszym okresie.
Budowa teleskopu, finansowana przez Fundację Rockefellera, rozpoczęła się w 1936 i zakończyła dopiero w 1948 (z powodu II wojny światowej).
Był największym tego typu teleskopem na świecie aż do momentu oddania do użytku BTA-6 na Kaukazie w roku 1975. Mimo większych rozmiarów BTA-6 nie zdołał uzyskać większej zdolności rozdzielczej (0,025 sekundy łuku). Teleskop Hale’a można zatem uznać za najlepszy teleskop optyczny do czasu wybudowania Keck 1 w 1993.
Zasięg teleskopu Hale’a ocenia się na około 23 mag, pozwala on zatem na obserwację obiektów 6 lub 7 milionów razy słabszych od najsłabszych dostrzegalnych gołym okiem. Jego światłosiła wynosi f/3,3.
Historia.
Hale nadzorował budowę teleskopów na Mount Wilson: 60-calowego (1,5 m) w 1908 i 100-calowego (2,5 m) w 1917. Koncepcja ich budowy okazała się udana; były głównymi narzędziami badawczymi astronomii w latach dwudziestych. Odkrywany ogrom wszechświata przekonywał Hale’a do potrzeby tworzenia jeszcze większych konstrukcji.
W roku 1928 Hale uzyskał sumę 6 milionów USD z konta Fundacji Rockefellera na budowę 200-calowego teleskopu, który zarządzany miał być przez Kalifornijski Instytut Techniczny (Caltech). Na początku lat 30. na miejsce budowy wyznaczył obszar na Mount Palomar, znajdujący się na wysokości 1700 m n.p.m. Wytworzenie 200-calowego zwierciadła zlecono firmie Corning Incorporated.
Teleskop Hale’a po raz pierwszy użyty został 26 stycznia 1949 pod kierownictwem Edwina Hubble’a, przy obserwacji mgławicy NGC 2261, znanej też jako Zmienna Mgławica Hubble’a. Zrobione wówczas zdjęcia publikowane były w czasopismach popularnonaukowych, a także w czasopiśmie „Collier’s” 7 maja 1949. Urządzenie to jest wciąż używane podczas każdej bezchmurnej nocy zarówno przez Caltech, jak i Uniwersytet Cornella, Uniwersytet Kalifornijski oraz Jet Propulsion Laboratory. Obserwatorium zaopatrzone jest w nowoczesny sprzęt optyczny, spektroskopowy oraz komputerowy.
Zwierciadło główne.
Zwierciadło główne odlane zostało z pyrexu w Corning Incorporated w stanie Nowy Jork. Podczas odlewania szkła forma odlewnicza uległa uszkodzeniu i pracę trzeba było przerwać. Uszkodzone zwierciadło przeznaczone zostało na doświadczenia związane z wyważaniem, a tymczasem rozpoczęto pracę nad kolejnym zwierciadłem, które po kilkumiesięcznym procesie chłodzenia osiągnęło masę wyjściową 20 ton. Przewieziono je następnie koleją do Pasadeny (podróż trwała 16 dni), gdzie zostało oszlifowane.
Do dzisiaj pozostaje drugim co do wielkości szklanym zwierciadłem odlanym w całości. Jego masa ostatecznie (po oszlifowaniu) wyniosła 14,5 tony, a jego stworzenie uważa się za jedno z najważniejszych osiągnięć technologicznych XX wieku. Teleskop Hale’a osiągnął niemal górną granicę możliwości tego typu konstrukcji. Zwierciadła większych rozmiarów są mniej efektywne (np. BTA-6) i pod wpływem własnego ciężaru ulegają odkształceniom, które dla zachowania odpowiedniej jakości obrazu nie powinny być większe niż 25 nanometrów. Co 18–24 miesięcy jego powierzchnię poddaje się aluminizacji.

</doc>
<doc id="1706384" url="https://pl.wikipedia.org/wiki?curid=1706384" title="Białokrowiak śnieżysty">
Białokrowiak śnieżysty



</doc>
<doc id="1706386" url="https://pl.wikipedia.org/wiki?curid=1706386" title="Maciej Buchwald">
Maciej Buchwald

Maciej Buchwald (ur. 1986 w Warszawie) – polski niezależny reżyser filmowy, aktor, scenarzysta, improwizator, performer i stand-uper. Członek grupy teatru improwizowanego Klancyk.
Nagrody.
Dla "Nie ma o czym milczeć":
Dla "O’Malley’s Bar"

</doc>
<doc id="1706387" url="https://pl.wikipedia.org/wiki?curid=1706387" title="HMS Maori">
HMS Maori



</doc>
<doc id="1706390" url="https://pl.wikipedia.org/wiki?curid=1706390" title="Lactarius pubescens">
Lactarius pubescens



</doc>
<doc id="1706392" url="https://pl.wikipedia.org/wiki?curid=1706392" title="Fülöp Lénárd">
Fülöp Lénárd



</doc>
<doc id="1706394" url="https://pl.wikipedia.org/wiki?curid=1706394" title="Jazz Nad Odrą">
Jazz Nad Odrą



</doc>
<doc id="1706400" url="https://pl.wikipedia.org/wiki?curid=1706400" title="Early Morning Rain">
Early Morning Rain

Early Morning Rain – utwór napisany i nagrany przez Gordona Lightfoota w roku 1964. Piosenka została opublikowana dopiero dwa lata później na jego solowym albumie "Lightfoot!" (1966).
Wersja Boba Dylana.
Utwór „Early Mornin’ Rain” zaaranżowany został przez Boba Dylana, który muzyk nagrał na trzech sesjach w marcu 1970 roku, i wydany na albumie "Self Portrait" w czerwcu 1970 roku.
Historia i charakter utworu.
Utwór ten został nagrany na szóstej, dziesiątej i jedenastej sesji do albumu 4, 13 i 17 marca 1970 r. Diw ostatnie sesje poświęcone była jedynie instrumentalnym overdubbingom. Plonem szóstej sesji była także piosenka „Days of '49” oraz odrzuty: „Thirsty Boots”, „Little Brown Dog”, „Railroad Bill”, „House Carpenter”, „Tell Ol’ Bill” i „Take [Me] Back Again”. Na sesji dziesiątej dokonano także instrumentalnych overdubbingów takich kompozycji jak „Woogie Boogie”, „Copper Kettle” i „Gotta Travel On”, a na sesji jedenastej – „Woogie Boogie, „Copper Kettle”, „Belle Isle”, „All the Tired Horses” i „Wigwam”.
Urodzony w 1938 roku autor piosenki Gordon Lightfoot, jeden z archetypowych autorów piosenki autorskiej, związany jest zarówno z folkiem, jak i country.
Piosenka jest pożegnaniem z kochanką. Zdobyła sobie sporą popularność; w wykonaniu tria Peter, Paul and Mary dotarła do 91 pozycji na liście przebojów „Top 100” magazynu Billboard w 1965 r. oraz zajęła miejsce 13 na liście „easy-listening”. W rok później w wykonaniu George’a Hamiltona dotarła do miejsca 9 na liście utworów country.
Dylan zaczął wykonywać tę piosenkę na koncertach w latach 1989–1991; wykonał ją wtedy pięciokrotnie.

</doc>
<doc id="1706401" url="https://pl.wikipedia.org/wiki?curid=1706401" title="Ile d'Yeu">
Ile d'Yeu



</doc>
<doc id="1706402" url="https://pl.wikipedia.org/wiki?curid=1706402" title="Early Mornin' Rain">
Early Mornin' Rain



</doc>
<doc id="1706406" url="https://pl.wikipedia.org/wiki?curid=1706406" title="Inese Šlesere">
Inese Šlesere

Inese Šlesere (ur. 2 sierpnia 1972 w Rydze) – łotewska działaczka społeczna i polityk, posłanka na Sejm VIII, IX i X kadencji. Miss Łotwy 1991. Żona Ainārsa Šlesersa.
Życiorys.
W 1991 została miss Łotwy i jako pierwsza przedstawicielka niepodległej Łotwy wzięła udział w konkursie piękności Miss World. W 1998 uzyskała licencjat, a w 2002 ukończyła studia z dziedziny filologii angielskiej na Uniwersytecie Łotwy w Rydze. Przez rok studiowała również psychologię (1994–1995) oraz filozofię (1998–1999).
W latach 1992–1994 przebywała w Norwegii, gdzie prowadziła łotewskie centrum handlu i informacji. Od 1994 do 1996 pracowała jako dyrektor do spraw marketingu w firmie Varner Baltija należącej do Ainārsa Šlesersa, a później (1996–2001) była prezesem agencji reklamowej DMB. Od 2001 do 2002 doradzała ministrowi sprawiedliwości w kwestiach adopcyjnych.
W 2002 po raz pierwszy znalazła się w Sejmie z ramienia Pierwszej Partii Łotwy (LPP). W parlamencie była przewodniczącą komisji ochrony praw dziecka. W latach 2003–2004 pełniła obowiązki obserwatora, a od maja do lipca 2004 obowiązki deputowanej w Parlamencie Europejskim V kadencji. W 2006 została ponownie posłanką na Sejm w okręgu Ryga z ramienia LPP/LC. Ze względu na obowiązki macierzyńskie zawiesiła wykonywanie mandatu, do pracy poselskiej powróciła w 2008. W wyborach do Parlamentu Europejskiego w 2009 ubiegała się o mandat posłanki z 4. miejsca na liście LPP/LC. W wyborach w 2010 uzyskała po raz trzeci z rzędu mandat posłanki z listy ruchu O lepszą Łotwę. Członkinią Sejmu pozostawała do 14 kwietnia 2011, po czym udała się na urlop spowodowany obowiązkami rodzinnymi.
Działaczka światowego ruchu na rzecz rodziny. W 2006 wzięła udział w IV Międzynarodowej Konferencji „Życie i Rodzina” odbywającej się w Dublinie, a w maju 2007 uczestniczyła w IV Światowym Kongresie Rodzin w Warszawie. Objęła funkcję przewodniczącej zarządu stowarzyszenia „Lūgšanu brokastis”.
Życie prywatne.
Zamężna z Ainārsem Šlesersem. Mają czterech synów (Edvardsa, Ričardsa, Gerhardsa Daniēlsa i Markussa) i jedną córkę (Elizabete).

</doc>
<doc id="1706422" url="https://pl.wikipedia.org/wiki?curid=1706422" title="Twarogi">
Twarogi



</doc>
<doc id="1706426" url="https://pl.wikipedia.org/wiki?curid=1706426" title="Kalli">
Kalli

Kalli - wieś w Estonii, w prowincji Sarema, w gminie Valjala.

</doc>
<doc id="1706432" url="https://pl.wikipedia.org/wiki?curid=1706432" title="Dialog (magazyn polsko-niemiecki)">
Dialog (magazyn polsko-niemiecki)

Dialog – magazyn polsko-niemiecki zajmujący się politycznym, kulturalnym oraz społecznym aspektem rozwoju stosunków polsko-niemieckich.
„Dialog” definiuje się jako „polsko-niemiecka agora w środku Europy”. Teksty publikowane w kwartalniku nie ograniczają się do perspektywy polsko-niemieckiej, zaś tematyka dwustronna wkomponowana jest w szerszy kontekst politycznych i kulturalnych przemian w Europie. W ostatnich latach magazyn zamieszczał na swoich łamach artykuły związane ze wschodnimi sąsiadami Unii Europejskiej, przede wszystkim na temat stosunków polsko-rosyjskich i polsko-ukraińskich.
Siedziba redakcji „Dialogu” znajduje się w Berlinie. Magazyn wydawany jest przez Deutsch-Polnische Gesellschaft e.V., organizację zrzeszającą ponad 50 towarzystw niemiecko-polskich.
Historia.
„Dialog” został założony w 1987 roku w Hamburgu jako czasopismo niemieckojęzyczne. Jego pierwszymi redaktorami naczelnymi byli Günter Filter i polski publicysta Adam Krzemiński. W 1998 roku redakcję „Dialogu” objął Basil Kerski, publicysta i politolog, który funkcję redaktora naczelnego sprawuje do dziś.
W 1993 roku „Dialog” został przekształcony w czasopismo dwujęzyczne. Polską redakcją partnerską został „Przegląd Polityczny”, gdańskie czasopismo polityczno-kulturalne, założone w 1983 roku w „drugim obiegu” przez Donalda Tuska i Wojciecha Dudę.
Magazyn „Dialog” finansuje się za pomocą prenumeraty i sprzedaży zarówno w Niemczech, jak i w Polsce. Jest też wspierany finansowo przez niemieckie Ministerstwo Spraw Zagranicznych i Fundację Współpracy Polsko-Niemieckiej.
Redakcja „Dialogu” organizuje w ramach swojej działalności również konferencje i dyskusje panelowe, jest także współwydawcą licznych polsko- i niemieckojęzycznych książek.
Nagrody.
Magazyn Polsko-Niemiecki „Dialog” w ostatnich latach został laureatem m.in.:

</doc>
<doc id="1706437" url="https://pl.wikipedia.org/wiki?curid=1706437" title="Harum Scarum">
Harum Scarum

Harum Scarum (w Europie "Harem Holiday") to komedia muzyczna z 1965 roku z Elvisem Presleyem w roli głównej.
Fabuła.
Znany gwiazdor kina akcji Johnny Tyronne (Elvis Presley), wyrusza na Bliski Wschód promować swój najnowszy film "Piaski pustyni". Niedługo po przyjeździe zostaje jednak uprowadzony przez gang zabójców, którzy pod wpływem jego filmowych poczynań, chcą zlecić mu zabójstwo. Johnny jednak odmawia i ucieka z rąk swoich prześladowców. Nim będzie zupełnie bezpieczny, musi jeszcze przebyć pustynię.
Produkcja.
Zdjęcia do filmu rozpoczęto 15 marca 1965 roku, kręcono je w studiu MGM w Culver City. Premiera odbyła się w USA 24 listopada 1965 roku. Zanim filmowi nadano ostateczny tytuł, posługiwano się kilkoma roboczymi tytułami: "In My Harem", "Harum Holiday" i "Harem Scarum".

</doc>
<doc id="1706440" url="https://pl.wikipedia.org/wiki?curid=1706440" title="Bednoszka">
Bednoszka



</doc>
<doc id="1706441" url="https://pl.wikipedia.org/wiki?curid=1706441" title="Praszywka">
Praszywka



</doc>
<doc id="1706443" url="https://pl.wikipedia.org/wiki?curid=1706443" title="Saybusch Akztion">
Saybusch Akztion



</doc>
<doc id="1706450" url="https://pl.wikipedia.org/wiki?curid=1706450" title="Mistrzostwa Polski w Wioślarstwie 2009">
Mistrzostwa Polski w Wioślarstwie 2009

85. Mistrzostwa Polski seniorów w wioślarstwie – odbyły się w Poznaniu w dniach 6–7 czerwca 2009. 
Mistrzostwa zostały rozegrane na Torze Regatowym „Malta”. W imprezie startowało ponad 280 zawodników i zawodniczek. Finały rozgrywano w niedzielę 7 czerwca od godz. 9.30. Równocześnie z mistrzostwami Polski seniorów na Torze Regatowym Malta odbyły się również mistrzostwa PZTW masters.

</doc>
<doc id="1706453" url="https://pl.wikipedia.org/wiki?curid=1706453" title="Angla">
Angla

Angla – wieś w Estonii, w prowincji Sarema, w gminie Leisi.

</doc>
<doc id="1706454" url="https://pl.wikipedia.org/wiki?curid=1706454" title="Asuka (Leisi)">
Asuka (Leisi)

Asuka – wieś w Estonii, w prowincji Sarema, w gminie Leisi.

</doc>
<doc id="1706458" url="https://pl.wikipedia.org/wiki?curid=1706458" title="KIA Soul Surfing Cup">
KIA Soul Surfing Cup

KIA Soul Surfing Cup – Puchar Polski Amatorów w Kitesurfingu KIA
Zawody mają charakter touru. KIA Soul Surfing Cup odbywa się w czterech nadmorskich miejscowościach:
Główną konkurencją zawodów jest Freestyle rozgrywany w postaci Expression Session. Imprezom towarzyszyć będą pokazy w takich dyscyplinach jak Kitesurfing, oraz Skimboarding.

</doc>
<doc id="1706459" url="https://pl.wikipedia.org/wiki?curid=1706459" title="Kaisa (Leisi)">
Kaisa (Leisi)

Kaisa – wieś w Estonii, w prowincji Sarema, w gminie Leisi.

</doc>
<doc id="1706460" url="https://pl.wikipedia.org/wiki?curid=1706460" title="Iluzja optyczna">
Iluzja optyczna



</doc>
<doc id="1706461" url="https://pl.wikipedia.org/wiki?curid=1706461" title="Kocham kłopoty">
Kocham kłopoty

Kocham kłopoty – amerykańska komedia romantyczna z 1994 roku.
Fabuła.
Peter Brackett i Sabrina Peterson to dwoje dziennikarzy pracujących w konkurencyjnych gazetach w Chicago. Rywalizują między sobą, ale jednocześnie się podziwiają. Oboje wpadają na trop wielkiej afery w sprawie kompanii chemicznej produkującej mleko. Dochodzenie bardzo zbliża ich do siebie...

</doc>
<doc id="1706462" url="https://pl.wikipedia.org/wiki?curid=1706462" title="Poka (Sarema)">
Poka (Sarema)

Poka – wieś w Estonii, w prowincji Sarema, w gminie Leisi.

</doc>
<doc id="1706464" url="https://pl.wikipedia.org/wiki?curid=1706464" title="Bart van der Leck">
Bart van der Leck

Bart van der Leck (ur. 26 listopada 1876 w Utrechcie, zm. 14 listopada 1958 w Blaricum) – holenderski malarz, projektant i ceramik, członek grupy artystycznej "De Stijl".
Życiorys.
Syn malarza pokojowego, karierę artystyczną rozpoczął od nauki malowania witraży w sklepie w Utrechcie. Początkowo tworzył pejzaże, zbliżone do twórczości artystów związanych ze szkołą haską. Po przystąpieniu do "De Stijl" w 1917 jego styl zbliżył się do abstrakcjonizmu Mondriana. Artysta nie zrezygnował jednak z przedstawieniowości, chociaż sprowadził ją do prostych form geometrycznych
Bart van der Leck zajmował się także projektowaniem tkanin, ceramiką i malarstwem dekoracyjnym.

</doc>
<doc id="1706465" url="https://pl.wikipedia.org/wiki?curid=1706465" title="Księżyc i Valentino">
Księżyc i Valentino

Księżyc i Valentino – amerykańska komedia romantyczna z 1995 roku na podstawie sztuki Ellen Simon.
Fabuła.
Rebecca Lott jest trzydziestokilkuletnią nauczycielką literatury, która niedawno wyszła za mąż. Ale szczęście nie trwało długo: mąż zginął w wypadku. Nie potrafi się z tym pogodzić. Wtedy do jej domu przyjeżdżają: przyjaciółka Sylvie, siostra Lucy i dawna macocha Alberta. Próbują ją pocieszyć, ale same nie radzą sobie ze swoimi problemami. W końcu postanawiają, na jej urodziny, że odnowią mieszkanie. I tak w ich życiu pojawia się pewien malarz z psem Valentino.

</doc>
<doc id="1706466" url="https://pl.wikipedia.org/wiki?curid=1706466" title="Kate Dennison">
Kate Dennison

Kate Dennison (ur. 7 maja 1984 w Durbanie w Południowej Afryce) – angielska lekkoatletka, tyczkarka.
W 2012 ogłosiła zakończenie kariery sportowej.
Sukcesy.
W 2008 reprezentowała Wielką Brytanię na Igrzyskach olimpijskich w Pekinie, gdzie zajęła 15. miejsce w eliminacjach, nie awansując do finałowej "12". Na tym samym etapie rywalizacji zakończyła swój start na igrzyskach olimpijskich w Londynie (2012).

</doc>
<doc id="1706467" url="https://pl.wikipedia.org/wiki?curid=1706467" title="Boletinus">
Boletinus

Boletinus Kalchbr. (borowiczak) – rodzaj grzybów z rodziny maślakowatych ("Suillaceae")
Systematyka.
Pozycja w klasyfikacji: "Suillaceae, Boletales, Agaricomycetidae, Agaricomycetes, Agaricomycotina, Basidiomycota, Fungi" (według Index Fungorum).
Nazwę polską podał Władysław Wojewoda w 2003 r. Synonimy polskie: borowik, borowiec. Obecnie jednak w Polsce nie występuje żaden przedstawiciel tego rodzaju. Jedyny dawniej zaliczany do niego gatunek borowiec dęty według Index Fungorum należy do rodzaju "Suillus" (maślak).

</doc>
<doc id="1706469" url="https://pl.wikipedia.org/wiki?curid=1706469" title="Vilmos Huszár">
Vilmos Huszár

Vilmos Huszár (ur. 5 stycznia 1884 w Budapeszcie, zm. 8 września 1960 w Hierden) – węgierski malarz i projektant, należał do De Stijl.
Życiorys.
W roku 1905 osiadł w Voorburgu, w Danii. W twórczości z tego okresu widać silne wpływy kubizmu i futuryzmu. Wtedy też poznał Pieta Mondriana, Theo van Doesburga, wtedy znaczących artystów, późniejszych założycieli "De Stijl". W roku 1918 zaprojektował serię kolorowego wyposażenia do łazienki w "The Bruynzeel House". Od roku 1920 do 1921 współpracował z Pietem Zwart'em nad projektami mebli. W roku 1923 odszedł z De Stijl i rozpoczął współpracę z Gerritem Rietveldem nad wystawą wnętrz do "Wielkiej Berlińskiej Wystawy Sztuki". Od roku 1925 skoncentrował się na projektowaniu graficznym i malarstwie. Od roku 1926 jest identyfikowany z opakowaniem papierosów "Miss Blanche Virginia", które to, w tym roku zaprojektował oraz kampanią reklamową tego produktu, której w całości był autorem.

</doc>
<doc id="1706471" url="https://pl.wikipedia.org/wiki?curid=1706471" title="Red Alert 3">
Red Alert 3



</doc>
<doc id="1706475" url="https://pl.wikipedia.org/wiki?curid=1706475" title="Paul McGuigan">
Paul McGuigan

Paul "Guigsy" McGuigan (urodzony 9 maja 1971 w Manchesterze) – muzyk rockowy, gitarzysta basowy grupy Oasis w latach 1991–1999.
Guigsy był jednym z założycieli grupy wraz z Paulem Arthursem, Tonym McCarollem i Liamem Gallagherem. Odszedł z zespołu w trakcie sesji nagraniowej do czwartego albumu Standing on the Shoulder of Giants, niedługo po odejściu Paula Arthursa. Następnie wycofał się z życia publicznego, okazjonalnie występował na scenie jako DJ.
W młodości McGuigan wykazywał duży talent piłkarski. Przewlekła kontuzja uniemożliwiła mu karierę futbolisty. Muzyk podtrzymał jednak zainteresowanie piłką nożną. Wraz z Paolo Hewittem napisał książkę o piłkarzu Robinie Friday'u pt. "The Greatest Footballer You Never Saw".
 

</doc>
<doc id="1706476" url="https://pl.wikipedia.org/wiki?curid=1706476" title="We Are the Ones">
We Are the Ones

We Are the Ones – piosenka wydana przez DipDive, której premiera miała miejsce 29 lutego 2008 w celu wsparcia kampanii Baracka Obamy w wyborach prezydenckich w Stanach Zjednoczonych w 2008 (które wygrał stając się tym samym 44. prezydentem USA). Podobnie jak Yes We Can (kolaż dźwiękowy będący teledyskiem a zarazem singlem) pojawiają się w niej gościnni artyści.
Jej autorami są will.i.am oraz Barack Obama.

</doc>
<doc id="1706477" url="https://pl.wikipedia.org/wiki?curid=1706477" title="Parseierspitze">
Parseierspitze

Parseierspitze – szczyt w Alpach Lechtalskich, części Północnych Alp Wapiennych. Leży w Austrii w kraju związkowym Tyrol. Jest to najwyższy szczyt Alp Lechtalskich i zarazem jedyny w tym pasmie, który przekracza 3000 m. Szczyt można zdobyć ze schronisk Augsburger Hütte (2289 m) lub Memminger Hütte (2242 m). Sąsiaduje z Gatschkopf i Eisenspitze.
Pierwszego wejścia w 1869 r. dokonali Joseph Anton Specht i Peter Siess.

</doc>
<doc id="1706478" url="https://pl.wikipedia.org/wiki?curid=1706478" title="Ulica Kazimierza Brodzińskiego w Krakowie">
Ulica Kazimierza Brodzińskiego w Krakowie

Ulica Kazimierza Brodzińskiego – ulica w Krakowie, wytyczona z uwagi na budowę mostu Franciszka Józefa I (lata 1844-1850), który łączył Podgórze z Kazimierzem. Po kazimierskiej stronie rzeki wytyczono wówczas ul. Mostową, prowadzącą do pl. Wolnica. Dziś w miejscu mostu znajduje się Kładka Ojca Laetusa Bernatka.
Początkowo nazywano ją ulicą Krakowską, a obecna nazwa obowiązuje od 1917 roku. Zabudowa pochodzi z końca XIX wieku. Pod numerem 9 znajduje się Kamienica Aleksandrowiczów, natomiast na rogu z Rynkiem Podgórskim – Dom Pod Jeleniami.

</doc>
<doc id="1706479" url="https://pl.wikipedia.org/wiki?curid=1706479" title="Niebezpieczny Johnny">
Niebezpieczny Johnny

Niebezpieczny Johnny – amerykańska komedia sensacyjna z 1984 roku.
Opis fabuły.
Lata 30. Johnny Kelly jest dzieckiem, pracuje jednak jako sprzedawca gazet i utrzymuje ciężko chorą matkę. Żeby zarobić na operację i leki dla niej, podejmuje pracę dla Jocko Dundee'ego, miejscowego gangstera. Zaczyna od drobnych robót, aż w końcu zostaje jego prawą ręką, a po jego rezygnacji zostaje szefem znanym jako Niebezpieczny Johnny. Cały czas płaci za coraz droższe leki dla mamy, pomaga młodszemu bratu Tommy'emu ukończyć szkołę prawniczą i załatwia mu posadę w kancelarii Burra (którego wcześniej przekupił). Jego szybka kariera sprawia, że musi skonfrontować się z Dannym Verminem – lokalnym mafiozem.

</doc>
<doc id="1706483" url="https://pl.wikipedia.org/wiki?curid=1706483" title="Dawinkopf">
Dawinkopf

Dawinkopf – szczyt w Alpach Lechtalskich, części Północnych Alp Wapiennych. Leży w Austrii w kraju związkowym Tyrol. Szczyt można zdobyć ze schronisk Augsburger Hütte (2289 m) lub Ansbacher Hütte (2367 m).
Pierwszego wejścia w 1885 r. dokonali Reich i Strauss.

</doc>
<doc id="1706485" url="https://pl.wikipedia.org/wiki?curid=1706485" title="Manicaragua">
Manicaragua

Manicaragua – miasto na Kubie, w prowincji Villa Clara. W 2004 r. miasto to zamieszkiwało 73 370 osób.

</doc>
<doc id="1706486" url="https://pl.wikipedia.org/wiki?curid=1706486" title="Gatschkopf">
Gatschkopf

Gatschkopf – szczyt w Alpach Lechtalskich, części Północnych Alp Wapiennych. Leży w Austrii w kraju związkowym Tyrol. Szczyt można zdobyć ze schronisk Augsburger Hütte (2289 m), Memminger Hütte (2242 m) lub Ansbacher Hütte (2367 m). Szczyt ten sąsiaduje z najwyższym szczytem Alp Lechtalskich - Parseierspitze.

</doc>
<doc id="1706487" url="https://pl.wikipedia.org/wiki?curid=1706487" title="Holzgauer Wetterspitze">
Holzgauer Wetterspitze

Holzgauer Wetterspitze – szczyt w Alpach Lechtalskich, części Północnych Alp Wapiennych. Leży w Austrii w kraju związkowym Tyrol. Szczyt można zdobyć ze schroniska Frederik-Simms-Hütte (2004 m).
Pierwszego wejścia w 1832 r. dokonali Falger i Knittl.

</doc>
<doc id="1706488" url="https://pl.wikipedia.org/wiki?curid=1706488" title="Pajūris">
Pajūris



</doc>
<doc id="1706489" url="https://pl.wikipedia.org/wiki?curid=1706489" title="Układ stulecia">
Układ stulecia

Układ stulecia – amerykańska komedia kryminalna z 1983 roku na podstawie powieści Paula Brickmana.
Fabuła.
Dwaj handlarze bronią chcą sprzedać swój towar pewnemu dyktatorowi. Oferta osłabia proces negocjacji, ale wnosi pewien powiew świeżości. Eddie Muntz i jego wspólnik Ray Kasternak też handlują bronią. Próbują sprzedać dyktatorowi z Ameryki Południowej samolot bojowy. Żeby się udało, Eddie namawia swoją dziewczynę Catherine, by się przespała z dyktatorem. Ale na drodze stoi Frank Stryker, który też chce sprzedać broń dyktatorowi, ale to nie jedyny problem...

</doc>
<doc id="1706490" url="https://pl.wikipedia.org/wiki?curid=1706490" title="Vorderseespitze">
Vorderseespitze

Vorderseespitze – szczyt w Alpach Lechtalskich, części Północnych Alp Wapiennych. Leży w Austrii w kraju związkowym Tyrol. Szczyt można zdobyć ze schroniska Ansbacher Hütte (2367 m).

</doc>
<doc id="1706491" url="https://pl.wikipedia.org/wiki?curid=1706491" title="Satomi Kubokura">
Satomi Kubokura

 – japońska lekkoatletka specjalizująca się w biegu na 400 metrów przez płotki.
Osiągnięcia.
W 2008 Kubokura reprezentowała Japonię podczas igrzysk olimpijskich w Pekinie. Zarówno 400 metrów przez płotki jak i w sztafecie 4 x 400 metrów odpadała w półfinale będąc sklasyfikowana na 15. miejscach.
Rekordy życiowe.
Kubokura biegła na trzeciej zmianie japońskiej sztafety 4 x 400 m, która w biegu półfinałowym podczas mistrzostw świata (Osaka 2007) ustanowiła aktualny rekord kraju – 3:30,17.

</doc>
<doc id="1706493" url="https://pl.wikipedia.org/wiki?curid=1706493" title="Becky Wilczak">
Becky Wilczak

Rebecca "Becky" Wilczak (ur. 5 sierpnia 1980 w Berwyn) – amerykańska saneczkarka, medalistka mistrzostw świata seniorów i juniorów.
Pierwszy sukces w karierze odniosła na mistrzostwach świata juniorów zdobywając w 2000 roku brąz w jedynkach kobiet. Na igrzyskach startowała jeden raz, w 2002, zajmując piąte miejsce. Największy sukces odniosła w 2001 zostając trzecią zawodniczką świata w drużynie. W Pucharze Świata startowała od sezonu 1999/2000 do 2001/2002. Najlepszym miejscem w klasyfikacji generalnej była piąta pozycja wywalczona w sezonie 2001/2002. Jeden raz stała na podium.
W 2002 roku zakończyła karierę.

</doc>
<doc id="1706494" url="https://pl.wikipedia.org/wiki?curid=1706494" title="Freispitze">
Freispitze

Freispitze – szczyt w Alpach Lechtalskich, części Północnych Alp Wapiennych. Leży w Austrii w kraju związkowym Tyrol. Szczyt można zdobyć ze schronisk Augsburger Hütte (2289 m) i Memminger Hütte (2242 m).
Pierwszego wejścia w 1873 r. dokonali Anselm Klotz i Josef Frey.

</doc>
<doc id="1706495" url="https://pl.wikipedia.org/wiki?curid=1706495" title="Prosper Ménière">
Prosper Ménière

Prosper Ménière (ur. 18 czerwca 1799 w Angers, zm. 7 lutego 1862) – francuski lekarz kojarzony z opisanym przez niego zespołem Ménière’a.
Ménière ukończył studia medyczne w Hôtel-Dieu de Paris w 1826 roku oraz w 1828 obronił doktorat pod okiem Guillaume’a Dupuytrena. Pracował jako asystent na wydziale, ale ówczesne napięcia polityczne we Francji zakłóciły rozwój jego kariery. Został skierowany do walki z szerzącą się epidemią cholery. Po objęciu funkcji ordynatora zakładu dla głuchoniemych w 1838 skupił się na badaniach nad chorobami ucha, które pomogły mu opracować publikację "On a particular kind of hearing loss resulting from lesions of the inner ear", co ostatecznie doprowadziło do opisania w 1861 idiopatycznego wodniaka błędnika znanego dziś jako choroba Ménière’a.
Pomimo swego znacznego wkładu rozwój medycyny i uhonorowania najwyższym odznaczeniem nadawanym przez francuski rząd – Legią Honorową, nigdy nie udało mu się osiągnąć stopnia profesorskiego.

</doc>
<doc id="1706496" url="https://pl.wikipedia.org/wiki?curid=1706496" title="Kiron Kher">
Kiron Kher



</doc>
<doc id="1706497" url="https://pl.wikipedia.org/wiki?curid=1706497" title="Pojurze (ujednoznacznienie)">
Pojurze (ujednoznacznienie)

Na Litwie:

</doc>
<doc id="1706499" url="https://pl.wikipedia.org/wiki?curid=1706499" title="Prosper Meniere">
Prosper Meniere



</doc>
<doc id="1706500" url="https://pl.wikipedia.org/wiki?curid=1706500" title="Eisenspitze">
Eisenspitze

Eisenspitze – szczyt w Alpach Lechtalskich, części Północnych Alp Wapiennych. Leży w Austrii w kraju związkowym Tyrol. Szczyt można zdobyć ze schronisk Augsburger Hütte (2289 m) lub Ansbacher Hütte (2367 m). Sąsiaduje z Dawinkopf.

</doc>
<doc id="1706501" url="https://pl.wikipedia.org/wiki?curid=1706501" title="Georges Guillain">
Georges Guillain



</doc>
<doc id="1706504" url="https://pl.wikipedia.org/wiki?curid=1706504" title="Feuerspitze">
Feuerspitze

Feuerspitze – szczyt w Alpach Lechtalskich, części Północnych Alp Wapiennych. Leży w Austrii w kraju związkowym Tyrol. Szczyt można zdobyć ze schronisk Simmshütte (2004 m). Sąsiaduje z Holzgauer Wetterspitze.

</doc>
<doc id="1706507" url="https://pl.wikipedia.org/wiki?curid=1706507" title="Czarny dzień w Black Rock">
Czarny dzień w Black Rock

Czarny dzień w Black Rock (ang. "Bad Day at Black Rock") – amerykański kryminał z 1955 roku w reżyserii Johna Sturgesa. Scenariusz filmu powstał na podstawie opowiadania Howarda Breslina.
Opis fabuły.
W miasteczku Black Rock zatrzymuje się pociąg po raz pierwszy od 4. lat. Wysiada z niego John J. Macreedy – jednoręki weteran wojenny. Przybył tu aż z Los Angeles by wręczyć medal przyznany za zasługi wojenne synowi Komoko, japońskiego farmera. Od tej pory mieszkańcy odnoszą się do niego z dystansem, a nawet wrogością. Gdy dojeżdża w miejsce zamieszkania Makako, zastaje szczątki spalonego domu. Macreedy odkrywa mroczną tajemnicę skrywaną przez mieszkańców miejscowości.
Nagrody (wybrane).
Oscary za rok 1955
Nagrody BAFTA 1955
MFF w Cannes 1955

</doc>
<doc id="1706508" url="https://pl.wikipedia.org/wiki?curid=1706508" title="Édouard-Léon Scott de Martinville">
Édouard-Léon Scott de Martinville

Édouard-Léon Scott de Martinville (ur. 25 kwietnia 1817, zm. 26 kwietnia 1879) – francuski zecer i księgarz, twórca pierwszego znanego urządzenia do zapisu dźwięku, nazwanego przez niego fonautografem i opatentowanego we Francji 25 marca 1857 roku.
Scott był zafascynowany ideą graficznego utrwalenia dźwięku. W 1857 roku opracował wzorowane na błonie bębenkowej i kosteczkach słuchowych urządzenie, podobne częściowo do późniejszego fonografu Thomasa Edisona. Urządzenie składało się z tuby i membrany, która, pobudzona falami dźwiękowymi, drgała, co poruszało rylec dotykający do papierowego cylindra. Scott nie opracował natomiast metody odtwarzania swoich nagrań, ograniczając się do ich zapisu, który miał służyć do badań nad właściwościami fal dźwiękowych.
W 2007 roku grupa Amerykanów odnalazła w paryskich archiwach nagrania dźwięku wykonane przez Scotta, odtworzono je za pomocą oprogramowania komputerowego. Najstarszym odtworzonym fragmentem jest nagranie z 9 kwietnia 1860, na którym wynalazca śpiewa francuską piosenkę ludową "Au clair de la lune, mon ami Pierrot".

</doc>
<doc id="1706509" url="https://pl.wikipedia.org/wiki?curid=1706509" title="Ruch 30 Maja">
Ruch 30 Maja

Ruch 30 Maja – chiński antyimperialistyczny ruch robotniczy i studencki w 1925 roku, domagający się praw pracowniczych oraz wolności obywatelskich.
Przyczyny.
Bezpośrednią przyczyną Ruchu było zwolnienie w lutym 1925 grupy robotników z należącej do kapitału japońskiego fabryki włókienniczej w Szanghaju. Wydarzenia te spowodowały wybuch strajku, do którego szybko dołączyli robotnicy z innych należących do Japończyków fabryk włókienniczych, których było wówczas w Chinach 41. Kierownictwo strajków szybko przejęli działacze komunistyczni, zaczął tworzyć się zorganizowany ruch związkowy. Władzom nie udało się stłumić protestów i w konsekwencji Japończycy musieli pójść na ustępstwa, m.in. ograniczając czas pracy, podnosząc uposażenie i rezygnując z bicia robotników.
7 maja 1925 Japończycy wycofali się z wcześniejszych ustępstw i rozwiązali związki zawodowe. Gdy w odpowiedzi wybuchł strajk, Japończycy ostrzelali strajkujących, w wyniku czego zginął przywódca strajku, komunista Gu Chenghuan, a 10 innych robotników zostało rannych.
Wydarzenia z 7 maja wywołały masowe niezadowolenie w całych Chinach. Rozpoczęły się antycudzoziemskie wystąpienia, do których włączyli się studenci, kupcy i część przedsiębiorców.
Ruch 30 Maja.
30 maja 1925 policja angielska otworzyła w Szanghaju ogień do demonstrantów. Od strzałów zginęło piętnaście osób, kilkadziesiąt zostało rannych; kilkaset innych aresztowano. Po tych wydarzeniach ukonstytuowała się Szanghajska Rada Związków Zawodowych. 1 czerwca rozpoczął się w mieście strajk generalny. 50 tysięcy studentów przerwało naukę, zamknięto sklepy. Na murach pojawiły się tysiące plakatów.
W odpowiedzi na strajk władze rozpoczęły masowe aresztowania, które nie rozwiązały sytuacji. Komitet strajkowy wysunął 17 żądań, domagając się m.in. uwolnienia więźniów, wolności zgromadzeń, związków i prasy, zniesienia eksterytorialności cudzoziemców i wycofania z Chin obcych wojsk.
Strajk rozszerzył się na całe Chiny. 23 czerwca w Kantonie z rąk brytyjskiej policji zginęło kilkadziesiąt osób. W pobliżu Szanghaju doszło do koncentracji kilkudziesięciu zagranicznych okrętów wojennych, mających posłużyć do stłumienia demonstracji. W odpowiedzi doszło do strajku i blokady portu w Hongkongu. Demonstracje wybuchły także wśród emigrantów chińskich w Tokio, Paryżu i Berlinie. Ponad rok trwał w Chinach bojkot towarów brytyjskich.
Protesty zakończyły się dopiero po ustępstwach rządu chińskiego na rzecz robotników. Ruch 30 Maja stał się zaczątkiem ruchów rewolucyjnych, jakie ogarnęły Chiny w latach 1925-1927.

</doc>
<doc id="1706514" url="https://pl.wikipedia.org/wiki?curid=1706514" title="Louise Labé">
Louise Labé

Louise Labé, właśc. Louise Perrin (ur. ok. 1520 w Lyonie, zm. 25 kwietnia 1566 w Parcieux-en-Dombes) – francuska poetka renesansowa, jedna z przedstawicieli lyońskiej szkoły poezji. Jej biografia oraz autorstwo przypisywanych jej wierszy pozostają przedmiotem dyskusji.
Życiorys.
Była córką rzemieślnika zajmującego się wyrobem sznurów Pierre'a Charly i Etiennette Roybet. Jako trzyletnia dziewczynka straciła matkę i była wychowywana przez ojca i macochę Antoinette Taillard. Jej rodzice byli niepiśmienni, nie jest wytłumaczone, jaką edukację odebrała ich córka. Wiadomo jednak, że Labé znała łacinę i język włoski, zaś na początku lat 40. XVI wieku wyszła za mąż za zamożnego rzemieślnika Ennemonda Perrina.
Ok. 1555 stała się jedną ze znanych postaci lyońskiego życia literackiego, organizując w swoim domu spotkania połączone z muzykowaniem i lekturą wierszy. W tym samym roku wydała tom poezji zatytułowany "Dzieła L.L. z Lyonu". Oprócz jej własnych utworów w tomie znalazły się wiersze napisane przez innych poetów wywodzących się z miasta, głoszących pochwałę urody i talentów Labé. Wśród ich autorów pojawiali się m.in. Clément Marot i Maurice Scève. W 1556, po drugim wydaniu tomu jej poezji, Labé opuściła Lyon i zaprzestała twórczości literackiej. W rok później owdowiała. Zmarła w 1566 w opinii gorliwej katoliczki.
Kontrowersje.
Życie prywatne Labé było już za jej życia obiektem licznych kontrowersji. W 1585 Antoine du Verdier postawił tezę, iż poetka była w rzeczywistości luksusową kurtyzaną zwaną "Piękną Powróźniczką", o której pisał w 1547 Philibert de Vienne, a następnie Jan Kalwin. Dziewiętnastowieczna krytyka literacka, na podstawie analizy utworów jej i Oliviera de Magny uważała ją za jego kochankę i muzę.
W 2006 Mireille Huchon, profesor literatury na Sorbonie, postawiła tezę, iż poetka nazwiskiem Labé nigdy nie istniała, była fikcyjną postacią stworzoną przez grupę poetów ze szkoły lyońskiej, którzy następnie umieścili w tomie wydanym w 1555 wiersze na jej cześć. Huchon twierdziła, że wykreowanie postaci poetki piszącej o miłości wiązało się z fascynacją postacią Safony, jak i swoistym eksperymentem literackim. Jako argumenty przemawiające za swoją tezą podawała fakt bliskiego pokrewieństwa stylistycznego między dziełami Labé a twórczością Scève'a i de Magny'ego.
Pogląd Huchon spotkał się z krytyką innych badaczy literatury renesansowej, którzy wskazali na fakt, że podobieństwa między twórczością poetów czerpiących inspirację z tych samych źródeł były w XVI wieku powszechne. Podkreślali oni również, że Labé doskonale znała poezję innych twórców lyońskich i mogła pośrednio czerpać z niej wzorzec dla swoich wierszy.
Twórczość.
W swojej poezji, utrzymanej w duchu humanizmu, Labé poruszała problem sytuacji kobiet w ówczesnym społeczeństwie francuskim, ich dostępu do edukacji i udziału w życiu publicznym. W przedmowie do swoich dzieł wzywała kobiety do czynnego udziału w życiu literackim. Postulowała "uczciwą wolność" obyczajową dla wszystkich i koncepcję miłości jako nierozerwalnego zestawienia namiętności fizycznej ze związkiem duchowym (koncepcja wyłożona w "Debacie między Szaleństwem i Miłością"). Równocześnie głosiła wyższość intelektu i rozrywek duchowych (za jedną z nich uważała literaturę) nad ciałem i uczestnictwem w życiu towarzyskim bez głębszej treści. W swojej twórczości wielokrotnie nawiązywała do motywów mitologicznych.
Jej najważniejszym dziełem jest cykl 24 sonetów o tematyce miłosnej, których cechą charakterystyczną jest zestawienie rygoryzmu formalnego z prostotą wyrazu. Labé unika efektownych figur retorycznych i skomplikowanych środków stylistycznych, maksymalnie upraszczając kształt utworu i czyniąc go możliwie najbardziej przystępnym odbiorcy. Jej twórczość pozostaje pod wpływem neoplatonizmu i petrarkizmu, jednak dokonuje jego specyficznej transpozycji z punktu widzenia kobiety. Labé odwraca tradycyjne role kochanka-cierpiącego adoratora i kochanki-odległego ideału, czyniąc z kobiety podmiot liryczny swoich wierszy, dopuszczając jej zainteresowanie na równi ciałem i duchem obiektu uczucia.

</doc>
<doc id="1706517" url="https://pl.wikipedia.org/wiki?curid=1706517" title="Więźba ruchu">
Więźba ruchu

Więźba ruchu – przestrzenny obraz przemieszczeń od źródła do celu, opracowywany dla zadanego podziału na rejony komunikacyjne.
To obraz wielkości i kierunku przemieszczeń pomiędzy rejonami bez uwzględnienia sieci drogowej, to jest pokazany liniami prostymi od środka masy jednego rejonu do środka ciężkości innego rejonu.
Jest ona wykorzystywana do planowania infrastruktury technicznej (drogowej). Więźba ruchu jest pierwszym etapem planowania, następnie wykonuje się rozkład na sieć istniejącą, podział zadań przewozowych i planowanie dodatkowej nowej sieci.
Obrazuje ruch:

</doc>
<doc id="1706518" url="https://pl.wikipedia.org/wiki?curid=1706518" title="Vermont/Sunset">
Vermont/Sunset

Vermont/Sunset - stacja linii B metra w Los Angeles. Główne wejście znajduje się przy skrzyżowaniu Vermont Avenue i Sunset Boulevard. Stacja znajduje się pomiędzy dzielnicami Los Feliz, Silver Lake i Little Armenia.
Godziny kursowania.
Pociągi linii B kursują codziennie, w przybliżeniu pomiędzy 5:00 a 0:45.
Połączenia autobusowe.
Od 11 grudnia 2022 dostępne są następujące połączenia:
Wystrój stacji.
Wystrój stacji nawiązuje do znajdujących się w pobliżu kilku szpitali, utrzymany jest w chłodnej, niebieskiej kolorystyce.

</doc>
<doc id="1706520" url="https://pl.wikipedia.org/wiki?curid=1706520" title="Order Gwiazdy Solidarności Włoskiej">
Order Gwiazdy Solidarności Włoskiej

Order Gwiazdy Solidarności Włoskiej (wł. "Ordine della Stella della Solidarietà Italiana – OSSI") – odznaczenie Republiki Włoskiej, nadawane w latach 1947–2011.
Historia.
Ten pierwszy order Republiki Włoskiej został ustanowiony 27 stycznia 1947 i otrzymał statuty 20 stycznia 1949 roku. W 1946 Włochy przestały być monarchią, popularne i masowo nadawane ordery dynastii sabaudzkiej – jak np. Order Korony Włoch – przestały być przyznawane, stając się orderami domowymi wygnanej dynastii, i zaistniała potrzeba stworzenia republikańskiego odznaczenia w celu nagradzania przede wszystkim cudzoziemców, w tym wielu Włochów na emigracji, którzy zaangażowali się w dzieło odbudowy zniszczonego wojną kraju. Wielkim Mistrzem jest każdorazowy Prezydent Republiki.
Order otrzymał trzy klasy:
Posiadacze pierwszej klasy noszą oznakę w formie gwiazdy na piersi, druga klasa noszona jest na szyi, a trzecia na wstążce na lewej piersi.
3 lutego 2011 trzyklasowy Order Gwiazdy Solidarności Włoskiej został zastąpiony przez pięcioklasowy Order Gwiazdy Włoch.
Insygnia w latach 1947–2001.
Pierwszy model to wykonana w brązie pięcioramienna gwiazda z promieniami między ramionami. W medalionie środkowym awersu znajduje się relief z grupą postaci, symbolizujących uczynki Dobrego Samarytanina, w medalionie rewersu napis "Anno MCMXLVIII Stella della Solidarietà Italiana". Oznaka III. klasy nie posiadała promieni między ramionami. Wstążka orderu była zielona z obustronnymi czerwono-białymi bordiurami. Jako zawieszka II i III klasy służył wieniec laurowy.
Insygnia w latach 2001–2011.
Nowe insygnia to emaliowana na biało czteroramienna gwiazda z czterema zielonymi szpicami między jej ramionami, ze złotym medalionem ze sceną Dobrego Samarytanina pośrodku, otoczonym złotym napisem "Solidarietà Italiana" w niebieskim polu. Gwiazda jest nałożona na złoty wieniec laurowy. I. klasa otrzymała jako insygnium dużą srebrną, 16-promienną gwiazdę z nałożonym na nią medalionem awersu. Wstążka została zmieniona na czerwoną z biało-zielonymi bordiurami. Zawieszką było proste kółko.

</doc>
<doc id="1706521" url="https://pl.wikipedia.org/wiki?curid=1706521" title="Cyzjojan płocki">
Cyzjojan płocki

Cyzjojan płocki – najstarszy znany cyzjojan w języku polskim, zachowany w rękopisie z początku XV wieku. Został dopisany do kodeksu zawierającego traktaty teologiczne, prawnicze i medyczne na karcie 332 "verso" i 333 "recto". Do II wojny światowej kodeks przechowywany był w Bibliotece Seminarium Duchownego w Płocku. W czasie wojny zaginął, jednak zachowały się fotokopie tekstu sporządzone na prośbę Stefana Vrtela-Wierczyńskiego.
Autor tego cyzjojana jest anonimowy, prawdopodobnie spisał go z pamięci kopista kodeksu. W tekście, poza treściami o charakterze religijnym (wymienienie faktów dotyczących świąt kościelnych, np. w wersie 2 – "Pawła był Bog nawrocił") znalazły się informacje praktyczne związane z uprawą ziemi, np. "Domienik chce siec" (5 sierpnia, data rozpoczęcia ścinania zboża). Występują rymy wewnętrzne, nieregularne. Zastosowano niewiele środków poetyckich: jedynie epitety i zdrobnienia. Tekst cyzjojana przekazuje kilka wyrażeń o charakterze przysłowiowym. Ponieważ dla kopisty najważniejsze było zachowanie ścisłej liczby sylab (odpowiadającej liczbie dni w danym miesiącu), stąd granice wersów wypadają zazwyczaj w środku zwrotu lub wyrażenia (np. "gonić wilka" // "Drzeć łyka", w. 10-11).
Cyzjojan płocki odkrył Jan Ptaśnik, pierwszą transliterację i transkrypcję ogłosił Jan Łoś w artykule "Dwa teksty staropolskie" (Materiały i Prace Komisji Językowej AU w Krakowie, T. V, 1912). Na podstawie fotokopii Wiesław Wydra sporządził prawidłową lekcję tekstu, którą opublikował w artykule "Średniowieczny polski cyzjojan płocki" (Archiwum Literackie, T. XXIII, 1980).

</doc>
<doc id="1706525" url="https://pl.wikipedia.org/wiki?curid=1706525" title="Hollywood/Western">
Hollywood/Western

Hollywood/Western - stacja linii B metra w Los Angeles. Stacja znajduje się w East Hollywood pomiędzy Little Armenia a Thai Town. Została oddana do użytku w 1999 roku.
Opis Stacji.
Wejście do stacji znajduje się obok skrzyżowania Western Avenue i Hollywood Boulevard. Wystrój stacji został zaprojektowany przez artystkę Sun May.
Godziny kursowania.
Pociągi linii B kursują codziennie, w przybliżeniu pomiędzy 5:00 a 0:45.
Połączenia autobusowe.
Od 11 grudnia 2022 dostępne są następujące połączenia:

</doc>
<doc id="1706526" url="https://pl.wikipedia.org/wiki?curid=1706526" title="Kolonizacja Syberii i rosyjskiego Dalekiego Wschodu">
Kolonizacja Syberii i rosyjskiego Dalekiego Wschodu



</doc>
<doc id="1706527" url="https://pl.wikipedia.org/wiki?curid=1706527" title="Große Schlenkerspitze">
Große Schlenkerspitze

Große Schlenkerspitze – szczyt w Alpach Lechtalskich, części Północnych Alp Wapiennych. Leży w Austrii w kraju związkowym Tyrol.
Pierwszego wejścia w 1882 r. dokonali Spiehler i Friedel.

</doc>
<doc id="1706531" url="https://pl.wikipedia.org/wiki?curid=1706531" title="Valluga">
Valluga

Valluga – szczyt w Alpach Lechtalskich, części Północnych Alp Wapiennych. Leży w Austrii w kraju związkowym Tyrol. Szczyt można zdobyć ze schronisk Ulmer Hütte (2279 m) i Stuttgarter Hütte (2305 m). Sąsiaduje z Roggspitze.
Pierwszego wejścia w 1877 r. dokonał Andreas Madlener.

</doc>
<doc id="1706534" url="https://pl.wikipedia.org/wiki?curid=1706534" title="Arielka">
Arielka



</doc>
<doc id="1706537" url="https://pl.wikipedia.org/wiki?curid=1706537" title="Muttekopf">
Muttekopf

Muttekopf lub Imster Muttekopf – szczyt w Alpach Lechtalskich, części Północnych Alp Wapiennych. Leży w Austrii w kraju związkowym Tyrol. Szczyt można zdobyć ze schronisk Hanauer Hütte (1922 m) i Muttekopfhütte (1934 m).

</doc>
<doc id="1706539" url="https://pl.wikipedia.org/wiki?curid=1706539" title="Stanskogel">
Stanskogel

Stanskogel – szczyt w Alpach Lechtalskich, części Północnych Alp Wapiennych. Leży w Austrii w kraju związkowym Tyrol. Szczyt można zdobyć ze schroniska Leutkircher Hütte (2251 m).

</doc>
<doc id="1706540" url="https://pl.wikipedia.org/wiki?curid=1706540" title="Grand Prix Danii na Żużlu 2009">
Grand Prix Danii na Żużlu 2009

Grand Prix Danii 2009 – czwarta eliminacja zawodów z cyklu Grand Prix 2009. Impreza będzie miała miejsce 13 czerwca, na stadionie Parken w Kopenhadze.
Zawody wygrał Jason Crump, Tomasz Gollob zajął trzecie miejsce.
Wojciech Grodzki, który pierwotnie miał sędziować zawody, został odsunięty od funkcji, z uwagi na kontrowersyjną decyzję o wykluczeniu Duńczyka Nickiego Pedersena z udziału w finale Grand Prix Szwecji. Polaka na stanowisku ma zastąpić Szwed Christer Bergström.
Pozycje startowe.
Niels K. Iversen otrzymał dziką kartę na to Grand Prix. Patrick Hougaard i Nicolai Klindt zostali nominowani jako rezerwa toru.
Oficjalna lista startowa, numery startowe zostały rozlosowane 12 czerwca.
Klasyfikacja generalna.
Po czterech Grand Prix

</doc>
<doc id="1706542" url="https://pl.wikipedia.org/wiki?curid=1706542" title="Roggspitze">
Roggspitze

Roggspitze – szczyt w Alpach Lechtalskich, części Północnych Alp Wapiennych. Leży w Austrii na granicy krajów związkowych Tyrol i Vorarlberg. Szczyt można zdobyć ze schroniska Stuttgarter Hütte (2305 m).
Pierwszego wejścia w 1877 r. dokonał Zudrell.

</doc>
<doc id="1706547" url="https://pl.wikipedia.org/wiki?curid=1706547" title="Dremelspitze">
Dremelspitze

Dremelspitze – szczyt w Alpach Lechtalskich, części Północnych Alp Wapiennych. Leży w Austrii w kraju związkowym Tyrol. Szczyt można zdobyć ze schronisk Steinseehütte (2061 m) i Hanauer Hütte (1922 m). Sąsiaduje z Große Schlenkerspitze.
Pierwszego wejścia w 1864 r. dokonali Joseph Anton Specht i Franz Pöll.

</doc>
<doc id="1706548" url="https://pl.wikipedia.org/wiki?curid=1706548" title="Socjologia ekonomiczna">
Socjologia ekonomiczna

Socjologia ekonomiczna – jedna z dziedzin socjologii. Jest to dyscyplina, która poprzez badania socjologiczne wyodrębnia cechy zjawisk ekonomicznych. Można wyróżnić wiele typów analiz w socjologii i ekonomii, dlatego też ważne jest, aby zobaczyć różnice teoretyczno-analityczne między nurtami tych dziedzin.
Socjologia ekonomiczna uważa, że znając różnice między nurtem socjologii i nurtem ekonomii, można znaleźć ich punkty pokrewne i przełamać wzajemną izolacje obu tych dyscyplin. 
Różnice między ujęciami ekonomicznymi i socjologicznymi według Witolda Morawskiego:
Można również wspomnieć o postulacie zacierania granic między naukami. Morawski zgadzał się z ekonomistą Hirschmanem, który stwierdził, że bezsensowny jest spór między dyscyplinami i ważniejsze jest to, aby zacierać granice między nimi, w sposób taki, iż „problemy badawcze mogą więc narzucać ekonomistom konieczność uwzględnienia wymiaru socjologicznego. I odwrotnie”.

</doc>
<doc id="1706553" url="https://pl.wikipedia.org/wiki?curid=1706553" title="Robert van ’t Hoff">
Robert van ’t Hoff

Robert van ’t Hoff (ur. 5 listopada 1887 w Rotterdamie, Holandia, zm. 25 kwietnia 1979 w New Milton, Anglia) – holenderski architekt i projektant mebli.
Życiorys.
Zaprojektowana przez niego Villa Henny jest zaliczana do pierwszych modernistycznych budowli oraz pierwszym z budynków do którego budowy wykorzystano beton zbrojony. Od 1917 r. był wpływowym członkiem ruchu De Stijl ("neoplastycyzm"). Artysta mimo iż urodził się w dobrze sytuowanej rodzinie klasy średniej, a jego żona była spadkobierczynią dużego majątku, nie był w stanie dotować publikacji De Stijl. Należał do komunistycznej partii Niemiec oraz był zwolennikiem niemieckiej polityki agresji wojennej. Był też wielkim zwolennikiem Pietera Jellesa Troelstra'sa - nieudacznika, samozwańczego rewolucjonisty socjalistycznego. W roku 1922 van ’t Hoff po kłótni z jednym z założycieli De Stijl - van Doesburgiemm, odszedł z ruchu, zaprzestał artystycznej aktywności oraz zadeklarował, że jest „"ex-architektem"”. Przez resztę życia promował eksperymentalny anarchistyczny ruch komunistyczny.

</doc>
<doc id="1706556" url="https://pl.wikipedia.org/wiki?curid=1706556" title="Hollywood/Vine">
Hollywood/Vine

Hollywood/Vine – podziemna stacja metra w Los Angeles na trasie linii B. Stacja znajduje się w Hollywood przy skrzyżowaniu ulic Vine Street i Hollywood Boulevard.
Stacja posiada parking w systemie "park and ride" na 60 miejsc.
Miejsca użyteczności publicznej.
W pobliżu znajdują się:
Połączenia autobusowe.
Od 11 grudnia 2022 dostępne są następujące połączenia:
Opis stacji.
Hollywood/Vine posiada najwięcej dekoracji spośród wszystkich stacji metra w Los Angeles. Nawiązują one do przemysłu filmowego zlokalizowanego w Hollywood. Przy wejściach umieszczone są dwa zabytkowe projektory skierowane w stronę płaskorzeźby przedstawiającej ekran, sufit stacji pokryty jest pustymi szpulami od taśmy filmowej, a filary podtrzymujące sufit wykonane są na podobieństwo palm.

</doc>
<doc id="1706558" url="https://pl.wikipedia.org/wiki?curid=1706558" title="Prawa człowieka w Polsce">
Prawa człowieka w Polsce

Prawa człowieka w Polsce – szczegółowe prawa człowieka są chronione na podstawie rozdziału II Konstytucji Rzeczypospolitej Polskiej (1997) i dodatkowo gwarantowane przez ratyfikowane traktaty międzynarodowe.
Mimo to, międzynarodowe organizacje zajmujące się ich ochroną zgłaszały ich naruszenia, dokonywane zwłaszcza przez szeroko pojęte służby specjalne, a naukowcy, np. prof. Wieruszewski i Katarzyna Sękowska-Kozłowska z Poznańskiego Centrum Praw Człowieka PAN, na problem zaległości w ratyfikacji traktatów i konwencji.
Stan prawny.
Regulacje narodowe.
Konstytucja.
Polska konstytucja zapewnia poszanowanie praw człowieka oraz praw obywatelskich:
Rzecznik praw obywatelskich.
Urząd Rzecznika Praw Obywatelskich został w Polsce powołany w 1987, pomimo autorytarnego ustroju RP w tamtym czasie. Rzecznik stoi na straży wolności i praw człowieka i obywatela określonych w Konstytucji oraz w innych aktach normatywnych. Zadaniem Rzecznika jest to, by badać, czy nie nastąpiło naruszenie prawa, zasad współżycia i sprawiedliwości społecznej wobec obywateli, na skutek działania lub zaniechania organów, organizacji i instytucji, obowiązanych do przestrzegania i realizacji tych wolności i praw.
Regulacje międzynarodowe.
Demokratyzacja życia politycznego i społecznego, będąca konsekwencją przełomu roku 1989, pozwoliła na pełną akceptację międzynarodowych regulacji w dziedzinie ochrony praw człowieka. Efektem tych zmian było ratyfikowanie wielu umów oraz przyjęcie międzynarodowych procedur kontrolnych.
ONZ.
Konwencje ratyfikowane albo oczekujące ratyfikacji.
Polska jest obecnie stroną następujących umów i traktatów Organizacji Narodów Zjednoczonych dotyczących praw człowieka (według roku ratyfikacji):
oraz sygnatariuszem (podpisała, ale nie wdrożyła):
Mimo podpisania w 1989 Konwencji w sprawie zakazu stosowania tortur (1984), Rzeczpospolita Polska nie wprowadziła do swojego prawa karnego przestępstwa tortur w rozumieniu art. 1 Konwencji, nie wypełniając tym samym swoich zobowiązań międzynarodowych. Komitet Praw Człowieka ONZ zalecił również ścisłe zdefiniowanie przestępstwa o charakterze terrorystycznym, gdyż definicja z art. 115 kk była zbyt szeroka i mogła prowadzić do naruszeń praw człowieka.
Zaległości ratyfikacyjne.
Do deklaracji niepodpisanych przez Polskę zaliczają się (według daty przyjęcia przez ONZ):
Jako powód nieprzyjmowania niektórych konwencji podawane są różne powody, poza obowiązkiem ochrony obywateli i wypłacania odszkodowań, np. przyjęcie konwencji o zakazie użycia amunicji kasetowej wiązałoby się ze stratami dla polskiego przemysłu zbrojeniowego i (według Ministerstwa Spraw Zagranicznych) zmniejszeniem skuteczności bojowej.
Rada Europy.
Europejski Trybunał Praw Człowieka.
Polska jest członkiem ETPCz od 1993.
Według danych obejmujących lata 1959-2010, Trybunał rozpatrzył 874 sprawy przeciwko Polsce, z czego w 761 przypadkach stwierdził naruszenia Konwencji o ochronie praw człowieka i podstawowych wolności. Daje to Polsce czwarte miejsce po Turcji, Włoszech i Rosji (na 46 państw-stron Konwencji). Najczęściej stwierdzanym naruszeniem była przewlekłość postępowania sądowego – 397 przypadków.
Według danych na koniec 2015, Polska była na ósmym miejscu pod względem liczby spraw zawisłych przed Trybunałem. 2,6% wszystkich spraw dotyczyło Polski).
Konwencje Rady Europy.
Polska podpisała następujące konwencje (data ratyfikacji):
Następujące konwencje zostały podpisane, ale ich nie ratyfikowano (data podpisania przez Polskę):
Polska nie podpisała następujących konwencji (data przyjęcia przez Radę Europy):
Jako przyczyna nieprzyjmowania Konwencji bioetycznej wymieniana jest obawa polskiego rządu o wypłacanie odszkodowań
Nadużycia i przypadki łamania.
Nieludzkie traktowanie.
Raport Human Rights Watch z 2012 roku wskazuje, że Polska ma jedną z najbardziej restrykcyjnych ustaw aborcyjnych. Pogwałca ona zakaz okrutnego i nieludzkiego traktowania osób oraz narusza prawo do prywatności i życia rodzinnego.
Dyskryminacja.
Osoby LGBT.
Raport HRW z 2012 krytykuje także występującą w Polsce dyskryminację ze względu na orientację seksualną i tożsamość płciową, natomiast raport HRW z 2017 zwraca uwagę na to, że osoby popełniające w Polsce zbrodnie nienawiści związane z orientacją seksualną unikają odpowiedzialności. Raport ILGA Europe plasuje Polskę na pozycji 38 z 49 krajów wspomnianych w raporcie mierzącym równouprawnienie osób LGBT.
W obliczu inicjatywy mającej na celu chronienie praw człowieka w aspekcie osób homoseksualnych, rząd polski wykazał się wrogością.
Niepełnosprawność.
Dyskryminacja ze względu na niepełnosprawność jest jednym z tematów poruszonych w raporcie HRW z 2012.
Ksenofobia.
Za problematyczne uznano też w Polsce wzmagającą się mowę nienawiści i przemoc wobec migrantów.
Policja i Straż Graniczna.
Nadużywanie siły.
Zgodnie z raportami Europejskiego Komitetu Zapobiegania Torturom, przez cały okres trwania III Rzeczypospolitej dochodziło do nadużywania siły przez policję, nieludzkiego traktowania zatrzymanych i tortur. W raporcie z 2011 roku Komitet stwierdził, iż policjanci stosowali wobec zatrzymanych przemoc fizyczną, taką jak bicie w podeszwy stóp czy rażenie prądem genitaliów.
Raporty Departamentu Stanu USA wskazywały na nadużywanie przemocy podczas likwidacji protestów i blokad drogowych.
Dochodziło do bicia zatrzymanych, także za pomocą pałek, i celowego ucisku podczas zakładania kajdanek. Donoszono o fizycznym złym traktowaniu i groźbach w celu otrzymania zeznań, stosowanych przez Policję i Straż Graniczną, także wobec osób młodocianych poniżej 14 roku życia; osoby takie zmuszane były do podpisywania oświadczeń o popełnieniu przestępstwa. Stwierdzono poniżanie aresztowanych w niektórych komendach Policji, gdzie umieszczano więźniów nago w metalowych klatkach podczas przeszukania. Podczas kontroli Komitetu znajdowano w komendach przedmioty niewiadomego przeznaczenia, takie jak kije bejsbolowe, żelazne drągi, pałki i młotki.
Mimo licznych skarg na złe traktowanie przez funkcjonariuszy, jedynie niewielka ich część była uwzględniana. Stwierdzono braki proceduralne i brak pomocy prawnej uniemożliwiające zatrzymanym na skuteczne upominanie się o swoje prawa.
Azyl.
Raport HRW z 2017 zauważa, że polskie organizacje pozarządowe oskarżyły władzę o uniemożliwianie azylantom wejścia na terytorium Polski przez Białoruś, by szukać schronienia. Ten sam raport wymienia sprawę tadżyckiej aktywistki: Shabnam Khudoydodova została zatrzymana w czerwcu 2015 w Brześciu (Białoruś) jako poszukiwana listem gończym z żądaniem ekstradycji i listem gończym Interpolu za napisanie serii postów na rzecz reform demokratycznych w Tadżykistanie. Polska straż graniczna uniemożliwiła jej przekroczenie granicy polskiej, gdzie planowała ona ubiegać się o azyl. Tadżyckie władze skazały ją za ekstremizm i wciąż domagają się jej ekstradycji.
Tajemnica medyczna.
Nie respektowano prawa do zachowania tajemnicy medycznej przez zatrzymanych przez przeprowadzanie badań lekarskich w obecności policjantów.
Ustawa antyterrorystyczna.
Raport HRW z 2017r. wskazuje, że wprowadzona ustawa antyterrorystyczna zawiera w swojej treści możliwość śledzenia cudzoziemców przez okres do trzech miesięcy bez zgody sądu. Ta sama ustawa daje też prawo dowódcom do wydawania komand snajperom do zastrzelenia, by uniknąć ataku na ludzkie życie, zdrowie lub odzyskując porwanego, kiedy kraj jest w najwyższym stanie zagrożenia. O ile przepisy ONZ zezwalają policji na używanie śmiercionośnej siły w ostateczności by ratować ludzkie życie, o tyle polska ustawa wzbudza obawy, że dowódca może wydawać rozkaz zastrzelenia kogoś bez ustalenia, czy jest bezpośrednie zagrożenie życia.
Przeludnienie w więzieniach i aresztach śledczych.
Według byłego naczelnika służby więziennej Pawła Moczydłowskiego polskie więziennictwo w okresie PRL charakteryzowało przeludnienie oraz powszechne represje, bicie więźniów, przemoc między więźniami oraz bezkarność służby więziennej, która była wyjęta spod kontroli społecznej.
Departament Stanu Stanów Zjednoczonych w 2008 i 2009 roku uznał warunki w polskich jednostkach penitencjarnych za niespełniające standardów międzynarodowych. W latach od 1999 do 2007 w polskich więzieniach występowało przeludnienie, które największe rozmiary osiągnęło w latach 2005 (kiedy pozbawiono wolności 83 000 ludzi na 50 000 miejsc) i 2006 roku.
W roku 2010 największymi problemami polskiego więziennictwa były niedostateczna, nie spełniająca minimalnych standardów opieka zdrowotna, do której nie wszyscy aresztowani i skazani mieli dostęp, jak również przemoc między osadzonymi i strażników wobec osadzonych. Helsińska Fundacja Praw Człowieka wskazała na naruszenia praw więźniów przy udzielaniu im opieki medycznej, zwłaszcza prawa do zachowania tajemnicy lekarskiej.
Nadużywanie aresztu tymczasowego.
Raport HRW wskazuje na to, że w Polsce stosowane są bardzo długie okresy tymczasowego aresztowania.
Istnieje przypadek osoby, której areszt tymczasowy został przedłużany co najmniej 29 razy, i w rezultacie osoba ta była pozbawiona wolności przez niemal 8 lat bez postawienia jakichkolwiek zarzutów. Praktyka aresztów tymczasowych jest kontynuowana, pomimo wyroku ETPCz i licznych upomnień nawiązujących do Europejskiej Konwencji Praw Człowieka.
Tajne więzienia CIA.
W marcu 2008 roku Prokuratura Stołeczna miasta Warszawa wszczęła postępowanie, przekazane następnie do Biura ds. Przestępczości Zorganizowanej Prokuratury Krajowej w celu zbadania, czy zaistniała zgoda polskich władz na utworzenie tajnych więzień CIA na terenie Polski, w których miało dochodzić do torturowania więźniów przez funkcjonariuszy CIA. Ewentualna zgoda byłaby rezygnacją z suwerenności nad częścią terytorium kraju i pogwałceniem polskiego prawa i międzynarodowych konwencji zakazujących tortur i zezwalania na nie. Według raportu Rady Europy w bazie wojskowej w Starych Kiejkutach byli nielegalnie wobec przyjętych przez Polskę przepisów międzynarodowych przewożeni i przesłuchiwani przez CIA więźniowie. Abd ar-Rahim an-Nasziri twierdził, iż był przetrzymywany i torturowany w tajnym więzieniu CIA na terenie Polski. Polska Agencja Żeglugi Powietrznej stwierdziła w grudniu 2009 roku, iż samoloty CIA lądowały w Polsce na lotnisku Szymany.
Według raportu HRW z 2017, brak jest jakiegokolwiek postępu w sprawie tajnych więzień CIA.
Handel ludźmi.
Polska jest krajem tranzytowym i docelowym dla handlu ludźmi, piątym w Unii Europejskiej pod względem ilości osób pokrzywdzonych procederem.
Niewolnictwo.
Polska zajmuje 100 miejsce na 167 krajów w Global Slavery Index z szacowaną liczbą 128 000 ofiar niewolnictwa, statystycznie 3,4 osoby na 1000 mieszkańców. Polska jest klasyfikowana jako kraj będący głównie źródłem handlu ludźmi.

</doc>
<doc id="1706559" url="https://pl.wikipedia.org/wiki?curid=1706559" title="Huang Haiqiang">
Huang Haiqiang

Huang Haiqiang (; ur. 8 lutego 1988 w Zhejiang) – chiński lekkoatleta, specjalizujący się w skoku wzwyż.
Osiągnięcia.
W 2008 Huang reprezentował Chiny podczas igrzysk olimpijskich w Pekinie, jednak w eliminacjach nie zaliczył żadnej wysokości i odpadł z dalszej rywalizacji.

</doc>
<doc id="1706562" url="https://pl.wikipedia.org/wiki?curid=1706562" title="Igloo-gloo">
Igloo-gloo

Igloo-gloo (2001) – belgijsko-francuski serial animowany, którego akcja rozgrywa się w Arktyce. Był emitowany na kanale JimJam. Serial do Polski zawitał 4 sierpnia 2008 roku. Produkowany był dla Zone3, czas trwania odcinka to 15-30 minut.
Fabuła.
Serial opowiada o Bitku i Blance, małych foczkach, które przeżywają niezwykłe przygody. Gdy z przelatującego samolotu spada jakiś prezent, Bitek i Blanka bardzo się nim interesują. Nawet próbują się dowiedzieć, jaki to prezent i przy okazji dobrze się bawią.

</doc>
<doc id="1706564" url="https://pl.wikipedia.org/wiki?curid=1706564" title="Eugen Leviné">
Eugen Leviné

Eugen Leviné (ur. 10 maja 1883 w Petersburgu, Rosja, zm. 5 lipca 1919 w Bawarii) – komunista, rewolucjonista i przywódca tymczasowej Bawarskiej Republiki Rad.
Życiorys.
Leviné urodził się w Sankt Petersburgu w rodzinie żydowskiej. Wykształcenie odebrał w Niemczech. W roku 1905 powrócił do Rosji, by wziąć udział w rewolucji skierowanej przeciwko carowi Mikołajowi II Romanowowi, która zakończyła się niepowodzeniem. Za udział w rozruchach został zesłany na Syberię. Leviné'owi udało się uciec do Niemiec, gdzie podjął studia na uniwersytecie w Heidelbergu. W roku 1915 poślubił Rose Eugen Leviné, córkę rabina, w polskim mieście Gródek. Wiadomo, że państwo Leviné'owie mieli co najmniej jedno dziecko: syna, któremu nadali imię Eugene. Leviné służył przez krótki okres w armii cesarskiej podczas I wojny światowej.
Po zakończeniu wojny wstąpił do Komunistycznej Partii Niemiec (Kommunistische Partei Deutschlands – KPD) i brał udział w tworzeniu republiki socjalistycznej w Bawarii. Jednak państwo to istniało zaledwie kilka tygodni (20 dni), po czym zostało zastąpione przez republikę radziecką, po zamordowaniu Kurta Eisnera, ówczesnego przywódcy Niezależnej Socjaldemokratycznej Parti Niemiec (USPD).
Ze względu na słabą organizację, rząd nowej republiki nie utrzymał się długo przy władzy. Upadł po sześciu dniach po objęciu sterów państwa. Eugen Leviné doszedł do władzy, gdy komuniści przejęli kontrolę nad rządem.
Leviné usiłował wprowadzić wiele reform, takich jak: zapewnienie bezdomnym godziwych warunków mieszkaniowych oraz powierzenie robotnikom kontroli nad fabrykami i oddanie w ich ręce praw własności do zakładów. Leviné przewidywał również reformy oświatowe i wycofanie z obiegu pieniędzy papierowych. Jednak tych dwóch ostatnich celów nigdy nie udało mu się uskutecznić.
Na polecenie Leviné'a, członkowie Gwardii Czerwonej zaczęli wyłapywać ludzi, których uważali za przeciwników nowego rządu. Schwytani ludzie stawali się zakładnikami, wykorzystywanymi do szantażowania rządu Republiki Weimarskiej, by nie atakował on Bawarskiej Republiki Rad. Gdy niemiecki prezydent Friedrich Ebert rozkazał wojsku zlikwidować republikę radziecką i przywrócić w Bawarii rząd Johannesa Hoffmanna, czerwonogwardziści zamordowali 29 kwietnia ośmioro zakładników.
Armia niemiecka, z pomocą Freikorpsów, dysponująca łącznie siłą 39 000 żołnierzy, najechała i błyskawicznie zdobyła Monachium 3 maja 1919 roku. Członkowie Freikorpsów dokonując pacyfikacji republiki zabili w przybliżeniu 700 mężczyzn i kobiet. Leviné został aresztowany. Sąd uznał go winnym udziału w egzekucji zakładników i skazał go na karę śmierci. Leviné został rozstrzelany w więzieniu Stadelheim.

</doc>
<doc id="1706565" url="https://pl.wikipedia.org/wiki?curid=1706565" title="Karłowata galaktyka spiralna">
Karłowata galaktyka spiralna

Karłowata galaktyka spiralna – galaktyka spiralna o małych rozmiarach i niskiej jasności powierzchniowej. Galaktyki tego rodzaju mają średnicę mniejszą niż 5 kpc i małą zawartość wodoru. Galaktyki te mogą być uważane za podkategorię galaktyk o małej jasności powierzchniowej.
Karłowate galaktyki spiralne, będące praktycznie odpowiednikiem galaktyki spiralnej typu Sa-Sc, są dość rzadko spotykane, natomiast inne typy galaktyk karłowatych: karłowate galaktyki eliptyczne, w tym karłowate galaktyki sferoidalne i karłowate galaktyki nieregularne są bardzo pospolite.
Większość zidentyfikowanych galaktyk tego typu jest zlokalizowanych na zewnątrz grup (gromad) galaktyk. Silne oddziaływania grawitacyjne pomiędzy galaktykami oraz pomiędzy galaktykami i gazem wewnątrz gromady mogą doprowadzić do zniszczenia struktury większości karłowatych galaktyk spiralnych.

</doc>
<doc id="1706568" url="https://pl.wikipedia.org/wiki?curid=1706568" title="Juan Carlos Cacho">
Juan Carlos Cacho

Juan Carlos Cacho Gutiérrez (ur. 3 maja 1982 w mieście Meksyk) – meksykański piłkarz występujący na pozycji napastnika, reprezentant Meksyku, trener piłkarski.
Kariera klubowa.
Jako junior grał w Cruz Azul do 2001 roku.
Cruz Azul.
W Cruz Azul zadebiutował 14 lutego 2001 roku przeciwko Puebla.
2002 roku w Apertura w ciągu 90 minut zdobył aż sześć goli.
W 68 występach zdobył 22 gole.
Pachuca.
Pięć tygodni po przybyciu do nowego klubu Juan Carlos Cacho zdobył swojego pierwszego gola w barwach Pachuca przeciwko Tecos.
W Clausura 2007 strzelił 8 goli i Pachuca wygrała turniej po wygranej w finale z Chivas Guadalajara.
W barwach Pachuca grał w 142 meczach i zdobył 45 goli.
Z tym klubem zdobył dwa mistrzostwa Meksyku w 2006 i 2007 roku, Copa Sudamericana w 2006 roku, Puchar Mistrzów CONCACAF w 2007 roku, oraz North American SuperLiga w 2007 roku.
W 2008 roku przeszedł do UNAM Pumas.
Drużyna narodowa.
Cacho zadebiutował w reprezentacji Meksyku na turnieju Copa América w wygranym meczu z Brazylią 2:0 w 2007 roku. 17 września strzelił swojego pierwszego gola przeciwko Brazylii.
Osiągnięcia.
Mistrzostwo Meksyku – Clausura 2006, Clausura 2007,Clausura 2009
Puchar Mistrzów CONCACAF – 2007, 2008
Copa Sudamericana – 2006
North American SuperLiga – 2007

</doc>
<doc id="1706570" url="https://pl.wikipedia.org/wiki?curid=1706570" title="Hollywood/Highland">
Hollywood/Highland

Hollywood/Highland - podziemna stacja metra w Los Angeles na trasie linii B. Stacja znajduje się w Hollywood przy skrzyżowaniu ulic Highland Avenue i Hollywood Boulevard, pod Dolby Theatre, w którym odbywa się coroczna ceremonia wręczania Oscarów. Na czas ceremonii stacja jest zamykana z obawy przed możliwym zagrożeniem terrorystycznym.
Godziny kursowania.
Pociągi linii B kursują codziennie, w przybliżeniu pomiędzy 5:00 a 0:45.
Atrakcje turystyczne.
W pobliżu znajdują się:
Połączenia autobusowe.
Od 11 grudnia 2022 dostępne są następujące połączenia:

</doc>
<doc id="1706575" url="https://pl.wikipedia.org/wiki?curid=1706575" title="Biała księga kształcenia i doskonalenia">
Biała księga kształcenia i doskonalenia

Biała księga kształcenia i doskonalenia obejmuje analizy bieżącego stanu oświaty oraz kierunki i propozycje jej dalszego rozwoju. Powstała z koncepcji Komisji Europejskiej (Komisja Europejska) i była skutkiem dyskusji o potrzebie znaczących zmian w polityce edukacyjnej krajów europejskich. Zapoczątkowana była w 1996 roku, Europejskim Roku Kształcenia Ustawicznego, a uczestniczyli w niej ważni uczestnicy życia publicznego, a także ministrowie zajmujący się sprawami społecznymi i edukacją.
Biała księga i jej twórcy.
Biała księga kształcenia i doskonalenia obejmuje analizy bieżącego stanu oświaty oraz kierunki i propozycje jej dalszego rozwoju. Powstała z koncepcji Komisji Europejskiej i była skutkiem dyskusji o potrzebie znaczących zmian w polityce edukacyjnej krajów europejskich. Zapoczątkowana była w 1996 roku, Europejskim Roku Kształcenia Ustawicznego, a uczestniczyli w niej ważni uczestnicy życia publicznego, a także ministrowie zajmujący się sprawami społecznymi i edukacją.
Biała księga powstała z inicjatywy:
29 listopada 1995 roku nastąpiło uchwalenie Białej Księgi przez Komisję Europejską, a jej pełny tytuł brzmi: Nauczanie i uczenie się. Na drodze do uczącego się społeczeństwa. Podstawowym celem jest zachęcanie do zdobywania umiejętności i wiadomości podczas ciągłego uczenia się i nauczania, by stworzyć uczące się społeczeństwo. Zaś fundamentem tej wizji jest idea uczenia się przez całe życie, co ułatwi ludziom życie w tak szybko zmieniającym się świecie, a edukacja permanentna ma być warunkiem postępu społecznego.
Czynniki przemian.
Czynniki przemian przyczyniające się do przeobrażeń społeczeństw:
Podstawowe cele.
Aby móc przekształcić społeczeństwa, muszą spełnione być dwa warunki, które autorzy Białej Księgi traktują jako dwa podstawowe cele. A są to:
Autorzy Białej Księgi akcentują, że obecny system kształcenia musi ulec przemianie, a struktury instytucji kształcenia powinny przystosować się do spełniania potrzeb edukacyjnych różnych grup społecznych. Trzeba wiec zwiększyć elastyczność, zapewnić większą autonomię osób i instytucji. Tak więc należy zainwestować w edukację, by podnieść poziom kształcenia, a odbywać się to ma poprzez nakłanianie do zdobywania nowych kwalifikacji i umiejętności w ciągu całego życia. W przemianach tych, ważną rolę odgrywa szkoła, w której to właśnie rozpoczyna się edukacja.
Priorytetowe cele Komisji Europejskiej i ich realizacja.
Priorytetowe cele Komisji Europejskiej, których realizacja ma doprowadzić do powstania społeczeństwa uczącego się:
1. Zachęcanie do zdobywania nowej wiedzy - należy rozwijać wszelkie formy owej zachęty, gdyż każdy powinien posiadać dostęp do form edukacji, która odpowiadałaby jego potrzebom. Należy też zwiększyć mobilność studentów, by uznawać ich osiągnięcia, zdobyte podczas studiów, a także znieść przeszkody i bariery. By zrealizować ten cel zakłada się:
2. Zbliżenie szkoły i przedsiębiorstwa – poprzez znoszenie barier pomiędzy nimi. Także przyczynić się do tego rozwój systemu praktyk oraz zachęcanie do kształcenia ustawicznego. Realizacja ma się odbyć przez:
3. Walka ze zjawiskiem marginalizacji – może odbywać się poprzez zwiększenie liczby staży edukacyjnych lub organizowanie akcji zatrudniania miejscowego. Autorzy Białej Księgi zaś proponują szkoły drugiej szansy, które powinny znajdować się w „trudnych dzielnicach”, ale należy przy tym uważać, by to nie doprowadziło do segregacji, dlatego w szkołach tych powinni pracować najlepsi nauczyciele, by rozwinąć u młodzieży motywację, kształtować umiejętności uczenia się oraz rozwijać kompetencje społeczne. Ochotnicza służba młodzieżowa zaproponowana także przez autorów Białej Księgi miałaby stwarzać możliwości odbywania stażu przez osoby młode w celu rozwijania działalności pożytecznych dla wspólnego dobra. By postulaty te zrealizować, należy:
4. Opanowanie trzech języków Wspólnoty – ważnym jest, by nie tylko potrafić się tymi językami posługiwać, ale też by przez to potrafić dostosować się do nowych środowisk, w innych kulturach. Nauka języków pomaga osiągnąć powodzenia w szkole. Unia Europejska stworzyła już programy rozwijające naukę języków obcych: LINGUA, SOCRATES, LEONARDO. By zrealizować te postulaty należy:
5. Równorzędność inwestycji materialnych i edukacyjnych – priorytetem jest to skonsolidowanie poziomów finansowania, a odbywać ma się to poprzez:

</doc>
<doc id="1706578" url="https://pl.wikipedia.org/wiki?curid=1706578" title="Autorytarne zaburzenie osobowości">
Autorytarne zaburzenie osobowości



</doc>
<doc id="1706580" url="https://pl.wikipedia.org/wiki?curid=1706580" title="Simon Renard de Saint-André">
Simon Renard de Saint-André

Simon Renard de Saint-André (ur. w 1614 w Paryżu, zm. 1677 tamże) – francuski malarz okresu baroku.
Był uczniem Louisa Beaubruna. Pracował także w Rzymie. W 1663 został członkiem Królewskiej Akademii Malarstwa i Rzeźby. Malował portrety i martwe natury typu vanitas.

</doc>
<doc id="1706581" url="https://pl.wikipedia.org/wiki?curid=1706581" title="Aljava">
Aljava

Aljava – wieś w Estonii, w prowincji Sarema, w gminie Muhu.

</doc>
<doc id="1706582" url="https://pl.wikipedia.org/wiki?curid=1706582" title="Kościół św. Mikołaja w Bydgoszczy">
Kościół św. Mikołaja w Bydgoszczy

Kościół św. Mikołaja w Bydgoszczy – kościół położony w Bydgoszczy-Fordonie, którego patronem jest św. Mikołaj.
Położenie.
Kościół znajduje się po północnej stronie rynku w Starym Fordonie, we wschodniej części Bydgoszczy, ok. 400 m od rzeki Wisły.
Historia.
Kościół św. Mikołaja jest najstarszą budowlą sakralną Fordonu, choć większość murów obecnej świątyni zostało zbudowanych w latach międzywojennych.
Pierwszy drewniany kościół został zbudowany po drugiej lokacji miasta przez Władysława Jagiełłę w 1424. Wcześniej na nabożeństwa mieszczanie udawali się do Wyszogrodu do kościoła św. Marii Magdaleny, który stanowił najstarszy kościół parafialny w okolicy, istniejący co najmniej od XII wieku.
Zniszczenie Wyszogrodu w 1330 spowodowało translokację ośrodka osadniczego 2 km na wschód w rejon dzisiejszego Fordonu. Późniejsze lokacje Władysława Opolczyka i Władysława Jagiełły utwierdziły ten stan.
W latach 30. XV wieku centrum życia parafialnego zostało przeniesione z Wyszogrodu do Fordonu. Skutkowało to opuszczeniem i stopniowym upadkiem kościoła wyszogrodzkiego, natomiast budową nowej świątyni w Fordonie.
Z wizytacji kościelnych wynika, że kościół wyszogrodzki w spełnianiu funkcji duszpasterskich i parafialnych został zastąpiony przez kościół w Fordonie między 1375 a 1430. Obecna parafia św. Mikołaja stanowi kontynuację średniowiecznej parafii wyszogrodzkiej. Pierwszy ksiądz w Fordonie został wymieniony pod datą 1435. Parafia fordońska obejmowała miasto, a także wsie: Łoskoń, Pałcz, Wyszogród oraz wsie dawnej parafii wyszogrodzkiej: Siersko (Siernieczek), Jarużyn, Miedzyń, i Strzelce.
Nie jest znana data erekcji pierwszego kościoła fordońskiego, natomiast patronem świątyni był już wtedy św. Mikołaj – biskup. Wewnątrz świątyni znajdowały się trzy ołtarze. W ołtarzu głównym umieszczono figurę przedstawiającą Przemienienie Pańskie. Proboszcz miał do pomocy zwykle dwóch wikariuszy.
Pierwsza świątynia drewniana spełniała swoją funkcję do końca XVI wieku. 
W 1598 sufragan włocławski, a równocześnie proboszcz fordońskiej parafii Baltazar Miaskowski, rozpoczął budowę murowanego kościoła pw. św. Mikołaja, którą zakończono w I połowie XVII wieku. Wzniesiono wówczas jednonawowy, orientowany i bezwieżowy późnogotycki kościół, który w swojej formie z niewielkimi zmianami, przetrwał do początku 1927 roku. Kościół został postawiony poza zwartą zabudową miasta, przy placu, na którym w tamtych czasach oczekiwano na przeprawę przez Wisłę. W 1632 r. w krypcie pod prezbiterium pochowano rodzinę szlachcica Łukasza Wybranowskiego herbu Poraj.
W 1691 w miejscu spalonego kościoła został postawiony nowy budynek, różniący się od poprzedniego dobudowaną od północy kaplicą pw. św. Anny. W I połowie XVIII wieku świątynia została gruntownie odnowiona. Dobudowano m.in. murowaną kruchtę oraz wieżyczkę - sygnaturkę.
W połowie XVIII wieku w kościele znajdowało się pięć ołtarzy: główny przedstawiający Zmartwychwstanie Pańskie oraz boczne: św. Anny (w kaplicy), Zwiastowania Najświętszej Maryi Panny, św. Barbary i św. Józefa. Przed kościołem, na terenie cmentarza, postawiono kolumnę z postacią św. Jana Nepomucena. Założono także szkołę parafialną oraz przytułek dla ubogich.
Od 1765 parafia i kościół był siedzibą dekanatu fordońskiego, natomiast od 1824 zmienił przynależność diecezjalną. W latach zaboru pruskiego, z powodu trudnej sytuacji materialnej społeczności polskiej w Fordonie, kościół parafialny był dość zaniedbany. Jedyne inwestycje wykonano w połowie XIX wieku: do ściany północnej nawy kościoła dobudowano małą kaplicę a od strony południowej dostawiono kruchtę z dodatkowym wejściem.
Po odzyskaniu niepodległości w 1920 Fordon ujednolicił się narodowościowo. Podczas gdy zmniejszające się społeczności ewangelików i żydów posiadały okazałe obiekty kultu religijnego: zbór oraz synagogę, miejscowych katolików nie satysfakcjonował niewielki obiekt sakralny, za mały jak na potrzeby społeczności. Wobec tego w 1923 rozpoczęto starania o rozbudowę kościoła. Projekt świątyni wykonał w 1923 architekt Stefan Cybichowski. Przewidywał on wykorzystanie murów pierwotnego kościoła przy budowie neobarokowej, jednonawowej, trzyprzęsłowej świątyni z wieżą nakrytą barokowym hełmem.
Prace rozpoczęto w 1926 od rozbiórki nawy i kaplicy starej świątyni. Wznoszenie nowej części kościoła wykonano w latach 1927–1928. Podczas budowy świątynię przedłużono w kierunku północnym dodatkowo o jedno przęsło, zwiększając w ten sposób długość nawy z ok. 30 na 38 metrów oraz powiększono okna, które doświetliły wnętrze.
Wieżę wzniesiono w 1929, zawieszając w niej trzy dzwony z rozebranej wcześniej drewnianej dzwonnicy. Prace wykończeniowe trwały jeszcze do początku lat 30., kiedy to dostarczono niezbędne wyposażenie kościoła, a bryłę nowej świątyni wraz z pozostałością dawnej, ujednolicono nowymi tynkami.
Rozbudowa świątyni zmieniła radykalnie formę budowli z małego późnogotyckiego kościółka na majestatyczną, neobarokową budowlę dominującą nad starym Fordonem.
We wrześniu 1939 kościół został uszkodzony podczas bombardowań i następnie zamknięty przez niemieckie władze okupacyjne do stycznia 1940 r. 2 października 1939 r. przed frontem kościoła odbyła się publiczna egzekucja, w której zginęli m.in. ks. prał. Henryk Szuman i ks. Herbert Raszkowski.
Po wojnie, mimo wielu trudności kontynuowano prace remontowe i drobne inwestycje. Wystawiony został nowy ołtarz św. Barbary, wyposażono kościół w nowoczesne oświetlenie i megafonizację, wymieniono i wyremontowano organy. W 1959 prof. Konrad Dargiewicz z Torunia wykonał freski na sklepieniu kościoła.
12 czerwca 1980 w wyniku uderzenia pioruna, spłonęła wieża kościelna. W efekcie przeprowadzonego remontu w 1982 zmieniono barokowy hełm wieży i obito go blachą miedzianą.
Znaczącą renowację kościoła podjęto w latach 90. XX wieku. W 1994 odnowiono elewację fasady świątyni, w 1995 odnowiono wieżę oraz zainstalowano na niej zegar, a w 1998 zamontowano zewnętrzną iluminację świetlną.
Architektura.
Obecna bryła kościoła została zbudowana w stylu neobaroku. Świątynia jest jednonawowa, murowana, otynkowana, z zamkniętym prezbiterium skierowanym na północ i wieżą w południowo-wschodnim narożniku. Pierwotnie orientowana, obecnie jest rozwinięta na osi północ-południe. Przy elewacji wschodniej znajduje się kaplica (prezbiterium dawnej świątyni) zamknięta trójbocznie, a od północy prostokątna zakrystia. Fasada jest dwukondygnacyjna z górną kondygnacją ograniczoną po bokach spływami wolutowymi i obeliskami, zdobiona parami kolumn, w przyziemiu toskańskimi, w górnej części jońskimi. Wieżę o wysokości 48,8 m zdobią pilastry o korynckich kapitelach i wydatne gzymsy. Pokrywa ją masywny hełm miedziany z lat 80. XX wieku.
Wyposażenie wnętrza.
Wnętrze kościoła jest nakryte sklepieniem kolebkowym z lunetami na gurtach, wsparte na przyściennych kolumnach. W kaplicy zastosowano drewniany strop kasetonowy. W podziemiu znajduje się krypta grobowa rodziny Wybranowskich z 1639, a płytę nagrobną umieszczono na północnej ścianie kaplicy.
Obecnie we wnętrzu kościoła znajduje się nie tylko wyposażenie z lat 20. i 30. XX w., ale także pozostałości barokowego wyposażenia, pochodzącego ze starej świątyni. Na szczególną uwagę zasługują ołtarze, freski sufitowe, witraże, obrazy w ołtarzach, figury oraz feretrony.
Ołtarze.
Obecnie w kościele znajduje się siedem ołtarzy:
Pozostałości starej świątyni.
Najstarszą częścią świątyni, zachowaną z końca XVI wieku jest kaplica przylegająca od wschodu. Jest to trójbocznie zamknięte prezbiterium starej świątyni, które pierwotnie oddzielone było od nawy łukiem tęczowym. W kaplicy zachowały się dwa okna o zaokrąglonych łukach. Obecnie są wypełnione witrażami:
Obecnie miejsce to pełni rolę kaplicy akademickiej oraz siedziby Duszpasterstwa Akademickiego „Emaus”.
Kaplica posiada ołtarz stanowiący najcenniejszy zabytek sztuki sakralnej dawnego kościoła, wykonany w stylu barokowym, z połowy XVII wieku. Zwieńczenie ołtarza wykonano w połowie XVIII wiek w stylu rokoko. W ołtarzu umieszczony jest obraz namalowany w połowie XVII w. przez nieznanego artystę. Przedstawia on, na tle krajobrazu, adorację Najświętszej Marii Panny przez św. Mikołaja i św. Marcina.
Ponadto od strony północno-wschodniej, zarówno do dawnego prezbiterium, jak i obecnej nawy kościoła przylega pierwotna niska zakrystia z oryginalnym sklepieniem kolebkowym z lunetami.
We wnętrzu kościoła zachowały się trzy feretrony pochodzące ze starego kościoła:
Spośród zabytków ruchomych znajdują się na wyposażeniu kościoła m.in.:
Na wyposażeniu kościoła znajdował się również dzwon z 1643 o średnicy dolnej 96 cm z napisem "Laudate Dominum in cymbylis bene sonantibus" i z medalionem św. Mikołaja. Dzwon ten służył parafii do dnia 12 czerwca 1980, czyli do dnia pożaru wieży kościoła, kiedy to w wyniku upadku na ziemię pękł. Na początku lat dziewięćdziesiątych został on przetopiony na dzwon dla nowo powstałej parafii św. Jana w Fordonie.

</doc>
<doc id="1706583" url="https://pl.wikipedia.org/wiki?curid=1706583" title="Ministerstwo Środowiska, Ochrony Przyrody i Bezpieczeństwa Reaktorów Atomowych">
Ministerstwo Środowiska, Ochrony Przyrody i Bezpieczeństwa Reaktorów Atomowych

Ministerstwo Środowiska, Ochrony Przyrody i Bezpieczeństwa Reaktorów Jądrowych (niem. "Bundesministerium für Umwelt, Naturschutz und nukleare Sicherheit" "(BMU)", lub krócej "Bundesumweltministerium" (Ministerstwo Środowiska)) – ministerstwo Republiki Federalnej Niemiec. Siedziby ministerstwa znajdują się w Bonn (siedziba główna) i w Berlinie.
Ministerstwo zostało założone po około 5 tygodniach po katastrofie elektrowni jądrowej w Czarnobylu. Zostało stworzone z departamentów ministerstw: Spraw Zagranicznych, Rolnictwa i Zdrowia. W ministerstwie funkcjonuje 6 różnych departamentów:

</doc>
<doc id="1706584" url="https://pl.wikipedia.org/wiki?curid=1706584" title="Igaküla">
Igaküla

Igaküla – wieś w Estonii, w prowincji Sarema, w gminie Muhu.

</doc>
<doc id="1706585" url="https://pl.wikipedia.org/wiki?curid=1706585" title="Krupianka">
Krupianka



</doc>
<doc id="1706586" url="https://pl.wikipedia.org/wiki?curid=1706586" title="Barretina">
Barretina

Barretina – rodzaj nakrycia głowy noszony w południowej części Europy (również w Hiszpanii). Jest to tradycyjny kataloński kapelusz często noszony przez mężczyzn. Ma on formę, zwykle czerwonego (rzadziej fioletowego), worka. W różnych odmianach noszony na obszarach chrześcijańskiej kultury Morza Śródziemnego takich jak Katalonia, Walencja, Ibiza, Prowansja, Korsyka, Sycylia, Sardynia oraz częściach Neapolu, Półwyspu Bałkańskiego i Portugalii. W Katalonii i Ibizie mężczyźni nosili go (szczególnie na obszarach wiejskich) od XIX wieku.
Dzisiaj barretina nie jest już w powszechnym użyciu, ale nadal używana jest do tańców folkowych lub jako symbol katalońskiej tożsamości. Salvador Dalí ponownie spopularyzował ten rodzaj nakrycia głowy na początku XX wieku.

</doc>
<doc id="1706587" url="https://pl.wikipedia.org/wiki?curid=1706587" title="Kallaste (Muhu)">
Kallaste (Muhu)

Kallaste – wieś w Estonii, w prowincji Sarema, w gminie Muhu.

</doc>
<doc id="1706588" url="https://pl.wikipedia.org/wiki?curid=1706588" title="Raport Faure’a">
Raport Faure’a

Raport Faure’a – raport stworzony przez Międzynarodową Komisję do spraw Rozwoju Edukacji powołaną w 1971 roku, której przewodniczył Edgar Faure. Komisja stworzyła raport na podstawie wizytacji 23 krajów, odbyciu 6 sesji, przeprowadzeniu konsultacji z 13 międzynarodowymi organizacjami w czterech międzynarodowych konferencjach. Raport przedłożony został inicjatorowi tego przedsięwzięcia dyrektorowi generalnemu UNESCO René Maheu 18 maja 1972 roku, pod angielskim tytułem: Learning to be. The World of education today on tommorrow. W roku 1975 wydano tekst raportu w języku polskim Uczyć się, aby być. Zawiera on informacje o stanie i potrzebach rozwoju edukacji.
Struktura raportu.
Treść raportu składa się z trzech głównych części
W pierwszej części stwierdzono, że edukacja spełnia ważne zadania, które rozwijają społeczeństwo i prowadzą do demokratyzacji oraz obywatelskiej aktywności. Opisano stan edukacji. Zauważono, że pod wpływem rozwoju przemysłu, techniki, komunikacji
i automatyzacji od edukacji zaczęto wymagać by lepiej przygotowywała pokolenia do pracy, życia, aktywności obywatelskiej i kulturalnej. Edukacja ma spełniać potrzeby rozwoju i wyzwalać go. W XX wieku nastąpiła eksplozja demograficzna przyczyniająca się do zwiększenia liczby szkół. Zaczęto wówczas upowszechniać kolejne etapy szkolnictwa oraz modernizować procesy kształcenia. Edukacja zaczęła być czynnikiem politycznym w demokratyzujących się społeczeństwach. Nastąpił rozwój innych form edukacji: pozaszkolnej i oświata dorosłych. W raporcie wskazano niedostatki programów w zakresie wychowania społecznego i naukowego.
Druga część raportu obejmuje trzy działy: Czas pytań, Fakty zapowiadające przyszłość, Cele nadrzędne. W tej części autorzy raportu wskazują na groźne zjawiska (bezrobocie, nierównowagę ekologiczną, wynaturzenia społeczne) oraz kierunek przemian wewnętrznych i zewnętrznych. Według nich nauka i technika powinny stać się podstawą rozwoju edukacji. Głównym celem edukacji powinno stać się kształcenie naukowego myślenia.
Trzecia część zawiera wskazania dla polityki i strategii planowania oświatowego. Głównym elementem w planowaniu reformy jest uwzględnienie aktywności i motywacji środowiska społecznego.
Zasady zmian oświaty.
W raporcie Komisji zawarte jest 21 propozycji zasad dotyczących nowej polityki oświatowej. Zasady te mówią o tym, że:
1. każdy człowiek powinien mieć możliwość uczenia się przez całe życie i to powinno być naczelna ideą polityki oświatowej,
2. należy przywrócić kształceniu charakter doświadczenia życiowego, oświata powinna tworzyć ruch społeczny,
3. koniecznością jest odformalizowanie instytucji, kształcenie powinno być prowadzone z pomocą wielorakich środków,
najważniejszym powinno być to czego człowiek się nauczył i co umie, wybór środków i metod kształcenia musi być swobodny, powinien liczyć się wynik końcowy kształcenia, gdyż wszystkie drogi do jego uzyskania należy traktować jako wartościowe,
4. należy zapewnić drożność i szerokie możliwości wyboru; system powinien być pełny i otwarty, ma on ułatwiać uczącym się przechodzenie z jednej instytucji do drugiej, koniecznym jest usunięcie sztucznych barier między różnymi typami, cyklami i szczeblami nauczania oraz między kształceniem formalnym i nieformalnym,
5. skuteczność polityki oświatowej i kulturalnej zależy od strategii wychowania w wieku przedszkolnym,
6. każdy powinien mieć zapewnione nauczanie elementarne w pełnym wymiarze czasu,
7. należy rozszerzyć kształcenie ogólne, by miało ono charakter teoretyczny, techniczny i praktyczny, trzeba zmierzać do usunięcia sztucznych podziałów między różnymi typami nauczania,
8. młodzieży powinno się przyswajać umiejętności wykonywania różnych zadań i umożliwić stałe doskonalenie się w miarę zmieniających się warunków pracy, chodzi tu przede wszystkim o optymalizację ruchliwości zawodowej,
9. zakłady pracy mają pełnić rolę wychowawczą, instytucje oświatowe maja współpracować z przedsiębiorstwami,
10. powinno zróżnicować kształcenie na poziomie wyższym tak, aby instytucje były zdolne spełnić coraz liczniejsze potrzeby indywidualne i zbiorowe,
11. posiadana wiedza, zdolności i umiejętności powinny stanowić kryterium przyjęcia do wybranego typu szkoły i na stanowiska pracy,
12. najistotniejszą kwestia w strategii oświatowej powinna być oświata dorosłych,
13. pamiętać trzeba, że alfabetyzacja jest tylko częścią oświaty dorosłych,
14. samokształcenie kierowane posiada niezastąpione walory, powinny istnieć instytucje i urządzenia popierające samodzielną naukę,
15. należy wprowadzić nowe techniki odtwarzania i porozumiewania się,by unowocześnić technologię kształcenia,
16. koniecznym do spełnienia poprzedniej zasady jest powstanie ruchu dążącego do wdrażania tych metod,
17. należy znieść hierarchie między różnymi kategoriami nauczycieli, powinni mieć oni jednakowy status,
18. wykształcenie nauczycieli powinno przygotowywać ich do pełnienia roli wychowawców, należy skrócić pierwszy cykl kształcenia nauczycieli i organizować po nim doskonalenia,
19. znaczenia nabierają wychowawcy zawodowi i niezawodowi, trzeba zwiększyć liczbę dobrowolnych lub częściowo płatnych pomocników w działalności wychowawczej,
20. tryb nauczania powinien być przystosowany do ucznia, ma on być centralnym punktem każdego działania wychowawczego i oświatowego,
21. należy pobudzić w uczniu wewnętrzne procesy aktywnego współuczestnictwa w procesie kształcenia, powinni mieć oni możliwość podjęcia odpowiedzialności.
Raport stworzony przez Komisję wskazał przede wszystkim potrzeby i kierunki dalszego rozwoju systemu oświatowego. Podstawowym dążeniem powinno być demokratyzowanie oświaty (zapewnienie udziału społeczeństwa w decyzjach dotyczących oświaty
i wychowania), zindywidualizowanie kształcenia (traktowanie wszystkich podmiotowo), oraz uzyskanie elastyczności oświaty (przystosowanie jej do stale zmieniających się zewnętrznych warunków życia ludzi oraz ich potrzeb i zainteresowań intelektualnych).
Znaczenie raportu.
Opracowanie raportu przyczyniło się do ożywienia prac nad systemem oświaty oraz zapoczątkowało okres reform i przemian w edukacji w wielu krajach. Inne kraje zainspirowane znaczeniem raportu Faure’a przygotowały raporty dla rozwoju systemów oświatowych. Postulaty zawarte w tym raporcie są nadal aktualne i przydatne
w modernizacji oświaty.
Innym raportem UNESCO poruszającym zagadnienia edukacji ustawicznej jest Raport Delorsa pod tytułem: Edukacja. Jest w niej ukryty skarb, opublikowany w 1996 roku, w którym hasło „uczyć się aby być” stanowi jeden z czterech filarów edukacji.

</doc>
<doc id="1706589" url="https://pl.wikipedia.org/wiki?curid=1706589" title="Kantsi">
Kantsi

Kantsi – wieś w Estonii, w prowincji Sarema, w gminie Muhu.

</doc>
<doc id="1706590" url="https://pl.wikipedia.org/wiki?curid=1706590" title="Kapi">
Kapi

Kapi – wieś w Estonii, w prowincji Sarema, w gminie Muhu.

</doc>
<doc id="1706592" url="https://pl.wikipedia.org/wiki?curid=1706592" title="Kesse">
Kesse

Kesse – wieś w Estonii, w prowincji Sarema, w gminie Muhu.

</doc>
<doc id="1706593" url="https://pl.wikipedia.org/wiki?curid=1706593" title="DJ Tkaczu">
DJ Tkaczu

DJ Tkaczu, właściwie Tomasz Tkacz (ur. 25 lutego 1991 w Warszawie) – polski DJ i promotor muzyczny. Mistrz Polski DJ'ów z 2010 roku. Zdobywca 5. miejsca na finałach mistrzostw świata DJ-ów.
Tomasz Tkacz ma na swoim koncie już takie tytuły jak: mistrzostwo Polski DJ-ów ITF (International DJ Federation)/IDA (International Dj Association) 2010, dwukrotne 1. miejsce podczas corocznej bitwy Bruk DJ Battle, odbywającej się w ramach Festiwalu Sztuki i Kultury Ulicznej Bruk 2008/2009, oraz 5. miejsce podczas finałów mistrzostw świata ITF (International DJ Federation)/IDA (International Dj Association) 2010.
Jest członkiem Teamu Vestax – jednej z firm dj-skich na rynku która promuje między innymi takich artystów jak: DJ Q-bert, Carl Cox, Cut Chemist, Mix Master Mike, Dj Krush, Dj Scratch, Dj D-Styles.
W listopadzie 2008 wydał swój pierwszy Mixtape – „Ekskluziw Mixtape vol. 1”, na którym gościnnie wystąpili Numer Raz oraz DJ Abdool.
W marcu 2010 miała miejsce premiera jego drugiego mixtape'u – „Exclusive Mixtape vol. 2”, który został sprzedany w nakładzie 1000 sztuk.
Od 2012 występuje pod pseudonimem Thomas Cloud.

</doc>
<doc id="1706594" url="https://pl.wikipedia.org/wiki?curid=1706594" title="Międzynarodowa Komisja do spraw Rozwoju Edukacji">
Międzynarodowa Komisja do spraw Rozwoju Edukacji

Międzynarodową Komisję do Spraw Rozwoju Edukacji – powołana w 1971 przez dyrektora generalnego UNESCO Rene Maheu, przewodniczył jej Edgar Faure. Członkami Komisji byli politycy, uczeni, byli ministrowie edukacji ze stanów Zjednoczonych, Związku Radzieckiego, Chile, Syrii, Iranu, Konga. Zadaniem Komisji było opracowanie raportu o stanie i potrzebach rozwoju edukacji. Wizytowała ona 23 kraje, odbyła 6 sesji, przeprowadziła konsultacje z 13 międzynarodowymi organizacjami w czterech międzynarodowych konferencjach. Do potrzeb Komisji przygotowano 81 opracowań, których autorami byli między innymi: Filip Coombs, Carlom Delgado, Jean Piaget, Michel Debeaurais, Paul Legrand, Torsten Husén, Bertrand Schwartz, Bogdan Suchodolski, Wincenty Okoń, Paulo Freire, Ivan Illich, Jean Thomas, Henrii Dieuzeide. Efektem pracy Komisji był Raport Faure’a ogłoszony w maju 1972 roku.

</doc>
<doc id="1706595" url="https://pl.wikipedia.org/wiki?curid=1706595" title="Külasema">
Külasema

Külasema – wieś w Estonii, w prowincji Sarema, w gminie Muhu.

</doc>
<doc id="1706597" url="https://pl.wikipedia.org/wiki?curid=1706597" title="Laheküla (Muhu)">
Laheküla (Muhu)

Laheküla – wieś w Estonii, w prowincji Sarema, w gminie Muhu.

</doc>
<doc id="1706598" url="https://pl.wikipedia.org/wiki?curid=1706598" title="Rita Strode">
Rita Strode

Rita Strode (ur. 26 lipca 1955 w Warklanach) – łotewska polityk i samorządowiec, w latach 2003–2009 burmistrz Dyneburga, posłanka na Sejm X kadencji.
Życiorys.
W 1979 ukończyła studia w Dyneburskim Instytucie Pedagogicznym. W czasach Łotewskiej SRR pracowała w strukturze partyjnej i administracji lokalnej. Zasiadała w miejskiej radzie deputowanych ludowych Dyneburga. W latach 1991–1994 pełniła funkcję dyrektora kina „Austra”.
Do rady miasta była wybierana w latach 1994 i 1997 (z listy LSDSP), 2001 i 2005 (z ramienia Łotewskiej Drogi i Dyneburskiej Partii Miejskiej) oraz w 2009 (z rekomendacji LPP/LC). Przez długi czas była wiceprzewodniczącą rady. We wrześniu 2003 objęła stanowisko przewodniczącej Rady Miejskiej (burmistrza Dyneburga) jako reprezentantka koalicji Łotewskiej Drogi i Dyneburskiej Partii Miejskiej. Od 2009 pełniła funkcję wiceburmistrza Dyneburga. W wyborach w 2010 uzyskała mandat posłanki z ramienia koalicji O lepszą Łotwę, który wykonywała do 2011. W tym samym roku powołana w skład zarządu teatru w Dyneburgu. Ponownie była radną miejską, w 2017 nie została wybrana na kolejną kadencję.

</doc>
<doc id="1706603" url="https://pl.wikipedia.org/wiki?curid=1706603" title="Das Letzte Einhorn">
Das Letzte Einhorn

Das letzte Einhorn, właściwie Michael Robert Rhein (ur. 18 maja 1964 w Niemczech) – wokalista zespołu In Extremo.
Wokalista nagrał z In Extremo wszystkie albumy (prócz demo). Poza tym pojawił się na albumie Hexenkessel zespołu Schandmaul. Zespół koncertował w: Meksyku, Rosji, Ameryce Północnej i Południowej, Australii, Włoszech, Argentynie, Szwecji, Norwegii, i Wielkiej Brytanii. Najbliższym przyjacielem Michaela jest Sebastian Oliver Lange – gitarzysta zespołu In Extremo.

</doc>
<doc id="1706605" url="https://pl.wikipedia.org/wiki?curid=1706605" title="Lalli (Muhu)">
Lalli (Muhu)

Lalli – wieś w Estonii, w prowincji Sarema, w gminie Muhu.

</doc>
<doc id="1706606" url="https://pl.wikipedia.org/wiki?curid=1706606" title="Dachstein (grupa górska)">
Dachstein (grupa górska)

Dachstein (; ) – grupa górska i masyw w Alpach Salzburskich, części Północnych Alp Wapiennych (według SOIUSA "Dachstein", kod II/B-25.I, jest częścią "Oberösterreichisch-Salzkammerguter Alpen", II/B-25). Leży w Austrii, w krajach związkowych: Górna Austria, Styria i Salzburg.
Grupa ta, nr AVE 14, graniczy z: Salzkammergut-Berge na północnym zachodzie, Totes Gebirge na północnym wschodzie, Rottenmanner und Wölzer Tauern na południowym wschodzie, Schladminger Tauern na południu, Salzburger Schieferalpen na południowym zachodzie oraz Tennengebirge na zachodzie.
Najważniejszą częścią tej grupy jest masyw Dachstein. Najwyższym szczytem grupy jest Hoher Dachstein, który osiąga wysokość 2995 m. Pod szczytem na wysokości ok. 2700 m na lodowcu istnieją rozległe tereny narciarskie, wyciągi, trasy do uprawiania narciarstwa biegowego. Najniższy punkt w granicach pasma to powierzchnia Jeziora Halsztackiego, 508 m n.p.m. Głównym miastem rejonu jest Radstadt, a rzeką – Aniza ().
Najwyższe szczyty:
Schroniska:

</doc>
<doc id="1706607" url="https://pl.wikipedia.org/wiki?curid=1706607" title="Leeskopa">
Leeskopa

Leeskopa – wieś w Estonii, w prowincji Sarema, w gminie Muhu.

</doc>
<doc id="1706609" url="https://pl.wikipedia.org/wiki?curid=1706609" title="Lehtmetsa (Muhu)">
Lehtmetsa (Muhu)

Lehtmetsa – wieś w Estonii, w prowincji Sarema, w gminie Muhu.

</doc>
<doc id="1706610" url="https://pl.wikipedia.org/wiki?curid=1706610" title="Teleradiologia">
Teleradiologia

Teleradiologia (radiologia na odległość) – forma radiologii, wchodząca w skład telemedycyny. Łączy w sobie elementy telekomunikacji, informatyki oraz medycyny, a w szczególności radiologii. 
Dzięki wykorzystaniu nowych technologii pozwala na wymianę specjalistycznych informacji przesyłając obrazy statystyczne, jak i dynamiczne (przesyłanie najwyższej jakości zdjęć USG, MRI). Pozwala na diagnozę na odległość. Umożliwia przesyłanie obrazów o wysokiej rozdzielczości, a także interaktywną transmisję audiowizualną z dużą dokładnością i w czasie rzeczywistym. Systemy wideokomunikacyjne (wideokodery) pracują na ogólnodostępnych cyfrowych liniach transmisyjnych ISDN, w ogólnoświatowej sieci Internet, a także na liniach satelitarnych.
Teleradiologia obniża koszty funkcjonowania szpitali i innych jednostek ochrony zdrowia. Tak zwane centra opisowe świadczące usługi w zakresie teleradiologii istnieją na przykład w Indiach, a świadczą usługi dla szpitali w USA czy Wielkiej Brytanii. Wykorzystuje się w ten sposób różnice czasowe pomiędzy państwem, w którym funkcjonuje centrum opisowe, a państwami, w których mają siedzibę szpitale. Dzięki temu koszt funkcjonowania znacznie się obniża.

</doc>
<doc id="1706611" url="https://pl.wikipedia.org/wiki?curid=1706611" title="Lepiku (Muhu)">
Lepiku (Muhu)

Lepiku – wieś w Estonii, w prowincji Sarema, w gminie Muhu.

</doc>
<doc id="1706626" url="https://pl.wikipedia.org/wiki?curid=1706626" title="Jan Vermeulen">
Jan Vermeulen

Jan Vermeulen ( zm. 1674 w w Haarlemie) – holenderski malarz martwych natur czynny w latach 1638-1674.
Jego dzieła znajdują się w muzeach w: Aschaffenburg (Bayerische Staatsgemaeldesammlung), Kopenhadze (Statens Museum for Kunst), Hadze (Mauritshuis), Nantes (Musée des Beaux-Arts) i Pradze (Galeria Narodowa)

</doc>
<doc id="1706628" url="https://pl.wikipedia.org/wiki?curid=1706628" title="Levalõpme">
Levalõpme

Levalõpme – wieś w Estonii, w prowincji Sarema, w gminie Muhu.

</doc>
<doc id="1706629" url="https://pl.wikipedia.org/wiki?curid=1706629" title="Herschel (krater)">
Herschel (krater)

Herschel – krater na Mimasie (księżycu Saturna), który ma średnicę 139 km, czyli około jednej trzeciej średnicy samego księżyca. Nazwa krateru pochodzi od Williama Herschela, odkrywcy Mimasa. Miejscami jest on głęboki na 10 kilometrów, jego centralne wzniesienie wznosi się 6 km powyżej dna krateru, zaś zewnętrzne ściany na 5 km ponad powierzchnię księżyca. Mimo tak dużych rozmiarów krateru uderzenie meteorytu, które spowodowało jego powstanie, nie doprowadziło do rozbicia Mimasa. Krater Herschel sprawia, że Mimas przypomina z wyglądu Gwiazdę Śmierci z filmu "Gwiezdne Wojny".

</doc>
<doc id="1706631" url="https://pl.wikipedia.org/wiki?curid=1706631" title="Krupianka (Pieniny)">
Krupianka (Pieniny)

Krupianka – dwuwierzchołkowy szczyt w Małych Pieninach, pomiędzy dolinami potoku Krupianka (po jego wschodniej stronie) i Czerszla, po zachodniej stronie. Zachodni, nieco wyższy wierzchołek, ma wysokość 708 m.
Stoki Krupianki porasta las (głównie świerkowy), występuje w nich pewna ilość andezytów. Prowadzono tutaj dawniej, prawdopodobnie w XVII–XVIII w. prace górnicze. Michał Matras na podstawie słownych, przekazywanych od pokoleń opowiadań pisze, że w jednej ze sztolni zawalił się chodnik i zginęło 16 pracujących w nim górników.
W północnych podnóżach Krupianki znajdują się wapienne Sołtysie Skały. Część południowo-zachodnich stoków oraz północne podnóża pokrywają łąki, na których wypasają owce górale z podhalańskiego Ratułowa.

</doc>
<doc id="1706632" url="https://pl.wikipedia.org/wiki?curid=1706632" title="Linnuse (Muhu)">
Linnuse (Muhu)

Linnuse – wieś w Estonii, w prowincji Sarema, w gminie Muhu.

</doc>
<doc id="1706638" url="https://pl.wikipedia.org/wiki?curid=1706638" title="Lõetsa">
Lõetsa

Lõetsa – wieś w Estonii, w prowincji Sarema, w gminie Muhu.

</doc>
<doc id="1706640" url="https://pl.wikipedia.org/wiki?curid=1706640" title="Valhalla (krater)">
Valhalla (krater)

Valhalla – największy krater uderzeniowy na Kallisto, księżycu Jowisza. Środek krateru zajmuje jasny obszar, tzw. palimpsest o średnicy 600 km, otoczony co najmniej 15 koncentrycznymi pierścieniami. Średnica skrajnego pierścienia wynosi około 3000 km, zatem zajmowany obszar pomieściłby powierzchnię USA.
Krater powstał w wyniku uderzenia w Kallisto dużej planetoidy. Powstanie tak wielkiego basenu uderzeniowego nie spowodowało deformacji terenu po przeciwnej stronie ciała, gdzie powinny skupić się fale sejsmiczne spowodowane uderzeniem; jest to przesłanka, że wnętrze Kallisto posiada ciekłą warstwę, w której energia fal uległa rozproszeniu - podpowierzchniowy ocean.

</doc>
<doc id="1706641" url="https://pl.wikipedia.org/wiki?curid=1706641" title="Mõega">
Mõega

Mõega – wieś w Estonii, w prowincji Sarema, w gminie Muhu.

</doc>
<doc id="1706645" url="https://pl.wikipedia.org/wiki?curid=1706645" title="Mõisaküla (Muhu)">
Mõisaküla (Muhu)

Mõisaküla – wieś w Estonii, w prowincji Sarema, w gminie Muhu.

</doc>
<doc id="1706647" url="https://pl.wikipedia.org/wiki?curid=1706647" title="Wyspy Stanów Zjednoczonych">
Wyspy Stanów Zjednoczonych

Według federalnego biura nazw geograficznych (Geographic Names Information System), należącego do amerykańskiej agencji naukowo-badawczej, zajmującej się między innymi pomiarami geologicznymi (United States Geological Survey), do Stanów Zjednoczonych należy 18 617 wysp posiadających nazwę.
Największa wyspa Stanów Zjednoczonych to Hawaiʻi należąca do archipelagu Hawaje a kolejnymi są należące do Alaski Kodiak (Archipelag Kodiak) i Wyspa Księcia Walii (Archipelag Aleksandra). Oprócz wysp Hawajów oraz czterech archipelagów Alaski innymi ważniejszymi wyspami są leżące na południe od Florydy wyspy Florida Keys, wyspy Sea Islands leżące wzdłuż południowo-wschodniego wybrzeża USA a także wyspy na Wielkich Jeziorach, wyspy na rzekach i na zachodnim wybrzeżu Kalifornii (Channel Islands).
Floryda.
Według federalnego biura nazw geograficznych (Geographic Names Information System), należącego do United States Geological Survey, do stanu Floryda należy 1 746 wysp posiadających nazwę. Najważniejszymi z nich są:
Georgia.
Według federalnego biura nazw geograficznych (Geographic Names Information System), należącego do United States Geological Survey, do stanu Georgia należy 481 wysp posiadających nazwę. Najważniejszymi z nich są:
Karolina Południowa.
Według federalnego biura nazw geograficznych (Geographic Names Information System), należącego do United States Geological Survey, do stanu Karolina Południowa należy 387 wysp posiadających nazwę. Najważniejszymi z nich są:
Karolina Północna.
Według federalnego biura nazw geograficznych (Geographic Names Information System), należącego do United States Geological Survey, do stanu Karolina Północna należy 415 wysp posiadających nazwę. Najważniejszymi z nich są:
Luizjana.
Według federalnego biura nazw geograficznych (Geographic Names Information System), należącego do United States Geological Survey, do stanu Luizjana należy 469 wysp posiadających nazwę. Najważniejszymi z nich są:
Teksas.
Według federalnego biura nazw geograficznych (Geographic Names Information System), należącego do amerykańskiej agencja naukowo-badawczej, zajmującej się między innymi pomiarami geologicznymi (United States Geological Survey), do stanu Teksas należy 260 wysp posiadających nazwę. Najważniejszymi z nich są:

</doc>
<doc id="1706648" url="https://pl.wikipedia.org/wiki?curid=1706648" title="Mäla">
Mäla

Mäla – wieś w Estonii, w prowincji Sarema, w gminie Muhu.

</doc>
<doc id="1706651" url="https://pl.wikipedia.org/wiki?curid=1706651" title="Natalie Obkircher">
Natalie Obkircher

Natalie Obkircher (ur. 7 lutego 1971 w Geldern) – włoska saneczkarka, medalistka mistrzostw świata, mistrzyni Europy.
Na igrzyskach startowała czterokrotnie, najlepszym rezultat zanotowała w 1994, kończąc zawody na 5 miejscu. Na mistrzostwach świata wywalczyła pięć medali, wszystkie w drużynie. W 1995 zdobyła srebro, a w latach 1991, 1993, 1996 i 1997 brąz. Na mistrzostwach Europy wywalczyła sześć medali, wszystkie w drużynie mieszanej. W 1994 została mistrzynią Europy, w 1998 zdobyła srebro, a na imprezach w latach 1990, 1992, 1996 i 2000 stawała na najniższym stopniu podium.
W 2003 zakończyła karierę.

</doc>
<doc id="1706653" url="https://pl.wikipedia.org/wiki?curid=1706653" title="Strzelectwo na Letnich Igrzyskach Olimpijskich 1908">
Strzelectwo na Letnich Igrzyskach Olimpijskich 1908

Wyniki turnieju strzeleckiego rozegranego podczas Letnich IO w Londynie w 1908 r.:

</doc>
<doc id="1706654" url="https://pl.wikipedia.org/wiki?curid=1706654" title="Madina Lake">
Madina Lake

Madina Lake – amerykański zespół grający rock alternatywny. Został oficjalnie założony w 2005 przez braci bliźniaków Nathana i Matthew Leone, obaj są byłymi członkami zespołu The Blank Theory. Resztę składu tworzą Mateo Camargo i Dan Torelli, byli członkowie zespołu Reforma.
Historia.
Początki (2005–2006).
W marcu 2005 roku Matthew i Nathan Leone wystąpili w specjalnym odcinku programu Fear Factor. Pokonując drugą parę bliźniaków zdobyli 50 tys. USD. Były to pieniądze umożliwiające rozpoczęcie kariery muzycznej. Dzięki nim 22 sierpnia 2006 wydali swoje pierwsze EP "The Disappearance of Adalia".
From Them, Through Us, to You (2006–2008).
Debiutancki album Madina Lake "From Them, Through Us, To You" został wydany 27 marca 2007 przez Roadrunner Records
Attics to Eden (od 2008).
Drugi album Madina Lake wyprodukowany przez Davida Bendetha i wydany 5 maja 2009 roku.

</doc>
<doc id="1706655" url="https://pl.wikipedia.org/wiki?curid=1706655" title="2. Fußball-Bundesliga (2009/2010)">
2. Fußball-Bundesliga (2009/2010)

Sezon 2009/10 2. Fußball-Bundesligi – 36. edycja rozgrywek niemieckiej 2. Fußball-Bundesligi w piłce nożnej.
Rozgrywki toczyły się w jednej grupie i występowało w nich 18 drużyn. Po zakończeniu sezonu mistrz oraz wicemistrz awansowali bezpośrednio do Bundesligi, a 3. drużyna grała w barażu o awans z 16. drużyną Bundesligi. Dwie ostatnie drużyny spadły do 3. Ligi, a 16. drużyna grała w barażu o pozostanie w 2. Bundeslidze z 3. drużyną 3. Ligi.
2. Fußball-Bundesliga.
Drużyny.
W 2. Bundeslidze w sezonie 2009/10 występowało 18 drużyn.
Tabela.
 * Za wykroczenia licencyjne Arminia Bielefeld została ukarana przez DFB 4. punktami ujemnymi.

</doc>
<doc id="1706657" url="https://pl.wikipedia.org/wiki?curid=1706657" title="Nautse">
Nautse

Nautse – wieś w Estonii, w prowincji Sarema, w gminie Muhu.

</doc>
<doc id="1706658" url="https://pl.wikipedia.org/wiki?curid=1706658" title="Evert Collier">
Evert Collier

Evert Collier lub Colyer (ur. 26 stycznia 1642 w Bredzie, zm. przed 9 września 1708 (data pogrzebu) w Londynie) – holenderski malarz okresu baroku.
W 1678 został przyjęty do gildii malarskiej. Malował portrety oraz martwe natury typu vanitas i trompe l’oeil.

</doc>
<doc id="1706659" url="https://pl.wikipedia.org/wiki?curid=1706659" title="Kościół św. Marii Magdaleny w Boroszowie">
Kościół św. Marii Magdaleny w Boroszowie

Kościół św. Marii Magdaleny – zabytkowa, drewniana świątynia znajdująca się w Boroszowie w gminie Olesno, powiat Olesno, województwo opolskie. Kościół należy do parafii św. Jadwigi Śląskiej i św. Jacka w Biskupicach. 13 stycznia 1954 roku pod numerem 152/54 kościół został wpisany do rejestru zabytków województwa opolskiego,
należy on również do Szlaku Drewnianego Budownictwa Sakralnego.
Historia kościoła.
Kościół wybudowano w 1679 roku na podmurówce, a w 1789 roku przebudowano. 
Architektura i wnętrze kościoła.
Budynek jest konstrukcji wieńcowej, nakryty dachem dwuspadowym, krytym gontem. Kościół jest orientowany. Wieża jest konstrukcji słupowej, nakryta ośmiobocznym dachem namiotowym; posiada cechy wskazujących na to, że dobudowano ją do stojącej już budowli kościoła. Ściany nawy i wieży są oszalowane. Prezbiterium jest zamknięte trójbocznie i posiada kolebkowe sklepienie; przy prezbiterium znajduje się zakrystia. W nawie głównej, szerszej od prezbiterium, strop jest płaski.
Wnętrze i otoczenie.
Wystrój wewnętrzny kościoła jest rokokowo-klasycystyczny i pochodzi przeważnie z XVIII wieku – w tym okresie powstał ołtarz główny, ambona oraz obrazy Matki Boskiej Częstochowskiej, Anioła Stróża i Marii Magdaleny. Również rzeźby Jana Nepomucena i Franciszka z Asyżu o charakterze ludowym powstały w XVIII wieku. Chór o prostym, pozbawionym ozdób parapecie, wsparty jest na dwóch słupach.
Wokół kościoła znajduje się cmentarz; groby dawnych właścicieli majątku znajdują się wewnątrz kościoła pod posadzką (na ich szczątki natrafiono podczas remontu drewnianej podłogi), choć niektórzy byli też grzebani na zewnątrz, obok kościoła, o czym świadczą 2 zachowane płyty epitafijne i nagrobek dziecka, powszechnie kojarzony z dawnymi dziedzicami.

</doc>
<doc id="1706660" url="https://pl.wikipedia.org/wiki?curid=1706660" title="Nurme (Muhu)">
Nurme (Muhu)

Nurme – wieś w Estonii, w prowincji Sarema, w gminie Muhu.

</doc>
<doc id="1706662" url="https://pl.wikipedia.org/wiki?curid=1706662" title="Osiedle Młodych (Toruń)">
Osiedle Młodych (Toruń)



</doc>
<doc id="1706668" url="https://pl.wikipedia.org/wiki?curid=1706668" title="Ai vis lo lop">
Ai vis lo lop

Ai vis lo lop – singel zespołu In Extremo. Singel to jest pierwszym utworem na płycie studyjnej Weckt Die Toten! z 1998 roku.
Spis utworów.
Źródło.

</doc>
<doc id="1706669" url="https://pl.wikipedia.org/wiki?curid=1706669" title="Irina Kusakina">
Irina Kusakina

Irina Kusakina ros. Ирина Кусакина (ur. 5 czerwca 1965 w Leningradzie) – radziecka saneczkarka, medalistka mistrzostw świata seniorów i juniorów.
Pierwszy sukces odniosła na mistrzostwach świata juniorów zdobywając w 1984 złoty medal w jedynkach. Na igrzyskach startowała jeden raz, w 1988, zajmując 10. miejsce. Na mistrzostwach świata wywalczyła jeden medal. W 1989 odniosła największy sukces w karierze zdobywając brązowy medal w drużynie.

</doc>
<doc id="1706670" url="https://pl.wikipedia.org/wiki?curid=1706670" title="Iais">
Iais



</doc>
<doc id="1706672" url="https://pl.wikipedia.org/wiki?curid=1706672" title="HMS Mashona">
HMS Mashona

HMS Mashona – brytyjski niszczyciel z okresu II wojny światowej, typu "Tribal", w służbie Royal Navy w latach 1939-1941. Nosił znaki taktyczne F59, G59. Podczas wojny służył w kampanii norweskiej i na Atlantyku. Zatopiony 28 maja 1941 na Atlantyku przez lotnictwo niemieckie.
Podczas służby HMS „Mashona” otrzymał 2 wyróżnienia bitewne ("battle honours"): Norwegia 1940 i operacja przeciw pancernikowi Bismarck 1941.
Budowa.
Okręt zamówiono 19 czerwca 1936 w ramach programu budowy na 1936 rok, w zakładach Parsons produkujących turbiny parowe, które budowę kadłuba podzleciły stoczni Vickers. Stępkę pod jego budowę położono 5 sierpnia 1936 w stoczni High Walker Yard zakładów Vickers-Armstrongs w Newcastle upon Tyne, wraz z bliźniaczym „Eskimo”. Kadłub wodowano 3 września 1937 (również wraz z „Eskimo”). Po wyposażeniu w zakładach Parsons w Wallsend, okręt wszedł do służby w Royal Navy 28 marca 1939 (ukończenie opóźniło się przez późne dostarczenie uzbrojenia). „Mashona” był pierwszym okrętem brytyjskim noszącym tę nazwę, od afrykańskiego ludu Maszona. Koszt budowy bez uzbrojenia i wyposażenia łączności wyniósł 341 108 £.
Służba.
Początek II wojny światowej.
„Mashona” podczas całej służby wchodził w skład 11. Dywizjonu 6. Flotylli Niszczycieli Floty Metropolii (Home Fleet). W czerwcu 1939 brał udział w zakończonej niepowodzeniem akcji ratowania okrętu podwodnego HMS „Thetis” w Zatoce Liverpoolskiej.
Po wybuchu II wojny światowej, głównie patrolował na Morzu Północnym i Atlantyku oraz działał z siłami głównymi floty, bazując w Scapa Flow. 25-26 września poszukiwał i eskortował do bazy uszkodzony na Morzu Północnym okręt podwodny HMS „Spearfish” (wraz z „Matabele” i „Somali”). Od 25 października do 11 listopada był remontowany, ponownie w marcu 1941.
Kampania norweska 1940.
W dniach 4-7 kwietnia 1940 „Mashona” wraz z HMS „Somali”, „Tartar” i „Matabele” eskortował konwój HN-24 z Norwegii. Tuż przed niemieckim atakiem na Norwegię, 7 kwietnia niszczyciele te dołączyły do głównych sił Floty Metropolii adm. Forbesa, które wyszły w morze w bezskutecznym poszukiwaniu niemieckich okrętów. Następnie 9 kwietnia „Mashona” wyruszył w eskorcie 4 krążowników, które miały zaatakować niemieckie okręty pod Bergen, lecz operacja została odwołana i okręty dołączyły do sił głównych Home Fleet, atakowane po drodze przez lotnictwo („Mashona” uratował 5 rozbitków z zatopionego niszczyciela HMS „Gurkha”) W ciągu następnych dni w dalszym ciągu bezskutecznie poszukiwał z innymi niszczycielami niemieckich okrętów u wybrzeży Norwegii 13 kwietnia i w ciągu kolejnych dni okręty były kilkakrotnie atakowane przez lotnictwo. 14 kwietnia niszczyciel wraz z innymi wysadził pod Namsos desant piechoty morskiej przejęty z krążownika „Sheffield” (operacja "Henry"), a następnie w nocy 16/17 kwietnia wysadził pod Namsos żołnierzy przejętych z polskiego transportowca MS „Chrobry” (wraz z niszczycielami HMS „Nubian”, „Matabele”, „Sikh” i „Afridi”). Eskortował następnie 19-21 kwietnia „Chrobrego” do Clyde w Wielkiej Brytanii (z HMS „Sikh”). W nocy z 30 kwietnia na 1 maja „Mashona” brał udział w operacji ewakuacji sił alianckich z Åndalsnes. Z niszczycielami HMS „Walker” i „Westcott” ewakuował wówczas siły alianckie z Veblungsnes, walcząc z lotnictwem oraz uratował 10 rozbitków z zatopionego pomocniczego ścigacza okrętów podwodnych (trawlera) „Cape Chelyuskin”. Zmieniono mu następnie znak taktyczny z F59 na G59.
„Mashona” służył następnie na wodach brytyjskich. 6-8 czerwca wziął jeszcze udział w osłonie konwojów ewakuacyjnych z Harstad w Norwegii.
Flota Metropolii 1940-1941.
20 czerwca wraz z „Tartar” i „Maori” zajął na Wyspach Owczych dwa niszczyciele i dwa torpedowce zakupione przez Szwecję we Włoszech (okręty te zostały jednak 2 lipca zwrócone rządowi szwedzkiemu).
Od października do listopada 1940 „Mashona” był remontowany w Liverpoolu, przy czym zastąpiono na nim 2 działa 120 mm na rufowej pozycji X przez działa przeciwlotnicze 102 mm (podobnie, jak na innych okrętach tego typu). Wykonując zadania osłony konwojów na zachodnich podejściach do Wielkiej Brytanii ("Western Approaches"), 12 grudnia uratował rozbitków ze statku SS „Rotorua” storpedowanego przez U-96, a 27 grudnia 89 rozbitków z SS „Waiotira” storpedowanego przez U-95.
2-3 stycznia 1941 „Mashona” osłaniał operację minowania na wodach norweskich. 6 stycznia został uszkodzony w kolizji z HMS „Sikh” w Scapa Flow, po czym do 3 marca był remontowany. Od 24 do 28 stycznia eskortował konwój WS-7 na odcinku z Clyde.
22 maja wyruszył w eskorcie transportowca wojska „Britannic” do Halifaksu w Kanadzie, wraz z pancernikiem HMS „Rodney” i niszczycielami „Somali”, „Tartar” i „Eskimo”. 24 maja wraz z „Rodney”, „Somali” i „Tartar” został odłączony w celu poszukiwania pancernika „Bismarck”. Z powodu niskiego stanu paliwa, 27 maja skierował się wraz z „Tartarem” do bazy. Po drodze jednakże 28 maja, już po zatopieniu „Bismarcka”, padł ofiarą ataku lotnictwa niemieckiego na zachód od Irlandii i został trafiony bombą w kotłownię, w rejonie pozycji . Zginęło 36 członków załogi, 195 uratowały niszczyciele HMS „Tartar”, „Sherwood” i kanadyjski HMCS „St. Clair” (HMS „Sherwood” i HMCS „St. Clair” dobiły wrak).
Dane.
"Szczegółowy opis i dane techniczne w artykule niszczyciele typu Tribal (1936)"
Uzbrojenie.
1939-1940:
październik 1940-1941

</doc>
<doc id="1706674" url="https://pl.wikipedia.org/wiki?curid=1706674" title="Leniwa inicjalizacja (wzorzec projektowy)">
Leniwa inicjalizacja (wzorzec projektowy)



</doc>
<doc id="1706675" url="https://pl.wikipedia.org/wiki?curid=1706675" title="Bluetongue Central Coast Stadium">
Bluetongue Central Coast Stadium



</doc>
<doc id="1706677" url="https://pl.wikipedia.org/wiki?curid=1706677" title="Skilled Park">
Skilled Park



</doc>
<doc id="1706679" url="https://pl.wikipedia.org/wiki?curid=1706679" title="Horizont">
Horizont

Horizont – singel niemieckiej grupy In Extremo. Singel jest drugim utworem na płycie Mein Rasend Herz z 2005 roku. Nagrany jest z Martą Jandovą z grupy Die Happy.

</doc>
<doc id="1706684" url="https://pl.wikipedia.org/wiki?curid=1706684" title="Nur Ihr Allein">
Nur Ihr Allein

Nur Ihr Allein – singel zespołu In Extremo. Nur Ihr Allein jest czwartym utworem na płycie Mein Rasend Herz z 2005 roku.
Singel.
Nur Ihr Allein jest 6 singlem grupy In Extremo

</doc>
<doc id="1706688" url="https://pl.wikipedia.org/wiki?curid=1706688" title="Lang Park">
Lang Park

Lang Park (nazywany także Suncorp Stadium) – stadion sportowy położony na przedmieściach Brisbane. Zbudowany w 1911 na terenie dawnego cmentarza, a do użytku został oddany w 1914. Nazwa Lang Park pochodzi od nazwiska księdza Johna Dunmore Lang. W 2003 zakończyła się modernizacja stadionu, która kosztowała 280 mln dolarów australijskich.
Mecze na tym obiekcie rozgrywają następujące drużyny: 
W latach wcześniejszych na tym obiekcie grały również drużyny: 

</doc>
<doc id="1706689" url="https://pl.wikipedia.org/wiki?curid=1706689" title="Suncorp Stadium">
Suncorp Stadium



</doc>
<doc id="1706690" url="https://pl.wikipedia.org/wiki?curid=1706690" title="Języki oto-mangueskie">
Języki oto-mangueskie

Języki oto-mangueskie – rodzina językowa obejmująca około 170 języków na terenie Meksyku. W sumie językami tej rodziny posługują się dwa miliony osób. Bywa także określana jako fyla językowa, obejmująca kilka rodzin.
Najważniejsze języki oto-mangueskie:

</doc>
<doc id="1706692" url="https://pl.wikipedia.org/wiki?curid=1706692" title="MZK Leszno">
MZK Leszno



</doc>
<doc id="1706699" url="https://pl.wikipedia.org/wiki?curid=1706699" title="Na dzikich stepach za Bajkałem">
Na dzikich stepach za Bajkałem

Pieśń „Na dzikich stepach za Bajkałem” (ros. "„По диким степям Забайкалья”"), znana także pod nazwą „Brodiaga” (ros. "„Бродяга”", w wersji spolszczonej "„Bradziaga”" czyli "„Włóczęga”") to tradycyjna rosyjska pieśń ludowa. 
Pieśń ta zdobyła dużą popularność na początku XX wieku, ale w środowisku więziennym Syberii była znana już od lat 80. XIX wieku. Jej autorstwo nie zostało dostatecznie ustalone. W dyskografii, która datuje się od początku XX wieku występuje zwykle pod tytułem "Бродяга" a jako autora słów wymienia się I. K. Kondratiewa (ros. И. К. Кондратьев). Pieśń występuje w wielu (mniej lub bardziej różniących się) wersjach.
Z polskich wykonawców śpiewał ją w rosyjskiej wersji m.in. Czesław Niemen (wydana w 1975 na pocztówce dźwiękowej pt. "Włóczęga").
Interpretacje i wykonania różnią się od siebie. Zwykle dwa ostatnie wersy każdej zwrotki są powtarzane dwa razy. Często solista śpiewa sam całą zwrotkę, natomiast razem z chórem powtarza właśnie te dwa ostatnie wersy. Spotyka się też wykonania piosenki nie zawierające tych powtórzeń.
Tekst.
Pieśń opowiada historię zesłańca (być może uwięzionego za poglądy polityczne), który zbiegłszy z więzienia wędruje przez stepy i góry Kraju Zabajkalskiego, by w końcu przepływając jezioro Bajkał spotkać się z matką. Od niej dowiaduje się, że jego ojciec już nie żyje, a brat (tak jak i on do tej pory) "dzwoni kajdanami" na zesłaniu, gdzieś na Syberii.
Z dłuższej wersji piosenki dowiadujemy się, że zesłaniec tęsknił nie tylko za rodzinnymi stronami, ale także za żoną i dziećmi. Z ostatniej zwrotki wynika, że żona tęskni, a dzieci płaczą [z tęsknoty]. 

</doc>
<doc id="1706700" url="https://pl.wikipedia.org/wiki?curid=1706700" title="Brodiaga">
Brodiaga



</doc>
<doc id="1706701" url="https://pl.wikipedia.org/wiki?curid=1706701" title="Bradziaga">
Bradziaga



</doc>
<doc id="1706702" url="https://pl.wikipedia.org/wiki?curid=1706702" title="Sakso Gramatyk">
Sakso Gramatyk



</doc>
<doc id="1706703" url="https://pl.wikipedia.org/wiki?curid=1706703" title="Kościół św. Anny w Czarnowąsach">
Kościół św. Anny w Czarnowąsach

Kościół św. Anny – rzymskokatolicka, drewniana świątynia znajdująca się w Opolu-Czarnowąsach na Szlaku Drewnianego Budownictwa Sakralnego. Jest to kościół filialny, który należy do parafii Bożego Ciała i św. Norberta w Opolu-Czarnowąsach. Kościół spłonął w 2005 roku, po czym został zrekonstruowany w 2007 roku.
Historia.
Kościół wybudowano w latach 1684–1688 z inicjatywy prepozytora miejscowego klasztoru Balthasara De Gerberta von Hornana. Za cenę 200 talarów pracę podjął cieśla Christoph Mlensky (Krzysztof Młeński) z Poręby. Prawdopodobnie świątynia stanęła na zgliszczach starszego kościoła, zniszczonego podczas wojny trzydziestoletniej. 
Kościół kilkukrotne odnawiano – w 1772, 1901, 1930 i 1958.
Pożar i odbudowa.
Kościół spłonął doszczętnie w nocy z 19 na 20 sierpnia 2005, mimo iż posiadał wyposażenie przeciwpożarowe. Śledztwo wykazało, że przyczyną było podpalenie (budynek polano benzyną), ale sprawcy nie ustalono.
Zdecydowano się na odbudowę w niemal identycznym kształcie – zlikwidowano jedynie niewielkie piętro i schody nad przedsionkiem. Zrekonstruowaną świątynię otwarto ponownie w 2007.
Po rekonstrukcji wnętrze kościoła straciło cechy zabytku. Zachowała się jedynie figurą św. Anny, która jest współcześnie główną częścią ołtarza głównego. Odnaleziono także tabernakulum wraz z dwoma kielichami, metalowe wazony, świeczniki, kraty, mocno zniszczoną przez ogień chrzcielnicę, oraz figurę św. Barbary, którą poddano konserwacji i ponownie umieszczono w obiekcie. Nowy ołtarz główny stylizowany jest na okres baroku. Również polichromia nawiązuje do dawnej, sprzed pożaru.
Dawne tablice drogi krzyżowej pochodzące z XVIII wieku zastąpiono współczesnymi. W miejsce zniszczonych ołtarzy bocznych ustawiono nowe – jeden poświęcony jest papieżowi Janowi Pawłowi II, a drugi Miłosierdziu Bożemu.
Architektura.
Orientowana świątynia stała niedaleko granic administracyjnych Opola, na wschód od Czarnowąsów, przy cmentarzu. Kościół wzniesiono na podmurowaniu – był konstrukcji zrębowej, z dachem siodłowym krytym gontem, ściętym od zachodu i zaokrąglonym od wschodu. Otoczony był sobotami. Nad główną nawą znajdowała się wieżyczka na sygnaturkę, zakończona latarnią i cebulastym hełmem.
Kościół składał się z prezbiterium (zamkniętego trójbocznie), nawy (o płaskim stropie) z dwoma kaplicami umieszczonymi po jej obu stronach (posiadały sklepienie kolebkowe, a dach nad nimi był półkolisty) i zakrystii.
Wnętrze kościoła sprzed pożaru.
Kościół posiadał bogate wyposażenie późnobarokowe.
Drewniany ołtarz główny pochodził z XVII wieku – był trójdzielny i dwukondygnacyjny. W centralnym miejscu znajdował się obraz olejny ze św. Anną tłumaczącą Maryi Pismo Święte. Po bokach umieszczono dwie figury Ojców Kościoła, natomiast u góry umieszczono kolejny obraz olejny – przedstawiał spotkanie Maryi ze św. Elżbietą.
Po bokach nawy były kolejne dwa barokowe ołtarze ze XVII wieku – olejne obrazy przedstawiały św. Norberta (po lewej) oraz św. Augustyna (po prawej stronie). Również w kaplicach bocznych umieszczono ołtarze – podobne były one do ołtarza głównego. W lewej kaplicy centralnym punktem ołtarza był obraz męczeństwa św. Wawrzyńca, a w górnej części mniejszy obraz św. Szczepana. Uzupełniały go figury św. Huberta i św. Antoniego. Analogicznym głównym obrazem ołtarza w prawej kaplicy były sceny z życia św. Jadwigi Śląskiej, a górnym scena chrztu Chrystusa. Po bokach umieszczono figury "książąt Kościoła". Także i te ołtarze to dzieło twórców z XVII wieku, wykonane w stylu barokowym. Uzupełniały je barokowe świeczniki.
Dawna wisząca ambona pochodziła z 1700 – ustawiono ją obok wejścia do zakrystii. Zwieńczał ją dach z figurą św. Pawła.
Analizy stylistyczne elementów wyposażenia przypisywały je warsztatowi Christopha Königera z Wrocławia (był on autorem m.in. nieistniejącego ołtarza w kościele klasztornym w Czarnowąsach). 
Nawę główną od prezbiterium oddzielał łuk tęczy z tradycyjną rzeźbą Ukrzyżowania z XVIII wieku. Cenne wyposażenie uzupełniała drewniana, późnogotycka chrzcielnica w jednej z kaplic bocznych oraz rzeźba z ok. 1700, przedstawiająca św. Annę z Maryją. Jest to jeden z niewielu elementów dawnego wyposażenia, który nie spłonął w pożarze – w tamtym czasie nie było jej w kościele.
Kościół zdobiła polichromia, której motywem były gwiazdki na jasnym tle. Powstała prawdopodobnie w XVIII wieku, choć niektóre fragmenty mogły zostać namalowane lub przemalowane później. Chór muzyczny podtrzymywały dwie kolumny.

</doc>
<doc id="1706705" url="https://pl.wikipedia.org/wiki?curid=1706705" title="Meningoza">
Meningoza

Meningoza lub karcynomatoza opon mózgowych (łac. "carcinomatosis") – izolowane zajęcie opon mózgowo-rdzeniowych przez nowotwór pochodzący spoza układu nerwowego. Występuje u 5–10% chorych na chorobę nowotworową. Największe powinowactwo do zajmowania opon mózgowych mają przerzuty z raka sutka, płuca, czerniaka oraz chłoniaki i ostre białaczki limfoblastyczne. 
Rozpoznanie przerzutów do opon mózgowych opiera się na badaniu płynu mózgowo-rdzeniowego, w którym obserwuje się podwyższone stężenie białka, komórki nowotworowe i czasem także niskie stężenie glukozy. Badaniem TK i MR nie można wykluczyć meningozy, jednakże można uwidocznić lite przerzuty do mózgu oraz obrzęk stanowiący przeciwwskazanie do nakłucia lędźwiowego. Ponadto stwierdza się obrzęk tarcz nerwów wzrokowych, niedowłady, niekiedy objawy oponowe oraz bóle korzeniowe i osłabienie odruchów głębokich – w przypadku procesu zlokalizowanego w obrębie opon kanału kręgowego. Chory może skarżyć się na ból głowy. Mogą wystąpić także zaburzenia świadomości. 
Leczenie polega na chemioterapii ogólnej i dokanałowej lub radioterapii.

</doc>
<doc id="1706707" url="https://pl.wikipedia.org/wiki?curid=1706707" title="Karcynomatoza opon mózgowych">
Karcynomatoza opon mózgowych



</doc>
<doc id="1706712" url="https://pl.wikipedia.org/wiki?curid=1706712" title="Short shifter">
Short shifter

Short shifter – dźwignia zmiany biegów skonstruowana w taki sposób, aby zmieniać biegi szybciej i sprawniej.
Od typowej dźwigni zmiany biegów jej konstrukcja różni się:
W efekcie pokonuje się krótszą drogę górnej części dźwigni zmieniając bieg, zaś dolna część dźwigni pokonuje swoją drogę w krótszym czasie.

</doc>
<doc id="1706719" url="https://pl.wikipedia.org/wiki?curid=1706719" title="Zane Bennett">
Zane Bennett



</doc>
<doc id="1706720" url="https://pl.wikipedia.org/wiki?curid=1706720" title="Division One (1928/1929)">
Division One (1928/1929)

Division One (1928/1929) – był to 39. sezon szkockiej pierwszej klasy rozgrywkowej w piłce nożnej. Sezon rozpoczął się 11 sierpnia 1928, a zakończył się 27 kwietnia 1929. Brało w niej udział 20 zespołów, które grały ze sobą systemem „każdy z każdym”. Tytuł mistrzowski obroniło Rangers, dla którego był to 17. tytuł mistrzowski w historii klubu. Tytuł króla strzelców zdobył Elevyn Morrison, który strzelił 43 bramki.
Zasady rozgrywek.
W rozgrywkach brało udział 20 drużyn, walczących o tytuł mistrza Szkocji w piłce nożnej. Każda z drużyn rozegrała po 2 mecze ze wszystkimi przeciwnikami (razem 38 spotkań).
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1706722" url="https://pl.wikipedia.org/wiki?curid=1706722" title="Tahini">
Tahini

Tahini (rzad. "tahina", arab. طحينة "tahina"), chiń. "zhimajiang" (芝麻醤), jap. "neri-goma" (ねりごま, 練りごま), "pasta sezamowa" – pasta na bazie nasion sezamu, używana do przygotowywania wielu potraw. W krajach Bliskiego Wschodu tahini robione jest z lekko podprażanych nasion sezamu (proces ten intensyfikuje aromaty). We wschodniej Azji tahini produkowane jest z niełuskanych nasion sezamu, przez co ma bardziej gorzki smak.
Tahini jest składnikiem bliskowschodnich potraw m.in. hummusu i baba ghanoush. Sprzedawana bywa w formie świeżej lub suszonej. Nadaje się do zamrożenia.
Pasty sezamowej używa się także w kuchni chińskiej, koreańskiej i japońskiej; jest też kluczowym dodatkiem do dań z prowincji Syczuan, np. makaronu dandan. 
Pasta sezamowa neri-goma jest podobna do tahini i używana m.in. do dressingów i sosów. Neri-goma jest wytwarzana z niełuskanych nasion sezamu, a tahini z łuskanych.

</doc>
<doc id="1706723" url="https://pl.wikipedia.org/wiki?curid=1706723" title="Jeff Bleckner">
Jeff Bleckner

Jeffrey A. Bleckner (ur. 12 sierpnia 1943 w Brooklynie w Nowym Jorku) – amerykański reżyser telewizyjny i teatralny.
Urodził się w nowojorskim Brooklynie jako syn Jacka S. i Etty (z domu Paluba) Blecknerów.
Na Off-Broadwayu zadebiutował spektaklem pod tytułem "The Unseen Hand/Forensic and the Navigators". Wyreżyserował także trzy inne produkcje Davida Rabe’a, które były wystawiane na scenie Off-Brodwayu. Jego pierwszym filmem pełnometrażowym było "O Youth and Beauty!" z 1979 roku.
Był reżyserem odcinków seriali takich jak "Knots Landing", "The Stockard Channing Show", "Dynastia", "Remington Steele", "Posterunek przy Hill Street", "Pani Prezydent", "Siostra Hawthorne" czy "Orły z Bostonu".
12 kwi 1987 roku poślubił Susan Edelman.

</doc>
<doc id="1706724" url="https://pl.wikipedia.org/wiki?curid=1706724" title="Mile High Stadium">
Mile High Stadium

Mile High Stadium (do 1968 roku Bears Stadium) - był stadionem w Denver w amerykańskim stanie Kolorado. Działał w latach 1948-2001, a w 2002 roku został zburzony. W obiekcie odbywały się głównie mecze koszykówki oraz futbolu amerykańskiego, a także koncerty oraz wydarzenia rozrywkowe. Był on również stadionem domowym takich drużyn jak m.in.: Denver Broncos, Colorado Rockies i Colorado Rapids. 29 maja 1969 roku wystąpił tu Jimi Hendrix, był to ostatni występ grupy The Jimi Hendrix Experience w oryginalnym składzie.
Stadion został wybudowany dla drużyny Denver Bears w 1948 roku i oryginalnie składał się z 17.000 miejsc. Jego pojemność była co jakiś czas zwiększana poprzez rozbudowy obiektu, aż w 1986 wyniosła 76.273 miejsc.
W 2001 roku Mile High Stadium został zamknięty po tym jak drużyny Denver Broncos i Colorado Rapids przeniosły się na położony nieopodal stadion Invesco Field at Mile High. W styczniu 2002 roku rozpoczęło się wyburzanie budynku, które transmitowane było przez lokalną telewizję. Za wyburzenie odpowiedzialna była Spirtas Wrecking Company, która wcześniej wyburzyła takie stadiony jak St. Louis Arena, Three Rivers Stadium oraz Kingdome. Cały proces trwał około trzy miesiące i zakończył się 17 kwietnia 2002 roku. Na powstałym obszarze utworzony został parking stadionu Invesco Field.

</doc>
<doc id="1706726" url="https://pl.wikipedia.org/wiki?curid=1706726" title="Division One (1929/1930)">
Division One (1929/1930)

Division One (1929/1930) – był to 40. sezon szkockiej pierwszej klasy rozgrywkowej w piłce nożnej. Sezon rozpoczął się 10 sierpnia 1929, a zakończył się 30 kwietnia 1930. Brało w niej udział 20 zespołów, które grały ze sobą systemem „każdy z każdym”. Tytuł mistrzowski obroniło Rangers, dla którego był to 18. tytuł mistrzowski w historii klubu. Tytuł króla strzelców zdobył Benny Yorston, który strzelił 38 bramek.
Zasady rozgrywek.
W rozgrywkach brało udział 20 drużyn, walczących o tytuł mistrza Szkocji w piłce nożnej. Każda z drużyn rozegrała po 2 mecze ze wszystkimi przeciwnikami (razem 38 spotkań).
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1706729" url="https://pl.wikipedia.org/wiki?curid=1706729" title="Cyrenajka (kolonia włoska)">
Cyrenajka (kolonia włoska)

Cyrenajka (wł. "Cirenaica italiana", w tłum. na pol. „Cyrenajka włoska”) – włoska kolonia, istniejąca w latach 1927–1934 na terenie obecnej Republiki Libii.
Historia.
W wyniku wojny włosko-tureckiej (1911-1912) terytoria obecnej Libii przeszły pod panowanie Włoch, które na jej terenie utworzyły kolonię Włoskiej Afryki Północnej. Po zajęciu przez Włochy Trypolisu w 1911 w kraju wybuchło powstanie kierowane przez bohatera narodowego Libii, Umara al-Muchtara. Włosi osiedlali w Libii osadników oraz prowadzili italianizację miejscowej ludności. W 1927 roku wydzielono z Włoskiej Afryki Północnej Trypolitanię i Cyrenajkę, zaś w 1934 połączono je wszystkie, tworząc Libię.

</doc>
<doc id="1706731" url="https://pl.wikipedia.org/wiki?curid=1706731" title="Mistrzostwa Świata Wojskowych w Lekkoatletyce 2009">
Mistrzostwa Świata Wojskowych w Lekkoatletyce 2009

43. Mistrzostwa Świata Wojskowych w Lekkoatletyce – międzynarodowe zawody lekkoatletyczne dla sportowców – żołnierzy zorganizowane między 9 a 11 czerwca 2009 roku w Sofii. W imprezie wystartowali reprezentanci 37 krajów z całego świata. Areną zmagań lekkoatletów był Stadion Narodowy im. Wasyla Lewskiego. W klasyfikacji medalowej triumfowali reprezentanci Polski.
Rekordy podczas zawodów.
Podczas 43. mistrzostw świata wojskowych ustanowiono 2 krajowe rekordy w kategorii seniorów:

</doc>
<doc id="1706732" url="https://pl.wikipedia.org/wiki?curid=1706732" title="Ubocz (Pieniny)">
Ubocz (Pieniny)

Ubocz lub Opalańczyk (673 m) – dwuwierzchołkowy szczyt w Małych Pieninach. Znajduje się na ich północnych stokach, w bocznym grzbiecie, który od Huściawy poprzez Ubocz opada do doliny Grajcarka. Grzbiet ten oddziela dolinę Palkowskiego Potoku od doliny potoku Krupianka. Ubocz jest całkowicie porośnięty lasem.
Występują w nim andezyty. Nazwa utworzona została od słowo "ubocz", które w góralskiej gwarze oznacza strome zbocze. Dawniej, prawdopodobnie w XVII–XVIII wieku prowadzono w nim prace górnicze, szczególnie w zboczach od strony potoku Krupianka (zwanego też Sztolnią).

</doc>
<doc id="1706735" url="https://pl.wikipedia.org/wiki?curid=1706735" title="Prva crnogorska liga (2007/2008)">
Prva crnogorska liga (2007/2008)

Sezon 2007/08 Czarnogórskiej Prvej Ligi był to drugi sezon w historii tych rozgrywek. Mistrz rozgrywek awansował do eliminacji Ligi Mistrzów, zaś wicemistrz do Pucharu UEFA. Trzecia drużyna rozgrywek miała awansować do Pucharu Intertoto. Nie stało się tak bo trzecia drużyna - Mogren Budva zdobyła Puchar Czarnogóry i dzięki zdobyciu pucharu krajowego awansowała do Pucharu UEFA. W tym wypadku do Pucharu Intertoto awansowała czwarta drużyna - Grbalj Radanovići.
Zwycięzcą ligi została drużyna FK Budućnost Podgorica. Był to pierwszy tytuł mistrzowski tej drużyny w niepodległej Czarnogórze. Druga była Zeta Golubovci. Na podium znalazł się również Mogren Budva. Pierwsze trzy drużyny zdobyły po 66 punktów i o mistrzostwie zadecydował bilans spotkań między zainteresowanymi drużynami.
Pierwsza kolejka odbyła się w dniach 10 - 11 sierpnia 2008 roku. Ostatnia trzydziesta trzecia rozegrana została 24 maja 2007 roku. Sezon zakończył się barażami, które rozegrano 28 maja i 1 czerwca.
Królem strzelców został zawodnik drużyny FK Lovćen - Ivan Jablan, który w całym sezonie zdobył 13 goli.
Uczestnicy ligi.
W tej edycji startowało 12 drużyn:
Tabela.
"Lp. = lokata, M = liczba rozegranych spotkań, W = Wygrane, R = Remisy, P = Porażki, G+ = Gole strzelone, G- = Gole stracone, Pkt = Liczba zdobytych punktów"
 

</doc>
<doc id="1706742" url="https://pl.wikipedia.org/wiki?curid=1706742" title="Władysław Konstanty Wituski">
Władysław Konstanty Wituski

Władysław Konstanty Wituski herbu Gozdawa (ur. 1603 w Żgowie, zm. przed 8 lipca 1655 prawdopodobnie w Żgowie) – polski szlachcic, poseł na Sejm, podróżnik.
Młodość i studia.
Władysław Konstanty Wituski urodził się w 1603 roku w niewielkiej mazowieckiej miejscowości Żgów w rodzinie szlacheckiej. Jego ojcem był Jan Wituski ze Żnina – stolnik gostyniński, a matką Anna z Małachowskich. Nie wiadomo praktycznie nic o jego dzieciństwie poza faktem, że jeszcze przed rokiem 1633 studiował.
Latem 1633 Władysław udał się do Holandii na studia wojskowe. W tej wyprawie finansowo wspierał go wuj – opat paradyski Tobiasz Małachowski. Władysław K. Wituski przebywał początkowo w Amsterdamie, gdzie pobierał nauki m.in. od historyka Gerarda Vossiusa. Następnie jesienią 1633 osiadł w Lejdzie, gdzie podjął studia nad fortyfikacjami. Równocześnie ze studiami w Lejdzie odbył krótką, turystyczną podróż do Anglii. A w marcu 1634 studiował zagadnienia artyleryjskie w Hadze.
Etap kolonialny.
Losy Wituskiego między kwietniem 1634 a 15 marca 1635 pozostają w dużej mierze nieznane i da się je odtworzyć jedynie częściowo na podstawie jego listu do wuja Tobiasza Małachowskiego (z 15 marca 1635) oraz z przebiegu wydarzeń, jakie miały wtedy miejsce w Holandii.
Na przełomie 1633 i 1634 do Holandii powrócił z Brazylii Krzysztof Arciszewski i w nieznanych okolicznościach nawiązał znajomość z Wituskim, który otrzymawszy stopień oficera wziął z Arciszewskim udział w nowej wyprawie wojennej do Brazylii. Flota Arciszewskiego – 4 okręty – dotarła do celu w sierpniu 1634 roku, wpływając do portu w Recife de Pernambuco. Oprócz Wituskiego i Arciszewskiego w wyprawie brał udział jeszcze jeden Polak – Zygmunt Schopp (sam Wituski mówił o nim: "Ślązak").
W końcówce 1634 Wituski wziął udział w ataku Arciszewskiego (ok. 4000 ludzi) na Paraíbę bronioną przez trzy forty. Sam Władysław Wituski w czasie walk o miasto brał udział w oblężeniu (i kapitulacji) fortu Capo Delo, a następnie wraz z Arciszewskim brał udział w pierwszej połowie roku 1635 (marzec-czerwiec) w ataku i zdobyciu Arrayal (Wituski nazywał to miasto "Schantzen Royal"). Po tym sukcesie Wituski został awansowany na stopień kapitana i objął dowództwo na kompanią piechoty w sile 148 ludzi. W styczniu 1636 Wituski zdał dowództwo nad oddziałem i ok. 1637 powrócił do Rzeczypospolitej.
Kariera polityczna.
Niebawem po powrocie (przed rokiem 1639), Władysław Wituski pojawił się na dworze króla Władysława IV i otrzymał z jego rąk tytuł "dworzanina pokojowego" (łac. "camerae nostrae familiaris aulicus").
W roku 1639 wszedł w pierwsze poważniejsze interesy finansowe. Najpierw uzyskał od starosty stanisławowskiego Piotra Małachowskiego prawo dziedziczne do trzech wsi w powiecie gostynińskim, a następnie od tegoż starosty oraz od swojego brata Marcjana otrzymał zapisy na łączną sumę 8000 złp (odpowiednio 1000 i 7000 złp) na wsi Suchodół.
Poseł na sejm 1639 roku, sejm 1641 roku, sejm 1646 roku, sejm 1647 roku.
Rok 1640 przyniósł Wituskiemu dwa ważne wydarzenia:
W następnych latach Wituski skupił się głównie na zarządzie swoimi dobrami, powiększając je o kolejne wsie w roku 1643, w wyniku wydania za mąż swojej stryjecznej siostry – Marianny za Stanisława Glinieckiego, herbu Korab.
Przed majem 1648 otrzymał jeszcze od króla urząd ekonoma rogozińskiego. W tym samym roku 1648 został dwukrotnie wybrany posłem na sejm: najpierw na konwokacyjny, a następnie na elekcyjny. Tradycję poselską kontynuował rok później, uczestnicząc w sejmie koronacyjnym króla-elekta Jana Kazimierza (będąc posłem został deputatem w sprawie kozackiej) i w sejmie zwyczajnym (otrzymał w nim członkostwo w komisji ds. menniczych).
Dzięki sprawowaniu funkcji posła w ciągu poprzednich dwóch lat, w roku 1650 król Jan Kazimierz przyznał Władysławowi urząd podkomorzego gostynińskiego. W następnych latach Wituski jeszcze dwa razy zostawał posłem (1652 i 1653) i w roku 1653 król powierzył mu w arendę (rodzaj dzierżawy) cła wrocławskie na trzy lata.
Jan Kazimierz nie doczekał się już zwrotu arendy przez Wituskiego, gdyż ten zmarł przed 8 lipca 1655 roku, na krótko przed agresją szwedzką.
Rodzina.
Z żoną Anną z Parzniewskich doczekał się co najmniej trójki dzieci:

</doc>
<doc id="1706743" url="https://pl.wikipedia.org/wiki?curid=1706743" title="Tapio Wilska">
Tapio Wilska

Ari Tapio Wilska (ur. 19 września 1969 w Savonlinna) – fiński muzyk, wokalista i autor tekstów, multiinstrumentalista. Członek zespołów Sethian, Survivors Zero i Soulgrind. Był także wokalistą w zespołach Finntroll i Coffin Birth, basistą w formacji Lyijykomppania oraz keyboardzistą, gitarzystą i basistą w projekcie Wizzard. Inspirują go takie grupy jak: Black Sabbath, Motörhead, Dead Kennedys, Venom, Thin Lizzy czy The Pixies.

</doc>
<doc id="1706746" url="https://pl.wikipedia.org/wiki?curid=1706746" title="Liene Liepiņa">
Liene Liepiņa

Liene Liepiņa (ur. 26 lipca 1957 w Bonn) – łotewska polityk, deputowana do Parlamentu Europejskiego (2004, 2009), posłanka na Sejm Republiki Łotewskiej.
Życiorys.
Urodziła się w rodzinie emigrantów łotewskich w RFN. W latach 1965–1976 uczęszczała do gimnazjum w Münsterze. W 1978 wraz z mężem przeprowadziła się do Szwecji, jednak już od początku lat 70. regularnie odwiedzała Łotwę. Angażowała się w emigracyjne inicjatywy narodowe, m.in. była członkinią założonej przez jej ojca Paulsa Kļaviņsa organizacji „Gaismas akcija”. W 1991 uzyskała dyplom pielęgniarki, po czym pracowała w zakładzie opieki „Bräcke vårdhem” (do 1992). Po powrocie na Łotwę zatrudniona m.in. jako nauczycielka języka szwedzkiego w gimnazjum w Kiesiu (1993–1996) oraz pracownik społeczny w szkole „Skangaļi” (1997–1998). Pracowała również jako tłumaczka (1992–2002). W 2007 obroniła pracę licencjacką z dziedziny opieki społecznej.
W 2002 uzyskała mandat posłanki na Sejm z listy Nowej Ery. Była członkinią łotewskiej delegacji w Konwencie Europejskim. W Sejmie VIII kadencji (2002–2006) pełniła m.in. funkcję przewodniczącej parlamentarnej grupy łotewsko-szwedzkiej i łotewsko-duńskiej. W latach 2003–2004 pracowała jako obserwator i (od maja do lipca 2004) deputowana do Parlamentu Europejskiego. W marcu 2009, po rezygnacji Valdisa Dombrovskisa z zasiadania w Parlamencie Europejskim, objęła ponownie mandat posłanki w Strasburgu. W tym samym roku bez powodzenia ubiegała się o reelekcję z 9. miejsca listy Nowej Ery. Po odejściu Sandry Kalniete do Parlamentu Europejskiego objęła ponownie mandat posłanki na Sejm. W 2010 nie uzyskała reelekcji, powróciła do Sejmu po krótkiej przerwie, zastępując jednego z nowych członków rządu. Ponownie przegrała w 2011, mandat poselski objęła w 2013. Odeszła z parlamentu w styczniu 2014 związku z odnowieniem mandatu poselskiego przez Valdisa Dombrovskisa. Powróciła do Sejmu XI kadencji w czerwcu 2014.
Życie prywatne.
Jest zamężna, ma dwoje dzieci. Posiada obywatelstwo szwedzkie i łotewskie.

</doc>
<doc id="1706748" url="https://pl.wikipedia.org/wiki?curid=1706748" title="Elisabeth Nagele">
Elisabeth Nagele

Elisabeth Nagele (ur. 12 czerwca 1933 w Tomils, zm. 22 czerwca 1993) – szwajcarska saneczkarka, mistrzyni świata.
Na igrzyskach startowała raz w 1964, kończąc zawody na 12 miejscu. Na mistrzostwach świata wywalczyła jeden medal. W 1961 odniosła największy sukces w karierze zostając mistrzynią świata w jedynkach. Pozostaje jedyną szwajcarską zawodniczką, która zdobyła medal na mistrzostwach świata.

</doc>
<doc id="1706750" url="https://pl.wikipedia.org/wiki?curid=1706750" title="Turbo timer">
Turbo timer

Turbo timer – urządzenie, które powoduje, że silnik spalinowy z turbosprężarką wyłącza się z opóźnieniem.
Temperatura turbosprężarki może sięgać setek stopni Celsjusza, dlatego ważne jest aby przed wyłączeniem silnika pozostawić go przez pewien czas włączonym w celu ochłodzenia turbosprężarki.
Turbo timer pozwala na pracę silnika po wyjęciu kluczyka ze stacyjki przez określony przez użytkownika czas. Dzięki temu urządzeniu kierowca nie musi pozostawać w samochodzie, a silnik sam się wyłączy po ochłodzeniu turbosprężarki.

</doc>
<doc id="1706752" url="https://pl.wikipedia.org/wiki?curid=1706752" title="Memoirs of an Imperfect Angel">
Memoirs of an Imperfect Angel

Memoirs of an Imperfect Angel – dwunasty album studyjny, amerykańskiej wokalistki R&amp;B – Mariah Carey.
Data wydania albumu planowana była na 25 sierpnia 2009, jednak pod koniec lipca 2009, premiera albumu została przełożona wstępnie na 15 września 2009, a następnie na 29 września 2009 r. ze względu na dalsze prace prowadzone nad albumem.
Informacje.
Na początku 2009 roku, The-Dream poinformował w mediach iż współpracował z Mariah nad jej najnowszym albumem. Początkowo spekulowano, iż 12. studyjny album artystki będzie nosił nazwę "MC3".
W marcu 2009, Mariah oznajmiła na portalu "Twitter", że zakończyła współpracę z Jamesem "Big Jim" Wrightem oraz z Christopherem "Tricky" Stewartem, z którymi to skomponowała dwie piosenki na nowy album. W tym samym miesiącu Jermaine Dupri i Bryan Michael Cox zamieścili post, w którym opowiedzieli o współpracy z Mimi nad utworem "100 Percent". Piosenka ta powstała na rzecz filmu "Precious", w którym to Carey zagrała rolę pracownika socjalnego.
W maju 2009, Mariah zamieściła notkę na "Twitter", iż współpracowała z Timbalandem.
20 maja 2009 roku, na Twitter pojawiła się kolejna istotna informacja. Mariah podała tytuł najnowszego albumu – "Memoirs of an Imperfect Angel". Tego samego dnia podczas imprezy zorganizowanej przez wytwórnię Island Def Jam, Antonio "L.A." Reid zaprezentował utwory artystów współpracujących z tą wytwórnią. Wśród prezentowanych nagrań znalazła się piosenka Carey o tytule "H.A.T.E.U". Wywołało to spekulacje jakoby owa piosenka miała być pierwszym singlem promującym album. Kolejną informacją była data ukazania się albumu, według MTV Italy premiera nastąpi 18 września 2009. 4 czerwca 2009 podczas gali "Fresh Air Fund" piosenkarka oznajmiła, iż pracę nad jej najnowszym albumem dobiegają końca. Pięć dni później ukazała się informacja na temat pierwszego singla.
13 czerwca 2009 na portalu Twitter Mariah zamieściła kolejne informacje na temat utworów "Obsessed" i "H.A.T.E.U", mianowicie gwiazda powiadomiła, iż do obu tych utworów nagrała już remixy wraz z nowym wokalem. Poza tym piosenkarka powiadomiła o ukrytym znaczeniu zawartym w piosence "H.A.T.E.U". Ujawniła element refrenu :"Nie mogę się doczekać, by cię znienawidzić, bo właśnie teraz cię potrzebuję..."

</doc>
<doc id="1706754" url="https://pl.wikipedia.org/wiki?curid=1706754" title="AEGON Classic 2009">
AEGON Classic 2009

 
Tenisowy turniej WTA AEGON Classic 2009 odbył się w dniach 8–14 czerwca w brytyjskim Birmingham na kortach trawiastych. Pula nagród wyniosła 220 000 dolarów amerykańskich.

</doc>
<doc id="1706755" url="https://pl.wikipedia.org/wiki?curid=1706755" title="43 Armia Rakietowa">
43 Armia Rakietowa

43 Armia Rakietowa odznaczona Orderem Czerwonego Sztandaru – związek operacyjny Wojsk Rakietowych Przeznaczenia Strategicznego Związku Radzieckiego, następnie – Ukrainy. Sztab Armii stacjonował w mieście Winnica na Ukrainie, JW 35564.
Dowództwo armii zostało sformowane 20 sierpnia 1960 na bazie 43 Armii Lotnictwa Dalekiego Zasięgu na podstawie dyrektywy Sztabu Głównego Wojsk Rakietowych Przeznaczenia Strategicznego ZSRR nr 866397 z 4 czerwca 1960. Początkowo w składzie armii znalazły się trzy dywizje oraz dwie brygady rakiet średniego zasięgu R-12 (kod NATO: SS-4 „Sandal”).
Armia dysponowała 176 międzykontynentalnymi rakietami balistycznymi umieszczonymi w silosach UR-100 (90 wyrzutni) i R-36 (40 wyrzutni) oraz na wyrzutniach kolejowych RT-23 (46 wyrzutni).
W 1992 roku dowództwo 43 Armii Rakietowej w Winnicy przekazano Ukrainie. Do 1995 wycofano z uzbrojenia armii trzy typy międzykontynentalnych rakiet balistycznych: UR-100 8K84 (kod NATO: SS-11 „Sego”), RT-2P „Mołodiec” (kod NATO: SS-24 „Scalpel”) oraz MR-UR-100 (kod NATO: SS -17 Mod.1, „Spanker”).
W 1998 roku 43 Armia Rakietowa została rozformowana.
Skład.
Od 1970 roku w skład 43 Armii Rakietowej wchodziły:

</doc>
<doc id="1706757" url="https://pl.wikipedia.org/wiki?curid=1706757" title="Elly Lieber">
Elly Lieber

Elly Lieber (ur. 7 października 1932 w Bad Aussee, zm. 1 sierpnia 2020 tamże) – austriacka saneczkarka, mistrzyni świata i Europy.
Na mistrzostwach świata wywalczyła jeden medal. W 1959 odniosła największy sukces w karierze zostając mistrzynią świata w jedynkach. W swoim dorobku ma również złoto mistrzostw Europy wywalczone w 1956.

</doc>
<doc id="1706759" url="https://pl.wikipedia.org/wiki?curid=1706759" title="Młodzieżowe Mistrzostwa Europy w Lekkoatletyce 2009">
Młodzieżowe Mistrzostwa Europy w Lekkoatletyce 2009

7. Młodzieżowe Mistrzostwa Europy w Lekkoatletyce – zawody lekkoatletyczne, które odbyły się od 16 do 19 lipca 2009 roku w litewskim Kownie na stadionie imienia S. Dariusa i Girėnasa.
Rekordy podczas zawodów.
Podczas VII Młodzieżowych Mistrzostw Europy ustanowiono 3 krajowe rekordy w kategorii seniorów:
Ustanowiono również 4 rekordy lekkoatletycznych młodzieżowych mistrzostw Europy:

</doc>
<doc id="1706761" url="https://pl.wikipedia.org/wiki?curid=1706761" title="Khasi">
Khasi

Khasi – grupa etniczna w indyjskim stanie Meghalaya, posługująca się językiem khasi.
Życie społeczne i ekonomia.
Tradycyjnie Khasi znani byli jako wytwórcy wyrobów żelaznych. Utrzymują się głównie z handlu. jako jedno z nielicznych plemion zdołali stworzyć struktury państwowe i nawiązać pokojowe stosunki z sąsiadami. W odróżnieniu od większości wspólnot indyjskich wśród Khasi zachowało się dziedziczenie matrylinearne, pozycja kobiety jest bardzo wysoka. Po ślubie mąż przenosi się do domu żony. Domem rządzi babcia (teściowa). Khasi posiadają dość rozwinięte rolnictwo, niektóre produkty są nawet eksportowane.
Religia.
W każdym domu znajduje się świątynka poświęcona przodkom, natomiast każda wieś ma własny święty gaj. Po śmierci członka rodziny, jego popioły i kości przenoszone są do wsi rodowej i składane w ossuarium. Oprócz rozwiniętego kultu przodków, obrzędy religijne nastawione są na uspokajanie potencjalnie niebezpiecznych duchów. Duchom gór i rzek składa się ofiary ze zwierząt i ptaków. Niektórzy członkowie plemienia przyjęli chrześcijaństwo.

</doc>
<doc id="1706762" url="https://pl.wikipedia.org/wiki?curid=1706762" title="Zębiełek ciemny">
Zębiełek ciemny

Zębiełek ciemny ("Crocidura caliginea") – gatunek ssaka owadożernego z rodziny ryjówkowatych (Soricidae). Występuje endemicznie w Demokratycznej Republice Konga. Zamieszkuje pierwotne nizinne lasy do wysokości 750 m n.p.m. Niewiele wiadomo na temat ekologii tego gatunku. W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii LC (niższego ryzyka).

</doc>
<doc id="1706763" url="https://pl.wikipedia.org/wiki?curid=1706763" title="Windows Se7en">
Windows Se7en



</doc>
<doc id="1706766" url="https://pl.wikipedia.org/wiki?curid=1706766" title="Karla Kienzl">
Karla Kienzl

Karla Kienzl (ur. 21 października 1922, zm. 2 września 2018) – austriacka saneczkarka, mistrzyni świata i Europy.
Na mistrzostwach świata wywalczyła jeden medal. W 1955 odniosła największy sukces w karierze zostając pierwszą mistrzynią świata w jedynkach. Na mistrzostwach Europy wywalczyła trzy medale. W 1951 zdobyła złoto. W latach 1954-1955 zostawała wicemistrzynią Europy.
Jej brat, Fritz, również był saneczkarzem.

</doc>
<doc id="1706769" url="https://pl.wikipedia.org/wiki?curid=1706769" title="Jean Landry">
Jean Landry

Jean Baptiste Octave Landry de Thézillat (ur. 10 października 1826 w Limoges, zm. w październiku 1865 w Paryżu) – francuski lekarz i badacz, któremu przypisuje się odkrycie ostrej zapalnej poliradikuloneuropatii demielinizacyjnej znanej dziś jako zespół Guillaina-Barrégo.
Landry urodził się i wychował w Limoges, gdzie jego wuj był psychiatrą i neurologiem. Wpłynęło to na jego decyzję o podjęciu studiów medycznych. Swą medyczną edukację zdobywał w Hôtel-Dieu de Paris. W trakcie studiów szczególnie zainteresowała go neurologia i postanowił powiązać z nią swą dalszą karierę. W latach 50. XIX wieku leczył chorych na cholerę we francuskim departamencie Oise, po czym zajął się badaniami nad tą chorobą. W 1859 roku opisał 10 przypadków (5 z jego własnej praktyki, 5 znanych mu z literatury) porażenia wstępującego, określanego początkowo porażeniem Landry'ego a po latach jako zespół Guillaina-Barrégo. Landry opisał trzy różne postacie tej choroby:
W 1857 ożenił się z Clarie Giustigniani, która przeżyła go o 36 lat.
Zmarł w Paryżu w 1865 roku po tym, jak zakaził się cholerą od pacjentów, których leczył.

</doc>
<doc id="1706773" url="https://pl.wikipedia.org/wiki?curid=1706773" title="Grupa Trojanki">
Grupa Trojanki

Grupa Trojanki – grupa przestępcza działająca na terenie Augustowa i w okolicach w latach 1968–1973. Jej członkowie, Jan Dąbrowski i Jan Wołyniec, zostali skazani na karę śmierci i powieszeni za zamordowanie co najmniej dziewięciu mężczyzn i usiłowanie dalszych dziewięciu zabójstw.
Zbrodnia.
Pod koniec lat 60. i na początku lat 70. w Augustowie i okolicach znajdowano ciała martwych mężczyzn, w większości były to ciała wyławiane z rzeki Netty, jezior i kanałów. Przypadki te były traktowane jako nieszczęśliwe wypadki, sekcje zwłok ujawniały wyraźne ślady utonięć, a u denatów wykrywano duże stężenie alkoholu. Na ciałach nie było wyraźnych oznak pobicia, zwłaszcza że przeważnie były w stanie rozkładu. Przy ofiarach znajdowano również niewielkie kwoty pieniędzy czy zegarek, trudno było podejrzewać zabójstwa na tle rabunkowym. Nazwisk ofiar przybywało, a jedyną wspólną rzeczą, jaka ich łączyła, było to, że po raz ostatni widziano ich opuszczających na chwiejnych nogach miejscowy bar III kategorii lub restaurację „Albatros”. Na początku 1971 r. w nowo budowanym domu w centrum Augustowa znaleziono zwłoki ok. 60-letniego Jana Sadowskiego, pobitego na śmierć m.in. za pomocą cegieł. Niewątpliwie został zamordowany, a podejrzany o tę zbrodnię mężczyzna o nazwisku Korzun przesiedział 9 miesięcy w areszcie. Podobno jako ostatni widział się z Sadowskim i wyszedł z nim z lokalu, a zeznania pochodziły od dobrze znanej milicji 4-osobowej grupy stałych bywalców barów, dwóch kobiet i dwóch mężczyzn, określanych na milicji jako tzw. grupa Trojanki od nazwiska jednej z kobiet. Gdy sprawa ucichła pojawiły się następne ofiary. Niejakiego Stankiewicza znaleziono z rozbitą głową obok restauracji "Albatros", kogoś innego wyłowiono z rzeki Netty po trzech miesiącach od zaginięcia, a ktoś inny zaginął, opuszczając nocą bar.
„Grupa Trojanki”.
Makabryczny proceder zapewne trwałby dalej, gdyby nie zeznania w sprawie Jana Sadowskiego nieletniej kuzynki Wiesławy Trojan, na stałe mieszkającej w domu dziecka w Suwałkach, a przebywającej od pewnego czasu w Augustowie. Jej zeznania doprowadziły do zatrzymania obu kobiet. Podczas 2-tygodniowych przesłuchań i nacisków 5 grudnia 1973 r. kobiety ostatecznie oskarżyły Jana Dąbrowskiego o popełnioną zbrodnię. Pod koniec 1973 r. nastąpiły aresztowania członków grupy: 33-letniego Jana Dąbrowskiego (mózgu całej grupy, byłego żołnierza zawodowego marynarki wojennej, zdegradowanego i wyrzuconego z wojska po procesie sądowym za sadyzm i znęcanie się nad młodszymi żołnierzami), 25-letniego Jana Wołyńca (wyjątkowo brutalnego członka grupy, człowieka z tzw. marginesu społecznego), 24-letniej Wiesławy Trojan (siostrzenicy Jana Dąbrowskiego, ur. 10 sierpnia 1949 r. w Augustowie, córki Jerzego i Ireny zd. Dąbrowskiej, w 1968 r. w wieku 18 lat pomogła swojemu wujowi w pierwszym zabójstwie grzybiarza dokonanym w lesie w pobliżu Augustowa) oraz 23-letniej Alicji Maciejewskiej-Czajewskiej (przyjaciółki Wiesławy Trojan). W późniejszym śledztwie aresztowano kilku innych drobnych przestępców luźno powiązanych z grupą, m.in. Jerzego Benickiego (kolejny człowiek tzw. marginesu społecznego, oskarżony o pomoc w rabunkach i co najmniej jednym morderstwie). Przez prawie cztery lata z każdym przesłuchaniem wychodziły na jaw tajemnice niewyjaśnionych zgonów. Grupa mordowała z góry upatrzone ofiary, często realizując sprawdzony scenariusz: młode kobiety wabiły w ustronne miejsca propozycjami seksualnymi i wspólnym piciem alkoholu pijanych klientów (przeważnie upatrzonych w augustowskim barze WSS-u lub restauracji „Albatros”), a tam czekali już Dąbrowski i Wołyniec. Ofiary były bite, często cegłą, pozostawiane na ulicach miasta lub w większości przypadków wrzucane do rzeki, jezior lub kanałów Augustowa. Pijane i pobite nie miały żadnych szans na przeżycie, tym bardziej, że kilku denatów grupa wrzuciła zimą prosto w przerębel. Cynizm i bezwzględność przywódcy grupy objawiały się m.in. tym, że kazał pozostawiać część pieniędzy w kieszeniach ofiar, zegarek lub element biżuterii, aby nie zachodziło podejrzenie o napad rabunkowy.
Kara.
Po długim wielowątkowym i trudnym śledztwie prokuratura w Białymstoku 5 sierpnia 1977 r. postawiła grupie przestępczej ostateczny zarzut zabójstwa 9 osób i usiłowania dalszych 9 zabójstw. Zdecydowano nie stawiać zarzutów w sprawach wątpliwych (tajemniczych zgonów na terenie Augustowa i w okolicach w okresie działalności grupy było znacznie więcej), pozostano przy dziewięciu dobrze udokumentowanych morderstwach i dziewięciu usiłowaniach zabójstw. Sąd wojewódzki w Suwałkach wyrokiem 8 czerwca 1978 r. skazał: Jana Dąbrowskiego na karę śmierci, Jana Wołyńca na karę śmierci, Wiesławę Trojan na karę 25 lat pozbawienia wolności (wówczas najwyższa kara terminowego więzienia, Wiesława Trojan zagrożona była wyrokiem kary śmierci, ale za nieocenioną pomoc w śledztwie karę złagodzono), Alicję Maciejewską-Czajewską na karę 15 lat pozbawienia wolności. Jerzemu Julianowi Benickiemu na poczet kary zaliczono okres przebywania w areszcie śledczym. Sąd Najwyższy 13 listopada 1978 r. utrzymał wyroki w mocy. W stosunku do skazanych na karę śmierci Rada Państwa w piśmie z 14 września 1979 r. nie skorzystała z prawa łaski. W drugiej połowie września 1979 r. w Mokotowskim więzieniu przy ulicy Rakowieckiej 37 w Warszawie wyroki wykonano. Dalszy los skazanych kobiet jest nieznany; w 2010 roku zmarła Wiesława Trojan.

</doc>
<doc id="1706774" url="https://pl.wikipedia.org/wiki?curid=1706774" title="Dirk Barend Kagenaar">
Dirk Barend Kagenaar

Dirk Barend Kagenaar (ur. 1843, zm. 11 marca 1924 w Utrechcie) – holenderski wynalazca, fizjolog.
Uczył się u Pietera Hartinga. Od 1860 asystent w laboratorium fizjologicznym Uniwersytetu w Utrechcie. Przez następne trzydzieści lat współpracował z fizjologami: Dondersem, Snellenem, Engelmannem, Pekelharingiem i Zwaardemakerem. Z czasem otworzył własną firmę produkującą przyrządy fizjologiczne. Około 1881 opatentował astygmometr.

</doc>
<doc id="1706775" url="https://pl.wikipedia.org/wiki?curid=1706775" title="Hoher Dachstein">
Hoher Dachstein

Hoher Dachstein – szczyt w grupie Dachstein, w Alpach Salzburskich części Północnych Alp Wapiennych. Leży w Austrii na granicy krajów związkowych Styria i Górna Austria. Jest to najwyższy szczyt w grupie Dachstein. Wysokość szczytu to 2995 m n.p.m. jednak czasami bywa on zaliczany do trzytysięczników, gdyż na jego szczycie znajduje się 5,5 metrowy metalowy krzyż. Szczyt można zdobyć ze schronisk Adamekhütte (2196 m) lub Simonyhütte (2205 m).
Pierwszego wejścia w 1832 r. dokonał samotnie Peter Gappmayr, a 18 lipca 1834 wprowadził na szczyt turystę Carla Thurwiesera.

</doc>
<doc id="1706776" url="https://pl.wikipedia.org/wiki?curid=1706776" title="Small block">
Small block

Small block – potoczna nazwa linii silników widlastych produkowanych przez firmy Ford, General Motors oraz Chrysler Corporation o ujednoliconych wymiarach zewnętrznych. Cylindry w silniku "small block" ustawione są pod kątem 90° i jest ich przeważnie 8.

</doc>
<doc id="1706781" url="https://pl.wikipedia.org/wiki?curid=1706781" title="Fábio Coentrão">
Fábio Coentrão

Fábio Alexandre da Silva Coentrão (wym. ; ur. 11 marca 1988 roku w Vila do Conde) – portugalski piłkarz, który występował na pozycji obrońcy.
Kariera klubowa.
Wychowywał się w rodzinie mieszkającej w biednej wsi Vila do Conde. Jak wielu jego rówieśników, bardzo inspirował go futbol, lecz słaba sytuacja materialna nie pozwalała na realizację jego marzeń. Wspierał finansowo rodziców, pracując jako malarz. Gdy miał 16 lat, jego rodzina przeniosła się do Francji.
Przygodę z futbolem rozpoczął w Rio Ave FC, gdzie zaczynał grać na pozycji lewoskrzydłowego. W 2005 zadebiutował w pierwszej drużynie swojego macierzystego klubu. Sporadycznie dostawał okazję do gry, jednak jeśli się to zdarzało, pokazywał się z bardzo dobrej strony. Sezon 2005/06 okazał się pechowym, gdyż drużyna spadła do niższej klasy rozgrywkowej. Mimo znakomitego sezonu 2006/07, ekipa Rio Ave nie uzyskała awansu do Primeira Liga. Do awansu zabrakło dwóch punktów, a drużyna zajęła trzecią pozycję w ligowej tabeli. Pomimo przegranej, Coentrão otrzymał nagrodę indywidualną, zostając uznanym za odkrycie Liga de Honra – zaplecza ekstraklasy. Ze względu na znakomitą grę na skrzydle, wielu kibiców zaczęło porównywać go do Arjena Robbena. W 2007 czasopismo „World Soccer” zamieściło go na liście 50 najlepiej rokujących piłkarzy świata.
Mimo wielkiego zainteresowania europejskich klubów, postanowił pozostać w ojczyźnie, wybierając propozycję Benfiki Lizbona. Po trzech meczach został wypożyczony do Nacionalu Madeira, gdzie w 16 występach zdobył cztery bramki. W 2008 SL Benfica ponownie skorzystała z wypożyczenia, tym razem do drugoligowego wówczas Realu Saragossa. W hiszpańskim zespole nie dostał wielu szans na grę, występując tylko w jednym meczu. Po powrocie do Lizbony, SL Benfica znów wypożyczyła go na pół roku, tym razem do Rio Ave FC, klubu z jego rodzinnego miasta. W 16 występach strzelił trzy gole, w tym dwa FC Porto na Estádio do Dragão.
Wraz z końcem sezonu 2008/09 wrócił do stolicy, a trener Jorge Jesus postanowił przesunąć go ze skrzydła do defensywy. Dopiero na lewym boku obrony, Coentrão zaczął wykorzystywać wszystkie swoje atuty. Mimo swojego młodego wieku, stał się jednym z najlepszych obrońców świata. W 2009 został okrzyknięty „odkryciem roku” lizbońskiego klubu. Potwierdzeniem jego wielkiej formy było także indywidualne trofeum pod koniec sezonu 2009/10 dla największego odkrycia ligi portugalskiej. Do nagród indywidualnych dołożył również zwycięstwo w rozgrywkach ligowych oraz wygraną w Pucharze Ligi. SL Benfica, chcąc zabezpieczyć się przed potencjalnymi kupcami swojego najlepszego zawodnika, 27 października 2010 przedłużyła kontrakt z piłkarzem do czerwca 2016, zapisując przy tym klauzulę odejścia wynoszącą 30 mln euro. Mimo że sezon 2010/11 był bardzo dobry w wykonaniu obrońcy, klub nie osiągnął założonych przed sezonem celów. „As Águias” wygrali po raz trzeci z rzędu Puchar Ligi Portugalskiej, a także doszli do 1/2 finału Ligi Europy, przegrywając walkę o finał z rywalem z ligowego podwórka – Sportingiem Braga.
Po zakończeniu sezonu 2010/11 zadeklarował chęć gry w Realu Madryt. Mimo długich negocjacji z portugalskim klubem, proces transferu zakończył się dopiero 5 lipca 2011. Transfer kosztował klub 30 mln euro w zamian za sześcioletni kontrakt z zawodnikiem. Podczas pierwszego sezonu w barwach nowego klubu piłkarz rozegrał 20 ligowych spotkań i walnie przyczynił się do zdobycia pierwszego od czterech lat Mistrzostwa Hiszpanii. Pod koniec sierpnia 2012 klub sięgnął po Superpuchar Hiszpanii.
29 stycznia 2020 ogłosił zakończenie kariery.
Kariera reprezentacyjna.
Już od najmłodszych kategorii wiekowych reprezentował kraj na międzynarodowych imprezach. W 2007 został wybrany MVP turnieju o Puchar Madery oraz dostał powołanie na Mistrzostwa Świata U-20, które rozgrywane były w Kanadzie. Portugalczycy zmagania turniejowe zakończyli na 1/8 finału, przegrywając z Chile 0:1.
Debiut w seniorskiej reprezentacji narodowej zaliczył 14 listopada 2009 w wygranym 1:0 meczu barażowym o awans do Mistrzostw Świata 2010 z Bośnią i Hercegowiną. Ówczesny trener reprezentacji Portugalii, Carlos Queiroz, powołał Coentrão na Mistrzostwa Świata w Południowej Afryce. Rozgrywany w 2010 turniej Portugalia zakończyła na 1/8 finału, uznając wyższość późniejszych Mistrzów Świata Hiszpanów.
Debiutancką bramkę w narodowej kadrze zdobył 10 sierpnia 2011 w towarzyskim meczu przeciwko Luksemburgowi. Bardzo dobrą dyspozycją w barwach Realu udowodnił, że jest najlepszym lewym obrońcą w swoim kraju. Jako ważny element drużyny, był pewny powołania na Euro 2012. Na rozgrywanym w Polsce i Ukrainie turnieju zaprezentował się z doskonałej strony, rozgrywając spektakularne mecze. Jego reprezentacja z turniejem pożegnała się w 1/2 finału, kiedy to w rzutach karnych Portugalczycy musieli uznać wyższość Hiszpanów, późniejszych triumfatorów całej imprezy. Ostatecznie Portugalia zajęła 3. miejsce, zdobywając brązowy medal.
Statystyki kariery.
"Ostatnia aktualizacja: 9 maja 2015"
1(Superpuchar krajowy)
2(Superpuchar Europy, Klubowe Mistrzostwa Świata)
Życie prywatne.
Życiową partnerką Fábio Coentrão jest Andreia Santos, którą poślubił w 2010 roku. 9 lipca 2010 roku na świat, poprzez cesarskie cięcie, przyszła ich córka Vitoria Coentrão, a 1 sierpnia 2014 roku syn Henrique.

</doc>
<doc id="1706783" url="https://pl.wikipedia.org/wiki?curid=1706783" title="Pocałunek mordercy">
Pocałunek mordercy

Pocałunek mordercy (ang. "Killer’s Kiss") – drugi film fabularny Stanleya Kubricka.
Fabuła.
Historia koncentruje się wokół Davey'ego Gordona, 29-letniego boksera w finale jego kariery sportowej. Poznaje on młodą tancerkę, którą stara się ochronić przed jej brutalnym szefem.

</doc>
<doc id="1706784" url="https://pl.wikipedia.org/wiki?curid=1706784" title="Królestwo Libii">
Królestwo Libii

Królestwo Libii − państwo w Afryce, istniejące w latach 1951–1969 na terenie obecnego Państwa Libia.
Historia.
Przed II wojną światową Libia była włoską kolonią, jednak w roku 1943 armia tego kraju zmuszona była opuścić Libię, która dostała się pod okupację aliancką, a formalnie znalazła się pod kontrolą Wielkiej Brytanii i Francji w 1947, gdy Włochy oficjalnie zrzekły się tego terytorium. Dwa państwa dokonały podziału odpowiedzialności za poszczególne części Libii, przy czym Brytyjczycy objęli władzę w Trypolitanii i Cyrenajce, zaś Francuzi w Fazzanie. 21 listopada 1949 roku Zgromadzenie Ogólne Narodów Zjednoczonych wydało rezolucję o konieczności nadania Libii niepodległości przed początkiem roku 1952.
Idris, emir Trypolitanii i Cyrenajki, reprezentował Libię w czasie negocjacji z Narodami Zjednoczonymi i 24 grudnia 1951 roku ogłosił deklarację niepodległości Zjednoczonego Królestwa Libii, złożonego z Cyrenajki, Trypolitanii i Fazzanu, którego został królem. Każda z trzech części składowych państwa otrzymała autonomię.
28 marca 1953 roku Libia dołączyła do Ligi Arabskiej. Nowe państwo miało ogromne problemy z kadrą zarządzającą, bowiem Włosi w czasach kolonialnych nie edukowali miejscowych, a wszystkie stanowiska obsadzane były przez nich. Włosi, zarówno przybyli z metropolii, jak i urodzeni w Libii byli właścicielami większości najlepszych gruntów w kraju, a także mieli faktyczny monopol na wykształcenie. Z powodu tych trudności Brytyjczycy prowadzili początkowo znaczną część administracji. W 1955 roku rozpoczęto poszukiwania złóż ropy naftowej, pierwsze pole odkryto w 1959 roku, zaś wydobycie ruszyło w kolejne cztery lata później. Wydobycie ropy stało się jednym z filarów libijskiej gospodarki.
Król Idris zaprowadził w kraju monarchię absolutną i zakazał istnienia partii politycznych. W końcu lat 60. rząd króla był coraz bardziej niepopularny. Scentralizowany system formalnie federalnej Libii pogłębiał tradycyjne podziały regionalne i plemienne. 25 kwietnia 1963 roku zniesiono federalny ustrój kraju, a także zmieniono nazwę kraju na Królestwo Libii.
Monarchia została obalona 1 września 1969 roku przez grupę Wolnych Oficerów, kierowanych przez Muammara Kadafiego. Król, który przebywał na leczeniu w Turcji, nie powrócił już do kraju i do śmierci w 1983 roku przebywał na wygnaniu w Egipcie. Zamachowcy proklamowali utworzenie Libijskiej Republiki Arabskiej.
Włosi w Libii.
Przez cały okres obecności kolonialnej Włosi osiedlali się w Libii, głównie na wybrzeżu. Osadnictwo było instytucjonalnie wspierane przez faszystowskie władze i Mussoliniego, który marzył o odbudowie Imperium rzymskiego. W chwili wybuchu II wojny światowej Włosi stanowili 12% populacji kraju. Po kapitulacji Włoch wielu z nich sukcesywnie wyjeżdżało do ojczyzny. Obecnie stanowią w Libii mniej niż 1% populacji.
Trzy prowincje (1951-1963).
Początkowo Libia składała się z trzech regionów, Fazzanu, Cyrenajki i Trypolitanii, które były historycznymi krainami i cieszyły się w ramach Libii autonomią.
Reforma w roku 1963.
Po zmianach w konstytucji w 1963 zlikwidowano trzy historyczne prowincje i utworzono nowe regiony, tzw. muhafazah.

</doc>
<doc id="1706788" url="https://pl.wikipedia.org/wiki?curid=1706788" title="Torstein">
Torstein

Torstein – szczyt w grupie Dachstein, części Północnych Alp Wapiennych. Leży w Austrii u zbiegu granic trzech krajów związkowych: Górnej Austrii, Styrii i Salzburga. Sąsiaduje z Mitterspitz i Hoher Dachstein. Jest drugim co do wysokości szczytem Dachstein po Hoher Dachstein. Szczyt można zdobyć ze schronisk: Dachsteinwartehütte (2741 m) i Dachsteinsüdwandhütte (1871 m).
Pierwszego wejścia w 1819 r. dokonał J. Buchsteiner.

</doc>
<doc id="1706789" url="https://pl.wikipedia.org/wiki?curid=1706789" title="Artur Zasada">
Artur Zasada

Artur Jarosław Zasada (ur. 5 czerwca 1969 w Zielonej Górze) – polski polityk, samorządowiec, poseł do Parlamentu Europejskiego VII kadencji, poseł na Sejm VIII kadencji.
Życiorys.
Z wykształcenia prawnik, w 2000 został absolwentem Uniwersytetu Wrocławskiego. Był zatrudniony m.in. w PP Poczta Polska i Ministerstwie Łączności. Pracował następnie jako menedżer ds. kontaktów międzynarodowych, a także specjalista ds. marketingu w firmie transportowej. Później został dyrektorem oddziału Totalizatora Sportowego.
Pod koniec lat 80. należał do opozycyjnego Ruchu Młodzieży Niezależnej. Na początku lat 90. pracował w policji. Od 1993 działał w Zjednoczeniu Chrześcijańsko-Narodowym, a w latach 2001–2002 w Przymierzu Prawicy. Przystąpił z nim do Prawa i Sprawiedliwości, jednak na przełomie lat 2003 i 2004 wystąpił z tej partii, przystępując następnie do Platformy Obywatelskiej.
W 2006 z listy PO został radnym Zielonej Góry. W radzie miasta pełnił funkcję przewodniczącego Komisji Budżetu i Finansów oraz klubu radnych PO. W 2008 został członkiem rady regionu PO. W wyborach do Parlamentu Europejskiego w 2009 uzyskał mandat europosła, kandydując z drugiego miejsca listy PO w okręgu gorzowskim i otrzymując 25 875 głosów. W Parlamencie Europejskim zasiadł w grupie Europejskiej Partii Ludowej oraz Komisji Transportu i Turystyki.
W sierpniu 2013 podjął decyzję o zawieszeniu na trzy miesiące swojego członkostwa w PO w geście solidarności z dwoma ówczesnymi posłami tej partii na Sejm (Jarosławem Gowinem i Jackiem Żalkiem), ukaranymi za łamanie dyscypliny klubowej. W listopadzie wystąpił z PO, angażując się w działalność ruchu „Godzina dla Polski”, powołanego przez Jarosława Gowina po jego odejściu z PO. Związał się z utworzoną przez Jarosława Gowina w grudniu 2013 partią Polska Razem. W styczniu 2014 opuścił frakcję chadecką w PE na rzecz frakcji konserwatywnej. W wyborach do Parlamentu Europejskiego w 2014 bez powodzenia ubiegał się o reelekcję jako lider listy Polski Razem w okręgu wrocławskim. W tym samym roku wstąpił do tej partii i został jej szefem w województwie lubuskim, a w 2015 wiceprzewodniczącym rady krajowej ugrupowania.
W wyborach parlamentarnych w 2015, startując z listy Prawa i Sprawiedliwości (jako kandydat Polski Razem) w okręgu nr 8 zdobył mandat poselski, otrzymując 5821 głosów. W Sejmie VIII kadencji został wiceprzewodniczącym Komisji Infrastruktury, członkiem Komisji Nadzwyczajnej do spraw zmian w kodyfikacjach oraz Komisji do Spraw Kontroli Państwowej. Po przekształceniu w listopadzie 2017 Polski Razem w Porozumienie, stanął na czele jej okręgu lubuskiego oraz zasiadał (przez 3 lata) w prezydium zarządu krajowego partii. W wyborach w 2019 nie ubiegał się o ponowny wybór. Zajął się działalnością biznesową i wycofał się z aktywności partyjnej. W 2021 został prezesem Związku Pracodawców Business &amp; Science Poland.
Wyróżnienia.
W 2015 otrzymał honorowe obywatelstwo Famagusty.

</doc>
<doc id="1706792" url="https://pl.wikipedia.org/wiki?curid=1706792" title="Kościół św. Jana Apostoła i Ewangelisty w Bydgoszczy">
Kościół św. Jana Apostoła i Ewangelisty w Bydgoszczy

Kościół św. Jana Apostoła i Ewangelisty w Bydgoszczy – kościół położony w Bydgoszczy, którego patronem jest św. Jan Apostoł i Ewangelista.
Położenie.
Kościół znajduje się przy ul. gen. W. Sikorskiego w Starym Fordonie we wschodniej części Bydgoszczy.
Historia.
Budowa kościoła odbyła się w kontekście rozwoju ewangelickiej architektury sakralnej w Bydgoszczy i na jej przedmieściach w XIX wieku.
Ewangelicy w Fordonie zjawili się po 1772 r. Byli to osadnicy niemieccy zachęceni polityką protekcyjną królów pruskich. Początkowo należeli oni do gminy w Bydgoszczy, utworzonej w 1773 r. Projekt powołania odrębnej gminy w Fordonie uzyskał poparcie samego króla Fryderyka Wilhelma III, ale jego realizacji przeszkodziły wydarzenia z 1806 r.. Dopiero w 1822 r. doszło do utworzenia gminy ewangelicko-unijnej z siedzibą w Fordonie, do której zaliczonych zostało blisko 2 tys. ewangelików z 36 pobliskich miejscowości. 
Kościół miejscowy miał charakter unijny, nad którym nadzór sprawował Generalny Superintendent w Poznaniu.
W 1824 r. wybudowano pastorówkę, w której znajdowała się także siedziba szkoły ewangelickiej. W budynku tym mieściła się również sala modlitwy przed wybudowaniem Kościoła. Zaś w związku z problemem gminy dotyczącym spłaty kredytu pod budowę Kościoła, wspólnota Ewangelicka w 1886 roku zdecydowała się zrzec prawa do budynków szkolnych, które po dziś dzień mieszczą się przy ulicy Wyzwolenia 4. W 1888 roku samym czasie oddano do pochówków cmentarz ewangelicki przy ul. Cechowej, przylegający do cmentarza katolickiego.
Budowę kościoła rozpoczęto dnia 16 października 1878 roku, a nie jak podaje się w przewodnikach turystycznych w 1877 roku. Budowę świątyni zakończono w listopadzie 1879 roku. A 27 listopada 1879 świątynia została uroczyście poświęcona przez Konsystorialnego Superintendeta Taube z Bromberga. Jednakże wyposażanie i wykańczanie świątyni trwało jeszcze do 1892 roku. Architekturę kościoła utrzymano w stylu neogotyckim, z elewacją z czerwonej klinkierowej cegły. Widoczne dzisiaj: wieża i zakrystia zostały dobudowane prawdopodobnie w pierwszym dziesięcioleciu XX wieku. Świątynia otrzymała wezwanie św. Jana Apostoła.
Kościół wyposażono w dwa dzwony z brązu oraz organy Wilhelma Sauera z Frankfurtu pozyskane za cenę 4 tys. marek. 
Na budowę kościoła gmina fordońska uzyskała pożyczkę 21 tys. marek, która później została częściowo pokryta przez skarb państwa.
Rozkwit parafii ewangelickiej w Fordonie przypadł na lata 1850-1914. Niemcy wyznania ewangelickiego stanowili wówczas większość społeczeństwa Fordonu i okolic. Po I wojnie światowej gmina skurczyła się do 900 osób, a przed samą II wojną światową do zaledwie 300.
W latach międzywojennych parafia ewangelicka obejmowała miejscowości: Strzelce Dolne, Strzelce Górne, Jarużyn, Miedzyń, Mariampol, Zofin, Łoskoń, Pałcz, Czarnówko, Siernieczek i Brdyujście. 
W 1929 r. w 50-lecie kościoła świątynię wyremontowano dzięki pomocy Gustav Adolf Verein we Wrocławiu. Wykonano m.in. wielki dywan ołtarzowy z czystej wełny oraz pomalowano prezbiterium farbą w kolorze błękitu. Sprowadzono również dwa dzwony stalowe z giserni Schellinga w Apolda (Niemcy). 
W 1933 r. kościołowi ewangelickiemu w Fordonie przyznano te same przywileje i prawa jakie miał kościół katolicki.
Celom sakralnym obiekt służył do 1945 r., do czasu gdy członkowie niemieckiej parafii ewangelickiej opuścili Polskę. Świątynia została przejęta przez starostwo Bydgoszczy i oddana katolikom podobnie jak 16 innych kościołów ewangelickich w Bydgoszczy i powiecie. Niestety, kilkuletnia zwłoka ze strony władzy duchownej w wyegzekwowaniu tego postanowienia doprowadziła do przeszło trzydziestoletniej zwłoki w przejęciu kościoła. 
Władze pod koniec lat 40. nie były już skłonne oddać obiektu i urządziły w nim magazyn zboża, a w latach 50. magazyn odzieży ochronnej.
W latach 70. XX w. zdewastowany budynek został przeznaczony przez władze do rozbiórki.
Miał on zniszczony dach, pęknięcia ścian, zniszczony filar wieży, ubytki w fundamentach i ścianach, brak drzwi oraz jakichkolwiek ruchomości wewnątrz, braki w balustradach na balkonach, zdewastowaną stolarkę okienną.
W tym samym czasie starania o odzyskanie budynku dla celów kultu religijnego podejmował proboszcz parafii św. Mikołaja, ks. Stanisław Grunt. Starania te przyniosły skutek dopiero w 1983 r., kiedy oficjalnie świątynię przekazano parafii św. Mikołaja. W latach 1983-1985 przeprowadzono kapitalny remont. 1 listopada 1985 r. ks. bp Marian Przykucki dokonał ponownego poświęcenia świątyni, przeznaczając ją dla ośrodka Duszpasterstwa Akademickiego “Emaus”. W tym czasie w pastorówce urządzono żłobek.
W 1990 r. została erygowana parafia pw. św. Jana Apostoła i Ewangelisty. 
Wezwanie kościoła dało początek pomysłowi, aby nowo budowane świątynie Fordonu otrzymały wezwania pozostałych ewangelistów, co też się stało.
W latach 90. XX w. świątynię wyposażono w sprzęt sakralny (ławki, konfesjonały, tabernakulum, kielichy, puszki, bieliznę kościelną) i przystosowano ostatecznie do sprawowania liturgii katolickiej. W 2001 r. kościół uzyskał zewnętrzną iluminację świetlną. W 2017 planowany jest remont wieży.
Architektura.
Kościół zbudowany został w stylu neogotyku, popularnie stosowanym w Bydgoszczy w architekturze sakralnej w II połowie XIX wieku.
Świątynia jest trójnawowa, o układzie bazylikowym, z prezbiterium skierowanym na wschód. Jest ono zamknięte trójboczną apsydą oraz zakrystią.
Na osi elewacji południowej znajduje się wysoka wieża z iglicą. W przyziemiu znajduje się kruchta, która pierwotnie stanowiła wejście główne. Kościół na zewnątrz jest oszkarpowany. Część otworów okiennych wykonano w formie rozet, inne zamknięto łukiem ostrym.
Wnętrze.
Wnętrze kościoła jest bardzo surowe, z zachowaniem stylu neogotyckiego. Tradycyjny wystrój wyróżnia się potężnymi emporami, charakterystycznymi dla kościołów ewangelickich.
Nawy boczne pokryte są stropami płaskimi, a nawa główna stropem załamanym pośrodku.
Współczesne umeblowanie oraz wystrój kościoła zaprojektowali w latach 90. XX wieku artyści plastycy: Halina i Włodzimierz Krzemkowscy z Bydgoszczy.
W kościele wiszą dwa obrazy: Matki Bożej Nieustającej Pomocy i św. Jana, patrona kościoła, spoczywającego na piersiach Pana Jezusa podczas Ostatniej Wieczerzy. Autorem obydwu obrazów oraz obrazów stacji Drogi Krzyżowej jest artysta plastyk Władysław Burchardt.
Od 1995 roku na wieży kościoła zawieszone są trzy dzwony o wadze 450, 250 i 170 kg i imionach: Maryja, Jan Apostoł i Tomasz Apostoł.

</doc>
<doc id="1706794" url="https://pl.wikipedia.org/wiki?curid=1706794" title="Mitterspitz">
Mitterspitz

Mitterspitz – szczyt w grupie Dachstein, części Północnych Alp Wapiennych. Leży w Austrii w kraju związkowym Styria. Sąsiaduje z Torstein i Hoher Dachstein. Jest trzecim pod względem wysokości szczytem Dachstein.
Pierwszego wejścia w 1872 r. dokonali Oskar Simony i G. Schmied.

</doc>
<doc id="1706795" url="https://pl.wikipedia.org/wiki?curid=1706795" title="Koppenkarstein">
Koppenkarstein

Koppenkarstein – szczyt w grupie Dachstein, części Północnych Alp Wapiennych. Leży w Austrii na granicy krajów związkowych Styria i Górna Austria. Na zachód leży niższy wierzchołek - Kleine Koppenkarstein (2832 m). Szczyt można zdobyć ze schronisk Austriahütte (1638 m) lub Simonyhütte (2205 m).
Pierwszego wejścia w 1873 r. dokonali A. Simony i J. Zauner.

</doc>
<doc id="1706796" url="https://pl.wikipedia.org/wiki?curid=1706796" title="Sami Uusitalo">
Sami Uusitalo

Sami "Tundra" Uusitalo (ur. 27 lipca 1977) – fiński basista, najbardziej znany z folk metalowego zespołu Finntroll i z funreal doom metalowego zespołu Shape of Despair. Gra także w folk/doom metalowej formacji The Mist and the Morning Dew. Gitarzysta zespołu Funebre nazywa się tak samo, nie jest to jednak ta sama osoba.

</doc>
<doc id="1706798" url="https://pl.wikipedia.org/wiki?curid=1706798" title="Gjaidstein">
Gjaidstein

Gjaidstein – szczyt w grupie Dachstein, części Północnych Alp Wapiennych. Leży w Austrii na granicy krajów związkowych Styria i Górna Austria. Niższe wierzchołki: Niedere Gjaidstein (2482 m) i Kleine Gjaidstein (2734 m). Szczyt można zdobyć ze schroniska Simonyhütte (2205 m). Na szczycie stoi krzyż.

</doc>
<doc id="1706800" url="https://pl.wikipedia.org/wiki?curid=1706800" title="Sołtysia Skała (Małe Pieniny)">
Sołtysia Skała (Małe Pieniny)

Sołtysia Skała (609 m n.p.m.), Dziad i Baba – dwie skały w Małych Pieninach na lewych zboczach potoku Czerszla, we wsi Szlachtowa w województwie małopolskim, w powiecie nowotarskim, w gminie miejsko-wiejskiej Szczawnica. Jedna ma kształt stołu to igła skalna. Przez szczawnickich górali skały te nazywane są "„Dziadem i Babą”". Obydwie zbudowane są ze skała wapiennych. Zostały oddzielone od masywu Krupianki w wyniku ruchów tektonicznych. Płaski wierzchołek porośnięty murawą i zarastający drzewami, podnóża usłane piargami.
Na Sołtysiej Skale uprawiana jest wspinaczka skalna. Świadczą o tym zamontowane na jej ścianach ringi oraz wyrównana i udeptana ścieżka pod ścianą skały będąca punktem startowym do wspinaczki.
Sołtysie Skały mają wysokość 8–10 m i zbudowane są z wapieni sukcesji czorsztyńskiej Pienińskiego Pasa Skałkowego. Składają się głównie z wapieni
krynoidowych i czerwonych wapieni bulastych z ostrą granicą, tworzoną przez polewy żelazisto-manganowych na stropie wapieni krynoidowych. Powstały w środkowej i późnej jurze. Zachowane gdzieniegdzie w wapieniach krynoidowych warstwowania przekątne wskazują, że wapienie te powstawały na skłonie tzw. grzbietu czorsztyńskiego. Powstał on jako śródoceaniczny grzbiet podmorski w Oceanie Tetydy w środkowej jurze.
Główna, większa skała ma kształt stołu i pionowe północne ściany. Zwana jest "Babą". Stojąca tuż obok niej izolowana iglica skalna to "Dziad", który grawitacyjnie odchyla się od Baby. Przyczyną jest niestabilne podłoże (miękkie, czarne łupki), na którym znajdują się Sołtysie Skały.

</doc>
<doc id="1706802" url="https://pl.wikipedia.org/wiki?curid=1706802" title="Sołtysie Skały">
Sołtysie Skały



</doc>
<doc id="1706803" url="https://pl.wikipedia.org/wiki?curid=1706803" title="Scheichenspitze">
Scheichenspitze

Scheichenspitze – szczyt w grupie Dachstein, części Północnych Alp Wapiennych. Leży w Austrii w kraju związkowym Styria.

</doc>
<doc id="1706804" url="https://pl.wikipedia.org/wiki?curid=1706804" title="Bogdan Marcinkiewicz">
Bogdan Marcinkiewicz

Bogdan Kazimierz Marcinkiewicz (ur. 21 marca 1966 w Wodzisławiu Śląskim) – polski inżynier, przedsiębiorca, poseł do Parlamentu Europejskiego VII kadencji.
Życiorys.
Z wykształcenia inżynier elektronik i magister zarządzania. Ukończył studia na Akademii Górniczo-Hutniczej w Krakowie, a także studia podyplomowe na Politechnice Śląskiej. Zawodowo związany z branżą górniczą i gazowniczą. Pracował w Kopalni Węgla Kamiennego 1 Maja w Wodzisławiu Śląskim, gdzie był zatrudniony jako elektromonter. Później podjął pracę w PGNiG oddział w Świerklanach. Następnie został prezesem firmy wykonującej usługi w zakresie gazownictwa. Założył też z amerykańskim wspólnikiem spółkę, zajmującą się proekologicznymi inwestycjami w gospodarce gazami odpadowymi. Otrzymał kilka nagród branżowych, m.in. przyznawanych m.in. przez Polskie Górnictwo Naftowe i Gazownictwo i Izbę Przemysłowo-Handlową w Rybniku.
W 2009 został kandydatem Platformy Obywatelskiej do Parlamentu Europejskiego. W wyborach uzyskał mandat europosła, kandydując w okręgu śląskim i otrzymując 10 481 głosów. W PE przystąpił do grupy Europejskiej Partii Ludowej oraz Komisji Przemysłu, Badań Naukowych i Energii. W 2014 bez powodzenia ubiegał się o reelekcję.

</doc>
<doc id="1706805" url="https://pl.wikipedia.org/wiki?curid=1706805" title="Lista Hansa Petera Martina">
Lista Hansa Petera Martina

Lista Hansa Petera Martina (niem. "Die Liste Dr. Martin – Für Demokratie, Kontrolle, Gerechtigkeit") – austriacka partia polityczna deklarująca się jako antykorupcyjna i walcząca z establishmentem, od 2004 reprezentowana w Parlamencie Europejskim.
Partia została założona w 2004 przez Hansa-Petera Martina, który wcześniej był przewodniczącym Socjaldemokratycznej Partii Austrii w Parlamencie Europejskim, a później wszedł w konflikt ze swoim partyjnym zapleczem.
W wyborach do Parlamentu Europejskiego w 2004 Lista Hansa Petera Martina odniosła niespodziewany sukces wyborczy uzyskując 14% głosów i dwa mandaty – tyle samo co reprezentowani w parlamencie krajowym Zieloni i o jeden więcej niż Wolnościowa Partia Austrii.
W wyborach do Rady Narodowej w 2006 ugrupowanie poniosło klęskę mimo poparcia udzielonego mu przez Kronenzeitung. Lista Martina uzyskała w nich jedynie 2,80% głosów nie przekraczając progu wyborczego. W wyborach do Parlamentu Europejskiego w 2009 na partię padło 500 tys. i 17,7% głosów, co przełożyło się na 3 mandaty europejskie.

</doc>
<doc id="1706814" url="https://pl.wikipedia.org/wiki?curid=1706814" title="Große Bischofsmütze">
Große Bischofsmütze

Große Bischofsmütze – najwyższy szczyt pasma Gosaukamm w grupie Dachstein, części Północnych Alp Wapiennych. Leży w Austrii, w kraju związkowym Salzburg. Znajduje się ok. 500 m na południowy zachód od wierzchołka Armkarwand (2356 m), przez który przebiega granica Salzburga z Górną Austrią.
Szczyt można zdobyć ze schroniska Hofpürglhütte (1705 m). Niższy wierzchołek - Kleine Bischofsmütze liczy 2430 m wysokości.
Pierwszego wejścia w 1879 r. dokonali Johann Schrempf i Johann Steiner.

</doc>
<doc id="1706816" url="https://pl.wikipedia.org/wiki?curid=1706816" title="Katarzyna Piłocik">
Katarzyna Piłocik



</doc>
<doc id="1706818" url="https://pl.wikipedia.org/wiki?curid=1706818" title="Zakon Bazylianów Melkitów Najświętszego Zbawcy">
Zakon Bazylianów Melkitów Najświętszego Zbawcy

Zakon Bazylianów Melkitów Najświętszego Zbawcy ("vel" bazylianie; łac. "Ordo Basilianus Sanctissimi Salvatoris Melkitarum") – katolicki zakon obrządku greckiego, żyjący według reguły zakonnej Bazylego Wielkiego.
Historia.
Powstanie zakonu bazylianów melkickich zbiegło się ze wzmocnieniem wpływów Kościoła rzymskokatolickiego na Bliskim Wschodzie w XVII wieku. Prawosławni kupcy syryjscy czuli się zagrożeni ze strony zarówno Osmanów, jak i piratów maltańskich. Bezpieczeństwo mogła im zapewnić obecność zachodnioeuropejskich konsulów. Aktywna obecność urzędników europejskich pociągnęła za sobą otworzenie misji łacińskich. Część duchowieństwa prawosławnego chętnie współpracowała z katolikami rzymskimi, mając na celu podniesienia poziomu wykształcenia wiernych.
20 grudnia 1683 roku metropolita tyrski i sydoński Eutymiusz Saifi przeszedł na wiarę katolicką, co pozwoliło mu na uniezależnienie się od prawosławnego patriarchy antiocheńskiego oraz na regularne pobieranie subsydiów z Rzymu. Przyjęcie katolicyzmu ułatwiło mu także nawiązanie stosunków ekonomicznych z emirami Druzów i osmańskimi władzami Sydonu.
Położenie geograficzne Sydonu pozwalało na skuteczną działalność misyjną wśród pielgrzymów, podążających do Ziemi Świętej. W 1684 roku Eutymiusz Saifi założył arabską kongregację "Al-Muchallis" – Zakon Bazylianów Melkitów Najświętszego Zbawcy. W 1711 roku w górach niedaleko Sydonu powstał pierwszym klasztor bazylianów melchickich – "Deir-al-Muchallis" (Monaster Zbawiciela). 25 grudnia 1717 roku zakon został zatwierdzony przez papieża Klemensa XI. 
W 1934 roku kongregacja wspólnie z mniejszymi zakonami melchickimi opracowała nową konstytucję zakonną, która została zatwierdzona w 1956 roku przez papieża Piusa XII. Bazylianie melkiccy mają klasztory w osiemnastu miastach Bliskiego Wschodu – w Libanie, Egipcie, Syrii i Autonomii Palestyńskiej. Prowadzą również parafie w diecezjach Tyru, Sydonie, Akce, Trypolisie, Damaszku. Zakon ma siedem parafii i Seminarium duchowne w Stanach Zjednoczonych. Według danych z 1998 roku zakon liczy stu dwudziestu trzech mnichów, wśród których dziewięćdziesięciu czterech ma święcenia kapłańskie. W 2005 roku zakon liczył stu czternastu mnichów.

</doc>
<doc id="1706819" url="https://pl.wikipedia.org/wiki?curid=1706819" title="Gimme! Gimme! Gimme! (A Man After Midnight)">
Gimme! Gimme! Gimme! (A Man After Midnight)

Gimme! Gimme! Gimme! (A Man After Midnight) – niealbumowy singel zespołu ABBA. Pierwszy raz pojawił się w składance Greatest Hits Vol. 2. W późniejszych wydaniach piosenka dodana została do albumu Voulez-Vous jako bonus. Utwór szybko stał się hitem podbijając światowe listy przebojów. Do piosenki nagrany został teledysk, który pokazuje jak ABBA pracowała w studiu nagraniowym. Powstała także hiszpańska wersja utworu p.t „¡Dame! ¡Dame! ¡Dame!”.

</doc>
<doc id="1706820" url="https://pl.wikipedia.org/wiki?curid=1706820" title="Taubenkogel">
Taubenkogel

Taubenkogel – szczyt w grupie Dachstein, części Północnych Alp Wapiennych. Leży w Austrii w kraju związkowym Górna Austria. Szczyt można zdobyć ze schroniska Simonyhütte (2205 m).

</doc>
<doc id="1706821" url="https://pl.wikipedia.org/wiki?curid=1706821" title="Henri Sorvali">
Henri Sorvali

Henri Antti Viljami Sorvali (ur. 19 października 1978 w Helsinkach), znany również jako Trollhorn – fiński muzyk, kompozytor i wokalista, multiinstrumentalista, a także inżynier dźwięku i producent muzyczny. Henri Sorvali znany jest przede wszystkim z wieloletnich występów w folk metalowych grupach Moonsorrow i Finntroll. Współtworzy ponadto zespoły Woods of Belial i Lakupaavi. Był ponadto członkiem zespołów Ahti, Crypt, Luokkasota, Masturbory, Terrorthrone, The Wicked, Thornfrost oraz Thunderdogs. W latach 90. XX w. jako muzyk koncertowy współpracował z zespołem rockowym The Rasmus.
Syn perkusisty rockowego Urpo „Upi” Sorvaliego (1952–1989). Jest kuzynem Ville Sorvaliiego, basisty i wokalisty Moonsorrow. Henri Sorvali poza działalnością artystyczną pracuje jako nauczyciel muzyki w Sibelius-lukio (szkoła średnia Sibelius) w Helsinkach.

</doc>
<doc id="1706822" url="https://pl.wikipedia.org/wiki?curid=1706822" title="Mladen Krstajic">
Mladen Krstajic



</doc>
<doc id="1706823" url="https://pl.wikipedia.org/wiki?curid=1706823" title="Hell’s Kitchen (Manhattan)">
Hell’s Kitchen (Manhattan)

Hell’s Kitchen, znana również jako Clinton albo Midtown West – dzielnica ("neighborhood") Manhattanu w mieście Nowy Jork, położona w przybliżeniu między ulicami 34. i 59., od 8th Avenue do rzeki Hudson.
Jest zapleczem transportowym, szpitalnym i magazynowym biznesowej dzielnicy Midtown Manhattan. Jej kiepska reputacja, której zawdzięcza swą „diabelską” nazwę, do początku lat 90. zaniżała ceny tamtejszych nieruchomości w porównaniu z resztą Manhattanu. 
W przeszłości Hell’s Kitchen była jednym z centrów nowojorskiego świata przestępczego, zwłaszcza mafii irlandzkiej. Urodzili się tu lub wychowali m.in.: gangster Owney Madden, przemytnik alkoholu Bill Dwyer i szefowie gangu z zachodniego Manhattanu (tzw. "Westies") James Coonan i Mickey Featherstone.

</doc>
<doc id="1706826" url="https://pl.wikipedia.org/wiki?curid=1706826" title="Somen Tchoyi">
Somen Tchoyi

Somen Tchoyi (ur. 29 marca 1983 w Duali) – kameruński piłkarz grający na pozycji środkowego pomocnika w ASV Taxham.
Kariera klubowa.
Karierę piłkarską Tchoyi rozpoczął w klubie Union Duala, wywodzącego się z jego rodzinnej Duali. W 2004 roku zadebiutował w kameruńskiej Première Division i w rodzimej lidze grał przez rok. W 2005 roku wyjechał do Norwegii, do tamtejszego klubu Odds BK. W pierwszej lidze norweskiej zadebiutował 10 kwietnia 2005 w zremisowanym 1:1 domowym meczu z Tromsø IL. W Odds BK grał do lata 2006 roku.
Kolejnym klubem w karierze Tchoyiego był Stabæk Fotball. Swoje pierwsze spotkanie w tej drużynie rozegrał 2 lipca 2006 w zwycięskim 2:0 spotkaniu z Molde FK. Był podstawowym zawodnikiem Stabæku. W 2007 roku wywalczył z tym klubem wicemistrzostwo kraju. W Stabæku grał także przez pół sezonie 2008, w którym klub ten został po raz pierwszy w historii mistrzem Norwegii oraz został finalistą Pucharu Norwegii.
Latem 2008 Kameruńczyk przeszedł za sumę 2 milionów euro do austriackiego Red Bull Salzburg. W austriackiej Bundeslidze zadebiutował 9 lipca 2008 w wygranym 6:0 meczu z SV Mattersburg i w 11. minucie tego meczu zdobył gola. W całym sezonie 2008/2009 zdobył 6 goli i został z Red Bullem mistrzostwo Austrii. W 2010 roku obronił tytuł mistrzowski.
Latem 2010 Tchoyi przeszedł do West Bromwich Albion. W Premier League zadebiutował 29 sierpnia 2010 w przegranym 0:1 wyjazdowym meczu z Liverpoolem. 16 października w meczu z Manchesterem United (2:2) strzelił pierwszego swojego gola w Anglii.
Kariera reprezentacyjna.
W reprezentacji Kamerunu Tchoyi zadebiutował 6 września 2008 roku w wygranym 2:1 spotkaniu eliminacji do Mistrzostw Świata w RPA z Republiką Zielonego Przylądka.

</doc>
<doc id="1706829" url="https://pl.wikipedia.org/wiki?curid=1706829" title="Kolonizacja grecka">
Kolonizacja grecka



</doc>
<doc id="1706831" url="https://pl.wikipedia.org/wiki?curid=1706831" title="Mydełko Fa (ujednoznacznienie)">
Mydełko Fa (ujednoznacznienie)



</doc>
<doc id="1706835" url="https://pl.wikipedia.org/wiki?curid=1706835" title="Francuscy posłowie do Parlamentu Europejskiego 2009–2014">
Francuscy posłowie do Parlamentu Europejskiego 2009–2014

Francuscy posłowie VII kadencji do Parlamentu Europejskiego zostali wybrani w wyborach przeprowadzonych 7 czerwca 2009, a dzień wcześniej w niektórych terytoriach zamorskich.

</doc>
<doc id="1706836" url="https://pl.wikipedia.org/wiki?curid=1706836" title="Kościół Zmartwychwstania Pańskiego w Bydgoszczy (Śródmieście)">
Kościół Zmartwychwstania Pańskiego w Bydgoszczy (Śródmieście)

Kościół Zmartwychwstania Pańskiego w Bydgoszczy – świątynia parafii polskokatolickiej Zmartwychwstania Pańskiego.
Położenie.
Kościół znajduje się przy ul. Jana i Jędrzeja Śniadeckich 36 w Śródmieściu Bydgoszczy.
Historia.
Budynek kościoła powstał w 1864 jako dom modlitwy dla Zjednoczenia Apostolskiego (irwingianów). Był to pierwszy obiekt sakralny zbudowany na terenie obecnego Śródmieścia, w 11 lat po wytyczeniu urbanistycznym nowej dzielnicy łączącej Stare Miasto z dworcem kolejowym. Nie jest znany autor projektu budowli.
W 1892 świątynia została rozbudowana o kaplice boczne. Do 1945 służyła niemieckojęzycznej gminie wyznaniowej Kościoła Nowoapostolskiego.
W 1946 władze miejskie przydzieliły świątynię Kościołowi polskokatolickiemu, którego bydgoska parafia pw. Zmartwychwstania Pańskiego istniała od 1925, lecz nie posiadała wcześniej własnego obiektu sakralnego.
Począwszy od lat 50. XX w. prowadzono w budynku prace modernizacyjne. Wykonano m.in. elewację zewnętrzną kościoła, a w latach 1978-1979 przeprowadzono remont wnętrza.
Zbudowany został wówczas ołtarz posoborowy, położono nową posadzkę w prezbiterium, zakupiono nowe lichtarze, naczynia liturgiczne i szaty, położono ponadto nowy dach z blachy ocynkowanej, a plac przed kościołem wybetonowano. W 1982 przy kościele zbudowano nową plebanię, a w 2020 poddano rewitalizacji skwer przed kościołem.
Aktualnie kościół ten skupia w Bydgoszczy i okolicy ok. 300 rodzin parafian.
Architektura.
Zewnętrzna forma kościoła prezentuje formy historyzujące z przewagą neogotyku.
Kościół zorientowany jest w kierunku północnym i fasadą od strony ulicy Jana i Jędrzeja Śniadeckich.
Czteroprzęsłowa budowla zamknięta jest od północy trójbocznie ograniczonym prezbiterium. Salowe wnętrze z chórem muzycznym nakryte jest płaskim, drewnianym stropem. O średniowiecznej stylizacji kościoła świadczy oskarpowanie uskokowymi przyporami, ostrołukowe okna i wejście do kruchty, pinakle oraz krzyżowo-żebrowe sklepienie prezbiterium. Obok typowych dla gotyku form występują również architektoniczne formy włoskie: frontowe rozetowe okno oraz fryz trójlistny biegnący pod gzymsem szczytu fasady.
We wnętrzu na uwagę zasługuje forma łuku tęczowego – typu Tudora. Zewnętrzna dekoracja architektoniczna jest wyważona i niewyszukana.

</doc>
<doc id="1706837" url="https://pl.wikipedia.org/wiki?curid=1706837" title="Norberto Méndez">
Norberto Méndez

Norberto Doroteo Méndez (5 stycznia 1923 - 22 czerwca 1998) - piłkarz argentyński noszący przydomek "Tucho", napastnik.
Życiorys.
Urodzony w Buenos Aires Méndez karierę piłkarską rozpoczął w 1941 roku w klubie CA Huracán, gdzie zadebiutował obok dwóch wybitnych reprezentantów kraju - Herminio Masantonio i Emilio Baldonedo. Jako piłkarz klubu Huracán wziął udział w turnieju Copa América 1945, gdzie Argentyna zdobyła tytuł mistrza Ameryki Południowej. Méndez zagrał w pięciu meczach - z Ekwadorem, Kolumbią (zdobył 2 bramki), Chile (zdobył 1 bramkę), Brazylią (zdobył wszystkie 3 bramki) i Urugwajem. Jako zdobywca 6 bramek został królem strzelców turnieju.
Rok później wziął udział w turnieju Copa América 1946, gdzie Argentyna drugi raz z rzędu zdobyła tytuł mistrza Ameryki Południowej. Méndez zagrał we wszystkich pięciu meczach - z Paragwajem (w 68 minucie wszedł na boisko za Vicente de la Matę), Boliwią (zdobył 2 bramki), Chile, Urugwajem (zdobył bramkę) i Brazylią (zdobył wszystkie 2 bramki). Jako zdobywca 5 goli został wicekrólem strzelców turnieju.
Nadal jako gracz klubu Huracán wziął udział w turnieju Copa América 1947, gdzie Argentyna trzeci raz z rzędu zdobyła mistrzostwo Ameryki Południowej. Méndez zagrał we wszystkich 7 meczach - z Paragwajem (zdobył bramkę), Boliwią (zdobył 2 bramki), Peru, Chile, Kolumbią, Ekwadorem (zdobył bramkę) i Urugwajem (zdobył 2 bramki - w 86 minucie zmienił go Mario Fernández). Jako zdobywca 6 bramek został wicekrólem strzelców turnieju.
W 1947 roku, razem z duetem Juan Carlos Salvini - Llamil Simes, został graczem klubu Racing Club de Avellaneda, tworząc znakomity atak: Juan Carlos Salvini - Norberto Doroteo Méndez - Rubén Norberto Bravo - Llamil Simes - Ezra Sued. Razem z Racingiem trzy razy z rzędu zdobył tytuł mistrza Argentyny - w 1949, 1950 i 1951 roku. W 1952 roku na trzy miesiące wypożyczony został do urugwajskiego klubu Club Nacional de Football, któremu pomógł w zdobyciu mistrzostwa Urugwaju. Po powrocie do Racingu pomógł klubowi zdobyć wicemistrzostwo Argentyny. Później Méndez grał w Racingu jeszcze przez 2 lata - łącznie w barwach Racingu rozegrał 128 meczów i zdobył 47 bramek.
W 1954 roku przeniósł się do klubu CA Tigre. W 1956 roku wrócił do klubu Huracán, gdzie w 1958 roku zakończył karierę piłkarską. Méndez w lidze argentyńskiej rozegrał łącznie 392 mecze i zdobył 123 bramki.
W reprezentacji Argentyny w latach 1945-1956 rozegrał 31 meczów i zdobył 19 bramek. Aż 17 bramek zdobył podczas turniejów Copa América, co czyni go najlepszym strzelcem w tabeli wszech czasów tych rozgrywek.
Méndez był piłkarzem krępym i niewysokim, mającym podobne skłonności do tycia jak słynny węgierski piłkarz Ferenc Puskás. Charakteryzowała go kocia zręczność ruchów, a piłką potrafił z jednakową swobodą operować obiema nogami, jak i głową. Mistrzowsko opanował tzw. "palomity", czyli lekkie, podkręcone strzały, przy których piłka zataczała łuk przed wpadnięciem w światło bramki. Nie ograniczał się jednak do lekkich, technicznych strzałów, gdyż potrafił uderzać z potężną siłą z odległości 30 metrów. Należy także do najwybitniejszych mistrzów dryblingu w dziejach argentyńskiego futbolu. Nigdy jednak, w odróżnieniu od pozostałych wirtuozów, nie nadużywał dryblingu, nie stosował go jedynie na pokaz, ale zawsze po to, by zbliżyć się do bramki rywala i strzelić gola.
Mówiono o Méndezie, że miał trzy wielkie miłości w swym życiu - Huracán był jego ukochaną, Racing żoną, a reprezentacja Argentyny pasją.

</doc>
<doc id="1706842" url="https://pl.wikipedia.org/wiki?curid=1706842" title="Zespół Szkół Ekonomiczno-Odzieżowych w Gnieźnie">
Zespół Szkół Ekonomiczno-Odzieżowych w Gnieźnie

Zespół Szkół Ekonomicznych w Gnieźnie im. Stefana Kardynała Wyszyńskiego Prymasa Tysiąclecia – szkoła ponadpodstawowa w Gnieźnie, w skład której wchodzą:
Historia.
Szkoła została założona w 1901 roku. Początkowo jej budynek należał do władz pruskich. W okresie I wojny światowej dyrektorem był prawdopodobnie Niemiec, Rogatz.
Szkoła przeszła całkowicie w polskie ręce dopiero w 1918 roku. Wtenczas pracę w szkole rozpoczęli polscy nauczyciele. Dyrektorem został mianowany Wacław Fischer. W skład zespołu wchodziły: Szkoła Handlowa, Szkoła Rzemieślnicza, kurs rzemieślniczy, Szkoła Krawiecka, Szkoła Bieliźniarska, kursy gospodarstwa domowego i bieliźniarstwa. W latach trzydziestych, po zmianach ustawowych, utworzono gimnazjum kupieckie.
Podczas II wojny światowej budynek służył jako niemiecki szpital wojskowy. W czasie wojny zginęło wielu nauczycieli, a niektórzy nie powrócili już do pracy w szkole. W 1945 roku szkoła znów znalazła się w budynku przy ulicy Bolesława Chrobrego. Po przezwyciężeniu wszystkich przeciwności, uczniowie mogli się kształcić w Miejskim Koedukacyjnym Gimnazjum Kupieckim i Liceum Handlowym, którego dyrektorem został Wacław Horodyski. W kolejnych latach zmieniała się struktura placówki.
W roku szkolnym 1974/1975 poszczególne szkoły połączyły się w Zespół Szkół Zawodowych nr 1. Na emeryturę przeszedł dyr. Marian Rafiński, a jego stanowisko powierzono Kazimierzowi Putzowi.
W roku 1990 nowym dyrektorem szkoły został jej absolwent, Jerzy Stachowiak.
Rok szkolny 1992/1993 był czasem zmian. 10 grudnia 1992 roku zmieniono nazwę na Zespół Szkół Ekonomiczno-Odzieżowych. Szkoły gastronomiczne zostały przeniesione do Zespołu Szkół Zawodowych nr 4.
W roku 2001 odbyły się uroczyste obchody stulecia szkoły.
Kolejne zmiany w strukturze Zespołu Szkół Ekonomiczno-Odzieżowych przyniosła reforma edukacji. Utworzono trzyletnie liceum profilowane, czteroletnie technika: ekonomiczne, handlowe, odzieżowe, a także Technikum Uzupełniające dla Dorosłych, Zasadniczą Szkołę Zawodową Handlową i Odzieżową oraz Szkołę Policealną.
W roku 2007 dyrektorem został Sławomir Wierzelewski. Wtedy też został uruchomiony kolejny kierunek kształcenia – czteroletnie technikum informatyczne. W październiku tego samego roku, nastąpiło uroczyste nadanie szkole imienia Stefana Kardynała Wyszyńskiego Prymasa Tysiąclecia.Od 1 września 2008 szkoła kształci także w kierunku technik logistyk.
Od 1 września 2019 roku dyrektorem szkoły jest Łukasz Muciok.
Budynek szkoły.
Gmach szkoły został wpisany do rejestru zabytków 31 marca 2004.

</doc>
<doc id="1706843" url="https://pl.wikipedia.org/wiki?curid=1706843" title="Masakra w Distomo">
Masakra w Distomo



</doc>
<doc id="1706848" url="https://pl.wikipedia.org/wiki?curid=1706848" title="Turysta w Polsce">
Turysta w Polsce

Turysta w Polsce – miesięcznik wydawany w Krakowie w latach 1935–1938 pod redakcją S. Fächera (roczniki 1-4, łącznie 42 numery, 35 zeszytów). Pismo było wspólnym organem Polskiego Towarzystwa Tatrzańskiego, Polskiego Związku Narciarskiego i Polskiego Związku Kajakowego. Podejmowało problematykę turystyki kwalifikowanej: narciarskiej, kajakowej, turystyki górskiej, taternictwa i polskiego alpinizmu.
O tematyce tatrzańskiej pisali m.in. Włodzimierz Firsoff, Walery Goetel, Władysław Krygowski czy Jan Alfred Szczepański.

</doc>
<doc id="1706853" url="https://pl.wikipedia.org/wiki?curid=1706853" title="Pismo telugu">
Pismo telugu

Pismo telugu – indyjski alfabet sylabiczny, wywodzący się z pisma brahmi poprzez pismo kadamba, używany do zapisywania języka telugu. 
Samogłoski.
Samogłoski mają postać niezależną, jeżeli występują w nagłosie. Po spółgłoskach zapisywane są za pomocą znaków diakrytycznych. 
Spółgłoski.
Przykłady:

</doc>
<doc id="1706854" url="https://pl.wikipedia.org/wiki?curid=1706854" title="Aglomeracja wrocławska">
Aglomeracja wrocławska

Aglomeracja wrocławska – aglomeracja monocentryczna w południowo-zachodniej części Polski w województwie dolnośląskim, na którą składa się miasto Wrocław (metropolia globalna kategorii Gamma-) oraz jego satelickie miejscowości. W zależności od koncepcji i przyjętych kryteriów delimitacji obszarów, liczba ludności zamieszkującej aglomerację wynosi około 1,25 mln osób. 
W przypadku aglomeracji wrocławskiej jej obszar nie jest w całości silnie zurbanizowany. Mianem aglomeracji wrocławskiej określa się obszar, który jest powiązany gospodarczo z Wrocławiem, a znaczny procent mieszkańców jest z nim związany. 
Miejscowości aglomeracji wrocławskiej.
Dane statystyczne GUS (stan z 30.06.2020)
Skład aglomeracji wrocławskiej.
W 2005 miasto Wrocław i siedem gmin utworzyło spółkę pod nazwą Agencja Rozwoju Aglomeracji Wrocławskiej SA (ARAW). Obecnie jej akcjonariuszami jest 30 gmin z powiatów: 
W czerwcu 2013 zarejestrowano Stowarzyszenie Aglomeracja Wrocławska, które obecnie skupia 26 gmin z obszaru Aglomeracji Wrocławskiej: 

</doc>
<doc id="1706855" url="https://pl.wikipedia.org/wiki?curid=1706855" title="Norberto Mendez">
Norberto Mendez



</doc>
<doc id="1706856" url="https://pl.wikipedia.org/wiki?curid=1706856" title="Józef Kuczmowski">
Józef Kuczmowski

Józef Kuczmowski (ur. 9 lutego 1928 w Zwierzyńcu, zm. 12 sierpnia 2001) – polski inżynier budownictwa i polityk, poseł na Sejm PRL IX kadencji.
Życiorys.
W 1954 skończył Wyższą Szkołę Inżynierską w Szczecinie. Od września 1954 pracował w Zakładzie Energetycznym w Zamościu, najpierw jako kierownik budowy, później inspektor nadzoru przy rozbudowie obiektów energetycznych. Był kierownikiem Zespołu Pracowni Specjalistycznych w Pracowniach Konserwacji Zabytków Oddział Zamość. W 1977 został sekretarzem rady wojewódzkiej Naczelnej Organizacji Technicznej w Zamościu i dyrektorem Biura RW NOT. Był członkiem prezydium wojewódzkiej Rady Przyjaciół Harcerstwa i wojewódzkiego Komitetu Pokoju, wiceprezes Towarzystwa Opieki nad Majdankiem, członek założyciel „Hetmana”, członek Klubu Inteligencji.
W 1965 wstąpił do Polskiej Zjednoczonej Partii Robotniczej. Zasiadał w Komisji ds. Edukacji Ekonomicznej jej Komitetu Wojewódzkiego. W latach 1985–1989 pełnił mandat posła na Sejm PRL IX kadencji z okręgu Zamość, zasiadając w Komisji Nauki i Postępu Technicznego oraz w Komisji Budownictwa, Gospodarki Przestrzennej, Komunalnej i Mieszkaniowej. Działał także w Patriotycznym Ruchu Odrodzenia Narodowego.
Pochowany na cmentarzu parafialnym w .

</doc>
<doc id="1706857" url="https://pl.wikipedia.org/wiki?curid=1706857" title="Barbara Gorgoń-Flont">
Barbara Gorgoń-Flont

Barbara Gorgoń-Flont (ur. 11 stycznia 1936 w Gródku nad Dunajcem, zm. 13 kwietnia 2020) – polska saneczkarka, medalistka mistrzostw świata, olimpijka.
Kariera.
Na igrzyskach startowała jeden raz. W 1964, w debiucie saneczkarstwa na olimpiadzie, była bliska zdobycia medalu zajmując 5. miejsce. W 1958, na torze w Krynicy, odniosła największy sukces w karierze zdobywając brązowy medal mistrzostw świata (przegrała tylko z koleżankami z reprezentacji: Marią Semczyszak oraz Heleną Bether-Szubert).
W marcu 2013 na Uniwersytecie Jagiellońskim w Krakowie otrzymała Medal „Kalos Kagathos".

</doc>
<doc id="1706858" url="https://pl.wikipedia.org/wiki?curid=1706858" title="Norberto Doroteo Méndez">
Norberto Doroteo Méndez



</doc>
<doc id="1706860" url="https://pl.wikipedia.org/wiki?curid=1706860" title="Thohoyandou">
Thohoyandou

Thohoyandou – miasto, zamieszkane przez 69 453 ludzi (2011), w Republice Południowej Afryki, w prowincji Limpopo.
W czasach apartheidu było stolicą bantustanu Venda.

</doc>
<doc id="1706861" url="https://pl.wikipedia.org/wiki?curid=1706861" title="Maria Kulik (polityk)">
Maria Kulik (polityk)

Maria Kulik (ur. 22 grudnia 1938 w Sokołowie) – polska szwaczka i polityk, posłanka na Sejm PRL IX kadencji.
Życiorys.
Ukończyła Technikum Odzieżowe. Pracowała jako szwaczka, następnie brygadzistka i mistrz szwalni, po czym została kierownikiem wydziału szwalni w Zakładach Przemysłu Odzieżowego „Goflan” w Gubinie. Pełniła funkcje I sekretarza Podstawowej Organizacji Partyjnej Polskiej Zjednoczonej Partii Robotniczej oraz wiceprzewodniczącej Zarządu Miejskiego Ligi Kobiet Polskich. W latach 1985–1989 pełniła mandat posłanki na Sejm PRL IX kadencji z okręgu Zielona Góra. Zasiadała w Komisji Prac Ustawodawczych oraz w Komisji Nadzwyczajnej do rozpatrzenia projektów ustaw zmieniających przepisy dotyczące rad narodowych i samorządu terytorialnego.

</doc>
<doc id="1706863" url="https://pl.wikipedia.org/wiki?curid=1706863" title="Akt o formie Rządu z 1772">
Akt o formie Rządu z 1772

Akt o formie Rządu z 1772 – dokument zastępujący „Akt o formie Rządu z 1720”. Wprowadzał monarchię absolutną w Szwecji, efekt bezkrwawego zamachu stanu przeprowadzonego przez króla Gustawa III i jego zwolenników (Gustavianerna). Dokument ten umocnił pozycję króla Gustawa III i znacząco osłabił pozycję szwedzkiego parlamentu (Riksdag). Oznaczał też koniec szwedzkiej „ery wolności”. Pełna autokracja w Szwecji mogła być wprowadzona dopiero po sporządzeniu aneksu w 1789 – „Aktu zjednoczenia i bezpieczeństwa”.
Zobacz też.
obecna konstytucja Szwecji, historia Szwecji

</doc>
<doc id="1706866" url="https://pl.wikipedia.org/wiki?curid=1706866" title="Tokimasa Hōjō">
Tokimasa Hōjō

 – pierwszy z dziewięciu regentów (shikkenów) z rodu Hōjō, którzy sprawowali rzeczywistą władzę w Japonii. 
Tokimasa wywodził się z samurajskiego rodu Hōjō. Początkiem jego kariery był sojusz z Yoritomo Minamoto, w czasie jego pobytu na wygnaniu po śmierci ojca. Yoritomo poślubił córkę Tokimasy – Masako Hōjō i w 1181 r. udzielił mu wsparcia w walce z zabójcami jego ojca. 
Zwycięski Yoritomo ustanowił siogunat Kamakura i przejął faktyczne rządy w kraju. 
Po śmierci Yoritomo w 1199 r. Tokimasa stanął na czele rady doradczej, mającej na celu ograniczenie władzy porywczego syna i następcy Yoritomo – Yori'ie Minamoto. W 1204 r. Yori'ie został zamordowany z rozkazu Tokimasy, a siogunem został jego niepełnoletni brat Sanetomo Minamoto. Tokimasa objął urząd regenta i przejął władzę oficjalnie w imieniu wnuka. Od tego czasu, aż do 1333 r. kolejni przedstawiciele rodu Hōjō, pełnili funkcję regentów, sprawując rzeczywiste rządy w Japonii. Po próbie zamachu na życie Sanetomo w 1205 r., Tokimasa został zmuszony przez swoją córkę Masako i syna Yoshitokiego Hōjō do ustąpienia ze stanowiska regenta. Nowym regentem został Yoshitoki, a usunięty ze stanowiska regenta Tokimasa wstąpił do buddyjskiego klasztoru, gdzie zakończył życie. 

</doc>
<doc id="1706867" url="https://pl.wikipedia.org/wiki?curid=1706867" title="Frankfort (Południowa Afryka)">
Frankfort (Południowa Afryka)

Frankfort – miasto w Republice Południowej Afryki, w prowincji Wolne Państwo.
Frankfort leży w regionie rolniczym, nad brzegiem rzeki Wilge. Zostało założone w roku 1869 na farmie Roodepoort, a w roku 1896 zostało siedzibą gminy.

</doc>
<doc id="1706869" url="https://pl.wikipedia.org/wiki?curid=1706869" title="Zofia Kurek">
Zofia Kurek

Zofia Kurek (ur. 6 marca 1951 w Janowicach) – polska polityk, posłanka na Sejm PRL IX kadencji.
Życiorys.
Ukończyła Technikum Włókiennicze w Bielsku Białej, a następnie pracowała jako mistrz oddziału przygotowania produkcji w Zakładach Przemysłu Wełnianego „Merilana” w Bielsku-Białej. W 1973 wstąpiła do Polskiej Zjednoczonej Partii Robotniczej, gdzie była II sekretarzem Podstawowej Organizacji Partyjnej oraz przewodniczącą Zakładowej Komisji Rewizyjnej. W latach 1985–1989 pełniła mandat posłanki na Sejm PRL z okręgu Bielsko-Biała, zasiadając w Komisji Przemysłu. Członkini związków zawodowych, Naczelnej Organizacji Technicznej oraz Towarzystwa Przyjaźni Polsko-Radzieckiej.

</doc>
<doc id="1706870" url="https://pl.wikipedia.org/wiki?curid=1706870" title="Tokimasa Hojo">
Tokimasa Hojo



</doc>
<doc id="1706871" url="https://pl.wikipedia.org/wiki?curid=1706871" title="Tzaneen">
Tzaneen

Tzaneen – miasto, zamieszkane przez 14 571 ludzi (2011), w Republice Południowej Afryki, w prowincji Limpopo.
Miasto leży ok. 420 km na północny wschód od Johannesburga, w regionie rolniczym.

</doc>
<doc id="1706877" url="https://pl.wikipedia.org/wiki?curid=1706877" title="Atis Lejiņš">
Atis Lejiņš

Atis Lejiņš (ur. 28 września 1942 w Jełgawie) – łotewski politolog i polityk, znawca stosunków międzynarodowych i specjalista z zakresu polityki bezpieczeństwa, były dyrektor Łotewskiego Instytutu Polityki Zagranicznej oraz Fundacji Wolności i Solidarności, były wiceprzewodniczący Łotewskiej Socjaldemokratycznej Partii Robotniczej. Od 2010 do 2022 poseł do Sejmu Republiki Łotewskiej.
Życiorys.
Ukończył szkołę średnią w Australii. W 1968 uzyskał stopień magistra historii na Uniwersytecie Kalifornijskim w Los Angeles. W latach osiemdziesiątych kształcił się na studiach doktoranckich z dziedziny historii na Uniwersytecie Sztokholmskim. Pod koniec lat 80. zaangażował się w działalność w Łotewskim Froncie Ludowym. Był szefem jego oddziału w Szwecji (1989–1992) oraz sekcji zagranicznej Frontu (1991). Zasiadał w Radzie Łotewskiego Frontu Ludowego (1991–1992).
W 1992 założył Łotewski Instytut Polityki Zagranicznej (łot. Latvijas Ārpolitikas institūts), którego do dziś jest prezesem. Był członkiem Łotewskiego Towarzystwa Polityki Zagranicznej (1994–2000) oraz łotewskim przedstawicielem w ISAB (International Security Advisory Board to Georgia). W 1995 został przyjęty w szereg członków zagranicznych Szwedzkiej Królewskiej Akademii Wojskowej.
Stoi na czele Fundacji Wolności i Solidarności (łot. Brīvības un solidaritātes fonds). Jest członkiem Łotewskiej Organizacji Transatlantyckiej (wcześniej zasiadał w jej władzach). Współpracuje z Fundacją Sorosa na Łotwie. W 2004 przyznano mu doktorat honorowy w Łotewskiej Akademii Nauk (łot. "Latvijas Zinātņu akadēmija", LZA).
W wyborach w 2009 bez powodzenia ubiegał się o mandat posła do Parlamentu Europejskiego z pierwszego miejsca listy Łotewskiej Socjaldemokratycznej Partii Robotniczej, której był wiceprzewodniczącym. W wyborach w 2010 wystartował z listy Jedności z rekomendacji SCP. Po uzyskaniu mandatu w Sejmie zapowiedział, że nie zamierza rezygnować z członkostwa w LSDSP, jednak na początku 2011 został wykluczony z partii.
W wyborach w 2014 uzyskał reelekcję do Sejmu XII kadencji z listy Jedności. W wyborach w 2018 nie dostał się do Sejmu, jednak mandat objął w styczniu 2019 po zawieszeniu jego przez jednego z ministrów Jedności. W wyborach w 2022 nie kandydował ponownie do Sejmu. 
Obecnie jest m.in. dyrektorem honorowym Łotewskiego Instytutu Polityki Zagranicznej oraz felietonistą. 

</doc>
<doc id="1706879" url="https://pl.wikipedia.org/wiki?curid=1706879" title="Festiwal Multimedialny Mediawave">
Festiwal Multimedialny Mediawave

Festiwal Multimedialny Mediawave – międzynarodowy festiwal propagujący kulturę śląską. Organizatorem polskiej edycji jest Mysłowicki Ośrodek Kultury i Sztuki „Trójkąt”. 
Historia festiwalu.
Po raz pierwszy festiwal został zorganizowany w 1990 roku na Węgrzech jako festiwal filmowy. Pierwsza edycja odbyła się w mieście Győr, a polska edycja odbywa się od kilku lat w Mysłowicach. Od 1996 roku ma zasięg międzynarodowy i odbywa się jednocześnie w kilku krajach Europy. Impreza została rozszerzona o koncerty, wystawy i spektakle teatralne spotkania i dyskusje literackie. Mediawave stał się jednym z ważniejszych międzynarodowych festiwali sztuki, na którym promuje się taniec, muzykę, malarstwo, fotografię i kinematografię światową.
Podczas pięciu edycji miały miejsce koncerty takich gatunków muzyki jak: reggae, pagan ethno, jazz, rock, blues i wiele innych. Odbywały się też wernisaże plastyczne oraz fotograficzne twórców z całej Polski i zagranicy. Wyświetlano również dzieła z mało znanych gatunków filmowych. Nakręcono też kilkadziesiąt godzin materiałów filmowych służących do promocji mało znanych zjawisk artystycznych. W ramach współpracy i wymiany kulturalnej występowały w Polsce zespoły z Węgier, Niemiec, Słowacji, Czech, Ukrainy, Białorusi, Rosji, Kurdystanu i Tybetu.
W wyniku działań Mysłowickiego Ośrodka Kultury i Sztuki „Trójkąt” do festiwalu przyłączyła się również Warszawa, Wrocław i Szczecin. W czasie trwania festiwalu możemy poznać kulturę innych narodów głównie z Europy. W tegorocznej edycji podczas pierwszych dni imprezy będzie można usłyszeć muzykę etniczną Dalekiego Wschodu. 

</doc>
<doc id="1706881" url="https://pl.wikipedia.org/wiki?curid=1706881" title="Pokłon Trzech Króli (obraz Rogiera van der Weydena)">
Pokłon Trzech Króli (obraz Rogiera van der Weydena)

Pokłon Trzech Króli – obraz namalowany przez Rogiera van der Weydena, znajdujący się obecnie w muzeum Stara Pinakoteka w Monachium.
Charakterystyka.
Obraz powstał po powrocie malarza z wyprawy po Włoszech. Stanowił centralną część tryptyku ołtarzowego znajdującego się w Kolonii w kościele św. Kolumbana. Prawa strona ołtarza przedstawiała scenę nowotestamentową zatytułowaną "Ofiarowanie w świątyni", a po lewej stronie umieszczono "Zwiastowanie". Trzy epizody z życia Chrystusa pochodziły z ewangelii Łukasza. Dzieło powstało na zamówienie burmistrza Kolonii Goedarta von dem Wasserfass, który został przedstawiony po lewej stronie obrazu.
Opis.
Dzieło tradycyjnie przedstawia Matkę Boską wraz ze Świętą Rodziną oraz Trzech Króli oddających hołd Dzieciątku. W stylu, w jakim przedstawił Weyden tę scenę, można dopatrzyć się wpływu malarstwa florenckiego, głównie w szczegółowym przedstawieniu postaci. Jako trzech króli malarz przedstawił osoby mu współczesne, ówczesnych władców: Karola VII, Filipa Dobrego z Burgundii i Ludwika XI z Francji. Po prawej stronie w arkadzie, na drugim planie, znajdują się widzowie. Jeden z nich, starzec z siwą głową, kładzie dłoń na ramieniu sąsiada, a drugą wskazuje na rozgrywającą się scenę, spoglądając jednocześnie w stronę widza. W ten sposób oglądający ma wrażenie bycia świadkiem tego wyjątkowego wydarzenia. To wrażenie potęgują osoby stojące za starcem, które koniecznie chcą obejrzeć pokłon króli. Scena rozgrywa się w zrujnowanym romańskim kościele będącym symbolem Starego Testamentu. W prawym górnym rogu jest widoczna gotycka katedra symbolizująca Nowe Przymierze.
Za szopą Weyden przedstawił rozległy i szczegółowy krajobraz oraz panoramę miasta, prawdopodobnie ówczesnej Kolonii. Droga wiodąca wśród wzgórz i wijąca się w stronę miasta ma nawiązywać do drogi pielgrzymki królów oraz do roli Kolonii jako miasta, do którego pielgrzymowali wierni. 
W centralnej części obrazu, na arkadzie, malarz umieścił krucyfiks, co miało nawiązywać do przyszłej śmierci Chrystusa. W większości obrazów przedstawiających małego Jezusa, symbolami czy atrybutami nawiązującymi do przyszłych wydarzeń był m.in. szczygieł lub czerwony goździk. Weyden zastosował ukazanie szczegółu bezpośrednio nawiązującego do męki Chrystusa, którego jednak nie zauważają zgromadzone osoby.

</doc>
<doc id="1706884" url="https://pl.wikipedia.org/wiki?curid=1706884" title="Irak na Letnich Igrzyskach Paraolimpijskich 2008">
Irak na Letnich Igrzyskach Paraolimpijskich 2008

Irak na Letnich Igrzyskach paraolimpijskich w Pekinie reprezentowało 20 zawodników.

</doc>
<doc id="1706885" url="https://pl.wikipedia.org/wiki?curid=1706885" title="Amt Landhagen">
Amt Landhagen

Amt Landhagen – związek gmin w Niemczech, w kraju związkowym Meklemburgia-Pomorze Przednie, w powiecie Vorpommern-Greifswald. Siedziba związku znajduje się w miejscowości Neuenkirchen. Powstał 3 kwietnia 1992.
W skład związku wchodzi dziewięć gmin wiejskich "(Gemeinde)":

</doc>
<doc id="1706887" url="https://pl.wikipedia.org/wiki?curid=1706887" title="Mjanma na Letnich Igrzyskach Paraolimpijskich 2008">
Mjanma na Letnich Igrzyskach Paraolimpijskich 2008

Mjanmę na Letnich Igrzyskach paraolimpijskich w Pekinie reprezentowało 3 zawodników.
Medale.
Mjanma nie zdobyła żadnego medalu

</doc>
<doc id="1706888" url="https://pl.wikipedia.org/wiki?curid=1706888" title="Henri Bellechose">
Henri Bellechose

Henri Bellechose (zm. przed 28 stycznia 1445) – niderlandzki malarz epoki późnego gotyku. Pochodził z południowych Niderlandów, skąd przybył do Dijon.
W 1415 roku zastąpił Jeana Malouela jako nadworny malarz księcia Burgundii, Jana bez Trwogi. W tym samym roku miał wykonać dekoracje dla kościoła Notre-Dame w Dijon. W 1416 roku namalował (prawdopodobnie rozpoczęty przez Malouela) obraz Komunia święta i męczeństwo św. Dionizego dla opactwa Kartuzów w Champmol. 
Po śmierci Jana bez Trwogi został zatrudniony przez kolejnego księcia Burgundii, Filipa Dobrego. Jego kolejne prace miały charakter dekoracyjny, związane były m.in. z pogrzebem Małgorzaty Bawarskiej w 1423 roku i Katarzyny Burgundzkiej w 1425. W 1426 roku Filip Dobry zatrudnił jako malarza nadwornego Jana van Eycka, przez co Bellechose stracił na znaczeniu. Jego dalsze losy pozostają nieznane; wiadomo że żył w 1440 roku (nie przebywał wówczas w Dijon), ale zmarł przed 1445 rokiem.

</doc>
<doc id="1706889" url="https://pl.wikipedia.org/wiki?curid=1706889" title="Filipiny na Letnich Igrzyskach Paraolimpijskich 2008">
Filipiny na Letnich Igrzyskach Paraolimpijskich 2008

Filipiny na Letnich Igrzyskach paraolimpijskich w Pekinie reprezentowało 3 zawodników.
Medale.
Filipiny nie zdobyły żadnego medalu

</doc>
<doc id="1706890" url="https://pl.wikipedia.org/wiki?curid=1706890" title="Yoshitoki Hōjō">
Yoshitoki Hōjō

 – drugi z dziewięciu regentów (shikkenów) z rodu Hōjō. Umocnił pozycję swojego rodu i jego władzę nad siogunatem w Japonii. 
W 1208 r. Yoshitoki odsunął od władzy własnego ojca, Tokimasę, przejmując tytuł regenta. Władzę sprawował wraz ze swoją siostrą Masako Hōjō. Po śmierci ówczesnego sioguna (1219 r.), który został zamordowany, doprowadzili do powierzenia tej godności prawnukowi pierwszego sioguna, Yoritomo Minamoto, zapewniając sobie faktyczną władzę w państwie. Posunięcie to spotkało się jednak z niechętną reakcją dworu cesarskiego, bowiem prawo nominacji siogunów przysługiwało dotąd cesarzowi. W 1221 r. cesarz Go-Toba podjął próbę obalenia Yoshitokiego i przywrócenia cesarzowi dominującej pozycji w kraju. Yoshitoki jednak pokonał zwolenników cesarza, który wraz z synami musiał udać się na wygnanie. Jego zwolennicy zostali w większości straceni, a w pobliżu cesarskiej stolicy w Kioto ustawiono posterunki wojskowe, aby zapobiec nowemu buntowi. Cesarskie posiadłości zostały skonfiskowane i podzielone między zwolenników Yoshitokiego, który sprawował absolutną władzę aż do śmierci.

</doc>
<doc id="1706892" url="https://pl.wikipedia.org/wiki?curid=1706892" title="Konstytucja szwedzka">
Konstytucja szwedzka



</doc>
<doc id="1706894" url="https://pl.wikipedia.org/wiki?curid=1706894" title="Amt Lubmin">
Amt Lubmin

Amt Lubmin – niemiecki związek gmin leżący w kraju związkowym Meklemburgia-Pomorze Przednie, w powiecie Vorpommern-Greifswald. Siedziba związku znajduje się w miejscowości Lubmin. 
W skład związku wchodzi dziesięć gmin wiejskich "(Gemeinde)":

</doc>
<doc id="1706899" url="https://pl.wikipedia.org/wiki?curid=1706899" title="Skałowrony">
Skałowrony

Skałowrony (Corcoracidae) – rodzina ptaków z rzędu wróblowych (Passeriformes). Występują endemicznie w Australii. Są społeczne.
Systematyka.
Do rodziny należą dwa rodzaje z dwoma gatunkami:

</doc>
<doc id="1706900" url="https://pl.wikipedia.org/wiki?curid=1706900" title="Amt Züssow">
Amt Züssow

Amt Züssow – niemiecki związek gmin leżący w kraju związkowym Meklemburgia-Pomorze Przednie, w powiecie Vorpommern-Greifswald. Siedziba związku znajduje się w miejscowości Züssow. Powstał w 1992. 
W skład związku wchodzi 13 gmin, w tym jedna gmina miejska "(Stadt)" oraz dwanaście gmin wiejskich "(Gemeinde)":

</doc>
<doc id="1706901" url="https://pl.wikipedia.org/wiki?curid=1706901" title="Yasutoki Hōjō">
Yasutoki Hōjō

 – trzeci z dziewięciu regentów (shikkenów), którzy sprawowali faktyczną władzę w Japonii w okresie Kamakura. Zreformował administrację i umocnił hegemonię rodu Hōjō.
Yasutoki był synem Yoshitoki Hōjō. Kiedy w 1221 doszło do konfliktu Yoshitoki z cesarzem Go-Toba, Yasutoki objął dowództwo nad siłami sioguna i zajął cesarską rezydencję w Kioto. Po śmierci ojca w 1224 r., objął godność regenta. Natychmiast po objęciu władzy przystąpił do usprawnienia systemu administracyjnego Japonii. W 1225 r. utworzył Radę Naczelną, w której skład weszli najwyżsi urzędnicy. W 1226 r. stłumił bunt mnichów-wojowników, którzy chcieli przejąć rządy w państwie. W 1232 r. ogłosił kodeks Jōei, który normował zasady ustroju społecznego i sądowniczego państwa oraz określał obowiązki urzędników.

</doc>
<doc id="1706903" url="https://pl.wikipedia.org/wiki?curid=1706903" title="Stefanie Voegele">
Stefanie Voegele



</doc>
<doc id="1706905" url="https://pl.wikipedia.org/wiki?curid=1706905" title="Kaisergebirge">
Kaisergebirge

Kaisergebirge – pasmo górskie, część Północnych Alp Wapiennych. Leży w Austrii, w kraju związkowym Tyrol. Najwyższym szczytem jest Ellmauer Halt, który osiąga 2344 m.
Pasmo graniczy z: Chiemgauer Alpen na północy, Loferer Steinberge i Leoganger Steinberge na wschodzie, Alpami Kitzbühelskimi na południu, Rofan i Bayerische Voralpen na zachodzie.
Najwyższe szczyty to:
Schroniska:

</doc>
<doc id="1706908" url="https://pl.wikipedia.org/wiki?curid=1706908" title="Amt Demmin-Land">
Amt Demmin-Land

Związek Gmin Demmin-Land (niem. "Amt Demmin-Land") – związek gmin w Niemczech, leżący w kraju związkowym Meklemburgia-Pomorze Przednie, w powiecie Mecklenburgische Seenplatte. Siedziba związku znajduje się w mieście Demmin. 
W skład związku wchodzi 16 gmin:

</doc>
<doc id="1706910" url="https://pl.wikipedia.org/wiki?curid=1706910" title="Harisa">
Harisa

Harisa (arab. حريصا, "Ḥarīṣā") – miejscowość w Libanie, w kadzie Kasarwan, 20 km od Bejrutu. Harisa jest ważnym centrum pielgrzymek oraz ośrodkiem kultu maryjnego libańskich chrześcijan, którego budowę rozpoczął maronicki patriarcha Eliasz Hoyek w 1904 r., w 50 rocznicę uchwalenia dogmatu o niepokalanym poczęciu.
Sanktuarium Matki Bożej Pani Libanu (arab.: سيدة لبنان, "Sayyidat Lubnān"; fr. "Notre Dame du Liban") stoi na górskim szczycie wznoszącym się nad Dżuniją, z którą łączy je kolejka gondolowa, znana jako "Téléférique". Charakterystycznym elementem krajobrazu jest biały posąg Najświętszej Marii Panny. Wewnątrz bazy statui znajduje się mała kaplica. Tuż obok stoi współczesna, monumentalna katedra maronicka (115 m długości, 67 m szerokości, a jej kopuła wznosi się 62 m nad ziemią). W pobliżu są również kościoły innych wyznań, m.in. melchicka bazylika św. Pawła, położona na południe od pomnika i wybudowana w stylu bizantyjskim w latach 1947-1962. Niedaleko sanktuarium w Harisie znajduje się Nuncjatura Apostolska w Libanie, jak również rezydencje patriarchów katolickich Kościołów wschodnich: maronickiego (Bikirki), ormiańskiego (Bzommar), syriackiego (Szarfa) oraz melchickiego.
10 maja 1997 roku sanktuarium w Harisie odwiedził Jan Paweł II podczas swojej podróży apostolskiej do Libanu.

</doc>
<doc id="1706913" url="https://pl.wikipedia.org/wiki?curid=1706913" title="Amt Jarmen-Tutow">
Amt Jarmen-Tutow

Amt Jarmen-Tutow – związek gmin w Niemczech, leżący w kraju związkowym Meklemburgia-Pomorze Przednie, w powiecie Vorpommern-Greifswald. Siedziba związku znajduje się w mieście Jarmen. 
W skład związku wchodzi siedem gmin, w tym jedna gmina miejska "(Stadt)" oraz sześć gmin wiejskich "(Gemeinde)":

</doc>
<doc id="1706919" url="https://pl.wikipedia.org/wiki?curid=1706919" title="Hōjō Yasutoki">
Hōjō Yasutoki



</doc>
<doc id="1706925" url="https://pl.wikipedia.org/wiki?curid=1706925" title="Horizontal (album Bee Gees)">
Horizontal (album Bee Gees)

Horizontal – album studyjny wydany przez grupę Bee Gees w roku 1968.

</doc>
<doc id="1706926" url="https://pl.wikipedia.org/wiki?curid=1706926" title="Parafia Ewangelicko-Metodystyczna w Bydgoszczy">
Parafia Ewangelicko-Metodystyczna w Bydgoszczy

Parafia Ewangelicko-Metodystyczna w Bydgoszczy – zbór metodystyczny działający w Bydgoszczy, należący do okręgu zachodniego Kościoła Ewangelicko-Metodystycznego w RP.
Historia parafii.
Początek działalności Kościoła Metodystycznego w Bydgoszczy datuje się na 1921 rok, kiedy w kamienicy przy Starym Rynku 30 metodyści amerykańscy otworzyli tzw. Kuchnię Akademicką. Jadłodajnia została zlikwidowana w 1924 roku, ale idee metodystyczne padły w mieście na podatny grunt. W 1935 roku superintendent z Warszawy, Gaither P. Warfield założył samodzielny zbór metodystyczny w Bydgoszczy. 
Do wybuchu II wojny światowej zbór prowadził aktywną działalność charytatywną wśród bezrobotnych, natomiast działalność misyjna doprowadziła do utworzenia w 1938 roku placówki filialnej w Inowrocławiu. Do 1946 roku zbór nie miał własnej kaplicy. Nabożeństwa i spotkania odbywały się w wynajętych mieszkaniach.
W lutym 1946 roku władze miejskie przekazały metodystom opuszczony zespół kościelno-mieszkalny baptystów przy ul. Pomorskiej 41. Dzięki pomocy Światowej Rady Kościołów w Genewie obiekt zmodernizowano w latach 1966–1968, dzięki czemu stał się najnowocześniejszą placówką sakralną w całym Kościele Metodystycznym w Polsce. W latach powojennych następował powolny wzrost liczebny członków i sympatyków zboru. Działalność rozwijano w różnych dziedzinach, zwłaszcza na niwie ruchu ekumenicznego, działań edukacyjnych w szkole niedzielnej, inicjatyw integracyjno-wspólnotowych – w kołach Kobiet i Młodzieży.
Współczesność.
Parafia obejmuje teren miasta i okolic (powiat bydgoski). Zbór oraz kancelaria parafialna mieszczą się w kościele budynku znajdującym się przy ulicy Pomorskiej 41. Nabożeństwa odbywają się w każdą niedzielę o godzinie 10.30. Zbór prowadzi również pozaszkolny punkt katechetyczny.

</doc>
<doc id="1706930" url="https://pl.wikipedia.org/wiki?curid=1706930" title="Kolacja z arszenikiem">
Kolacja z arszenikiem

Kolacja z arszenikiem (ang. "The Last Supper") − amerykańska czarna komedia z 1995 roku, w reżyserii Stacy Title.
Fabuła.
Grupa ludzi postanawia zapraszać na kolację ludzi, których uznają za złych, by ich otruć.

</doc>
<doc id="1706931" url="https://pl.wikipedia.org/wiki?curid=1706931" title="Kościół Ewangelicko-Metodystyczny w Bydgoszczy">
Kościół Ewangelicko-Metodystyczny w Bydgoszczy

Kościół Ewangelicko-Metodystyczny w Bydgoszczy – kościół parafialny zboru metodystycznego w Bydgoszczy.
Położenie.
Kościół znajduje się przy ul. Pomorskiej 41 w Śródmieściu Bydgoszczy.
Historia.
Budynek kościoła powstał w 1883 jako kompleks sakralno-mieszkalny dla miejscowego zboru baptystycznego. Nie jest znany autor projektu budowli. Po wytyczeniu w 1894 ulicy Cieszkowskiego, świątynia zamknęła jej perspektywę zachodnią.
Do 1945 kościół służył w większości niemieckojęzycznemu zborowi baptystycznemu.
W 1946 władze miejskie przydzieliły opuszczoną świątynię Kościołowi Metodystycznemu, którego bydgoski zbór istniał od 1935, lecz nie posiadał wcześniej własnej kaplicy.
Zaniedbany przez lata wojny kościół nie mógł w pełni sprostać swym zadaniom, toteż potrzeba jego remontu stała się coraz bardziej paląca. Gruntowna renowacja obiektu stała się możliwa w latach 1966-1968, dzięki pomocy finansowej Światowej Rady Kościołów w Genewie. Wymieniono wówczas pokrycie dachowe obiektu, odmalowano i wyposażono wnętrze kościoła, a modernizacja wystroju na wzór nowoczesnej architektury sakralnej w krajach protestanckich przyczyniła się do tego, że świątynia bydgoskiego zboru, poświęcona w listopadzie 1968, stała się najnowocześniejsza w całym polskim Kościele metodystycznym.
Architektura.
Zewnętrzna forma kościoła prezentuje formy historyzujące z przewagą neogotyku.
Część sakralną stanowi trójnawowa kaplica z przylegającymi od frontu dwiema wieżami zwieńczonymi ostrosłupowymi hełmami. Reminiscencję gotyku stanowią olbrzymie, ostrołukowe okna, blendy i portal. Do typowo włoskich motywów należą natomiast: rozeta w fasadzie oraz fryz arkadkowy obiegający szczyt frontu. W czasie wznoszenia budynku nie zrealizowano maswerków w oknach elewacji bocznych, co zubożyło dekorację architektoniczną. W kaplicy znajduje się amfiteatralna empora przeznaczona dla chóru muzycznego, na której znajdują się małe, ośmiogłosowe organy firmy Sauer z roku 1985. Pod częścią prezbiterialną kaplicy zachowano oryginalny basen chrzcielny baptystów (baptysterium), obecnie nie wykorzystywany. Krępe proporcje bryły świątyni oraz duże partie płaskich, nietynkowanych ścian zbliżają budowlę do obiektów romańskich.
Wewnątrz znajduje się czterokrotnie przełamany strop, który optycznie powiększa wnętrze. W centralnym miejscu nawy głównej dominuje prosty, podświetlony krzyż. 
Kościół charakteryzuje się dobrą akustyką, a zmodernizowany wystrój i wyposażenie sprawiły, że świątynia uznawana jest za najnowocześniejszą w całym polskim Kościele Ewangelicko-Metodystycznym. Od północnego zachodu, do części sakralnej przylega ponadto czterokondygnacyjna część mieszkalna, nakryta niskim dachem dwuspadowym.

</doc>
<doc id="1706933" url="https://pl.wikipedia.org/wiki?curid=1706933" title="Oliver Wimmer">
Oliver Wimmer

Oliver Wimmer (ur. 14 kwietnia 1991 w Wiedniu) – austriacki wokalista.
Życie i kariera.
Swoje dzieciństwo Oliver przeżył w Wiedniu – mieście, w którym się urodził. Po tym, jak jego rodzice rozstali się – zamieszkał w Neufeld.
Oliver wziął udział w austriackim programie "Starmania", gdzie doszedł do wielkiego finału, a który potem wygrał.
W wielkim finale programu "Starmania" zaprezentował rockową piosenkę "Blown Away", która 6 lutego 2009 roku została wydana jako jego pierwszy singiel.
Po wygraniu programu Oliver podpisał kontrakt z wytwórnią płytową DEAG Music.

</doc>
<doc id="1706935" url="https://pl.wikipedia.org/wiki?curid=1706935" title="LSDSP">
LSDSP



</doc>
<doc id="1706938" url="https://pl.wikipedia.org/wiki?curid=1706938" title="Josef Odlozil">
Josef Odlozil



</doc>
<doc id="1706939" url="https://pl.wikipedia.org/wiki?curid=1706939" title="Uniwersytet Łotewski">
Uniwersytet Łotewski



</doc>
<doc id="1706943" url="https://pl.wikipedia.org/wiki?curid=1706943" title="Miguel Ángel Britos">
Miguel Ángel Britos

Miguel Britos, właśc. Miguel Ángel Britos Cabrera (ur. 17 lipca 1985 w Montevideo) – urugwajski piłkarz występujący na pozycji obrońcy. Od 2015 roku zawodnik Watfordu.
Jest wychowankiem klubu Fénix Montevideo. W 2006 roku trafił do Juventud Las Piedras. Rok później stał się piłkarzem Montevideo Wanderers. W barwach tego klubu rozegrał dwa mecze w rozgrywkach Copa Libertadores. W lipcu 2008 roku przeszedł do włoskiej Bolonii FC za 4 miliony euro. W Serie A zadebiutował 21 września 2008 roku w meczu z Fiorentiną (0:1). W debiutanckim sezonie 2008/2009 w 14 meczach zdobył jedną bramkę. W następnym sezonie wystąpił w 23 meczach, lecz nie zdobył w nich żadnego gola. W 2011 roku przeszedł do SSC Napoli.

</doc>
<doc id="1706946" url="https://pl.wikipedia.org/wiki?curid=1706946" title="Miguel Britos">
Miguel Britos



</doc>
<doc id="1706949" url="https://pl.wikipedia.org/wiki?curid=1706949" title="Thorsten Fink">
Thorsten Fink

Thorsten Fink (ur. 29 października 1967 w Dortmundzie) – niemiecki piłkarz i trener piłkarski.
Kariera piłkarska.
Thorsten zaczynał swoją karierę w Borussii Dortmund, skąd przeszedł do SG Wattenscheid 09. Nowemu klubowi pomógł awansować do Bundesligi w 1990. Gdy klub spadł w 1994 z Bundesligi, Thorsten przeszedł do Karlsruher SC, gdzie spędził 3 sezony, będąc podstawowym graczem. W 1997 roku piłkarz podpisał kontrakt z Bayernem Monachium. Załapał się do podstawowego składu, ale w 2002 został przesunięty do drużyny do rezerw. Do kadry pierwszego zespołu powrócił w 2003 i został podstawowym graczem. Jego kontrakt wygasł w czerwcu 2004 roku, Fink kontynuował jeszcze grę przez 2 sezony w rezerwach Bayernu. Karierę zakończył w sezonie 2005/2006.
Grając w podstawowym składzie Bayernu Monachium, pomógł klubowi w awansie do finału Ligi Mistrzów 1999, gdzie Bayern przegrał z Manchesterem United 1:2. Dwa lata później Bayern znowu awansował do finału Ligi Mistrzów, w którym wygrał po rzutach karnych z Valencią. Fink w finałowym spotkaniu nie wystąpił.
Thorsten zdobył 4 mistrzostwa Niemiec i 3 Puchary Niemiec.
Kariera trenerska.
Thorsten zaczynał pracę trenerską w juniorach Red Bull Salzburg, gdzie następnie został asystentem trenera pierwszego składu.
W 2008 roku Fink został pierwszym trenerem FC Ingolstadt 04, z którego został zwolniony 21 kwietnia 2009 roku.
9 czerwca został trenerem FC Basel. W pierwszym sezonie pracy zdobył z FCB puchar i mistrzostwo Szwajcarii.
13 października 2011 roku podpisał kontrakt z niemieckim klubem Hamburger SV, z którego został zwolniony 17 września 2013, po porażce z Borussią Dortmund 2:6.

</doc>
<doc id="1706950" url="https://pl.wikipedia.org/wiki?curid=1706950" title="Bronisław Dębski">
Bronisław Dębski

Bronisław Dębski (ur. 1874 w Przybojewie koło Płocka, zm. 15 stycznia 1927 w Heluanie w Egipcie) – polski przyrodnik, botanik i entomolog.
Urodził się w rodzinnym majątku Przybojewo w ziemi płockiej, nauki szkolne pobierał w IV Gimnazjum w Warszawie. Studiował przyrodę na Uniwersytecie Jagiellońskim; po pewnym czasie przeniósł się na Uniwersytet w Bonn, gdzie pod kierunkiem Edwarda Strasburgera przygotował rozprawę doktorską "O budowie i mechanizmie ruchów liści u marantowatych" (1897). Ogłosił jeszcze dwie dalsze prace (w języku niemieckim), poświęcone zagadnieniu podziału jądra u ramienic, co przyniosło mu opinię wybijającego się specjalisty anatomii i cytologii roślin. Zaowocowało to z kolei propozycją objęcia katedry botaniki na uczelni krakowskiej, jednak oferty tej Dębski nie przyjął, tłumacząc się wadą wymowy.
Badania naukowe kontynuował w rodzinnym majątku ziemskim. Gromadził w Przybojewie zbiory botaniczne i entomologiczne oraz biblioteczkę naukową; wszystkie te materiały uległy zniszczeniu wraz z całym majątkiem w czasie odwrotu wojsk rosyjskich podczas I wojny światowej. W rezultacie w 1917 Dębski przeniósł się na stałe do Egiptu, w którym już od dłuższego czasu spędzał zimowe miesiące w ramach kuracji choroby nerek. W Egipcie prowadził badania wyrośli na roślinach, spowodowanych przez owady (zoocecidia), opisując 96 gatunki, z czego 22 były nowe dla Egiptu, a 15 dla nauki światowej. Był aktywnym członkiem i wiceprezesem Towarzystwa Entomologicznego w Kairze, ogłaszał artykuły w periodyku tej organizacji "Mémoires de la Societé Entomologie d'Egypte". Ze względu na szacunek, jakim cieszył się w egipskim świecie naukowym, imię jego nadano kilku nowym gatunkom owadów.
Zmarł 15 stycznia 1927 w Heluanie koło Kairu, tam też został pochowany. Zgromadzony przez Dębskiego w Egipcie księgozbiór entomologiczny przekazany został do Państwowego Muzeum Zoologicznego w Warszawie.

</doc>
<doc id="1706952" url="https://pl.wikipedia.org/wiki?curid=1706952" title="Garry Bocaly">
Garry Bocaly

Garry Bocaly (ur. 19 kwietnia 1988 w Schœlcher, Martynika) – piłkarz francuski grający na pozycji prawego obrońcy.
Kariera klubowa.
Bocaly urodził się na Martynice. W 2004 roku został zawodnikiem Olympique Marsylia, a w 2005 roku przeszedł do drużyny seniorów Olympique. W Ligue 1 zadebiutował 5 marca 2006 roku w zremisowanym 0:0 wyjazdowym spotkaniu z Paris Saint-Germain, w meczu którym zespół Olympique wystawił rezerwy na znak protestu przeciwko niezapewnieniu ochrony fanów Olympique w Paryżu. 14 kwietnia 2006 roku Bocaly podpisał profesjonalny trzyletni kontrakt z Olympique. W sezonie 2005/2006 rozegrał jedno spotkanie w barwach Olympique, a w kolejnym – trzy.
Latem 2007 roku Bocaly został wypożyczony do drugoligowego zespołu FC Libourne-Saint-Seurin. 27 lipca 2007 rozegrał dla nowego zespołu swoje pierwsze spotkanie, przegrane 1:3 z Montpellier HSC. Z kolei 21 września 2007 w meczu z FC Nantes (2:3) strzelił pierwszego gola w karierze. Był podstawowym zawodnikiem Libourne, jednak spadł z nim do Championnat National. Po sezonie przedłużył kontrakt z Olympique do 2012 roku.
Pomimo przedłużenia kontraktu Bocaly ponownie odszedł na wypożyczenie, tym razem do innego drugoligowca, Montpellier HSC. Wraz z Bocalym do Montpellier trafili inni zawodnicy drużyny z Marsylii, Thomas Deruda i Jean-Philippe Sabo. W Montpellier po raz pierwszy wystąpił 1 sierpnia w meczu z RC Strasbourg (0:1). W całym sezonie 2008/2009 strzelił 4 gole i przyczynił się do awansu Montpellier do Ligue 1. W sezonie 2011/2012 wywalczył z Montpellier tytuł mistrza Francji. W Montpellier grał do końca sezonu 2013/2014. Latem 2014 przeszedł do drugoligowego AC Arles-Avignon, w którym grał przez sezon.
Kariera reprezentacyjna.
Od 2008 roku Bocaly jest zawodnikiem reprezentacji Francji U-21. Występował także w reprezentacjach Francji w innych kategoriach wiekowych: U-16, U-17 oraz U-19. Z tą ostatnią dotarł do półfinału Mistrzostw Europy U-19 w 2007 roku.

</doc>
<doc id="1706956" url="https://pl.wikipedia.org/wiki?curid=1706956" title="Reakcje interletalne">
Reakcje interletalne

Reakcje interletalne – zjawiska zachodzące w okresie umierania (pomiędzy śmiercią mózgową a biologiczną) oraz bezpośrednio po śmierci. Powstanie ich wiąże się ze zróżnicowanym czasem zamierania poszczególnych komórek w organizmie. Badanie reakcji interletalnych polega na pośmiertnej pobudliwości mięśni szkieletowych czy reakcji różnych tkanek na bodźce chemiczne np. do źrenic wkrapia się środki farmakologiczne.
Reakcje te są szczególnie przydatne gdy mamy do czynienia z zabójstwem, a także przy śmiertelnym wypadku drogowym gdy sprawca zbiegł.
Gdy nie ma możliwości zbadania reakcji interletalnych, bada się wczesne znamiona śmierci takie jak:

</doc>
<doc id="1706958" url="https://pl.wikipedia.org/wiki?curid=1706958" title="Zbór Kościoła Adwentystów Dnia Siódmego w Bydgoszczy">
Zbór Kościoła Adwentystów Dnia Siódmego w Bydgoszczy

Zbór Kościoła Adwentystów Dnia Siódmego w Bydgoszczy – zbór adwentystyczny w Bydgoszczy, centralny zbór okręgu kujawskiego diecezji zachodniej Kościoła Adwentystów Dnia Siódmego w RP. Jest jednym z kilkunastu bydgoskich społeczności protestanckich.
Pastorem zboru jest ewangelista Mirosław Kania, natomiast starszym – Wiesław Stachura.
Historia.
Pierwsi adwentyści pojawili się w Bydgoszczy w 1901 roku. W 1919 roku do miasta przybył ze Szwajcarii duchowny Paweł Bridde, który już od następnego roku zajął się organizowaniem wydawnictwa kościelnego. W 1921 roku właśnie w Bydgoszczy odbył się pierwszy w dziejach polskiego adwentyzmu zjazd Kościoła, co było jednoznaczne z ukonstytuowaniem się Kościoła krajowego i powołaniem centralnych władz kościelnych. Wtedy to kościół przyjął nazwę „Związek Adwentystów Dnia Siódmego w Polsce”. Jednocześnie w Bydgoszczy uruchomiono własne wydawnictwo.
Kolejne lata historii Kościoła Adwentystów również z Bydgoszczą były ściśle związane. W 1925 r. odbył się tu kurs teologiczny dla młodych pracowników duchownych; we wrześniu 1928 r. w sali „Elysium" przy ul. Gdańskiej 35 obradował ósmy zjazd Zjednoczenia Poznańskiego; w marcu 1931 r. odbyło się posiedzenie Rady Kościoła i wtedy to zapadła decyzja o przeniesieniu siedziby kościoła z Bydgoszczy do Warszawy. W wyniku działań ewangelizacyjnych w mieście pozostał jednak zbór adwentystyczny.
W 1931 roku grupa adwentystów pod przewodnictwem lekarza Alfreda Kubego odeszła z Kościoła i w 1932 roku założyła Autonomiczny Zbór Adwentystów Dnia Sobotniego. Do nowego Kościoła dołączyło większość bydgoskich adwentystów Dnia Siódmego i kilku wyznawców z Torunia. Do końca istnienia Zboru Adwentystów Dnia Sobotniego zwolennicy Kubego byli w konflikcie z innymi adwentystami.
Dom modlitwy.
Pierwszy dom modlitwy urządzono w latach 20. XX wieku przy ul. Zduny, później w prywatnym mieszkaniu i dopiero w latach 30. wybudowany został własny kościół przy ul. Lipowej.
Działalność.
Bydgoscy adwentyści dużą wagę przywiązują do niesienia pomocy ludziom potrzebującym, nie tylko jednak współwyznawcom. A że wielka jest troska adwentystów o ludzkie zdrowie (obowiązuje ich zakaz picia alkoholu, palenia papierosów, używania narkotyków i spożywania wieprzowiny), dlatego też duchowni tego kościoła oraz jego członkowie aktywnie uczestniczą m.in. w pracach Społecznego Komitetu Przeciwalkoholowego.

</doc>
<doc id="1706959" url="https://pl.wikipedia.org/wiki?curid=1706959" title="Barreto">
Barreto

Barreto, właśc. Paulo Vitor Barreto de Souza (ur. 12 lipca 1985 w Rio de Janeiro) – brazylijski piłkarz występujący na pozycji napastnika. Były gracz Treviso i Udinese Calcio. W sezonie 2008/2009 z 23 golami na koncie został wicekrólem strzelców Serie B, a więcej bramek strzelił tylko Francesco Tavano. Razem z zespołem awansował do Serie A. W rozgrywkach 2009/2010 zdobył 14 bramek. 25 czerwca 2010 Bari wykupiło z Udinese połowę praw do karty zawodnika.
W Serie A rozegrał 136 spotkań i zdobył 29 bramek.

</doc>
<doc id="1706962" url="https://pl.wikipedia.org/wiki?curid=1706962" title="Miopatia alkoholowa">
Miopatia alkoholowa

Miopatia alkoholowa – postępujący zanik mięśni pojawiający się po dłuższym okresie nadużywania alkoholu. Wyraźniejsze zaniki występują w proksymalnych (bliższych, dosiebnych) częściach kończyn. Może pojawić się także kardiomiopatia. U osób z wcześniejszymi objawami miopatii, nawet po jednorazowym poważniejszym nadużyciu alkoholu może pojawić się ostry zespół charakteryzujący się bólem, tkliwością i obrzękiem mięśni z widocznymi niekiedy fascykulacjami, które mogą trwać około 7–10 dni. 
Diagnostyka.
W badaniach dodatkowych obserwuje się:

</doc>
<doc id="1706963" url="https://pl.wikipedia.org/wiki?curid=1706963" title="Celestichthys margaritatus">
Celestichthys margaritatus



</doc>
<doc id="1706965" url="https://pl.wikipedia.org/wiki?curid=1706965" title="Magazyn Ekspres Reporterów">
Magazyn Ekspres Reporterów



</doc>
<doc id="1706968" url="https://pl.wikipedia.org/wiki?curid=1706968" title="Fabio Coentrao">
Fabio Coentrao



</doc>
<doc id="1706972" url="https://pl.wikipedia.org/wiki?curid=1706972" title="Wzajemna masturbacja">
Wzajemna masturbacja



</doc>
<doc id="1706973" url="https://pl.wikipedia.org/wiki?curid=1706973" title="Bitwa pod Wabho">
Bitwa pod Wabho

Bitwa pod Wabho – starcie, do którego doszło w dniach 5-7 czerwca 2009 roku, pomiędzy rebeliantami z grupy Hizbul Islam oraz Al-Shabaab, a prorządową milicją Ahlu Sunna Walja'a. Do starcia doszło w małym miasteczku Wabho (Wabxo), w prowincji Galgadud. Podczas walk zginęło 123 osoby, czyniąc to starcie jedną z najbardziej krwawych w historii wojny domowej w Somalii.
Preludium.
W dniu 15 maja 2009 roku, niedługo po rozpoczęciu się ofensywa rebeliantów w centralnej Somalii, bojownicy Al-Shabaab zaatakowali miasto Wabho. Przez dwa dni walczyli w mieście z milicją Ahla Sunna Waljamaca. Pięć osób zginęło, a pro-rządowej milicji udało się utrzymać kontrolę na miastem.
Bitwa.
Dnia 5 czerwca, rebelianci zaatakowali miasto ponownie, tym razem rebelianci z Hizbul Islam tworzyli trzon sił przeprowadzających atak. Rzecznik rebeliantów, Sheik Abdi Muse Arale ogłosił przejecie miasta, jak i również zdobycie trzech opancerzonych ciężarówek. W tej pierwszej fazie bitwy zginęło około 10 osób. Podczas zdobywania miasta użyto ciężkiej broni oraz moździerzy. W nadal trwających walkach zginęło kolejne 56 osób. Jeszcze tego samego dnia milicje Ahla Sunna Waljamaca ogłosiły odbicie miasta z rąk Szebabów. Jako że obydwie strony deklarowały zwycięstwo, wynik pierwszej fazy bitwy jest nieznany. Śmierć poniosło ponad 40 osób, a 60 zostało rannych.
7 czerwca 2009 roku, rebelianci ostatecznie zajęli miasto, tym samym wygrywając bitwę. Pojawiły się także doniesienia iż po stronie al-Shabaab walczyli zagraniczni bojownicy, którzy zostali zidentyfikowani pośród zmarłych. Podczas całej bitwy liczba zabitych wyniosła 123 osoby, co czyni ją jedną z najbardziej morderczych w historii całego konfliktu.
Hassan Dahir Awejs oraz Hassan Turki.
W toku walki bojownicy Ahla Sunna Waljamaca poinformowali media, iż w bitwie poległ Szejk Hassan Dahir Awejs, a także Szejk Hassan Turki, jeden z czołowych postaci wśród szebabów. Jednak Hassan Dahir Aweys skontaktował się z mediami, aby zaprzeczyć pogłoskom o swojej śmierci oraz potwierdzić, że cieszy się doskonałym zdrowiem. Dodatkowo rzecznik Hizbul Islam, zaprzeczył informacjom o śmierci Hassana Turki, informując iż przebywał on w tym czasie w Mogadiszu, wspólnie z Hassanem Dahir Aweys'em; tym samym nie mógł brać udziału w bitwie.

</doc>
<doc id="1706977" url="https://pl.wikipedia.org/wiki?curid=1706977" title="Rutilus lemmingii">
Rutilus lemmingii



</doc>
<doc id="1706978" url="https://pl.wikipedia.org/wiki?curid=1706978" title="Liang Shaoxian">
Liang Shaoxian

Liang Shaoxian (ur. 1975) – tajwański rysownik komiksowy. Podpisuje się jako „LSS”.
Ukończył Akademię Sztuk Pięknych w Tajpej. Narysował pierwszy na świecie komiks o wydarzeniach z 1989 na placu Tian’anmen pt. "Brama niebios". Komiks ten ukazał się po raz pierwszy w odcinkach w tajwańskim miesięczniku „Tiaozhanzhe”. Nagrodzony w 2007 przez Narodowy Instytut Kompilacji i Translacji w Tajpej.

</doc>
<doc id="1706979" url="https://pl.wikipedia.org/wiki?curid=1706979" title="Vadokliai">
Vadokliai



</doc>
<doc id="1706980" url="https://pl.wikipedia.org/wiki?curid=1706980" title="Wodakle">
Wodakle

Wodakle (lit. "Vadokliai") – miasteczko na Litwie, położone w okręgu poniewieskim w rejonie poniewieskim, 17 km na północny wschód od Pogirów, 651 mieszkańców (2001). Siedziba starostwa Wodakle, znajduje się tu kościół, szkoła i poczta.
Dekretem prezydenta Republiki Litewskiej miasteczko otrzymało w 2008 herb.

</doc>
<doc id="1706982" url="https://pl.wikipedia.org/wiki?curid=1706982" title="LPGA Championship 2009">
LPGA Championship 2009

LPGA Championship 2009 – 55. odsłona wielkoszlemowego turnieju LPGA Championship, która odbyła się w dniach 11-14 czerwca 2009 na polu golfowym Bulle Rock Golf Course w Havre de Grace, Maryland, USA.
Zawodniczki walczyły o nagrody z puli 2,0 mln USD, z czego 300.000 przeznaczone było dla zwyciężczyni. W 2009 tytuł zdobyła Anna Nordqvist ze Szwecji.
Rok 2009 był ostatnim, w którym sponsorem tytularnym była firma McDonald's a sam turniej był rozgrywany na polu Bulle Rock GC.
Uczestniczki.
Do turnieju przystąpiły 152 zawodniczki, wśród których sześć zakwalifikowało się dzięki wygranej w turnieju głównym T&amp;CP (Teaching and Club Professionals) i jego regionalnych odsłonach. Jeszcze przed startem z mistrzostw wycofała się Louise Stahle ze Szwecji.
Przebieg.
Dzień 1..
Poprzedzająca mistrzostwa deszczowa pogoda wymusiła na organizatorach podjęcie na czas trwania pierwszej rundy decyzji o dopuszczeniu reguły "lift, clean and place", czyli możliwości podniesienia przez graczy piłki z obszarów krótko wystrzyżonej trawy i wyczyszczenia jej.
Pierwszą zawodniczką, która objęła prowadzenie po zakończeniu swojej gry była debiutantka ze Szwecji Anna Nordqvist. Startując w pierwszej grupie zakończyła grę z wynikiem 66 uderzeń, ustanawiając w ten sposób nowy rekord w swej krótkiej karierze startów na LPGA Tour.
Zaszczyt prowadzenia po pierwszej rundzie przypadł jednak Amerykance Nicole Castrale. Jej wynik 65 uderzeń dał jej jednopunktowe prowadzenie nad resztą stawki. Castrale zagrała pierwszą dziewiątkę w 30 uderzeniach, co jest nowym rekordem w historii rozgrywania LPGA Championship na polu Bulle Rock.
Na 18. dołku grze zarówno Castrale jak i Nordqvist towarzyszyły dodatkowe emocje. Pierwsza z nich zrobiła jedynego tego dnia bogeya po tym jak jej approach na green wylądował w gęstym roughie na lewo od greenu – stamtąd potrzebowała chipa i dwóch puttów żeby skończyć dołek. Z kolei Nordqvist swoje drugie uderzenie zakończyła w przeszkodzie wodnej po prawej stronie greenu. Jednak uśmiechnęło się do niej szczęście i jej pitch grany z 37 metrów wpadł do dołka ratując jej para.
Na trzecim miejscu z dwoma uderzeniami straty do liderki skończyła jedyna Chinka w stawce – Feng Shanshan.
Broniąca tytułu Yani Tseng zagrała 73 uderzenia, co dało jej 52. miejsce ex aequo. O jedno uderzenie lepiej wypadła liderka światowego rankingu Lorena Ochoa. Z kolei zajmująca w bieżącym sezonie pierwsze miejsce na liście zarobków LPGA Cristie Kerr musiała się zadowolić wynikiem 76 uderzeń.
Po pierwszej rundzie wycofała się Angela Park (83 uderzenia).
Średnia wyniku zagranego w czwartek to 73,58 uderzenia. Najłatwiejszym dołkiem był 8., najkrótszy par 5 na polu, ze średnią 4,69 uderzenia; najwięcej problemów natomiast sprawił piąty dołek par 4, grany średnio o 0,44 uderzenia powyżej normy.
Dzień 2..
Drugiego dnia zniesiono regułę "lift, clean and place".
Cut został ustawiony na poziomie +3 i przeszło go 78 zawodniczek. Wśród tych, które odpadły po dwóch rundach znalazły się m.in. Morgan Pressel, Brittany Lincicome (aktualna mistrzyni Kraft Nabisco Championship), Christina Kim, Pat Hurst, czy też zajmująca po pierwszej rundzie trzecie miejsce Feng Shanshan. Z dalszej gry zrezygnowały Laura Davies i Sophie Giquel.
Wśród zawodniczek, które miały szczególne powody do zadowolenia z powodu przejścia cuta były Cristie Kerr i Juli Inkster. Pierwsza z nich dzięki rundzie 70 uderzeń przedłużyła swoją serię kolejnych cutów zrobionych w turniejach wielkoszlemowych do 30 z rzędu.
Z kolei Inkster w tym roku zrobiła 24. cut na 25 swoich startów w LPGA Championship – do wyrównania rekordu Pat Bradley i Beth Daniel brakuje jej jeszcze jednego.
Cuta przeszła również Yani Tseng, która po rundzie 71 z wynikiem even zajmuje 32. miejsce ex aequo.
Nową liderką po dwóch dniach została Anna Nordqvist. Młoda Szwedka po pierwszych 8 dołkach poprawiła swój wynik o 3 uderzenia. Do końca zagrała jednak jeszcze dwa bogeye i jedno birdie ostatecznie kończąc rundę w 70 uderzeniach. Na drugim miejscu z jednym punktem straty znalazła się wczorajsza liderka Nicole Castrale. Dla niej piątkowa gra zaczęła się od kłopotów, bowiem po pięciu dołkach straciła trzy uderzenia. Potem jednak potrafiła odnaleźć swoją grę i zagrała trzy birdie co dało jej rundę na par.
Trzecie miejsce z wynikiem -6 okupują dwie Australijki: Lindsey Wright i Katherine Hull. Pierwsza z nich podobnie jak Jiyai Shin zagrała w piątek najlepszą rundę: 68 uderzeń.
Drugiego dnia statystycznie wyniki były słabsze niż w czwartek – średnia uderzeń na rundę była o ponad pół uderzenia słabsza i tylko sześć dołków miało śrenią poniżej para. Najłatwiejszym dołkiem był znowu par 5, tym razem dołek 15. Najgorzej golfistki radziły sobie z dołkiem nr 13 (par 4) granym średnio 0,45 uderzenia powyżej para.
Dzień 3..
Trzeciego dnia najwięcej uwagi, poza samymi zawodniczkami, skupiła na sobie pogoda. Zagrożenie wyładowaniami atmosferycznymi wraz z opadami deszczu spowodowały, że po południu gra została zawieszona na prawie dwie i pół godziny.
W momencie przerwania gry na polu znajdowało się jeszcze ponad 20 zawodniczek.
Liderką w tym momencie z wynikiem -10 była Nordqvist, a dwa uderzenia za nią na drugim miejscu znajdowała się Lindsey Wright z Australii. Po przerwie grę kontynuowano aż do zmierzchu przez 70 minut.
Wright objęła samodzielne prowadzenie po tym jak zrobiła birdie na 10. i 11. dołku a Nordqvist zagrała bogeya na 11. Stan ten trwał tylko przez jeden dołek ponieważ już na 12. Wright straciła jedno uderzenie. Remis na szczycie tabeli utrzymał się aż do 15. dołka – ostatniego który liderki zdążyły skończyć przed zmierzchem – Nordqvist zagrała na nim birdie trafiając putta z fringe'a.
Dokończenie trzeciej rundy dla ośmiu golfistek, które nie skończyły 18 dołków przełożono na niedzielny ranek. Zarówno Nordqvist jak i Wright do zagrania pozostały trzy dołki. Z tych dwóch zawodniczek Nordqvist lepiej wykorzystała wczesną porę i dzięki birdie na 17. dołku powiększyła przewagę nad Wright do dwóch uderzeń.
Wiceliderka po dwóch rundach Nicole Castrale straciła swoją pozycję i po rundzie +2 spadła na 7. miejsce ex aequo, sześć uderzeń za Nordqvist. Problemy miała również Katherine Hull, która grając 76 uderzeń spadła z trzeciego miejsca na 18.
Najlepiej trzeciego dnia zagrała Amerykanka Irene Cho. Sześć birdie, jeden eagle oraz bogey na ostatnim dołku dały jej wynik 65 uderzeń i 11. miejsce ex aequo. W sobotę zanotowano również jedno hole in one – dokonała tego Michelle Wie uderzając ósemką żelazo do odległego o 138 metrów dołka nr 7.
Po trzech rundach wycofała się z turnieju Suzann Pettersen, która już od turnieju State Farm Classic zmagała się z grypą.
Średni wynik zagrany w sobotę to 72,18 uderzenia. Najlepszą okazją do obniżenia wyniku był dołek nr 8 par 5 grany średnio w 4,53 uderzeniach. Po przeciwnej stronie znalazł się 18. dołek, który zawodniczki kończyły ze średnim wynikiem 4,44 uderzenia.
Dzień 4. (finał).
Nordqvist – liderka po trzech rundach – ostatnią rozpoczęła od birdie zwiększąjąc swoją przewagę do trzech uderzeń. Na szóstym dołku zrobiła kolejne, a po tym jak jej najbliższa rywalka Lindsey Wright zrobiła bogeya na siódmym przewaga Nordqvist wzrosła do pięciu uderzeń. Od tego momentu Wright zaczęła odrabiać straty robiąc birdie na dołkach 8., 9. oraz 12. Na 13. Nordqvist po raz pierwszy w turnieju zrobiła 3-putta i musiała zapisać na karcie bogeya a jej przewaga stopniała do 1 uderzenia.
Jednak już na dwóch kolejnych dołkach zrobiła birdie. Wright odpowiedziała birdie na 16. ale na 17. popełniła błąd i zrobiła bogeya. W efekcie przed 18. dołkiem obie zawodniczki dzieliły trzy uderzenia. Na ostatnim dołku Nordqvist drugim uderzeniem umieściła piłkę 1 metr od dołka po czym trafiła putta na birdie wygrywając cały turniej czterema uderzeniami.
Wygrana Nordqvist była jej pierwszym zawodowym tytułem, co więcej zdobytym w dopiero piątym starcie na LPGA Tour.
Skuteczność gry Nordqvist potwierdzają jej statystyki – w całym turnieju zagrała 101 puttów, 12 mniej od Wright, a z 56 fairway'ów nie trafiła tylko trzech, z czego w dwóch ostatnich rundach nie chybiła żadnego.
Najniższą rundę ostatniego dnia zagrała Brandie Burton (67 uderzeń) co pozwoliło jej zakończyć turniej na 13. miejscu. 

</doc>
<doc id="1706983" url="https://pl.wikipedia.org/wiki?curid=1706983" title="Litewscy posłowie do Parlamentu Europejskiego 2009–2014">
Litewscy posłowie do Parlamentu Europejskiego 2009–2014

Litewscy posłowie VII kadencji do Parlamentu Europejskiego zostali wybrani w wyborach przeprowadzonych 7 czerwca 2009.

</doc>
<doc id="1706985" url="https://pl.wikipedia.org/wiki?curid=1706985" title="Zbór Kościoła Chrześcijan Baptystów w Bydgoszczy">
Zbór Kościoła Chrześcijan Baptystów w Bydgoszczy

Zbór Kościoła Chrześcijan Baptystów w Bydgoszczy – zbór baptystyczny działający w Bydgoszczy, jeden z bydgoskich ewangelicznych kościołów protestanckich. Należy do okręgu gdańskiego Kościoła Chrześcijan Baptystów w RP.
Historia.
Pierwsi baptyści w Bydgoszczy pojawili się w XIX wieku. Były to głównie osoby narodowości niemieckiej. W 1883 r. na terenie Śródmieścia, przy ul. Pomorskiej wnieśli okazałą świątynię, która od 1946 r. jest użytkowana przez miejscową parafię Kościoła Ewangelicko-Metodystycznego.
Polski Kościół Chrześcijan Baptystów utworzony został w Bydgoszczy na przełomie lat 50. i 60. XX wieku. Początkowo członkowie tego kościoła korzystali gościnnie z obiektu adwentystów przy ul. Lipowej, a następnie mieli swą kaplicę w nieistniejącym już obiekcie przy ul. Śniadeckich, obok obecnego kościoła polskokatolickiego. W 1981 r. władze wojewódzkie przydzieliły kościołowi mieszkanie przy ul. 24 Stycznia 27, które zaadaptowano dla potrzeb zboru. Później zbór zakupił budynek przy ulicy Gajowej 32, gdzie spotykał się do grudnia 2002 roku. W tym okresie pastorami byli Leon Janiuk i Jacek Brzechczyn.
Od 2000 roku baptyści spotykali się w dwóch wspólnotach: 
Zbór przy ul. Gajowej istniał do grudnia 2002 roku i do końca funkcję pastora pełnił tam Jacek Brzechczyn. Bydgoska placówka zboru w Toruniu działała nadal, a spotkania odbywały się w wynajmowanej salce w Pałacu Młodzieży, później w kamienicy przy ul. Chwytowo. W 2004 roku wspólnota uzyskała niezależność i odtąd działała jako zbór, a nie placówka. W 2004 roku kamienica na ul. Chwytowo spłonęła, a wspólnota przeniosła się na ul. Czartoryskiego 12. W tym samym roku nastąpił podział wspólnoty na misję charytatywną "Betezda", która zajęła się pomocą ubogim i bezdomnym (Betezda zaczęła działalność poza ramami Kościoła Baptystów), natomiast Baptyści przenieśli się na ul. Sienkiewicza 8 - na parter kamienicy, który został zaadaptowany na kaplicę. Od listopada 2010 roku spotykają się w sali przy kinie Adria (ul. Toruńska).

</doc>
<doc id="1706988" url="https://pl.wikipedia.org/wiki?curid=1706988" title="Pismo gudżarati">
Pismo gudżarati

Pismo gudżarati (gudżarati: ગુજરાતી લિપિ "gujǎrātī lipi") – alfabet sylabiczny, odmiana północnoindyjskiego pisma dewanagari, używana do zapisywania języka gudżarati. 
Historia.
Najstarszy zachowany dokument w tym alfabecie pochodzi z końca XVI w., natomiast pierwszy tekst drukowany – z końca XVIII w. Do końca XIX w. był w zasadzie używany jako pismo odręczne stosowane w korespondencji, w rachunkach handlowych itd. Z tego względu nazywano go także "śarāphī" (pismo bankierskie), "vāṇiāśāī" lub "mahājanī" (pismo kupieckie).
Charakterystyka.
Podobnie jak w innych alfabetach indyjskich, podstawą pisma jest sylaba rozumiana jako spółgłoska z domyślną samogłoską „a”. Inne samogłoski zapisywane są w pełnej, niezależnej postaci tylko w nagłosie, poza tym jedynie jako znaki diakrytyczne przy spółgłoskach.
Samogłoski.
ર "r", જ "j" i હ "h" tworzą nieregularne formy રૂ "rū", જી "jī" oraz હૃ "hṛ".
Ligatury.
Zbitki spółgłoskowe, czyli spółgłoski, pomiędzy którymi nie ma samogłoski, mogą być zapisywane za pomocą tzw. ligatur – połączonych ze sobą form liter, niekiedy tworząc nowe, mocno zmodyfikowane znaki np.: ત + વ = ત્વ, ણ + ઢ = ણ્ઢ, થ + થ = થ્થ.

</doc>
<doc id="1706989" url="https://pl.wikipedia.org/wiki?curid=1706989" title="Chondrostoma oligolepis">
Chondrostoma oligolepis



</doc>
<doc id="1706990" url="https://pl.wikipedia.org/wiki?curid=1706990" title="Achondrostoma oligolepis">
Achondrostoma oligolepis



</doc>
<doc id="1706999" url="https://pl.wikipedia.org/wiki?curid=1706999" title="Leonidas Donskis">
Leonidas Donskis

Leonidas Donskis (ur. 13 sierpnia 1962 w Kłajpedzie, zm. 21 września 2016 w Wilnie) – litewski filozof, eseista, nauczyciel akademicki, eurodeputowany VII kadencji.
Życiorys.
W 1985 ukończył studia w Konserwatorium Litewskim (przekształconym następnie w Akademię Muzyczną), dwa lata później został absolwentem filozofii na Uniwersytecie Wileńskim. Od początku lat 90. pracował jako nauczyciel akademicki, początkowo na Uniwersytecie Kłajpedzkim. W latach 1997–2002 przebywał na stażach naukowych na różnych uczelniach zagranicznych. W 1999 uzyskał stopień doktora nauk społecznych na Uniwersytecie Helsińskim.
Od 2002 zajmował stanowisko profesora na Uniwersytecie Witolda Wielkiego w Kownie. Pełnił funkcję dziekana wydziału nauk politycznych i dyplomacji na tej uczelni. Opublikował szereg pozycji naukowych poświęconych m.in. kulturze i filozofii.
W 2009 uzyskał mandat posła do Parlamentu Europejskiego jako lider listy wyborczej Ruchu Liberalnego Republiki Litewskiej. W wyborach w 2014 nie ubiegał się o reelekcję.
W języku polskim ukazały się jego takie jego publikacje jak "Poszukiwanie optymizmu w epoce pesymizmu. Europa Wschodnia – przeczucia i prognozy" (współautor Tomas Venclova, Wydawnictwo KEW Kolegium Europy Wschodniej im. Jana Nowaka-Jeziorańskiego, Wrocław-Wojnowice 2015) i "Władza, wyobraźnia i pamięć: szkice o polityce i literaturze" (Wydawnictwo KEW Kolegium Europy Wschodniej im. Jana Nowaka-Jeziorańskiego, Wrocław-Wojnowice 2015).

</doc>
<doc id="1707002" url="https://pl.wikipedia.org/wiki?curid=1707002" title="Katalin Sterk">
Katalin Sterk

Katalin Sterk (ur. 30 września 1961) – węgierska lekkoatletka, specjalizująca się w skoku wzwyż.
Brązowa medalistka halowych mistrzostw Europy (Mediolan 1982). Wielokrotna mistrzyni kraju.

</doc>
<doc id="1707008" url="https://pl.wikipedia.org/wiki?curid=1707008" title="Ernst Toller">
Ernst Toller

Ernst Toller (ur. 1 grudnia 1893 w Szamocinie, zm. 22 maja 1939 w Nowym Jorku) – dramatopisarz, rewolucjonista i przywódca tymczasowej Bawarskiej Republiki Rad.
Życiorys.
Urodził się w żydowskiej rodzinie. W latach 1900–1905 do szkoły ludowej w Szamocinie, a w latach 1906–1912 do gimnazjum realnego w Bydgoszczy. Studiował ekonomię polityczną oraz historię literatury w Grenoble. Po wybuchu I wojny światowej zaciągnął się do bawarskiej jednostki niemieckiej armii, walczył pod Verdun, dosłużył się stopnia podoficerskiego. Od 1915 służył na froncie zachodnim, gdzie zachorował na depresję i przeszedł załamanie nerwowe, w związku z czym na wiosnę 1916 r. odesłano go do sanatoriów, a w styczniu następnego roku uznano za niezdolnego do służby. Na podstawie swoich doświadczeń z wojny napisał później swój pierwszy dramat "Die Wandlung".
W związku z niezdolnością do służby otrzymał zgodę na studia w Monachium, podjął edukację w dziedzinie prawniczej i filozoficznej. W tym okresie poznał artystów i myślicieli związanych z ruchem pacyfistycznym i z Niezależną Socjaldemokratyczną Partią Niemiec (USPD), której członkiem się stał. W styczniu 1918 r. aresztowano go za udział w strajku robotniczym, a od lutego ponownie znalazł się w armii.
Po zakończeniu wojny brał udział w rewolucji listopadowej i wszedł w skład monachijskiego komitetu rewolucyjnego i objął kierownictwo USPD po śmierci Kurta Eisnera. W 1919 zaangażował się w tworzenie krótkotrwałej Bawarskiej Republiki Rad, która została spacyfikowana przez Freikorpsy podległe rządowi weimarskiemu.
Za swój udział w bawarskiej rewolucji został aresztowany i skazany na pięć lat więzienia. W czasie uwięzienia ukończył "Die Wandlung", który wystawiono w Berlinie we wrześniu 1919. Władze zaoferowały Tollerowi amnestię z okazji setnego wystawienia tego dzieła, ale odmówił w geście solidarności z innymi więźniami politycznymi. Pomimo pozostania w więzieniu kontynuował działalność pisarską, ukończył m.in. "Masse Mensch", "Die Maschinenstürmer" i "Der deutsche Hinkemann".
W 1920 r. kandydował bez powodzenia do Reichstagu, a w latach 1921–1924 r. był członkiem bawarskiego Landtagu (w 1922 r. wystąpił z USPD). Więzienie opuścił w lipcu 1924 r. i został wydalony z Bawarii, w związku z czym osiadł w Berlinie. W tym samym roku wystawiono w Berlinie jego najbardziej znane dzieło, "Hoppla, wir Leben!" w reżyserii Erwina Piscatora.
Od był członkiem Grupy Rewolucyjnych Pacyfistów Kurta Hillera, a od 1928 r. Stowarzyszenia Przyjaciół Związku Sowieckiego.
W 1932 r. wyemigrował do Szwajcarii. W 1933, po przejęciu rządów w Niemczech przez nazistów, został zaocznie pozbawiony obywatelstwa, jego prace trafiły na listę dzieł zakazanych i zostały publicznie spalone. Wyjechał do Londynu, gdzie zajął się wystawianiem jednej ze swoich sztuk. W 1936 i 1937 podróżował po Stanach Zjednoczonych i Kanadzie, jako wykładowca, następnie osiedlił się w Nowym Jorku, gdzie kontynuował pisanie oraz utrzymywał kontakty z innymi emigrantami politycznymi z Niemiec, m.in. z Klausem Mannem, Eriką Mann i Therese Giehse.
Cierpiał na depresję, powiesił się 22 maja 1939 r. w swoim nowojorskim pokoju hotelowym.

</doc>
<doc id="1707009" url="https://pl.wikipedia.org/wiki?curid=1707009" title="Chondrostoma arcasii">
Chondrostoma arcasii



</doc>
<doc id="1707010" url="https://pl.wikipedia.org/wiki?curid=1707010" title="Achondrostoma arcasii">
Achondrostoma arcasii



</doc>
<doc id="1707012" url="https://pl.wikipedia.org/wiki?curid=1707012" title="Górny Półwysep (Michigan)">
Górny Półwysep (Michigan)

Górny Półwysep (ang. "Upper Peninsula of Michigan" również "Upper Michigan", "the U.P.") – półwysep śródlądowy w Ameryce Północnej, ograniczony przez Jezioro Górne od północy, rzekę St. Marys od wschodu oraz jeziora Michigan i Huron od południa.
Górny Półwysep stanowi jedną z dwóch części amerykańskiego stanu Michigan, położoną na północ od Dolnego Półwyspu. Ta część stanu Michigan od zachodu graniczy ze stanem Wisconsin. Jest ona połączony z Dolnym Półwyspem Mostem Mackinac.
Geografia.
Powierzchnia całkowita Górnego Półwyspu wynosi 42 420 km², co stanowi 1/3 całej powierzchni stanu Michigan, lecz mieszka na nim jedynie 3% całej populacji stanu. Na półwyspie jest około 4300 jezior, z których największym jest Lake Gogebic, oraz 19 tys. km rzek i strumieni.
Teren półwyspu można podzielić na dwie części: płaską i błotnistą część wschodnią oraz posiadającą twardsze podłoże i bardziej górzystą część zachodnią. To właśnie w zachodniej części znajduje się najwyższy punkt całego stanu Michigan - góra Arvon (602 m n.p.m.). Oprócz tej góry znajdują się tam również góry Porcupine i Huron.

</doc>
<doc id="1707013" url="https://pl.wikipedia.org/wiki?curid=1707013" title="Werner Lička">
Werner Lička



</doc>
<doc id="1707014" url="https://pl.wikipedia.org/wiki?curid=1707014" title="Hélène Flautre">
Hélène Flautre

Hélène Flautre (ur. 29 lipca 1958 w Bapaume) – francuska polityk, nauczycielka, eurodeputowana.
Życiorys.
Z wykształcenia inżynier budownictwa, studia ukończyła w 1980. W okresie 1981–1991 pracowała jako nauczycielka matematyki, następnie do 1998 zajmowała stanowisko specjalisty w administracji przewodniczącego regionu Nord-Pas-de-Calais.
W latach 1989–1992 była radną Arras, ponownie wchodziła w skład rady miejskiej od 2001. W 1999 z listy Zielonych uzyskała mandat posła do Parlamentu Europejskiego. W 2004 i 2009 skutecznie ubiegała się o reelekcję. W VI kadencji pełniła funkcję przewodniczącej Podkomisji Praw Człowieka. Została członkinią frakcji Zielonych i Wolnego Sojuszu Europejskiego.

</doc>
<doc id="1707015" url="https://pl.wikipedia.org/wiki?curid=1707015" title="Helene Flautre">
Helene Flautre



</doc>
<doc id="1707017" url="https://pl.wikipedia.org/wiki?curid=1707017" title="Stożek (analiza funkcjonalna)">
Stożek (analiza funkcjonalna)

Stożek – uogólnienie pojęcia stożka (nieograniczonego) znanego ze stereometrii na przestrzenie liniowo-topologiczne (najczęściej przestrzenie Banacha). Stożek w przestrzeni unormowanej jest szczególnym przypadkiem tzw. klinu. Kliny / stożki wyznaczają w pewien naturalny sposób praporządek / porządek w przestrzeni, przez co znajdują zastosowanie w teorii równań różniczkowych w przestrzeniach Banacha.
Definicja.
W niniejszym artykule formula_1 oznaczać będzie zawsze rzeczywistą przestrzeń liniowo-topologiczną.
Niepusty zbiór domknięty formula_2 nazywamy klinem (w przestrzeni formula_1), gdy dla każdych formula_4 oraz formula_5
oraz
Ponadto, klin nazywamy stożkiem, gdy spełniony jest warunek
Przestrzenie liniowo-topologiczne uporządkowane przez stożki.
Jeśli formula_9 jest klinem w przestrzeni formula_10 to relacja formula_11 dana warunkiem
jest praporządkiem. Ponadto, formula_11 jest porządkiem częściowym wtedy i tylko wtedy, gdy formula_9 jest stożkiem. Praporządek formula_11 wyznaczony przez klin formula_9 ma dodatkowo następujące własności:

</doc>
<doc id="1707018" url="https://pl.wikipedia.org/wiki?curid=1707018" title="Netfilter">
Netfilter

Netfilter – framework w jądrze Linux służący do przechwytywania i zmieniania ruchu sieciowego. Składa się z szeregu punktów w kodzie obsługi sieci, w których można umieszczać funkcje odpowiedzialne za analizę i zmianę pakietów sieciowych. Punkty te są pogrupowane w tablice, a funkcje przyłączone w danym punkcie nazywane są łańcuchami. Netfilter jest także nazwą projektu dostarczającego aplikacje do obsługi tego frameworka.
Podstawową aplikacją pakietu netfilter jest iptables. Jest to aplikacja przestrzeni użytkownika służąca do obsługi części netfilter pracującej w warstwie IP, prócz tego dostępne są ebtables – służące do konfiguracji netfilter dla mostów sieciowych oraz arptables służące do zarządzania komponentami odpowiedzialnymi za filtrowanie ARP.

</doc>
<doc id="1707019" url="https://pl.wikipedia.org/wiki?curid=1707019" title="HMS Mashona (1939)">
HMS Mashona (1939)



</doc>
<doc id="1707021" url="https://pl.wikipedia.org/wiki?curid=1707021" title="Akademickie Towarzystwo Andragogiczne">
Akademickie Towarzystwo Andragogiczne

Akademickie Towarzystwo Andragogiczne (w skrócie ATA), zrzesza pracowników nauki i działaczy edukacji dorosłych. Jest najważniejszą organizacją w Polsce łączącą środowisko andragogów. Towarzystwo ma swoją siedzibę przy Wydziale Pedagogicznym Uniwersytetu Warszawskiego.
Definicja.
Akademickie Towarzystwo Andragogiczne (w skrócie - ATA), zrzesza pracowników nauki i działaczy edukacji dorosłych. Jest najważniejszą organizacją w Polsce łączącą środowisko andragogów. Towarzystwo ma swoją siedzibę przy Wydziale Pedagogicznym Uniwersytetu Warszawskiego.
Historia.
Pomysł powstania ATA zrodził się podczas konferencji nt. „Profesjonalizacja akademickiego kształcenia andragogicznego” w Łodzi w 1993 roku. Po tym wydarzeniu na posiedzeniu w Toruniu zgłoszono chęć powołania towarzystwa, które przyjęło nazwę „Akademickie Towarzystwo Andragogiczne” i skrót ATA, wybrano także tymczasowy zarząd, w skład którego weszli przedstawiciele środowisk naukowych 7 miast (Warszawy, Torunia, Łodzi, Lublina, Wrocławia, Krakowa i Opola). Profesor Józef Półturzycki został prezesem Towarzystwa (który pełnił tę funkcję do 2008 roku). ATA zostało zarejestrowane w grudniu 1993 roku przez sąd w Warszawie.
Działalność.
Wyraźnym osiągnięciem w działalności Akademickiego Towarzystwa Andragogicznego są wydawnictwa.
Od 1993 roku ATA wydaje Edukację Dorosłych (Edukacja Dorosłych). Drugim pismem jest Rocznik Andragogiczny, wydawany od 1994 roku. Trzecia poważna inicjatywa wydawnicza to Biblioteka Edukacji Dorosłych – seria publikacji książkowych przy czasopiśmie Edukacja Dorosłych pod redakcją Profesor E. Anny Wesołowskiej.
ATA organizuje także konferencje andragogiczne, spotkania członków towarzystwa, studia, wykłady, seminaria, badania z dziedziny edukacji dorosłych i andragogiki z udziałem uczonych z Polski i z zagranicy, uczestniczy w pracach Zespołu Pedagogiki Dorosłych Komitetu Nauk Pedagogicznych PAN, radzi w dziedzinie edukacji dorosłych, zachęca pracowników oświaty i wychowania do prowadzenia badań nad andragogiką i edukacją dorosłych w innych krajach, przyznaje nagrody i wyróżnienia osobom szczególnie zasłużonym na polu andragogiki i edukacji dorosłych.
W pracy ATA mogą i powinni brać udział nie tylko pracownicy wyższych uczelni specjalizujących się w andragogice, ale wszyscy zainteresowani tą dziedziną aktywności społecznej, włączając w to studentów.
Współpraca.
ATA współpracuje z organizacjami w kraju i za granicą np. z Zespołem Pedagogiki Dorosłych Komitetu Badań Pedagogicznych Polskiej Akademii Nauk oraz Niemieckim Towarzystwem Akademickiej Edukacji Dalszej i Studiów na Odległość.

</doc>
<doc id="1707022" url="https://pl.wikipedia.org/wiki?curid=1707022" title="Peter Šťastný">
Peter Šťastný

Peter Šťastný (ur. 18 września 1956 w Bratysławie) – słowacki hokeista, reprezentant Czechosłowacji, Kanady i Słowacji, dwukrotny olimpijczyk, deputowany do Parlamentu Europejskiego dwóch kadencji.
Życiorys.
Kariera sportowa.
W trakcie swojej kariery występował w następujących klubach:
Jest wychowankiem Slovana Bratysława. W tym klubie, a następnie w Quebec Nordiques i reprezentacji Czechosłowacji (m.in. podczas Igrzysk Olimpijskich w Lake Placid 1980) grał razem z braćmi: starszym Marianem (ur. 1953) oraz młodszym Antonem (ur. 1959). W historii NHL byli drugim takim tercetem (po braciach Plager z St. Louis Blues). W 1980 Peter i Anton uciekli z Czechosłowacji do Kanady celem gry w klubie NHL z Quebecu, a rok później dołączył do nich Marian.
Peter Šťastný w czasie kariery występował w trzech różnych reprezentacjach. Uczestniczył w turniejach Canada Cup 1976 (Czechosłowacja), 1984 (Kanada), mistrzostw świata w 1976, 1977, 1978, 1979 (Czechosłowacja) i w 1995 (Słowacja) oraz na zimowych igrzyskach olimpijskich 1980 (Czechosłowacja), 1994 (Słowacja; jako kapitan reprezentacji oraz chorąży ekipy narodowej).
Działalność zawodowa i polityczna.
Ukończył studia na wydziale handlu Uniwersytetu Ekonomicznego w Bratysławie. Po zakończeniu kariery sportowej był specjalnym konsultantem swojego ostatniego klubu St. Louis Blues w latach 1995–2002. Następnie został głównym menedżerem narodowej reprezentacji Słowacji w hokeju na lodzie.
W 2004 uzyskał mandat posła do Parlamentu Europejskiego z listy Słowackiej Unii Chrześcijańskiej i Demokratycznej – Partii Demokratycznej. Pięć lat później skutecznie ubiegał się o reelekcję z ramienia tego samego ugrupowania. W VII kadencji został członkiem prezydium grupy Europejskiej Partii Ludowej, wszedł też w skład Komisji Handlu Międzynarodowego oraz Podkomisji Bezpieczeństwa i Obrony. W 2011 publicznie zaapelował do władz IIHF o odebranie Białorusi praw do organizacji mistrzostw świata w hokeju na lodzie w 2014 z powodu łamania praw człowieka przez reżim Alaksandra Łukaszenki.
Życie prywatne.
Żonaty z Dariną, ma dwie córki i dwóch synów. Jego synowie: Yan (ur. 1982) i Paul (ur. 1985) także zostali hokeistami. Obaj synowie mają obywatelstwo amerykańskie, Paul został reprezentantem USA, występując z numerem 26 na koszulce, z którym w przeszłości grał jego ojciec.

</doc>
<doc id="1707023" url="https://pl.wikipedia.org/wiki?curid=1707023" title="Ebtables">
Ebtables

ebtables - aplikacja przestrzeni użytkownika w systemach operacyjnych GNU/Linux, służąca do konfiguracji Netfilter dla mostów sieciowych. Ebtables wchodzi w skład pakietu narzędzi Netfilter.
Warunkiem koniecznym, aby móc używać ebtables jest skompilowana w jądrze jego obsługa ("BRIDGE_NF_EBTABLES") oraz istnienie w systemie co najmniej jednego mostu sieciowego.
Reguły dodawane za pomocą ebtables pozwalają na analizowanie/filtrowanie/zmianę/przechwytywanie ramek ethernetowych przekazywanych pomiędzy portami należącymi do mostu sieciowego.
Podobnie jak iptables, reguły dodawane za pomocą ebtables są grupowane w łańcuchy, a te w tablice. Istnieją 3 tablice z następującymi domyślnymi łańcuchami:
Z formalnego punktu widzenia łańcuchy PREROUTING i POSTROUTING powinny nazywać się PREFORWARDING oraz POSTFORWARDING, jednak w celu ujednolicenia nazewnictwa użyto nazw zaczerpniętych z iptables.
Przykłady użycia.
 ebtables -t broute -A BROUTING -i eth1 -d 00:17:08:22:17:35 -j DROP
 ebtables -t nat -A PREROUTING -i eth1 -d 00:17:08:22:17:35 -j DNAT --to-dst 00:17:08:35:17:22 --dnat-target ACCEPT

</doc>
<doc id="1707025" url="https://pl.wikipedia.org/wiki?curid=1707025" title="Andel’s Hotel Łódź">
Andel’s Hotel Łódź

Andel’s Hotel Łódź – hotel otwarty w maju 2009 w zabytkowym budynku dawnej przędzalni fabryki Izraela Poznańskiego (obecnie Centrum Manufaktura) w Łodzi przy ulicy Ogrodowej 17.
Jest pierwszym hotelem o standardzie czterech gwiazdek w Łodzi. Założenia i projekt zostały oparte na pomyśle designerskiej marki andel’s, które sprawdziły się w Pradze, Krakowie i Berlinie. Prace w obiekcie były prowadzone pod nadzorem konserwatora zabytków, zgodnie z jego wytycznymi.
Hotel oferuje 220 pokoi standard, 53 pokoje o podwyższonym standardzie, 4 pokoje typu mezoneta oraz apartament prezydencki. W hotelu znajduje się także 7 sal konferencyjnych, na najwyższej kondygnacji znajduje się największa w Łodzi sala balowa dla 800 osób oraz przeszklony basen z widokiem na miasto. Wnętrza hotelu są autorstwa londyńskiego duetu Jestico + Whiles.
W hotelu gościli m.in. Umberto Eco, Martin Scorsese, David Cameron, Plácido Domingo, Szimon Peres, Sting, Lenny Kravitz, Cameron Diaz, Slash, Justin Bieber, Rihanna, Shakira, prezydenci Lech Wałęsa, Bronisław Komorowski, Andrzej Duda, sportowcy Giba, Andrzej Gołota, Tomasz Adamek oraz zespoły Depeche Mode, The Cure, Il Divo, Rammstein, Thirty Seconds to Mars i Tokio Hotel.
Nagrody.
W 2009 hotel został nagrodzony przez European Hotel Design Awards w kategorii „Architektura Roku: przebudowa istniejącego budynku na hotel”.
11 grudnia 2013 hotel został uznany za najlepszy w Polsce i ósmy najlepszy hotel w Europie przez międzynarodowy portal www.hotel.info. Jednocześnie hotel otrzymał symbol jakości „Top Rated Hotel 2013” za szczególnie wysoki standard usług. W rankingu czterogwiazdkowy andel’s Hotel Łódź otrzymał 9,3 punkty na 10 możliwych i minimalnie wyprzedził dwa warszawskie hotele: InterContinental Warszawa oraz Hilton Warsaw Hotel and Convention Centre.

</doc>
<doc id="1707029" url="https://pl.wikipedia.org/wiki?curid=1707029" title="Gorno-Ałtajsk">
Gorno-Ałtajsk



</doc>
<doc id="1707031" url="https://pl.wikipedia.org/wiki?curid=1707031" title="Anna Mamczur">
Anna Mamczur

Anna Mamczur (ur. 1970) – polska aktorka i piosenkarka.
Absolwentka Studium Piosenkarskiego w Państwowej Szkole Muzycznej II stopnia w Poznaniu (1991). 
Życiorys.
Karierę rozpoczęła w 1991, kiedy wygrała eliminacje do musicalu "Metro" w reżyserii Janusza Józefowicza. Od tego momentu związała się z Teatrem Studio Buffo w Warszawie, w którym do 1996 brała udział w musicalach i przedstawieniach muzycznych tworzonych przez Janusza Józefowicza i Janusza Stokłosę. Oficjalny debiut teatralny nastąpił 4 września 1993 w spektaklu muzycznym "Do grającej szafy grosik wrzuć", w którym śpiewała polskie piosenki z lat 50. i 60.
Popularność przyniosły jej występy w telewizyjnym programie rozrywkowym "MdM, czyli Mann do Materny, Materna do Manna" Wojciecha Manna i Krzysztofa Materny. Wraz z Barbarą Melzer i Beatą Wyrąbkiewicz wykonywała tam popularne niegdyś, a wówczas przypominane piosenki (m.in. "Anna", "Baw mnie", "Do zakochania jeden krok", "Gonić króliczka", "Nie lubię tej piosenki", "Od rana mam dobry humor", "Taki dzień się zdarza raz").
W 2002 roku występowała w Teatrze Muzycznym Roma w musicalu "Grease". Pojawia się w filmach i serialach telewizyjnych.
Po wycofaniu się z życia publicznego zajęła się tworzeniem własnej marki kosmetyków ekologicznych pod nazwą Phenome.
Życie osobiste.
Jej mężem jest Mariusz Mielczarek, saksofonista, którego poznała podczas pracy nad musicalem "Metro".

</doc>
<doc id="1707033" url="https://pl.wikipedia.org/wiki?curid=1707033" title="Technical Image Press Association">
Technical Image Press Association

Technical Image Press Association (TIPA) – międzynarodowe stowarzyszenie wydawców prasy fotograficznej, wideo i związanej z obrazowaniem. Zostało powołane 16 kwietnia 1991 roku w Paryżu. Ideą założycieli było powołanie do życia opinotwórczego i jednocześnie niezależnego gremium, którego celem jest obserwowanie trendów rynkowych i nowości produktowych oraz wymiana opinii, doświadczeń i ocen dotyczących nowych urządzeń i technologii początkowo związanych tylko z fotografią. Co roku przyznawane są też prestiżowe znaki TIPA najlepszym produktom minionych 12 miesięcy. Zaproszenia do udziału wystosowano do europejskich wydawców prasy foto-wideo i na spotkaniu w Barcelonie 13 września 1991 roku wybrano pierwsze władze stowarzyszenia. W tym samym czasie odbyła się też pierwsza ceremonia przyznania nagród TIPA podczas wystawy "Sonimagfoto". Na spotkaniu członków, które miało miejsce w kwietniu 2009 roku w Budapeszcie rozszerzono zasięg stowarzyszenia na cały świat i w poczet członków przyjęto tytuły z USA, RPA i Kanady. Na spotkaniu w 2010 w Nowym Jorku dołączył tytuł z Chin - „Chinese Photography” i Australii - „Camera”. Obecnie stowarzyszenie zrzesza 30 tytułów. w tym miesięcznik "Foto" - jedyne polskie czasopismo będące członkiem TIPA.

</doc>
<doc id="1707034" url="https://pl.wikipedia.org/wiki?curid=1707034" title="Miroslav Mikolášik">
Miroslav Mikolášik

Miroslav Mikolášik (ur. 11 września 1952 w Dolným Kubínie) – słowacki lekarz i polityk, od 2004 do 2019 deputowany do Parlamentu Europejskiego VI, VII i VIII kadencji.
Życiorys.
Syn Jana i Melanii. Maturę uzyskał w szkole średniej w Nîmes we Francji. W 1978 ukończył studia na Wydziale Medycznym Uniwersytetu Karola w Pradze, cztery lata później uzyskał atestację w dziedzinie anestezjologii i reanimacji, a w 1984 również prawo do wykonywania zawodu lekarza internisty. W 1978 podjął praktykę w zawodzie lekarza.
W latach 1990–1991 był członkiem władz lokalnych powiatu Dolný Kubín. W latach 1991–1992 wykładał w stołecznym instytucie etyki lekarskiej i bioetyki ("Ústav medicínskej etiky a bioetiky v Bratislave"), od 1991 kierował również wydziałem ds. zagranicznych w ministerstwie zdrowia. Zaangażował się w działalność Chrześcijańskiego Ruchu Demokratycznego, był m.in. przewodniczącym KDH w powiecie Orawa (1992–1994). W 1994 po raz pierwszy uzyskał mandat posła do Rady Narodowej. Cztery lata później ponownie został wybrany do parlamentu z listy KDH. Był członkiem delegacji krajowej na Konferencji Pekińskiej w 1995 oraz konferencję Kair+55 w Nowym Jorku w 1999.
W 1999 został mianowany ambasadorem Republiki Słowackiej w Kanadzie, urząd ten sprawował do 2002. W 2004 uzyskał mandat posła do Parlamentu Europejskiego z listy KDH. Pięć lat później z powodzeniem ubiegał się o reelekcję z ramienia tego samego ugrupowania. Zasiadł w grupie Europejskiej Partii Ludowej oraz Komisji Rozwoju Regionalnego. W 2014 po raz trzeci z rzędu uzyskał mandat eurodeputowanego.
Stanął również na czele organizacji społecznej Donum Vitae, propagującej prawo do życia od poczęcia do naturalnej śmierci, która w 1992 zorganizowała w Bratysławie światowy kongres pro-life z udziałem około 2 tys. uczestników. W 2010 został przewodniczącym Intergrupy ds. Bioetyki w Parlamencie Europejskim.

</doc>
<doc id="1707036" url="https://pl.wikipedia.org/wiki?curid=1707036" title="Kultura willanowiańska">
Kultura willanowiańska



</doc>
<doc id="1707037" url="https://pl.wikipedia.org/wiki?curid=1707037" title="Teoria opanowania trwogi">
Teoria opanowania trwogi

Teoria opanowywania trwogi (ang. "terror management theory" – "TMT") – teoria autorstwa Jeffa Greenberga, Sheldona Solomona i Thomasa Pyszczynskiego, zakładająca, iż podstawowym źródłem ludzkiej motywacji i niektórych przekonań jest doświadczanie trwogi, będącej efektem świadomości nieuniknionej śmierci.
Według TMT, ludzie, poza wspólnym ze zwierzętami dążeniem do przetrwania, posiadają unikatowe zdolności poznawcze (m.in. myślenie symboliczne, postrzeganie rzeczywistości w wymiarze czasowym, rozbudowaną samoświadomość), dzięki którym zdają sobie sprawę ze skończoności swojej egzystencji. Zestawienie tego instynktownego pragnienia dalszego życia ze świadomością nieuchronnej śmierci, wyzwala potencjał trwogi – podstawowy egzystencjalny lęk. Z perspektywy teorii, obronę przeciw poczuciu trwogi stanowi dwuczynnikowy kulturowy bufor, na który składa się:
Ze względu na zasadniczą rolę światopoglądu i samooceny w procesie ochrony jednostki przed głęboko zakorzenionym lękiem (trwogą egzystencjalną), ogromna liczba ludzkich zachowań koncentruje się na podtrzymywaniu tych struktur oraz bronieniu ich przed zagrożeniami.
Powyższe założenia są podstawą licznych badań eksperymentalnych, w których manipuluje się wielkością trwogi egzystencjalnej poprzez procedury zmieniające poziom samooceny lub stabilność światopoglądu jednostki. Eksperymenty te wpisują się w nowy, postulowany przez Greenberga, Koole’a i Pyszczynskiego, paradygmat badań – "egzystencjalną psychologię eksperymentalną" (experimental existential psychology).

</doc>
<doc id="1707038" url="https://pl.wikipedia.org/wiki?curid=1707038" title="Listy portugalskie">
Listy portugalskie

Listy portugalskie (j.fran."Lettres portugaises traduites en français") – utwór literacki wydany w 1669 we Francji, zawierający pięć listów miłosnych portugalskiej zakonnicy do francuskiego oficera, uznawany przez badaczy za arcydzieło literatury światowej oraz przykład wczesnej powieści epistolarnej. Od momentu wydania utwór cieszył się nadzwyczajną popularnością wśród czytelników, a kwestia ich autentyczności i autorstwa stała się przedmiotem dyskusji badaczy i myślicieli na przestrzeni kolejnych wieków.
Okoliczności powstania.
"Listy portugalskie" zostały opublikowane 4 stycznia 1669 w Paryżu, przez wydawnictwo Claude’a Barbin i poprzedzone bardzo krótkim wstępem do czytelnika, w którym wydawca wyjaśniał, że udało mu się z trudem ocalić kopię tłumaczenia listów oraz podkreślał, że nie wie, kto był ich adresatem ani tłumaczem na język francuski. Popularność utworu skłoniła wydawcę do reedycji w tym samym roku. Kolejny raz (w 1669) utwór opublikowano, jeśli wierzyć metryce książki, za granicą, w Kolonii, a więc poza zasięgiem francuskiej oraz kościelnej jurysdykcji, w fikcyjnym wydawnictwie . W wydaniu tym zmieniono tylko jedno zdanie przedmowy, ujawniając tożsamość odbiorcy oraz tłumacza. Domniemanym adresatem listów miał być francuski szlachcic Kawaler de Chamilly, w latach 1663-1668 biorący udział w walkach o niepodległość Portugalii, a ich tłumaczem Guilleragues, ówczesny dyrektor Gazette de France, intelektualista i dyplomata. Co do autorki listów przyjęło się twierdzić, że była nią portugalska zakonnica o imieniu Marianna, co zresztą wynikało z tekstu. Istnienie mniszki potwierdzili badacze portugalscy w XIX wieku. Miała to być Marianna Alcoforado (1640-1723) żyjąca we franciszkańskim klasztorze w Beja (Portugalia). Jej postać obrosła legendą, portugalscy literaturoznawcy włączyli ją do panteonu literatury portugalskiej i wytrwale poszukiwali oryginałów listów. 
Na początku XX wieku rozgorzała dyskusja, w wyniku której francuscy i niemieccy badacze udowodnili zbieżność stylistyczną listów z innymi utworami epoki
oraz ostatecznie przypisali autorstwo Gabrielowi de Guilleragues. Literaturoznawcy portugualscy przyjęli, co prawda, tezę o istnieniu francuskiego autora, niemniej jednak twierdzili nadal, iż musiał on się wzorować na prawdziwych listach pisanych po portugalsku i powoływali się na bezsporny fakt istnienia portugalskiej zakonnicy.
Struktura i treść.
Utwór składa się z pięciu krótkich listów miłosnych (I list - ok. 1000 słów, II list - ok. 2500 słów, III list - ok. 1200 słów, IV list - ok. 1100 słów, V list - ok. 2400 słów), opisujących uczucia młodej mniszki Marianny do niewymienionego z nazwiska francuskiego oficera, napisanych wkrótce po rozstaniu z nim. Ponieważ w utworze nie zamieszczono odpowiedzi, można uznać, iż jest on pewną formą monologu wewnętrznego. Z listu na list uczucia Marianny przechodzą stopniową ewolucję, od bezwarunkowej miłości, tęsknoty za ukochanym i nadziei na jego powrót (I list), poprzez rezygnację i chęć zachowania przynajmniej dobrych wspomnień (II list), szukanie usprawiedliwień dla jego odejścia (III list), wreszcie prowokującą ironię (IV list), aż po końcowy chłód, oficjalny ton oraz ostateczne zerwanie kontaktów (V list). Specjaliści wskazują na mistrzostwo stylu, który niejednokrotnie poświęca dominującą w tamtych czasach formalną elegancję na rzecz naturalności i spontaniczności. Niektórzy krytycy upatrują w strukturze i wymowie "Listów" aluzji do antycznej tragedii w pięciu aktach. Jeszcze inni zwracają uwagę na fakt, że ich forma i styl oddają doskonale przenikające je "decrescendo" emocjonalne.
Znaczenie utworu.
Popularność utworu przyczyniła się do rozkwitu powieści epistolarnej w XVII i XVIII wieku oraz była zwiastunem zbliżającego się sentymentalizmu. W samym tylko 1669 krążyło po całej Europie przynajmniej pięć wydań książki, dwa Claude’a Barbin i trzy pirackie. Jeszcze w tym samym roku, 20 sierpnia, wydawnictwo Claude’a Barbin, odpowiadając na zapotrzebowanie, wydało drugą część książki, zawierającą siedem kolejnych listów, które jednak niewiele miały wspólnego z poprzednimi pięcioma. Zaraz po nich pojawiły się liczne odpowiedzi Kawalera de Chamilly. W następnych latach intensywność wydań nie zmniejszyła się. Zaczęto nazywać terminem "une portugaise", list pisany przez kobietę w stanie uniesienia uczuciowego. Kontrowersyjny temat (miłość zakonnicy) budził zainteresowanie nie tylko czytelników i badaczy, ale także innych twórców, którzy przez kolejne wieki wykorzystywali go w swoich dziełach jako motyw czy fetysz. Listy były również wielokrotnie tłumaczone na inne języki, przy czym często przez znanych pisarzy, np. Roger L'Estrange na angielski, Arthur van Schendel na holenderski, Luigi Siciliani na włoski, Rainer Maria Rilke na niemiecki (tłumaczenie uznawane za kongenialne), Stanisław Przybyszewski na polski, na portugalski. Niepewność co do tożsamości autora "Listów" wywołała dyskusję wśród klasycystycznych intelektualistów epoki Baroku, czy kobieta w ogóle jest zdolna do napisania takich listów, sceptycyzm wyrażał m.in. Jan Jakub Rousseau. Z czasem dyskusja ta przerodziła się w rozważania na temat ogólnej kondycji kobiety w społeczeństwie, a w drugiej połowie XX w. została podchwycona przez nurty feministyczne.
Polskie tłumaczenia.
W 1908, na fali ogólnoeuropejskiego zainteresowania "Listami", Stanisław Przybyszewski zamieścił artykuł pt. "Listy miłosne Marianny d'Alcoforado" omawiający ich autorstwo z dołączonymi tłumaczeniami dwóch z pięciu listów w czasopiśmie Ateneum (Warszawa), R. 4, t. 1, z. 1/2, s. 46-62. Kompletne tłumaczenie zostało następnie wydane w formie książki.
W 1980 ukazało się tłumaczenie oparte na wydaniu "Listów" opracowanym przez francuskich badaczy F. Deloffre i J. Rougeot, przypisującym autorstwo Gabrielowi de Guilleragues:
W 2007 ukazała się płyta CD z nagraniem audio: 

</doc>
<doc id="1707041" url="https://pl.wikipedia.org/wiki?curid=1707041" title="Antoine Clamaran">
Antoine Clamaran

Antoine Clamaran (ur. 8 listopada 1964 w Villeurbanne) – francuski DJ tworzący i remiksujący muzykę z gatunku house i dance.
W 1992 roku wydał singiel "I 've got music in me" który sprzedał się w samej Francji w nakładzie 100,000 kopii.
Następnie stworzył remiksy "Oxygène" Jeana Michela Jarre’a, "Party time" Glorii Estefan i "You spin me round" Dead or Alive. Kolejnym sukcesem była produkcja trzech singli pod pseudonimem "Omega": "Dreaming Of A Better World", "Peace &amp; Harmony" oraz "The Mission", które zdobyły status złotej płyty we Francji (250 000 kopii) ale nie były sprzedawane poza jej granicami. W 1999 wydał kolejne single : "Do The Funk", "Get Up".
Obecnie pracuje nad nową płytą hiszpańskiej piosenkarki Soraya Arnelas.

</doc>
<doc id="1707043" url="https://pl.wikipedia.org/wiki?curid=1707043" title="Napadowy ból odbytu">
Napadowy ból odbytu

Napadowy ból odbytu (łac., ang. "proctalgia fugax") – choroba z grupy zaburzeń czynnościowych przewodu pokarmowego objawiająca się napadowym, krótkotrwałym bólem w okolicy odbytu, występującym głównie w nocy, po narażeniu na stres oraz po defekacji.
Historia.
Zaburzenie jako pierwszy opisał w roku 1883 Andrew S. Myrtle, który zwrócił uwagę na krótkotrwały intensywny ból w okolicy odbytnicy, pojawiający się z nieregularnymi przerwami i występujący głównie w nocy. Autor tę nieprawidłowość wiązał z ekspozycją na zimno i sugerował, że jest to zaburzenie o "czysto neurotycznej naturze".
Epidemiologia.
Napadowy ból odbytu dotyczy od 8 do 14% populacji, częściej to zaburzenie obserwuje się u młodych mężczyzn – w wieku średnim zaburzenie to samoistnie mija.
Etiologia.
Według najnowszej klasyfikacji zaburzeń czynnościowych przewodu pokarmowego zwanej kryteriami rzymskimi III, napadowy ból odbytu jest umieszczony w grupie zaburzeń czynności odbytu i odbytnicy.
Dotychczas nie określono przyczyny tego zaburzenia. Prawdopodobnie udział w powstawaniu napadowego bólu odbytu może mieć: nieprawidłowa czynność zwieracza wewnętrznego odbytu, napadowy skurcz tego mięśnia oraz zwieracza zewnętrznego, narażenie na stres. Pacjenci z napadowym bólem odbytu częściej chorują na nerwicę lękową, mają skłonności do hipochondrii albo do drobiazgowości i perfekcjonizmu. Istnieje rodzinna postać tej choroby, za którą jest odpowiedzialna dziedziczona autosomalnie dominująco miopatia przerostowa zwieracza wewnętrznego odbytu (wrodzona miopatia zwieracza wewnętrznego odbytu), w której przebiegu obserwuje się przerost tego mięśnia, a w badaniu histopatologicznym nieprawidłowo ułożone włókna mięśniowe z obecnością w nich wakuoli.
Objawy i rozpoznanie.
Ból odbytu jest silny, napadowy, nawracający, trwa od kilku sekund do kilku minut. Objawy mają związek ze stresem, częściej pojawiają się w nocy oraz po oddaniu stolca. Zgięcie nóg w stawach biodrowych zmniejsza dolegliwości. Epizody bólu mogą powtarzać się co kilka godzin, ale również co kilka miesięcy. W okresie między incydentami bólu u niektórych chorych może pojawiać się zaparcie. W badaniu przedmiotowym oraz manometrycznym odbytu zwykle nie występują odchylenia. W diagnostyce przydatne może być badanie endosonograficzne, które pozwala wykluczyć choroby organiczne i rozpoznać przerost wewnętrznego zwieracza odbytu.
Rozpoznanie zgodne z Kryteriami Rzymskimi III.
Do rozpoznania napadowego bólu odbytu powinny być spełnione przez okres 3 miesięcy wszystkie poniższe warunki:
Leczenie.
Pacjentom należy wytłumaczyć, że napadowy ból odbytu jest zaburzeniem niegroźnym. Zaleca się ciepłe kąpiele. W przypadku częstych ataków bólowych stosuje się nifedypinę, nitraty, klonidynę. Stosuje się również salbutamol w postaci wziewnej, a także miejscowe wstrzyknięcia toksyny botulinowej. Niekiedy stosuje się blokadę górnego splotu podbrzusznego albo leczenie chirurgiczne polegające na nacięciu zwieracza wewnętrznego odbytu.

</doc>
<doc id="1707044" url="https://pl.wikipedia.org/wiki?curid=1707044" title="Proctalgia fugax">
Proctalgia fugax



</doc>
<doc id="1707047" url="https://pl.wikipedia.org/wiki?curid=1707047" title="Lepiota clypeolaria">
Lepiota clypeolaria



</doc>
<doc id="1707052" url="https://pl.wikipedia.org/wiki?curid=1707052" title="Lepiota aspera">
Lepiota aspera



</doc>
<doc id="1707053" url="https://pl.wikipedia.org/wiki?curid=1707053" title="Robert Abbott">
Robert Abbott

Robert Abbott (ur. 2 marca 1933, zm. 20 lutego 2018) – amerykański wynalazca gier.
Abbott był programistą komputerowym we wczesnym okresie komputerów. Programował w asemblerze na maszynach IBM 360. W 1962 r. zajął się tworzeniem gier. Do jego opublikowanych gier należą m.in. Ultima – odmiana szachów oraz gra karciana "Eleusis" oraz labirynty logiczne.

</doc>
<doc id="1707057" url="https://pl.wikipedia.org/wiki?curid=1707057" title="Ján Hudacký">
Ján Hudacký

Ján Hudacký (ur. 24 lutego 1959 we Vranovie nad Topľou) – słowacki menedżer i polityk, poseł do Parlamentu Europejskiego (2004–2009).
Życiorys.
W 1983 uzyskał dyplom inżyniera w Uniwersytecie Technicznym w Koszycach, po czym pracował w przedsiębiorstwie „Sol'”. Wykształcenie zdobywał m.in. w Management Consulting Institute w Bratysławie (1991), Institute of Management for Business (Bratysława 1993), Durham University Business School (1994) i Georgetown University Washington (1998). Od 1993 do 2004 pracował jako kierownik regionalnego centrum doradczego i informacyjnego w Preszowie.
W 2003 został członkiem rady dyrektorów Europejskiego Stowarzyszenia Agencji Rozwoju Regionalnego (EURADA). Wcześniej pełnił obowiązki prezesa Stowarzyszenia Instytucji Mikrofinansowych na Słowacji (1999–2001) oraz wiceprzewodniczącego Słowackiego Stowarzyszenia Chrześcijańskich Przedsiębiorców i Menedżerów (2002).
W wyborach w 2004 wszedł do Parlamentu Europejskiego z ramienia Ruchu Chrześcijańsko-Demokratycznego. Zasiadał m.in. w grupie chadeckiej oraz Komisji Przemysłu, Badań Naukowych i Energii.
W 2009 nie uzyskał reelekcji do Europarlamentu, plasując się na trzecim w ogóle i pierwszym niemandatowym miejscu pod względem liczby głosów. Rok później został wpisany na 11. miejsce listy wyborczej KDH do parlamentu krajowego, uzyskując mandat deputowanego do Rady Narodowej V kadencji. Wybrany do krajowego parlamentu również w 2012.

</doc>
<doc id="1707059" url="https://pl.wikipedia.org/wiki?curid=1707059" title="Teemu Raimoranta">
Teemu Raimoranta

Teemu "Somnium" Raimoranta (ur. 19 maja 1977, zm. 16 marca 2003 w Helsinkach) – założyciel i gitarzysta zespołu Finntroll. Na gitarze grał również w zespołach Impaled Nazarene (2000-2003) oraz Thy Serpent (1995-1996). 
Okoliczności śmierci Teemu Raimoranta nie zostały do końca wyjaśnione. Według przyjętej wersji zginął przypadkowo, będąc pod wpływem alkoholu spadł z mostu w Helsinkach. Jego znajomi jednak twierdzili, że skoczył z mostu, ponieważ chciał popełnić samobójstwo.
Przypisy.
 

</doc>
<doc id="1707060" url="https://pl.wikipedia.org/wiki?curid=1707060" title="Adolf Strauss">
Adolf Strauss



</doc>
<doc id="1707069" url="https://pl.wikipedia.org/wiki?curid=1707069" title="Sigma Olomouc">
Sigma Olomouc



</doc>
<doc id="1707070" url="https://pl.wikipedia.org/wiki?curid=1707070" title="TIPA">
TIPA

TIPA – wolne oprogramowanie umożliwiające stosowanie międzynarodowego alfabetu fonetycznego (MAF, ang. IPA) oraz innych znaków fonetycznych dla systemów oraz LaTeX.
Napiasne przez Rei Fukui oprogramowanie bazuje na jego wcześniejszej pracy TSIPA.
Znaki TIPA są umieszczane w dokumencie LaTeX przy użyciu jednej z następujących metod:

</doc>
<doc id="1707071" url="https://pl.wikipedia.org/wiki?curid=1707071" title="Gabriela Cilmi">
Gabriela Cilmi



</doc>
<doc id="1707072" url="https://pl.wikipedia.org/wiki?curid=1707072" title="Tipa">
Tipa



</doc>
<doc id="1707074" url="https://pl.wikipedia.org/wiki?curid=1707074" title="Spartak Trnava">
Spartak Trnava



</doc>
<doc id="1707083" url="https://pl.wikipedia.org/wiki?curid=1707083" title="Święty Bór">
Święty Bór

Święty Bór – wzmiankowany (pod nazwą "Zutibure") w Kronice Thietmara (VI, 37) święty gaj słowiańskiego plemienia Chudziców. Gaj znajdował się na terenie obecnego Schkeitbar pod Lützen. Według Thietmara był otaczany przez Słowian pełną boską czcią i uważany za nietykalny. Kronikarz nie precyzuje, czy znajdowała się w nim jakaś świątynia lub posąg.
W roku 1009 z rozkazu biskupa merseburskiego Wigberta gaj został wycięty, a na jego miejscu postawiono kościół pod wezwaniem św. Romana.

</doc>
<doc id="1707084" url="https://pl.wikipedia.org/wiki?curid=1707084" title="Andrés de Vandelvira">
Andrés de Vandelvira

Andrés de Vandelvira (1509-1575), hiszpański architekt. Działał głównie w miastach Baeza i Úbeda.
Zaprojektowane przez Andrésa de Vandelvira budowle to:

</doc>
<doc id="1707085" url="https://pl.wikipedia.org/wiki?curid=1707085" title="Amt Malchin am Kummerower See">
Amt Malchin am Kummerower See

Amt Malchin am Kummerower See – związek gmin w Niemczech, leżący w kraju związkowym Meklemburgia-Pomorze Przednie, w powiecie Mecklenburgische Seenplatte. Siedziba związku znajduje się w mieście Malchin. Powstał 1 stycznia 2005.
W skład związku wchodzi sześć gmin,w tym dwie gminy miejskie "(Stadt)" oraz cztery gminy wiejskie "(Gemeinde)":

</doc>
<doc id="1707086" url="https://pl.wikipedia.org/wiki?curid=1707086" title="Stickney (krater)">
Stickney (krater)

Stickney – największy krater na księżycu Marsa, Fobosie. 
Został nazwany na cześć Angeline Stickney, żony odkrywcy Fobosa Asapha Halla. 
Krater ma ponad 9-kilometrową średnicę, znajduje się w punkcie o współrzędnych 5°S 55°W. Sąsiadującymi kraterami obok niego są: D'Arrest, Sharpless, Todd, Roche. 
Na Fobosie widoczne są bruzdy, które wydają się rozchodzić od krateru. Na podstawie tego stawiano hipotezy, iż uderzenie meteorytu, które spowodowało powstanie krateru było bliskie zniszczenia Fobosa, jednak dane zebrane przez sondę Mars Express wskazują, iż struktury te mają inne pochodzenie.

</doc>
<doc id="1707087" url="https://pl.wikipedia.org/wiki?curid=1707087" title="Amt Stavenhagen">
Amt Stavenhagen

Związek Gmin Stavenhagen (niem. "Amt Stavenhagen") – związek gmin w Niemczech, leżący w kraju związkowym Meklemburgia-Pomorze Przednie, w powiecie Mecklenburgische Seenplatte. Siedziba związku znajduje się w mieście Stavenhagen. 
W skład związku wchodzi 13 gmin:

</doc>
<doc id="1707088" url="https://pl.wikipedia.org/wiki?curid=1707088" title="Amt Treptower Tollensewinkel">
Amt Treptower Tollensewinkel

Związek Gmin Treptower Tollensewinkel (niem. "Amt Treptower Tollensewinkel") – związek gmin w Niemczech, leżący w kraju związkowym Meklemburgia-Pomorze Przednie, w powiecie Mecklenburgische Seenplatte. Siedziba związku znajduje się w mieście Altentreptow. 
W skład związku wchodzi 20 gmin:

</doc>
<doc id="1707089" url="https://pl.wikipedia.org/wiki?curid=1707089" title="Amt Bad Doberan-Land">
Amt Bad Doberan-Land

Urząd Bad Doberan-Land (niem. "Amt Bad Doberan-Land") – urząd w Niemczech, leżący w kraju związkowym Meklemburgia-Pomorze Przednie, w powiecie Rostock. Siedziba urzędu znajduje się w mieście Bad Doberan. 
W skład urzędu wchodzi dziewięć gmin:

</doc>
<doc id="1707090" url="https://pl.wikipedia.org/wiki?curid=1707090" title="Amt Carbäk">
Amt Carbäk

Amt Carbäk – związek gmin w Niemczech, leżący w kraju związkowym Meklemburgia-Pomorze Przednie, w powiecie Rostock. Jego siedziba znajduje się w miejscowości Broderstorf.
W jego skład wchodzą cztery gminy:
Do 31 grudnia 2012 w skład związku wchodziła również gmina Steinfeld, która dzień później została częścią gminy Broderstorf. Do 31 grudnia 2017 do związku gmin należała również gmina Klein Kussewitz, która następnego dnia została przyłączona do gminy Bentwisch ze związku gmin Rostocker Heide.

</doc>
<doc id="1707091" url="https://pl.wikipedia.org/wiki?curid=1707091" title="Oina">
Oina

Oina – wieś w Estonii, w prowincji Sarema, w gminie Muhu.

</doc>
<doc id="1707093" url="https://pl.wikipedia.org/wiki?curid=1707093" title="Paenase">
Paenase

Paenase – wieś w Estonii, w prowincji Sarema, w gminie Muhu.

</doc>
<doc id="1707094" url="https://pl.wikipedia.org/wiki?curid=1707094" title="Pallasmaa">
Pallasmaa

Pallasmaa – wieś w Estonii, w prowincji Sarema, w gminie Muhu.

</doc>
<doc id="1707096" url="https://pl.wikipedia.org/wiki?curid=1707096" title="Piiri (Muhu)">
Piiri (Muhu)

Piiri – wieś w Estonii, w prowincji Sarema, w gminie Muhu.

</doc>
<doc id="1707097" url="https://pl.wikipedia.org/wiki?curid=1707097" title="Põitse">
Põitse

Põitse – wieś w Estonii, w prowincji Sarema, w gminie Muhu.

</doc>
<doc id="1707098" url="https://pl.wikipedia.org/wiki?curid=1707098" title="Päelda">
Päelda

Päelda – wieś w Estonii, w prowincji Sarema, w gminie Muhu.

</doc>
<doc id="1707105" url="https://pl.wikipedia.org/wiki?curid=1707105" title="Pärase">
Pärase

Pärase – wieś w Estonii, w prowincji Sarema, w gminie Muhu.

</doc>
<doc id="1707106" url="https://pl.wikipedia.org/wiki?curid=1707106" title="Port lotniczy Long Thành">
Port lotniczy Long Thành

Port lotniczy Long Thành (IATA: ?, ICAO: ?, Sân bay quốc tế Long Thành) – projektowany port lotniczy położony w Wietnamie, w prowincji Đồng Nai, w dystrykcie Long Thành, 40 km na północ od miasta Ho Chi Minh. Ma być największym portem lotniczym Wietnamu.

</doc>
<doc id="1707107" url="https://pl.wikipedia.org/wiki?curid=1707107" title="Raegma">
Raegma

Raegma – wieś w Estonii, w prowincji Sarema, w gminie Muhu.

</doc>
<doc id="1707108" url="https://pl.wikipedia.org/wiki?curid=1707108" title="Rannaküla (Muhu)">
Rannaküla (Muhu)

Rannaküla – wieś w Estonii, w prowincji Sarema, w gminie Muhu.

</doc>
<doc id="1707109" url="https://pl.wikipedia.org/wiki?curid=1707109" title="Raugi">
Raugi

Raugi – wieś w Estonii, w prowincji Sarema, w gminie Muhu.

</doc>
<doc id="1707110" url="https://pl.wikipedia.org/wiki?curid=1707110" title="Universal City/Studio City">
Universal City/Studio City

Universal City/Studio City ("dawniej Universal City") - podziemna stacja metra w Los Angeles na trasie linii B. Stacja znajduje się w dolinie San Fernando przy Universal City Plaza i Lankershim Boulevard na osiedlu Studio City w Los Angeles. W niewielkiej odległości od stacji przebiega autostrada Hollywood Freeway (Autostrada 101 - "US Route 101"). 
Przy stacji jest także parking typu "park and ride" na 390 miejsc postojowych.
Atrakcje turystyczne.
W pobliżu znajdują się:
Połączenia autobusowe.
Od 11 grudnia 2022 dostępne są następujące połączenia:

</doc>
<doc id="1707111" url="https://pl.wikipedia.org/wiki?curid=1707111" title="Rebaski">
Rebaski

Rebaski – wieś w Estonii, w prowincji Sarema, w gminie Muhu.

</doc>
<doc id="1707112" url="https://pl.wikipedia.org/wiki?curid=1707112" title="Ridasi">
Ridasi

Ridasi – wieś w Estonii, w prowincji Sarema, w gminie Muhu.

</doc>
<doc id="1707113" url="https://pl.wikipedia.org/wiki?curid=1707113" title="Rinsi">
Rinsi

Rinsi – wieś w Estonii, w prowincji Sarema, w gminie Muhu.

</doc>
<doc id="1707114" url="https://pl.wikipedia.org/wiki?curid=1707114" title="Ryszard Mikliński">
Ryszard Mikliński

Ryszard Antoni Mikliński (ur. 4 listopada 1952 w Warszawie) – polski polityk.
Życiorys.
W latach 1998-2002 wiceprezydent m.st. Warszawy, działacz SLD, w latach 2003–2005 podsekretarz stanu w Ministerstwie Kultury i Generalny Konserwator Zabytków, członek zarządu Polskiego Klubu Szermierczego w Warszawie. W 1997 bez powodzenia ubiegał się o mandat posła na Sejm w okręgu warszawskim z listy SLD.

</doc>
<doc id="1707115" url="https://pl.wikipedia.org/wiki?curid=1707115" title="Gatunek narażony">
Gatunek narażony

Gatunek narażony, gatunek wysokiego ryzyka (, akronim: VU) – jedna z kategorii w opublikowanej przez Międzynarodową Unię Ochrony Przyrody (IUCN) klasyfikacji gatunków zagrożonych, przyjmowana powszechnie do stosowania w różnej rangi i różnego zasięgu Listach i Czerwonych Księgach Gatunków Zagrożonych. Kategoria ta obejmuje gatunki, wobec których stwierdzono ryzyko wymarcia w warunkach naturalnych i które spełniają przynajmniej jedno ze ściśle zdefiniowanych kryteriów odnoszących się do zasięgu, liczebności i dynamiki populacji.
Przyczyny.
Gatunki mogą być zagrożone wyginięciem z przyczyn naturalnych lub z powodu działań człowieka. W celu ograniczania wymierania gatunków wiele krajów wprowadziło prawo chroniące zagrożone gatunki, zabraniające polowań i zajmowania ich siedlisk na inne cele. Do podstawowych działań zmierzających do ochrony różnorodności biologicznej należy ewidencjonowanie gatunków zagrożonych. W tym celu tworzone są Czerwone Księgi lub Listy odnoszące się do regionów, państw, kontynentów i całego świata. Stale aktualizowana Czerwona księga gatunków zagrożonych na Ziemi ("IUCN Red List") prowadzona jest przez Międzynarodową Unię Ochrony Przyrody (IUCN). 
Kryteria kwalifikujące.
Takson jest uznawany za narażony na wyginięcie, gdy można udokumentować, że spełnione jest jedno z podanych niżej kryteriów (oznaczonych od A do E):
A. Redukcja populacji w jednej z następujących form:
B. Ograniczenie zasięgu lub areału występowania:
C. Populacja szacowana na mniej niż 10 000 dojrzałych osobników oraz:
D. Ogólne zasoby gatunku nie przekraczają 1000 dojrzałych osobników lub populacja zajmuje bardzo ograniczone terytorium (zwykle poniżej 20 km²), lub jego populacje zajmują kilka obszarów (zwykle pięć lub mniej) narażonych na skutki działalności człowieka lub zdarzenia losowe w krótkim czasie, przez co gatunek może stać się krytycznie zagrożony lub nawet wymrzeć w bardzo krótkim czasie.
E. Analizy wykazują prawdopodobieństwo wymarcia gatunku w naturze wynoszące co najmniej 10% w ciągu następnych 100 lat.

</doc>
<doc id="1707116" url="https://pl.wikipedia.org/wiki?curid=1707116" title="Rootsivere">
Rootsivere

Rootsivere – wieś w Estonii, w prowincji Sarema, w gminie Muhu.

</doc>
<doc id="1707117" url="https://pl.wikipedia.org/wiki?curid=1707117" title="North Hollywood (stacja metra)">
North Hollywood (stacja metra)

North Hollywood - końcowa podziemna stacja metra w Los Angeles na trasie linii B. Stacja znajduje się w dolinie San Fernando w North Hollywood przy Chandler Boulevard i Lankershim Boulevard. Przy stacji bieg zaczynają autobusy Metro Liner kursujące na trasie linii G.
Przy stacji jest także parking typu "park and ride" na 1001 miejsc postojowych.
Godziny kursowania.
Pociągi linii B metra kursują codziennie pomiędzy w przybliżeniu 4:30 a północą. Pociągi kursują co dziesięć minut w godzinach szczytu i po dwanaście minut poza szczytem komunikacyjnym i w weekendy od około godziny 10 (z częstotliwością co 15 minut w sobotę i niedzielę rano). W nocy jeżdżą co dwadzieścia minut. 
Autobusy linii G BRT należącej do sieci Los Angeles Metro Busway przewożą pasażerów przez całą dobę. Autobusy kursują co osiem minut w godzinach szczytu w dni robocze i co dziesięć minut w dni powszednie oraz przez większą część dnia w weekendy. W nocy kursują co dwadzieścia minut przez cały tydzień. 

</doc>
<doc id="1707118" url="https://pl.wikipedia.org/wiki?curid=1707118" title="Rässa">
Rässa

Rässa – wieś w Estonii, w prowincji Sarema, w gminie Muhu.

</doc>
<doc id="1707119" url="https://pl.wikipedia.org/wiki?curid=1707119" title="Simisti">
Simisti

Simisti – wieś w Estonii, w prowincji Sarema, w gminie Muhu.

</doc>
<doc id="1707121" url="https://pl.wikipedia.org/wiki?curid=1707121" title="Soonda">
Soonda

Soonda – wieś w Estonii, w prowincji Sarema, w gminie Muhu.

</doc>
<doc id="1707122" url="https://pl.wikipedia.org/wiki?curid=1707122" title="Suuremõisa (Muhu)">
Suuremõisa (Muhu)

Suuremõisa – wieś w Estonii, w prowincji Sarema, w gminie Muhu.

</doc>
<doc id="1707123" url="https://pl.wikipedia.org/wiki?curid=1707123" title="Kategoria estetyczna">
Kategoria estetyczna

Kategoria estetyczna – pojęcie określające sposoby prezentacji przedmiotów (głównie dzieł sztuki, ale też np. zjawisk natury), dzięki którym zyskują one wartość estetyczną (tzn. wywołują u odbiorcy przeżycie estetyczne: poczucie przyjemności, poruszenia emocjonalnego, intelektualnego, etc). Każda kategoria estetyczna jest zbiorem określonych cech, które przez twórcę i jego odbiorców są uznawane za pożądane. Do podstawowych, mających swe źródło w antyku, kategorii estetycznych należą piękno, tragizm, komizm, wzniosłość, patos. Wraz z rozwojem kultury i sztuki zaczęto doszukiwać się wartości estetycznych w grotesce, ironii, brzydocie, wdzięku. Za kategorię estetyczną uznawana jest także epickość, choć nie wydaje się to słuszne, bo epickość należy do kategorii gatunkowej, a nie estetycznej.
Percepcja kategorii estetycznych zmieniała się wraz rozwojem epok i kierunków artystycznych: barok cenił wdzięk i wzniosłość, klasycyzm – piękno. Wartościowano poszczególne kategorie estetyczne, formułowano zasady ich stosowania, łączono ich użycie z konkretnymi gatunkami literackimi: np. w komedii czy tragedii.

</doc>
<doc id="1707124" url="https://pl.wikipedia.org/wiki?curid=1707124" title="Tamse">
Tamse

Tamse – wieś w Estonii, w prowincji Sarema, w gminie Muhu.

</doc>
<doc id="1707125" url="https://pl.wikipedia.org/wiki?curid=1707125" title="Tupenurme">
Tupenurme

Tupenurme – wieś w Estonii, w prowincji Sarema, w gminie Muhu.

</doc>
<doc id="1707126" url="https://pl.wikipedia.org/wiki?curid=1707126" title="Tusti (Muhu)">
Tusti (Muhu)

Tusti – wieś w Estonii, w prowincji Sarema, w gminie Muhu.

</doc>
<doc id="1707127" url="https://pl.wikipedia.org/wiki?curid=1707127" title="Vahtraste">
Vahtraste

Vahtraste – wieś w Estonii, w prowincji Sarema, w gminie Muhu.

</doc>
<doc id="1707128" url="https://pl.wikipedia.org/wiki?curid=1707128" title="Vanamõisa (Muhu)">
Vanamõisa (Muhu)

Vanamõisa – wieś w Estonii, w prowincji Sarema, w gminie Muhu.

</doc>
<doc id="1707129" url="https://pl.wikipedia.org/wiki?curid=1707129" title="YouTube Awards">
YouTube Awards

YouTube Awards – nagroda przyznawana jako oficjalne docenienie najlepszych filmów poprzedniego roku, wybierana w głosowaniu społeczności serwisu YouTube.
Nagroda została utworzona w 2007 jako "odpowiedź na najbardziej popularne filmy i umożliwienie użytkownikom wybranie tego, który zasłużył na dodatkowe docenienie". W pierwszym etapie filmy wybierane są przez pracowników serwisu, w drugim natomiast głosy przyznawane są przez publiczność.

</doc>
<doc id="1707130" url="https://pl.wikipedia.org/wiki?curid=1707130" title="Viira (Muhu)">
Viira (Muhu)

Viira – wieś w Estonii, w prowincji Sarema, w gminie Muhu.

</doc>
<doc id="1707132" url="https://pl.wikipedia.org/wiki?curid=1707132" title="Võiküla">
Võiküla

Võiküla – wieś w Estonii, w prowincji Sarema, w gminie Muhu.

</doc>
<doc id="1707133" url="https://pl.wikipedia.org/wiki?curid=1707133" title="Võlla (Muhu)">
Võlla (Muhu)

Võlla – wieś w Estonii, w prowincji Sarema, w gminie Muhu.

</doc>
<doc id="1707134" url="https://pl.wikipedia.org/wiki?curid=1707134" title="Genowefa Kuśmierek">
Genowefa Kuśmierek

Genowefa Kuśmierek z domu Żyła (ur. 18 lutego 1942 w Raniżowie) – polska prządka i polityk, posłanka na Sejm PRL IX kadencji.
Życiorys.
Córka Józefa i Franciszki. Z zawodu prządka. W 1958 podjęła pracę w Zakładach Przemysłu Bawełnianego im. Dąbrowszczaków w Bielawie. Pełniła funkcję I sekretarza Podstawowej Organizacji Partyjnej Polskiej Zjednoczonej Partii Robotniczej w Przędzalni „B”. Była także członkiem egzekutywy Komitetu Wojewódzkiego tej partii w Wałbrzychu. Od 1985 do 1989 pełniła mandat posłanki na Sejm PRL IX kadencji z okręgu Wałbrzych, zasiadając w Komisji Regulaminowej i Spraw Poselskich oraz w Komisji Nadzwyczajnej do rozpatrzenia projektu ustawy o zasadach udziału młodzieży w życiu państwowym, społecznym, gospodarczym i kulturalnym. W latach 1986–1990 była członkinią Komitetu Centralnego PZPR.

</doc>
<doc id="1707135" url="https://pl.wikipedia.org/wiki?curid=1707135" title="Daniela Kwiatkowska">
Daniela Kwiatkowska

Daniela Henryka Kwiatkowska (ur. 2 lipca 1933 w Będzinie) – polska nauczycielka i polityk, posłanka na Sejm PRL VIII i IX kadencji.
Życiorys.
We wrześniu 1951 została nauczycielką w Szkole Podstawowej nr 4 im. Stanisława Staszica w Będzinie, była w niej później zastępcą dyrektora. W 1978 w Wyższej Szkole Pedagogicznej w Katowicach uzyskała wykształcenie wyższe pedagogiczne i tytuł zawodowy magistra historii.
W 1951 przystąpiła do Związku Nauczycielstwa Polskiego. Działała także w Związku Harcerstwa Polskiego i w Związku Młodzieży Polskiej. W 1953 wstąpiła do Polskiej Zjednoczonej Partii Robotniczej, w której była I sekretarzem POP, członkiem plenum Komitetu Powiatowego i Komitetu Miejskiego, członkiem egzekutywy KP w Będzinie oraz członkiem plenum Komitetu Wojewódzkiego w Katowicach. Przez trzy kadencje zasiadała w Wojewódzkiej Radzie Narodowej w Katowicach. Od 11 lutego 1981 pełniła mandat posłanki na Sejm PRL VIII kadencji w okręgu Sosnowiec, zasiadając w Komisji Oświaty i Wychowania, Komisji Kultury oraz w Komisji Oświaty, Wychowania, Nauki i Postępu Technicznego. W 1985 uzyskała reelekcję i w Sejmie IX kadencji zasiadała w Komisji Edukacji Narodowej i Młodzieży oraz w Komisji Nadzwyczajnej do rozpatrzenia projektów ustaw zmieniających przepisy dotyczące rad narodowych i samorządu terytorialnego.

</doc>
<doc id="1707136" url="https://pl.wikipedia.org/wiki?curid=1707136" title="The Delgados">
The Delgados

The Delgados - szkocki zespół grający symphonic pop i indie rock. Powstał w Hamilton (South Lanarkshire) w 1994. W skład grupy wchodzili: Alun Woodward, Stewart Henderson, Paul Savage i Emma Pollock. Zespół zakończył działalność w 2005 roku. Nazwa zespołu wzięła się od nazwiska zwycięzcy Tour de France Pedro Delgado.

</doc>
<doc id="1707137" url="https://pl.wikipedia.org/wiki?curid=1707137" title="Foto">
Foto

FOTO – swego czasu najdłużej ukazujący się na polskim rynku miesięcznik poświęcony fotografii (amatorskiej oraz profesjonalnej). Wydawany był od stycznia 1975. Pierwszym wydawcą były Arkady, pierwszym redaktorem naczelnym – Zygmunt Szargut. W 1991 wydawcą został Norexpres, w 1996 Fotopress, w 2001 Imphot Photo Imaging sp. z o.o., następnie IPI sp. z o.o. (w tych latach redaktorem naczelnym była Eugenia Herzyk oraz - pod koniec - Krzysztof Janiszewski). Od 2008 roku właścicielem tytułu stała się firma Kengraf z Kętrzyna. Kolejnymi redaktorami naczelnymi byli: Zbigniew Włodarski, Katarzyna Bruzda, Paweł Staszak, Mirosław Kiapśnia. Firma Kengraf w 2013 zaprzestała wydawania miesięcznika. Czasopismo zawierało testy i recenzje sprzętu i materiałów fotograficznych, porady warsztatowe, informacje o aktualnych wystawach, konkursach i innych wydarzeniach fotograficznych, galerie znanych fotografów oraz prezentacje młodych twórców. Jako jedyne polskie czasopismo należało do opiniotwórczego międzynarodowego stowarzyszenia wydawców prasy fotograficznej Technical Image Press Association (TIPA), z którego, w związku z zaprzestaniem wydawania, zostało usunięte.

</doc>
<doc id="1707138" url="https://pl.wikipedia.org/wiki?curid=1707138" title="Zbór Kościoła Zielonoświątkowego „Betel” w Bydgoszczy">
Zbór Kościoła Zielonoświątkowego „Betel” w Bydgoszczy

Zbór Kościoła Zielonoświątkowego „Betel” w Bydgoszczy – zbór Kościoła Zielonoświątkowego w RP znajdujący się w Bydgoszczy, jeden z bydgoskich ewangelicznych kościołów protestanckich. Należy do okręgu pomorskiego Kościoła Zielonoświątkowego w RP.
Świątynia.
Budynek świątyni użytkowanej przez zbór znajduje się przy ul. Janikowskiej 19 na osiedlu Glinki w Bydgoszczy.
Historia.
Historia bydgoskich zielonoświątkowców ma związek z obecnością na ziemi bydgoskiej pastora J. Paula i Gustawa H.Schmidta. Historycznie rzecz biorąc, Bydgoszcz można by uznać duchowym centrum ruchu zielonoświątkowego w Polsce.
Po II wojnie światowej społeczność zielonoświątkowców zorganizowała się na nowo w 1947 r. Zbór Kościoła Chrystusowego otrzymał dawną kaplicę ewangelicko-unijną przy ul. Zduny 10 i tam od 1948 r. zaczęły odbywać się regularne nabożeństwa. Zbór skupiał wszystkich wyznawców ruchów, które weszły w skład Zjednoczonego Kościoła Ewangelicznego, w tym również zielonoświątkowców. Praca zboru owocowała ewangelizacjami, chrztami wiary, nauczaniem dzieci, spotkaniami młodzieży. Zbór prowadził pracę w miejscowościach: Dorposz, Terespol, Trzebież, Toruń, Katarzyna, Inowrocław.
Od 1974 r. pojawiły się dążenia do uniezależnienia zboru zielonoświątkowego od Zjednoczonego Kościoła Ewangelicznego. Gdy 16 kwietnia 1978 r. nastąpiło otwarcie nowej kaplicy przy ul. Czerwonego Krzyża 52, nastąpił podział Zboru Zjednoczonego Kościoła Ewangelicznego na zbór ewangelicznych chrześcijan, który otrzymał nową kaplicę oraz zbór zielonoświątkowy „Betel”, który pozostał w starej kaplicy przy ul. Zduny.
Szczególny rozwój zboru przypada na lata 80. XX wieku. Był to okres rozbudzonych zainteresowań różnych środowisk ruchem charyzmatycznym. Ludzie z ruchu oazowego, KIK-u i inni utrzymywali ze zborem bliskie kontakty. Wzrost liczby wiernych skłonił pastora do podjęcia starań o budowę nowej kaplicy. W latach 80. XX w. wybudowano kaplicę przy ul. Janikowskiej, a następnie przystąpiono do budowy dużej świątyni. Kaplica została oficjalnie otwarta do użytku 29 marca 1989 r. Następnie przystąpiono do budowy dużej świątyni, która została ukończona w 2007 r.
Na koniec 2010 zbór skupiał 285 wiernych, w tym 190 ochrzczonych członków.
Działalność.
Zbór zielonoświątkowy „Betel” z uwagi na ożywioną działalność jest rozpoznawalny w środowisku bydgoskim.
Spośród wielu inicjatyw można wymienić:
Ze zboru „Betel” w Bydgoszczy pochodzi wielu aktywnych pracowników, a przede wszystkim pastorów w kilkunastu zborach w Polsce. 

</doc>
<doc id="1707140" url="https://pl.wikipedia.org/wiki?curid=1707140" title="Harmen Steenwijck">
Harmen Steenwijck

Harmen Steenwijck lub Steenwyck (ur. ok. 1612 w Delfcie, zm. po 1656 tamże) – holenderski malarz okresu baroku. 
Życiorys.
Uczył się u swojego wuja Davida Bailly’ego w Lejdzie. Odbył podróż do Indii Wschodnich. Podobnie jak jego brat, Pieter Steenwijck, specjalizował się w martwej naturze. Malował ryby i ptactwo oraz przedstawienia typu vanitas. 

</doc>
<doc id="1707141" url="https://pl.wikipedia.org/wiki?curid=1707141" title="Walter Lampka">
Walter Lampka

Walter Lampka (ur. 12 kwietnia 1937 w Raciborzu) – polski polityk, poseł na Sejm PRL IX kadencji.
Życiorys.
W 1953 skończył Przyzakładową Szkołę Zawodową Fabryki Obrabiarek „Rafamet” w Kuźni Raciborskiej i podjął pracę w fabryce obrabiarek „Rafamet” jako ślusarz maszynowy, później monter-mechanik obrabiarek. W 1962 wstąpił do Polskiej Zjednoczonej Partii Robotniczej, był delegatem na jej VI Zjazd w grudniu 1971. W 1985 uzyskał mandat posła na Sejm PRL IX kadencji w okręgu Rybnik. Zasiadał w Komisji Współpracy Gospodarczej z Zagranicą.
Otrzymał Złoty i Srebrny Krzyż Zasługi oraz Medal 40-lecia Polski Ludowej.

</doc>
<doc id="1707142" url="https://pl.wikipedia.org/wiki?curid=1707142" title="Jan Laskowski (polityk)">
Jan Laskowski (polityk)

Jan Laskowski (ur. 25 września 1935 w Lipinkach, zm. 9 sierpnia 2018 w Olsztynie) – polski polityk, poseł na Sejm PRL IX kadencji.
Życiorys.
Syn Józefa i Walerii. Działał m.in. w Związku Młodzieży Polskiej i w Związku Harcerstwa Polskiego.
W 1954 wstąpił do Polskiej Zjednoczonej Partii Robotniczej. W 1965 ukończył studia na Wydziale Ekonomicznym Wyższej Szkoły Nauk Społecznych przy KC PZPR i podjął pracę w aparacie partyjnym (sprawował m.in. stanowiska kierownicze). W 1970 objął funkcję dyrektora Iławskich Zakładów Naprawy Samochodów. Pełnił funkcję I sekretarza Komitetu Wojewódzkiego PZPR w Olsztynie. Był radnym Miejskiej Rady Narodowej w Iławie, a w latach 1985–1989 posłem na Sejm PRL IX kadencji w okręgu Olsztyn, zasiadając w Komisji Współpracy Gospodarczej z Zagranicą. Był I sekretarzem Komitetu Wojewódzkiego PZPR w Olsztynie. W latach 1986–1989 był członkiem Ogólnopolskiego Komitetu Grunwaldzkiego. Zasiadał także w Radzie Wojewódzkiej PRON, ponadto przewodniczył Wojewódzkiej Radzie Przyjaciół Harcerstwa. Od 1987 do 1990 był głównym inspektorem pracy. Za jego kadencji ustanowiono honorową odznakę „Za zasługi dla ochrony pracy” oraz nagrodę im. Haliny Krahelskiej za osiągnięcia w dziedzinie ochrony pracy.
Pochowany na cmentarzu komunalnym w Iławie.

</doc>
<doc id="1707144" url="https://pl.wikipedia.org/wiki?curid=1707144" title="Jan Laskowski (poseł na Sejm PRL)">
Jan Laskowski (poseł na Sejm PRL)



</doc>
<doc id="1707151" url="https://pl.wikipedia.org/wiki?curid=1707151" title="Krater Stickney">
Krater Stickney



</doc>
<doc id="1707152" url="https://pl.wikipedia.org/wiki?curid=1707152" title="Fryderyk IV Habsburg">
Fryderyk IV Habsburg

Fryderyk IV Habsburg (ur. 1382, zm. 24 czerwca 1439 w Innsbrucku) – książę Austrii i Tyrolu, syn księcia Leopolda III Habsburga i włoskiej księżniczki Viridis Visconti. Miał przydomek "mit der leeren Tasche" („z pustą kieszenią”).
Od 1402 zarządzał , a od 1406 Tyrolem. Założył krótko panującą tyrolską linię Habsburgów. Jego popularny przydomek, który pierwotnie był przezwiskiem, jak również liczne legendy otaczające jego osobę, stworzyły z Fryderyka IV jedną z najbardziej znanych postaci średniowiecznego Tyrolu.
Wojna przeciwko Appenzell.
Na początku jego rządów doszło do konfliktu ze szwajcarskim kantonem Appenzell. Książę Tyrolu Leopold IV Habsburg powierzył swojemu młodszemu bratu Fryderykowi IV, jako regentowi Habsburgów w Austrii Przedniej, prowadzenie kampanii wojennej przeciwko Szwajcarom, którzy zbuntowali się przeciwko opactwu Sankt Gallen, w trakcie tak zwanej wojny Appenzellu. Fryderyk IV zwołał w Austrii Przedniej silną armię rycerską, którą zgromadził w Arbon i Rheineck. Wojsko składało się przede wszystkim z członków szwabskiej szlachty, kontyngentów miast habsburskich i cesarskich. Punktem zbiorczym było habsburskie miasto Szafuza, zaś najważniejszym miejskim sojusznikiem księcia była Konstancja. Militarne przedsięwzięcie zakończyło się klęską armii książęcej w bitwie pod Stoss koło Gais 17 czerwca 1405. Sukcesy mieszkańców Appenzell doprowadziły do powstania – pod szwajcarskim kierownictwem – związku Bund ob dem See i pełnych sukcesów najazdów na (należący do Habsburgów) tyrolski region Oberinntal. W ciągu dwóch lat Appenzellczycy rozsiali niepokój wśród niemieckich książąt a entuzjazm i dążenia wolnościowe wśród ich poddanych. 13 stycznia 1408 ponieśli jednak klęskę pod Bregencją, w starciu ze szwabskim rycerstwem (skupionym pod sztandarami konfederacji Sankt Jörgenschild), wojskiem biskupów Augsburga i Konstancji. Po tej klęsce Szwajcarzy musieli wycofać się do swoich siedzib. Bund ob dem See rozpadł się i został rozwiązany przez niemieckiego króla Ruprechta z Palatynatu na mocy wyroku sądu arbitrażowego w Konstancji 4 kwietnia 1408. Król Ruprecht potwierdził jednocześnie roszczenia opactwa Sankt Gallen przeciwko mieszkańcom Appenzell. Do zawarcia pokoju między Szwajcarami a opactwem doszło ostatecznie w 1410.
Bunt szlachty i rewolucja w Trydencie.
W tym samym roku Fryderyk IV musiał walczyć wewnątrz kraju z opozycją rycerstwa, zawiązującej kolejne konfederacje (Elefantenbund z 1406, Falkenbund z 1407) i rewolucyjnymi nastrojami na południu (Trydent). Od swoich politycznych przeciwników otrzymał przezwisko „z pustą kieszenią”, co przyniosło mu popularność w późniejszych latach. Kolejno w 1407 wybuchło w Trydencie powstanie. Tamtejsza szlachta i mieszkańcy miasta powstali, pod kierownictwem Rudolfa Belenzani, przeciwko biskupowi Georgowi von Lichtenstein. Jednocześnie doszło do buntu chłopskiego w dolinie Non (wówczas Nonstal lub Nonsberg) i innych rejonach Trydentu. Skłoniło to Fryderyka IV do wystąpienia przeciwko biskupowi i wygnania go z Trydentu.
Spór z burgrabią Rottenburg.
W 1410 książę Fryderyk IV popadł w konflikt z Henrykiem VI von Rottenburg. Burgrabia Henryk VI był jednym z tyrolskich feudałów, który – chcąc uniezależnić się spod władzy Habsburgów i rozszerzyć swoje włości – sprzymierzył się z Bawarczykami. Doszło do walk z bawarskimi wojskami w Unterinntalu. Po zawieszeniu broni Fryderyk IV obległ zamki Henryka VI, w tym Caldiff, Enn i Laimburg. Wreszcie udało mu się uwięzić buntowniczego burgrabiego, który zmarł w 1411 krótko po zwolnieniu z więzienia (być może wskutek otrucia).
Walki o północ Włoch.
Dzięki militarnym operacjom przeciwko Republice Weneckiej Fryderyk IV zajął w 1413 Valsuganę. Mimo to Rovereto i miasta w rejonie Vallagarina (Lagertal) zostały odstąpione Wenecji.
Sobór w Konstancji.
Gdy od listopada 1414 obradował sobór w Konstancji, Fryderyk IV poparł antypapieża Jana XXIII. Sojusz z Janem XXIII przyniósł Fryderykowi IV początkowo tytuły i zaszczyty, ale szybko przysporzył kłopotów. Wskutek wsparcia, jakie udzielił antypapieżowi podczas jego ucieczki z Konstancji, został przez cesarza Zygmunta potępiony, a jego austriackie ziemie (część Argowii wokół Berna – Berner Aargau, Freiamt, Baden, Kelleramt) zostały przekazane Szwajcarom. Po soborze w Konstancji Fryderyk IV znalazł się politycznym i psychicznym kryzysie.
Rewolta szlachty i ponowne walki o Trydent.
Z pomocą poddanych Fryderyk IV mógł – mimo wielu trudności – utrzymać się przy władzy i to wbrew cesarzowi, sąsiadom Tyrolu oraz swoim wewnętrznym przeciwnikom, których zwalczał od 1418. W latach 1423–1427 walka Fryderyka IV przeciwko opozycyjnej tyrolskiej szlachcie osiągnęła punkt kulminacyjny. Celem militarnych akcji książęcych oddziałów były zamki rodu von Starkenberg, w tym Greifenstein i Schenna. Zaś w 1420 przeniósł siedzibę tyrolskiego księstwa z Merano do Innsbrucku.
Rządzący od 1423 w Trydencie nowy książę biskup Aleksander z Mazowsza dążył do uniezależnienia się od Tyrolu i szukał porozumienia z Mediolanem i Wenecją. Rządy polskiego biskupa doprowadziły jednak do niepokojów wśród jego poddanych i ostatecznie do wybuchu w 1435 kolejnego, krwawego powstania. Fryderyk IV wykorzystał zamęt w Trydencie do ponownego opanowania miasta.
Końcowe lata rządów.
Fryderyk IV przejął po śmierci swojego brata Ernesta Żelaznego ze Styrii opiekę nad jego synami: Fryderykiem V i Albrechtem VI. Sprawował ją, aż osiągnęli pełnoletniość, czyli do 1436. Rok po śmierci Fryderyka IV (w 1440), Fryderyk V został wybrany na króla Niemiec, a w 1452 został cesarzem, jako Fryderyk III. Po 1425 pozycja Fryderyka IV umocniła się a jego rządy ustabilizowały. Pokonał opozycję szlachecką, a dzięki odkryciom złóż srebra w Schwaz i Gossensaß kraj pod jego panowaniem przeżywał okres silnego rozwoju.
Ten znany książę Austrii i Tyrolu zmarł 24 czerwca 1439 w Innsbrucku. Jego ciało złożono w krypcie książąt tyrolskich w klasztorze Stams. Rządził Tyrolem 33 lata, od 1402 do 1439. Ponad połowę swojego panowania strawił na walki ze Szwajcarami, feudałami i miastami włoskimi. Po raz pierwszy ożenił się w 1406 z księżniczką Elżbietą z Palatynatu (1381–1408), córką późniejszego króla Niemiec Ruprechta z Palatynatu. W 1408 żona zmarła wraz z córką Elżbietą po porodzie. Dwa lata później ożenił się po raz drugi z księżniczką (1390–1432). Mieli czwórkę dzieci:

</doc>
<doc id="1707154" url="https://pl.wikipedia.org/wiki?curid=1707154" title="Małgorzata Potocka (tancerka)">
Małgorzata Potocka (tancerka)

Małgorzata Potocka z domu Antoszewska (ur. 21 lutego 1948) – polska tancerka, reżyser, choreograf i pedagog baletu. Twórczyni teatru kabaretowo-rewiowego Sabat.
Kariera.
Absolwentka Warszawskiej Szkoły Baletowej.
Zadebiutowała w 1972 na scenie Teatru Wielkiego w Warszawie w spektaklu „Ecce homo” J. Berghmansa w reż. Josepha Lazziniego. W latach 70. stworzyła zespół „Naya-Naya”, dla którego stworzyła wiele spektakli rewiowych, estradowych i telewizyjnych wystawianych m.in. w Wiedniu, Berlinie, Nowym Jorku, Las Vegas, Londynie, Bangkoku, Rzymie, Sztokholmie.
W 1996 została odznaczona Złotym Krzyżem Zasługi za propagowanie polskiej kultury w świecie.
W 2001 stworzyła Teatr Sabat działający przy ul. Foksal 16 w Warszawie. W latach 90. z jej inicjatywy powstał Klub Tango w Warszawie, który działał przez pięć lat.
Życie prywatne.
Czterokrotnie zamężna, mężowie: gitarzysta Krzysztof Potocki, satyryk Tadeusz Ross, aktor Marek Prażanowski. W maju 2009 wyszła za mąż za aktora Jana Nowickiego. Ślub odbył się w rodzinnej miejscowości aktora, Kowalu koło Włocławka na Kujawach. Para rozwiodła się na początku lipca 2015 roku, po 6-letnim małżeństwie. W latach 80. XX w. jej partnerem życiowym był Wojciech Gąssowski. 
W październiku 1985 wraz z nim oraz członkami grupy Sabat była jednym z zakładników porwanego przez palestyńskich terrorystów statku MS „Achille Lauro”.

</doc>
<doc id="1707158" url="https://pl.wikipedia.org/wiki?curid=1707158" title="Niki Ksantu">
Niki Ksantu

Niki Ksantu (ur. 11 października 1973 w Rodos) – grecka lekkoatletka, skoczkini w dal.

</doc>
<doc id="1707159" url="https://pl.wikipedia.org/wiki?curid=1707159" title="Níki Xánthou">
Níki Xánthou



</doc>
<doc id="1707160" url="https://pl.wikipedia.org/wiki?curid=1707160" title="Berg II">
Berg II

Berg II (Berek, Berk) – polski herb szlachecki z nobilitacji, używany przez rodzinę osiadłą w inflantach.
Opis herbu.
Opis zgodnie z klasycznymi regułami blazonowania:
Na tarczy dwudzielnej w słup w polu prawym, złotym połuorzeł czarny. W polu lewym, srebrnym sylwetka góry zielonej o potrójnym szczycie nad którą trzy gwiazdy złote (2 nad 1). W klejnocie ogon pawi między dwoma rogami jelenimi. Labry z prawej czarne, podbite złotem, z lewej zielone, podbite srebrem.
Najwcześniejsze wzmianki.
Nadany w 1580 Kacprowi Berg von Berge, który w 1582 został burgrabią ryskim.
Herbowni.
Jedna rodzina herbownych (herb własny)
Berg (Berk, Berek, Berge).

</doc>
<doc id="1707162" url="https://pl.wikipedia.org/wiki?curid=1707162" title="Korciany">
Korciany

Korciany (lit. "Kartena") - miasteczko na Litwie, położone w okręgu kłajpedzkim w rejonie kretynskim, 15 km na wschód od Kretyngi, 2 176 mieszkańców (2004). Siedziba starostwa Korciany. 
Znajduje się tu kościół parafialny, szkoła, poczta i lotnisko cywilne.
Dekretem prezydenta Republiki Litewskiej miasteczko otrzymało w 1999 herb.

</doc>
<doc id="1707163" url="https://pl.wikipedia.org/wiki?curid=1707163" title="Kartena">
Kartena



</doc>
<doc id="1707165" url="https://pl.wikipedia.org/wiki?curid=1707165" title="Basil Kerski">
Basil Kerski

Basil Kerski (ur. 19 listopada 1969 w Gdańsku) – niemiecko-polski menadżer kultury, redaktor, politolog i eseista pochodzenia iracko-polskiego, od 2011 dyrektor Europejskiego Centrum Solidarności w Gdańsku.
Życiorys.
Jest synem lekarza, Irakijczyka, absolwenta studiów medycznych w Gdańsku i matki narodowości polskiej. Nazwisko Kerski przybrał zamiast nazwiska arabskiego. W dzieciństwie przebywał przez kilka lat w Iraku, od 1976 w Polsce, od 1979 w Berlinie Zachodnim, gdzie jego ojciec znalazł pracę w szpitalu. W Berlinie Zachodnim studiował politologię i slawistykę na Wolnym Uniwersytecie. Mieszka w Berlinie i Gdańsku.
Jest od 1998 redaktorem naczelnym dwujęzycznego „Magazynu Polsko-Niemieckiego DIALOG” ukazującego się w nakładzie 7000 egzemplarzy.
W latach 1998–2010 był dyrektorem Federalnego Związku Towarzystw Niemiecko-Polskich, założonego w 1986 stowarzyszenia łączącego ponad 50 towarzystw niemiecko-polskich. Redaguje również ukazujące się w Gdańsku, założone w 1983 przez Donalda Tuska czasopismo „Przegląd Polityczny”.
Od 2011 jest dyrektorem Europejskiego Centrum Solidarności w Gdańsku.
Jako politolog, Kerski pracował w berlińskim oddziale niemiecko-amerykańskiego Aspen Institute, w Instytucie Badawczym Niemieckiego Towarzystwa Polityki Zagranicznej ("Deutsche Gesellschaft für Auswärtige Politik"), w Bundestagu oraz w Ośrodku Badań Społecznych w Berlinie ("Wissenschaftszentrum Berlin für Sozialforschung").
Jest autorem i redaktorem wielu książek niemieckich, polskich i ukraińskich na tematy historyczne, polityczne i literackie. Członek zarządu polskiego PEN Clubu, przewodniczący rady naukowej Fundacji Genshagen, członek rady Fundacji Allianz-Kulturstiftung, członek Stowarzyszenia Pracowników, Współpracowników i Przyjaciół Rozgłośni Polskiej Radia Wolna Europa Imienia Jana Nowaka-Jeziorańskiego.
Publikuje liczne komentarze i eseje w prasie, m.in. w „Neue Zürcher Zeitung”, „Der Tagesspiegel”, „Berliner Zeitung”, „Süddeutsche Zeitung”, „Die Welt”, „Limes”, „New Eastern Europe”, a także w „Gazecie Wyborczej”, „Rzeczpospolitej”, „Tygodniku Powszechnym” i „Nowej Europie Wschodniej”.
W latach 2001–2005 był wykładowcą w Instytucie im. Otto Suhra na Wolnym Uniwersytecie w Berlinie, w 2011 prowadził zajęcia w Instytucie Historii Uniwersytetu Humboldta w Berlinie.
W 2011 wygrał konkurs na szefa Europejskiego Centrum Solidarności. Były szef ECS, o. Maciej Zięba, podał się do dymisji 13 września 2010. Decyzja wyboru Basila Kerskiego na stanowisko szefa ECS została oprotestowana przez PiS i początkowo także przez Lecha Wałęsę. Jednak z czasem Lech Wałęsa wrócił do prac w Radzie ECS oraz przeniósł swoje biuro do nowej siedziby instytucji, przy placu Solidarności w Gdańsku.
Basil Kerski jest ojcem dwóch synów.

</doc>
<doc id="1707166" url="https://pl.wikipedia.org/wiki?curid=1707166" title="Kim Deok-Hyung">
Kim Deok-Hyung



</doc>
<doc id="1707167" url="https://pl.wikipedia.org/wiki?curid=1707167" title="European Language Competence Licence Quality Alliance">
European Language Competence Licence Quality Alliance

European Language Competence Licence Quality Alliance (ELCL QA) – międzynarodowe stowarzyszenie na rzecz jakości w nauczaniu języków obcych. Wspiera oraz upowszechnia wdrażanie CEFR – Common European Framework of Reference for Languages. Inicjatywa ELCL QA funkcjonuje w Niemczech, Austrii, Szwajcarii, Wielkiej Brytanii, Irlandii, Polsce, we Włoszech oraz na Węgrzech, planowane jest rozszerzenie obszaru działania na kolejne kraje. Akredytację ELCL QA mogą uzyskać szkoły językowe, SJO uczelni wyższych, ośrodki szkoleniowe, prowadzące kursy językowe oraz niezależni lektorzy, którzy program nauczania języków obcych realizują zgodnie z zaleceniami CEFR oraz spełnieniają wymogi jakościowe ELCL QA.
Cel.
Wspólnym celem ELCL QA jest stworzenie przejrzystego systemu oceny w obszarze nauki języków obcych na terenie całej Europy, zapewnienie wysokiej jakości certyfikatów językowych oraz zabezpieczenie jakości w procesie nauczania języków obcych, zgodnie z zaleceniami Parlamentu Europejskiego oraz 
EQARF.
Certyfikat ELCL Quality Alliance.
Europejski certyfikat ELCL QA uznawany jest we wszystkich krajach Europy, jak również w Japonii, Kanadzie i Australii. Stanowi uzupełnienie Europassu. Potwierdza on zgodność z wytycznymi CEFR, systemu opracowanego pod auspicjami Rady Europy. Dla właściciela certyfikat stanowi dowód jakości jego kompetencji językowych, pracodawcy natomiast umożliwia weryfikację umiejętności językowych swoich pracowników oraz kandydatów do pracy. W kwietniu 2009 roku, Europejski certyfikat ELCL QA został uhonorowany Medalem Europejskim.

</doc>
<doc id="1707168" url="https://pl.wikipedia.org/wiki?curid=1707168" title="Dorbiany (Litwa)">
Dorbiany (Litwa)

Dorbiany (lit. "Darbėnai") - miasteczko na Litwie, położone w okręgu kłajpedzkim w rejonie kretyngańskim, 14 km na północ od Kretyngi w pobliżu granicy z Łotwą, 1 598 mieszkańców (2001). Siedziba starostwa Dorbiany. 
Znajduje się tu kościół parafialny, szkoła, poczta, ośrodek kultury, biblioteka i kopalnia żwiru.

</doc>
<doc id="1707169" url="https://pl.wikipedia.org/wiki?curid=1707169" title="Darbėnai">
Darbėnai



</doc>
<doc id="1707171" url="https://pl.wikipedia.org/wiki?curid=1707171" title="Irena Pawełczyk">
Irena Pawełczyk

Irena Pawełczyk, po mężu Kowalska (ur. 9 marca 1934 w Katowicach) – polska saneczkarka, mistrzyni Europy, olimpijka.
Na igrzyskach startowała jeden raz. W 1964, w debiucie saneczkarstwa na olimpiadzie, była o krok od zdobycia medalu zajmując 4. miejsce. W 1962, na torze w Weißenbach, odniosła największy sukces w karierze zdobywając złoty medal mistrzostw Europy (jako jedyna Polka w historii). Na mistrzostwach Polski zdobyła trzy medale: dwa złote (w 1964 i 1965) oraz srebrny (w 1963).

</doc>
<doc id="1707172" url="https://pl.wikipedia.org/wiki?curid=1707172" title="Reakcje pikojądrowe">
Reakcje pikojądrowe

Reakcje pikojądrowe – reakcje jądrowe zachodzące przy ekstremalnie wysokich ciśnieniach. Przy takich ciśnieniach odległości pomiędzy jądrami są rzędu pikometrów. Przy takich dystansach siła przyciągania jądrowego staje się porównywalna z siłą odpychania elektrostatycznego jąder. Dzięki temu reakcje pikojądrowe nie wymagają wysokich temperatur, bowiem jądra nie muszą mieć dużych energii kinetycznych, aby mogły pokonać barierę odpychania kulombowskiego. 
Reakcje pikojądrowe mogą zachodzić w strefie powierzchniowej białych karłów i gwiazd neutronowych. Mogą być również odpowiedzialne za nukleosyntezę w pewnej fazie wybuchu nowych i supernowych.

</doc>
<doc id="1707175" url="https://pl.wikipedia.org/wiki?curid=1707175" title="Tuiu">
Tuiu

Tuiu – wieś w Estonii, w prowincji Sarema, w gminie Mustjala.

</doc>
<doc id="1707176" url="https://pl.wikipedia.org/wiki?curid=1707176" title="Jung Soon-ok">
Jung Soon-ok

Jung Soon-Ok (ur. 23 kwietnia 1983) – koreańska lekkoatletka specjalizująca się w skoku w dal.
Brązowa medalistka mistrzostw Azji (Amman 2007). W 2008 reprezentowała Koreę Południową podczas igrzysk olimpijskich w Pekinie, 28. miejsce w eliminacjach nie dało jej awansu do finału. Złota medalistka igrzysk azjatyckich (Kanton 2010). Wielokrotna mistrzyni i rekordzistka kraju.
Rekordy życiowe.
Jung jest także, razem z koleżankami z reprezentacji, rekordzistką kraju w sztafecie 4 x 100 metrów (45,33 2009).

</doc>
<doc id="1707179" url="https://pl.wikipedia.org/wiki?curid=1707179" title="Laurentius Petri">
Laurentius Petri

Laurentius Petri Nericius, Lars Petersson (ur. 1499 w Örebro, zm. 27 października 1573 w Uppsali) – szwedzki duchowny luterański, reformator religijny, arcybiskup Uppsali w latach 1531–1573
Wspólnie ze starszym bratem Olausem Petri jest wspominany przez ewangelików wyznania augsburskiego jako Odnowiciel Kościoła.
Życiorys.
Był synem kowala Petera Olofssona i Kristiny Larsdotter. Studiował wraz z bratem Olausem. Kształcił się początkowo w klasztorze karmelitów w Örebro, a następnie na uniwersytecie w Wittenberdze, gdzie poznał czołowych przedstawicieli reformacji, w tym Marcina Lutra.
Po powrocie do Szwecji w 1527 roku przyjął święcenia kapłańskie i został nauczycielem na Gotlandii. Po 1528 roku związał się ze szwedzkim ruchem reformacyjnym. Zamieszkał w Sztokholmie i był jednym z głównych propagatorów luteranizmu w otoczeniu króla Gustawa I Wazy.
Od 1530 roku był profesorem Uniwersytetu w Uppsali. W 1531 roku na sejmie w Uppsali został nominowany przez króla szwedzkiego arcybiskupem Uppsali. Laurentius Petri został nominowany na arcybiskupa Uppsali w opozycji do żyjącego na emigracji arcybiskupa Johannesa Magnusa. Jego wybór nie został uznany za kanoniczny przez Stolicę Apostolską. Po śmierci Johannesa Magnusa w 1544 roku papież uznał archidiecezję Uppsali za wakującą i mianował arcybiskupem Uppsali Olausa Magnusa i pierwszym prymasem Ewangelicko-Luterańskiego Kościoła Szwecji. Po objęciu urzędu stał się gorliwym obrońcą ustroju episkopalnego Kościoła Szwecji. Doprowadził do jego zreformowania w duchu doktryny luterańskiej, ale z zachowaniem pewnych elementów katolickich. Sprzeciwił się szerzeniu doktryny kalwinizmu w Szwecji.
W 1572 na synodzie w Uppsali doprowadził do przyjęcia przez szwedzkich duchownych, zatwierdzonej rok wcześniej przez króla Jana III Wazę, "Ordynacji Kościelnej", która regulowała ustrój i doktrynę Kościoła Szwecji.
Był jednym z głównych wnioskodawców tłumaczenia Pisma Świętego na język szwedzki. Pod jego opieką i nadzorem w 1541 roku została wydana luterańska "Biblia Gustawa Wazy".
Życie prywatne.
W 1531 roku po konsekracji Laurentius Petri ożenił się z krewną króla Gustawa I Wazy, Elżbietą Didriksdotter. Ze związku tego pochodziła córka Margareta, która była żoną prymasa Kościoła Szwecji, Andreasa Laurentii Björnrama

</doc>
<doc id="1707180" url="https://pl.wikipedia.org/wiki?curid=1707180" title="Veiviržėnai">
Veiviržėnai



</doc>
<doc id="1707181" url="https://pl.wikipedia.org/wiki?curid=1707181" title="Wewirzany">
Wewirzany

Wewirzany (lit. "Veiviržėnai") - miasteczko na Litwie, położone w okręgu kłajpedzkim w rejonie kłajpedzkim, 21 km na południowy wschód od Gorżd, 964 mieszkańców (2001). Siedziba starostwa Wewirzany. 
Znajduje się tu kościół parafialny, gimnazjum, poczta, posterunek policji i filia biblioteczna.

</doc>
<doc id="1707183" url="https://pl.wikipedia.org/wiki?curid=1707183" title="Kang Na-ru">
Kang Na-ru

Kang Na-ru (ur. 25 kwietnia 1983) – koreańska lekkoatletka specjalizująca się w rzucie młotem.
Jej największym dotychczasowym sukcesem jest srebrny medal mistrzostw Azji (Amman 2007). Wielokrotna mistrzyni i rekordzistka kraju.

</doc>
<doc id="1707188" url="https://pl.wikipedia.org/wiki?curid=1707188" title="Międzynarodowa Organizacja Nadzorów Emerytalnych">
Międzynarodowa Organizacja Nadzorów Emerytalnych

Międzynarodowa Organizacja Nadzorów Emerytalnych (ang. "International Organisation of Pension Supervisors", w skrócie IOPS) – Międzynarodowa Organizacja Nadzorców Emerytalnych powstała w 2004 r. z przekształcenia Międzynarodowego Zrzeszenia Regulatorów Emerytur (INPRS), organizacji działającej pod auspicjami Organizacji Współpracy Gospodarczej i Rozwoju (OECD). Jest to niezależna organizacja międzynarodowa o ogólnoświatowym zasięgu, skupiająca organy sprawujące nadzór nad systemami emerytalnymi. Obecnie Organizacja zrzesza ponad 70 członków, Komisja Nadzoru Finansowego jest członkiem IOPS od początku jego istnienia. IOPS współpracuje ściśle m.in. z Bankiem Światowym, Międzynarodowym Funduszem Walutowym (MFW), Międzynarodowym Stowarzyszeniem Nadzorców Ubezpieczeniowych (IAIS) i Organizacją Współpracy Gospodarczej i Rozwoju (OECD). Do zadań organizacji należy m.in. ustanawianie standardów, zaleceń i zasad dotyczących nadzoru i regulacji sektora emerytalnego, ułatwianie współpracy międzynarodowej pomiędzy nadzorcami, jak i innymi zainteresowanymi stronami, prowadzenie badań i analiz w zakresie systemów emerytalnych i nadzoru nad nimi, wspieranie dystrybucji i komunikacji dorobku naukowego w tej dziedzinie, gromadzenie informacji na ten temat we współpracy z innymi instytucjami i organizacjami międzynarodowymi.
Organizacja opracowuje m.in. zasady i zalecenia dotyczące nadzoru nad prywatnymi systemami emerytalnymi ("IOPS principles of private pension supervision"). Uchwalone w 2006 roku Zasady Nadzoru nad Prywatnymi Systemami Emerytalnymi są dostępne w witrynie IOPS.

</doc>
<doc id="1707190" url="https://pl.wikipedia.org/wiki?curid=1707190" title="Autolux">
Autolux

Autolux – grupa muzyczna utworzona w 2000 roku w Los Angeles, tworząca w estetyce shoegaze. Od początku w skład zespołu wchodzą Eugene Goreshter (śpiew, gitara basowa), Greg Edwards (gitara, śpiew) i Carla Azar (perkusja, śpiew). W 2001 zespół wydał nakładem własnym EP "Demonstration", w 2004 roku ukazał się debiutancki album "Future Perfect". W sierpniu 2010 grupa wydała drugi album, "Transit Transit". Styl grupy porównywany był do Can, Blonde Redhead, Sonic Youth i My Bloody Valentine.
Historia.
Autolux powstał w 2000 w Los Angeles. Goreshter i Azar spotkali się z okazji pracy nad muzyką do sztuki Dario Fo "Przypadkowa śmierć anarchisty". Azar poznała Edwardsa gdy jej poprzednia grupa Ednaswap koncertowała z poprzednią grupą Edwardsa, Failure. W sierpniu 2000 Autolux zadebiutowali, grając dwa koncerty na Silverlake Lounge. Wiosną 2001 ukazała się wyprodukowana własnym sumptem EP "Demonstration", zawierająca pięć utworów nagranych na ośmiośladowym magnetofonie.
Pod wrażeniem gry zespołu był T-Bone Burnett, dzięki czemu Autolux podpisali kontrakt z małą wytwórnią DMZ, założoną przez Burnetta i braci Coen.
W maju 2002 podczas koncertu supportującego Elvisa Costello Azar spadła ze sceny i złamała rękę. Złamanie okazało się tak poważne, że z początku wydawało się, że perkusistka nigdy nie będzie już mogła grać, jednak dzięki eksperymentalnemu leczeniu udało się jej w pełni odzyskać sprawność ręki – Azar grała już po czterech miesiącach od wypadku.
W listopadzie 2002 grupa weszła do studia, by nagrać swój pierwszy album, "Future Perfect". Nagrywanie utworów na nową płytę zakończono w styczniu 2003. Intencją Burnetta było uchwycenie na albumie koncertowego brzmienia grupy. Zespół kontynuował nagrywanie w miejscu prób/studiu Space 23; utwór „Asleep at the Trigger” został w całości nagrany w Space 23. Na początku 2003 roku album był wielokrotnie miksowany; za ostateczny miks odpowiadał Dave Sardy, były lider Barkmarket. Płyta została wydana 21 września 2004 i otrzymała w większości pozytywne recenzje.
Autolux rozpoczął promowanie "Future Perfect" w styczniu 2005, koncertując z The Secret Machines. Przez resztę roku 2005 Autolux koncertowali z Clinic, Broadcast, The White Stripes, Shellac i Beckiem.
W maju 2005 zespół zagrał na Coachella Valley Music and Arts Festival. Niedługo później zagrali na zaproszenie Portishead na festiwalu All Tomorrow's Parties w Anglii.
Autolux zostali następnie zaproszeni przez Trenta Reznora do supportowania Nine Inch Nails na trasie promującej album "With Teeth", od września do października 2005. Po tournée z Nine Inch Nails, zespół zagrał przed koncertem Queens of the Stone Age w Wiltern Theatre w Los Angeles.
Po rozwiązaniu wytwórni DMZ, która została wchłonięta przez Sony Music, Autolux podpisali kontrakt z Epic Records również podlegającą Sony.
W styczniu 2006 Autolux zagrali w talk show "Jimmy Kimmel Live!". W lutym 2006 grupa napisała utwór „Tears for an Inhaler” na potrzeby wystawy „Sonic Scenery” w Natural History Museum of Los Angeles County. Swoje utwory na wystawę napisali też Matmos i Nels Cline.
30 kwietnia 2007 ukazał się w limitowanej edycji 12-calowy singel UNKLE "Surrender Sounds Session #3 &amp; #4 (Autolux/Black Mountain)", zawierający remiks utworu „Turnstile Blues” z "Future Perfect".
„Turnstile Blues” został też wykorzystany w sekwencji otwierającej film "The Air I Breathe" w reżyserii Jieho Lee z 2007 roku.
James Lavelle z UNKLE w czerwcu 2006 zaprosił Autolux do współpracy nad nowym albumem. Muzycy nagrali ścieżkę gitary akustycznej i prosty beat perkusji, stanowiące podstawę nowego utworu, wydanego na płycie "War Stories" w lipcu 2007 jako „Persons &amp; Machinery”. Goreshter zagrał też na gitarze basowej w kilku innych utworach na płycie.
W sierpniu 2007 roku zespół zagrał na Sunset Junction Street Festival w Silver Lake.
Pierwszy utwór promujący nowy album, „Audience No. 2”, został udostępniony na MySpace grupy 1 maja 2008 i wydany 21 maja 2008. Podczas koncertów w 2008 i 2009 roku zespół zaprezentował część nowych utworów. W marcu 2010 potwierdzono listę utworów nadchodzącego albumu; "Transit Transit" został wydany 3 sierpnia 2010 przez TBD Records w Stanach Zjednoczonych i ATP Recordings w innych krajach.
19 listopada 2015 zespół udostępnił nowy singiel „Soft Scene” i zapowiedział wydanie nowego albumu wyprodukowanego przez Bootsa na wiosnę 2016 roku. 19 stycznia 2016 ujawniono, że trzeci album grupy będzie zatytułowany "Pussy′s Dead" i zostanie wydany 1 kwietnia 2016 przez 30th Century Records.

</doc>
<doc id="1707192" url="https://pl.wikipedia.org/wiki?curid=1707192" title="Neuroteologia">
Neuroteologia

Neuroteologia – dyscyplina naukowa w badaniach nad duchowością. Jej metodologia polega na używaniu neurologicznych metod obrazowania pracy mózgu takich jak np. EEG, fMRI, Pozytonowa emisyjna tomografia komputerowa do ustalania związków pomiędzy aktywnością mózgu a indywidualnym doświadczeniem duchowym. Badaniom w szczególności poddawane są siostry zakonne, buddyści i inni ludzie wiary, którzy mają poczucie posiadania zdolności bezpośredniego komunikowania się z bóstwem.
Za pomocą urządzeń typu fMRI, następuje próba odczytu zawartości mózgu wówczas gdy osoba badana zgłasza występowania odczucia bezpośredniej wspólnoty z bóstwem. W trakcie badań wyznacza się obszary aktywności mózgu odpowiedzialne za odczucia religijne, a następnie w sposób sztuczny, pobudza je z zewnątrz, tak aby uzyskać za pomocą odpowiednich urządzeń, identyczny efekt. Pionierskie badania w tej mierze przeprowadził Michael Persinger (1987) z Laurentian University w Ontario, Kanada. Do wywołania doświadczeń analogicznych jak relacjonowane w stanie śmierci klinicznej, skonstruował tzw. "Hełm boga", uzyskując częściowe potwierdzenie postawionych hipotez. Okazało się, że również podczas sztucznego pobudzania obszarów mózgu odpowiedzialnych za indukowanie odczuć religijnych, następowało wystąpienie odczucia jedności z Bogiem, religijnego uduchowienia (częściej u osób wierzących) czasem również relaksacji (częściej u osób niewierzących).
M. in. na tej podstawie wielu zachodnich neurologów argumentuje, że:
Przykłady badań.
Michael Persinger i "Hełm boga".
Persinger stwierdził, że doświadczenia religijne mogą być wywoływane przez mini burze elektryczne w płatach skroniowych, powstałe na przykład wskutek braku tlenu czy niskiego poziomu cukru we krwi. Ponadto, kiedy funkcjonowanie mózgu zostaje zakłócone, chociażby przez napad epileptyczny, udar, czy zażycie narkotyków, lewa półkula mózgu może zacząć interpretować aktywność prawej jako działanie odrębnego bytu, lub, jak to nazywa sam badacz, jako „wyczuwaną obecność”. W zależności od okoliczności zaistniałego zjawiska i środowiska z jakiego pochodzimy, możemy tę obecność uznać za ducha, anioła, demona, pozaziemską istotę lub boga. Badania te mogłyby sugerować, że religia (lub przynajmniej doświadczanie kontaktu z transcendentnym bytem) może być błędem w funkcjonowaniu naszego mózgu. Za pomocą urządzenia zwanego „hełmem boga”, przebadał 600 ochotników i utrzymuje, że aż 80% badanych doświadczyło jakiejś obecności (w grupie kontrolnej ten wskaźnik wyniósł jedynie 15%). Persinger odkrył, że impulsy elektryczne skierowane na ciało migdałowate wywołują podniecenie seksualne, natomiast skupione na płacie skroniowym prawej półkuli tworzą wrażenie niechcianej obecności, podczas gdy skoncentrowane na lewej – przyjaznej.
Krytyka.
Sposób przeprowadzania eksperymentów oraz wynik samych badań spotkały się w środowisku naukowym z ogromną falą krytyki. W 2000 roku Pehr Granqvist z Uniwersytetu w Upsali przeprowadził nieudaną próbę powtórzenia spektakularnego eksperymentu w warunkach kontrolowanych, z podwójnie ślepą próbą. Szwedzki badacz uznał, że rezultaty otrzymane przez Persingera tłumaczyć należy przez siłę sugestii – badani zazwyczaj wiedzieli w jaki sposób ma zadziałać urządzenie i jakich doznań mogą oczekiwać. Znany dziennikarz naukowy, John Horgan, sam poddał się eksperymentowi – niestety bez rezultatu. Persinger miał mu później powiedzieć, że urządzenie nie działa na sceptyków.
Andrew Newberg.
Andrew Newberg jest neurobiologiem z Uniwersytetu w Pensylwanii, którego zainteresowały podobieństwa występujące w opisach przeżyć mistycznych u osób o różnej przynależności religijnej. Badacz ten doszedł do wniosku, że takie doświadczenia jak poczucie jedności czy też zdolność do samotranscendencji powstają, na poziomie neuronalnym, na bazie takich samych procesów. Aby przetestować swoją teorię, przeskanował mózgi ponad 20 adeptów różnych praktyk duchowych – w eksperymencie wzięły udział franciszkanki, tybetańscy mnisi oraz mówiący językami zielonoświątkowcy. Newberg posłużył się techniką tomografii emisyjnej pojedynczych fotonów (SPECT), której główną zaletą jest to, że można badać mózgi medytujących w stosunkowo naturalnych warunkach (mogą oni się znajdować w innym pomieszczeniu niż samo urządzenie). Przebieg badania jest bardzo prosty: kiedy, np. franciszkańska zakonnica, poczuje, że jej zwykłe „ja” rozpływa się w Chrystusie, radioaktywna substancja zostaje wstrzyknięta do jej ciała, przedostaje się do jej mózgu i zostaje tam uwięziona w komórkach nerwowych. W ten sposób powstaje obraz ukazujący neuronową aktywność bezpośrednio po otrzymaniu radioaktywnego płynu, czyli w momencie, gdy, prawdopodobnie, zakonnica znajdowała się w stanie głębokiej kontemplacji. Dzięki temu eksperymentowi odkryto między innymi, że to kora przedczołowa pomaga skoncentrować naszą uwagę podczas modlitwy i medytacji, a płat skroniowy jest odpowiedzialny za uczucie stawania się częścią czegoś większego i potężniejszego.
Biorąc również pod uwagę, że pacjenci z uszkodzoną tylną częścią płacika ciemieniowego górnego często tracą zdolność do orientacji w przestrzeni, ponieważ mają trudności z określeniem gdzie kończy się ich fizyczne „ja”, a gdzie zaczyna świat zewnętrzny, Newberg wysnuł także kolejną hipotezę. Stwierdził, że zmniejszona aktywność w tym obszarze mózgu, wywołana przez celowe działania jednostki (np. ćwiczenia duchowe), może zwiększyć poczucie jedności ze światem zewnętrznym, zmniejszając jednocześnie poczucie odrębności między przedmiotem a podmiotem. Z drugiej strony, sam badacz wraz ze swoim zespołem przyznaje, że sama fizyczna stymulacja nie wystarcza do wygenerowania transcendentalnego poczucia jedności. Newberg zaznacza również, że nie istnieje żaden sposób, aby stwierdzić czy zmiany neurologiczne związane z doświadczeniem duchowym wskazują na to, że to mózg wytwarza te doświadczenia czy też może odbiera on w ten sposób jakąś duchową rzeczywistość.
Warto również uściślić, że zarówno Newberg jak i Eugène d’Aquili, który mu partnerował, uważają, że religia sama w sobie nie ma podłoża neuropatologicznego, a więc nie każdy mistyk czy charyzmatyk to osoba chora psychicznie. Co więcej, są oni także zdania, że doświadczenie religijne angażuje nie jeden, ale wiele obszarów mózgu, co ostatecznie potwierdziły wyżej opisane badania. Ponadto, według nich, istnieją pewne wieczne, niezmienne i niezależne kulturowo elementy doświadczeń i przekonań religijnych. Ci amerykańscy badacze stwierdzili, na podstawie przeprowadzonego eksperymentu i lat badań, że takim unikatowym i najważniejszym składnikiem jest AUB (Absolute Unitary Being) czyli Pełna Jedność z Transcendentnym Bytem, związana z każdym doświadczeniem mistycznym. Naukowcy posuwają się jeszcze dalej, zadając sobie pytanie czy to nasza zwykła rzeczywistość jest bardziej realna czy może doświadczenie AUB? To pytanie jest zasadne z tego względu, że osoby, które kiedykolwiek takiego stanu doświadczyły, odczuwały ten stan, a nawet samo jego wspomnienie jako dalece bardziej „rzeczywiste” niż wszystko inne.
Krytyka.
Badania Newberga zostały oczywiście poddane krytyce. Jemu oraz całemu zespołowi zarzuca się, że w książce "Why God Won’t Go Away" skłania się ku hipotezie, że to, co zdaniem na przykład Massimo Pigliucci z Uniwersytetu Stanowego w Nowym Jorku wygląda po prostu jak błąd w funkcjonowaniu mózgu spowodowany deprywacją sensoryczną, wyewoluowało jako mechanizm adaptacyjny pozwalający na kontaktowanie się z jakąś wyższą rzeczywistością. Jak wiadomo, niektóre doświadczenia religijne mogą mieć bardzo negatywny wpływ na człowieka, stąd wątpliwości pojawiające się przy okazji tego wyjaśnienia. Zastrzeżenia budzi także sam przebieg eksperymentu. Badani w momencie przeżywania najgłębszego doświadczenia musieli pociągnąć za sznurek, aby dać znać naukowcom, że znajdują się w tym właśnie stanie. Krytycy zastanawiają się co tak naprawdę mierzą skany mózgu, skoro osoby poddane eksperymentowi muszą jednak pozostać na tyle świadome, by chwycić za tę linkę i przywołać badaczy.
Mario Beauregard i Vincent Paquette.
Beauregard i Paquette (2006) badali aktywność mózgową za pomocą EEG i fMRI 15 Karmelitanek (średnia wieku 50 lat, średni staż 19 lat) podczas przypominania sobie przez nie doświadczanych wcześniej emocji towarzyszących intensywnej medytacji. Maszyna MRI zapisywała przekroje mózgu zakonnic z częstością co trzy sekundy, rejestrując stan mózgu przez około dwie minuty. Następnie porównywano ten zapis z zapisem mózgu w stanie typowym. Zakonnice twierdziły, że odczuwały brak czasu i przestrzeni, pozytywną energię, pokój, radość, bezwarunkową miłość i poczucie jedności z ludzkością i kosmosem. Aktywne były obszary lewej przedniej obręczy korowej (odpowiedzialność za świadomość emocjonalną) i lewej części pnia mózgu (odpowiedzialność za uczucia radości i bezwarunkowej miłości). Prawa część środkowego obszaru skroniowego kory mózgowej była silnie powiązana z doświadczaniem tego, co zakonnice nazwały duchową rzeczywistością. Potwierdziło to istnienie aktywnych w trakcie medytacji sieci neuronowych w mózgu. Naukowcy dążyli do tego by siostrze zakonnej udało się uzyskać docelowy stan mimo przebywania w skanerze.
Badania wokół neuroteologii.
Termin neuroteologia jest zupełnie nowy, ale badania nad doświadczeniem duchowym trwają od dawna. Jak zauważa Michael Winkelman z Wydziału Antropologii na Uniwersytecie Stanowym w Arizonie, podstawowe idee badane w obrębie tej nowej dziedziny nauki są znane od tysięcy lat. Twierdzi on, że nawet w szamanizmie można odnaleźć pewne wskazówki na temat biologicznych podstaw działania świadomości i funkcji jej odmiennych stanów. Tematy pośrednio lub bezpośrednio związane z neuroteologią są podejmowane przez wielu badaczy.
Javier Cudeiro, szef grupy Neurociencia y Control Motor z Uniwersytetu w A Coruña, podkreśla, że bardzo trudno jest dobrze skonstruować eksperyment mający badać doświadczenie religijne, z powodu ogromnej różnorodności jego form. W efekcie, rezultaty takich badań często nie są rozstrzygające. Niemniej jednak, ten naukowiec jest przekonany, że tego typu przeżycia są związane z substancjami chemicznymi wytwarzanymi przez ludzki mózg oraz zmianami w jego strukturze, które doprowadzają również do powstania samoświadomości czy języka i innych skomplikowanych procesów kognitywnych; Cudeiro nie wierzy, że zjawisko religii powiązane jest z tylko jednym, konkretnym obszarem mózgu.
Richard Bentall, z Uniwersytetu w Manchesterze, także zwraca uwagę na powiązania doświadczeń duchowych z mową. Psycholog podkreśla, że jednym z częstszych zjawisk notowanych podczas stanów mistycznych jest słyszenie głosu Boga. Wydaje się, że dzieje się to wtedy, gdy błędnie przypisze się swój własny wewnętrzny głos czemuś, co ma znajdować się poza nami. Podczas takich doświadczeń, ośrodek Broki (odpowiedzialny za wytwarzanie mowy) uruchamia się. W zwykłych warunkach, łatwo jest stwierdzić, że słyszymy jedynie ten wewnętrzny głos; jednak kiedy docieranie bodźców zewnętrznych zostaje ograniczone (na przykład podczas medytacji lub głębokiej modlitwy), ludzie mają tendencję do przypisywania go jakiemuś zewnętrznemu źródłu. Co więcej, to właśnie płaty skroniowe, tak często uważane za silnie związane z przeżyciami religijnymi, są odpowiedzialne za percepcję mowy.
Biologiczne podstawy doświadczeń religijnych i duchowych.
Część naukowców opowiada się za tezą głoszącą, że doświadczeniem religijnym można manipulować w sposób sztuczny, a zatem, że jego źródło, z dużym prawdopodobieństwem, ogranicza się do biologicznych funkcji człowieka. Jednym z nich jest Dean Hammer, amerykański naukowiec z National Cancer Institute, który twierdzi, że odkrył gen związane ze zdolnością do samotranscendencji i z duchowością – tzw. „gen boga”, który on sam nazywa czasem „allelem duchowości”. Trzeba jednak zaznaczyć, że to kontrowersyjne odkrycie zostało ostro skrytykowane w środowisku naukowym. Francis Collins, kierownik Projektu poznania ludzkiego genomu, nazwał twierdzenia Hammera znacznie przesadzonymi.
Interesujące badania prowadził także Rick Strassman, psychiatra z Uniwersytetu w Nowym Meksyku. Jest on zdania, że można w sposób sztuczny genetycznie zmodyfikować poziom religijności danej osoby. Jego teza oparta jest na doświadczeniach przeprowadzanych przy użyciu dimetylotryptaminy (DMT), jedynego znanego psychodeliku, produkowanego prawdopodobnie w sposób naturalny przez ludzki mózg. Naukowiec stwierdza, że ta substancja może przyczynić się do powstawania mistycznych wizji, halucynacji psychotycznych, w tym wrażenia bycia porwanym przez istoty pozaziemskie. Zdaniem Strassmana, zdolności do przeżywania stanów mistycznych mogą zostać sztucznie zwiększone przez modyfikację tych genów, które produkują DMT. Aby sprawdzić swoją teorię badacz przeprowadził testy zakrojone na dużą skalę, podczas których wstrzykiwał ochotnikom dimetylotryptaminę, która ma tak silne działanie, że fizycznie unieruchamia, wytwarzając falę nagłych i wszechogarniających emocjonalnie wizji. Zdaniem Strassmana możliwe, że produkcja DMT jest szczególnie stymulowana w nadzwyczajnych warunkach, takich jak narodziny, ekstaza seksualna, poród, bardzo silny stres, doświadczenia z pogranicza śmierci, psychoza, śmierć kliniczna, a także medytacja. Ponadto, domniemane główne źródło endogennej DMT, szyszynka, jest zdaniem naukowca, odpowiedzialne za światło widziane w wizjach w czasie doświadczeń transpersonalnych. Być może, jak twierdzi psychiatra, szyszynka gra także dużą rolę przy świadomym śnieniu.
Krytyka.
Zwolennicy.
Zwolennicy neuroteologii wśród naukowców nie są liczni. Niektórzy z nich twierdzą, że ta nowa dziedzina szanuje zarówno aspekty naukowe, jak i duchowe badanych przez siebie zjawisk. Ich zdaniem, może to być krok w kierunku holizmu. Jednym z najważniejszych osiągnięć neuroteologii jest nadanie doświadczeniu duchowemu realności – poprzez wykazanie zmian, jakie dokonują się w mózgu podczas różnych praktyk duchowych, udowodniono, że osoby znajdujące się w takich stanach rzeczywiście przeżywają opisywane przez siebie doznania, jako tak samo realne jak wszystkie inne elementy rzeczywistości, doświadczanej na co dzień. Co więcej, biorąc pod uwagę pozytywny wpływ tego typu doświadczeń na człowieka, naukowcy sygnalizują, że wiedza neuroteologiczna może pomóc w ich indukowaniu w sposób sztuczny w celach terapeutycznych.
Przeciwnicy.
Neuroteologia budzi wątpliwości już na poziomie terminologicznym. Jak zauważa Massimo Pigliucci, ta dziedzina nauki nie ma nic wspólnego z badaniem Boga i jego atrybutów, a więc jej nazwa błędnie odsyła do teologii jako takiej. Kwestionuje się również samo utworzenie osobnej kategorii do prowadzenia badań nad doświadczeniem duchowym i religijnym, sugerując, że w ramach tradycyjnych dziedzin nauki znajduje się już miejsce dla tego typu poszukiwań. Kolejne zarzuty to brak spójnej, powszechnie akceptowalnej metodologii badań, niejasna i niedopracowana terminologia, w tym niedodefiniowanie zjawiska religii, a także niestosowanie się do zasady brzytwy Okhama. Pigliucci pisze nawet, że neuroteologia wchodzi czasami na obszar czysto metafizycznej spekulacji. Mówi się również o redukcjonizmie tej nauki, szczególnie w odniesieniu do tych teorii, które poszukują jednego konkretnego obszaru odpowiedzialnego za doświadczenia duchowe. W ten sposób naukowcy często spłycają niezwykle skomplikowane zjawisko, jakim jest religia. Jak stwierdził John Horgan :
Najsilniejsza fala krytyki zasadza się jednak na osi filozoficzno-teologicznej. Bogusław Wójcik, doktor i zarazem ksiądz pracujący w Państwowej Akademii Teologicznej, podkreśla, że wobec rozwoju nauk kognitywnych dziwi go wiara, że neurofizjologia może determinować w sposób zasadniczy zawartość treściową ludzkiego umysłu. Zwraca on również uwagę na to, że nie należy dokonywać nieuprawnionych przeskoków z poziomu neurologii na poziom teologii. Wójcik twierdzi także, że nadanie tak kontrowersyjnej nazwy nowej dziedzinie nauki podyktowane było jedynie względami marketingowymi. Podobnie wypowiada się psycholog i teolog z Uniwersytetu w Cambridge, pastor anglikański Fraser Watts. Podkreśla on, że nawet jeśli podstawy religii na poziomie neuronalnym zostały odkryte, to interpretacja wszystkich postrzeganych przez nas neuropsychicznych zjawisk, mówiąca o prawdziwym doświadczeniu Boga, pozostaje wiarygodna.
Przewidywane zastosowania komercyjne i medyczne.
Neurolodzy potwierdzają dla Scientific American, że możliwość sztucznego elektrycznego indukowania takich lub podobnych odczuć, mogłaby m.in. osobom, którym te stany nie jest łatwo uzyskać, przyczynić się do poprawy zdrowia oraz stylu życia, poprzez polepszanie nastroju, wzmożenie koncentracji, walkę ze stresem, relaksację i podniesienie jakości wypoczynku, dzięki czemu takie urządzenie („hełm boga”), mogłoby stać się produktem do zastosowań medyczno-relaksacyjnych.

</doc>
<doc id="1707193" url="https://pl.wikipedia.org/wiki?curid=1707193" title="Longin z Cezarei Kapadockiej">
Longin z Cezarei Kapadockiej

Longin, męczennik z Cezarei Kapadockiej, również: Lucjan, z łac. Longinus, Longin Setnik – żyjący w I wieku rzymski żołnierz o imieniu Kasjusz (setnik), uczeń apostolski, święty Kościoła katolickiego i prawosławnego, uważany w czasach pierwotnego Kościoła za pierwszego męczennika.
Opis tej postaci znajduje się w Ewangeliach, listach Ojców Kościoła, apokryfach (po raz pierwszy w Ewangelii Nikodema), a także w dziełach Grzegorza z Nyssy. Wspólne dla tradycji Kościoła wschodniego jak i Kościoła zachodniego jest to, że rzymski pogański żołnierz pochodzący z Kapadocji, włócznią przebił bok Jezusa Chrystusa (J 19, 31-37 BT) i nawrócił się:
Według niektórych przekazów stał na straży Grobu Pańskiego, by za pieniądze składać fałszywe świadectwo o wykradzeniu ciała Jezusa przez jego uczniów. Miał być ochrzczony imieniem Longin i, porzuciwszy służbę wojskową, prowadzić działalność apostolską w Kapadocji.
Był przez wczesnych chrześcijan czczony jako pierwszy męczennik, który miał zginąć ścięty mieczem z rozkazu Piłata.
W bazylice św. Piotra na Watykanie znajduje się relikwia, mianowicie grot „Włóczni św. Longina”, która według kościelnej tradycji przeszyła bok Chrystusa.
W ikonografii przedstawiany jest pod krzyżem w zbroi rzymskiego legionisty, w hełmie i z włócznią w ręce nazwaną „Włócznią Przeznaczenia”, a także od czasów wczesnochrześcijańskich jest na ikonach „Ukrzyżowania Chrystusa”. Niekiedy ukazywany jest, jak wbija włócznię w bok ukrzyżowanego Jezusa Chrystusa. Na wizerunkach gdzie przedstawiany jest samodzielnie ubrany jest w czerwony płaszcz, w prawej ręce trzyma zwój, w lewej włócznię.
Jego wspomnienie liturgiczne obchodzone jest w Kościele katolickim 15 marca lub 16 października (wcześniej m.in. 23 października, 22 listopada).
Cerkiew prawosławna wspomina Longina 16/29 października, tj. 29 października według kalendarza gregoriańskiego.

</doc>
<doc id="1707195" url="https://pl.wikipedia.org/wiki?curid=1707195" title="Švėkšna">
Švėkšna



</doc>
<doc id="1707196" url="https://pl.wikipedia.org/wiki?curid=1707196" title="Szweksznie">
Szweksznie

Szweksznie (lit. "Švėkšna") – miasteczko na Litwie, położone w okręgu kłajpedzkim w rejonie szyłokarczemskim, 21 km na północny wschód od Szyłokarczmy. Miasteczko liczy 2 053 mieszkańców (2001). Siedziba starostwa Szweksznie to litewski pomnik urbanistyki.
Znajdują się tu 2 kościoły, gimnazjum z filią szkoły muzycznej, poczta, biblioteka, ośrodek kultury i pałac.
Były majętnością szlachecką, położoną w powiecie pojurskim w 1695 roku.

</doc>
<doc id="1707197" url="https://pl.wikipedia.org/wiki?curid=1707197" title="Utsulowie">
Utsulowie

Utsulowie – mała grupa etniczna zamieszkująca chińską prowincję Hajnan. Należą do mniejszości etnicznych nieuznawanych w ChRL. Ich główne siedziby znajdują się na południowym końcu prowincji Hajnan, w okolicach miasta Sanya.
Według tradycji, Utsul pochodzą od muzułmanów, którzy w wyniku migracji trafili na Hajnan z Azji Środkowej. Mimo to, uważani są za potomków Czamów, którzy uciekli z Czampy do pobliskiej Kambodży, a ściślej za klasę drobnych przedsiębiorców, którzy wyłamali się z kierunku emigracji i uciekli na północ. Pochodzenie nazwy Utsul jest nieznane.
Pomimo odrębności kulturowej, chiński rząd traktuje ich jako członków muzułmańskiej mniejszości Hui. Według Hansa Stübela, niemieckiego etnografa, który jako pierwszy opisał odrębność Utsulów w latach 30. XX wieku, ich język nie jest w żaden sposób spokrewniony z innymi językami Chin. Język tsat należy do wąskiej grupy tonalnych języków w ramach rodziny malajsko-polinezyjskiej. Z mniejszością Hui łączy Utsulów jedynie religia, jednak według chińskiej klasyfikacji, kategoria Hui obejmuje różne odłamy wyznawców islamu.

</doc>
<doc id="1707199" url="https://pl.wikipedia.org/wiki?curid=1707199" title="Warblade">
Warblade

Warblade – komputerowa gra akcji wyprodukowana na platformy Microsoft Windows, OS X oraz iPhone przez Edgara M. Vigdala w 2003 roku. "Warblade" to dwuwymiarowa strzelanka kosmiczna. Co cztery poziomy można skorzystać z usług sklepu w celu ulepszenia swojego statku kosmicznego. Można także zdobywać punkty i bonusy takie jak: pieniądze, czas, strzały, liczbę nabojów.
W produkcji była druga część gry sfinansowana przy pomocy crowdfundingu – "Warblade MK II". Jednakże z powodu śmierci jej twórcy 1 kwietnia 2015 roku, los gry przez jakiś czas pozostawał niejasny. 13 lipca tego samego roku w jednym z komentarzy na stronie projektu na Facebooku, została podana informacja, iż projekt nie będzie kontynuowany.

</doc>
<doc id="1707200" url="https://pl.wikipedia.org/wiki?curid=1707200" title="Jezioro Rejowskie">
Jezioro Rejowskie

Jezioro Rejowskie (Zalew Rejów) – zbiornik retencyjny na rzece Kamionce w Skarżysku-Kamiennej.
Zbiornik powstał na początku XIX wieku. Podczas I wojny światowej został zniszczony, ale w 1925 roku doczekał się odbudowy i w takim stanie dotrwał do 1939, kiedy to ponownie uległ zniszczeniu. Po II wojnie światowej został kolejny raz odbudowany przez Fabrykę Uzbrojenia w celu zabezpieczenia potrzeb wodnych późniejszych Zakładów Metalowych MESKO znajdujących się w Skarżysku-Kamiennej.
W chwili obecnej pełni rolę zbiornika wyrównawczego oraz miejsca rekreacyjnego i jest administrowany przez Świętokrzyski Zarząd Melioracji i Urządzeń Wodnych w Kielcach.
Po stronie zachodniej zalewu znajduje się ośrodek rekreacyjny Rejów, a zaraz za nim Muzeum im. Orła Białego. Poniżej zapory, blisko muzeum, znajdują się ruiny wielkiego pieca.
Dane ogólne zalewu Rejów:

</doc>
<doc id="1707203" url="https://pl.wikipedia.org/wiki?curid=1707203" title="Herb Władysławowa">
Herb Władysławowa



</doc>
<doc id="1707204" url="https://pl.wikipedia.org/wiki?curid=1707204" title="Prawosławie w Wielkiej Brytanii">
Prawosławie w Wielkiej Brytanii

Prawosławie w Wielkiej Brytanii jest religią związaną głównie z mniejszościami narodowymi: w przeszłości głównie grecką i rosyjską, obecnie także z grupami przybywającymi z Europy Wschodniej i Bałkanów w celach zarobkowych. Łączną liczbę wyznawców prawosławia w tym kraju szacuje się na 250–300 tys. osób. 
Patriarchat Konstantynopola.
Pierwsza kaplica prawosławna w Wielkiej Brytanii powstała z inicjatywy wygnanego greckiego metropolity Samos, Józefa Georgirenesa, w dzielnicy Londynu Soho. Istniała, za sprawą interwencji anglikańskiego biskupa Londynu, jedynie w latach 1677–1684. 
Wzrost liczby prawosławnych Greków, skupionych głównie w Londynie, nastąpił w czasie wojny o niepodległość Grecji i wkrótce po niej. W 1837 powstała stała greckojęzyczna parafia prawosławna, która od 1879 posiada własną, wzniesioną od podstaw cerkiew. Parafie greckie powstały również w 1843 w Manchesterze (cerkiew istnieje od 1861), w 1865 w Liverpoolu (cerkiew wzniesiona w 1870) oraz w 1903 w Cardiff (cerkiew wzniesiona w 1919). W 1922 patriarcha Konstantynopola powołał do życia metropolię Tiatyry z siedzibą w Londynie. 
Ponowny wzrost liczby Greków nastąpił po fali emigracyjnej z Cypru po 1939. W tym samym roku powstała parafia w Birmingham, następnie dwie inne w Londynie. Do końca lat 60. łączna liczba stałych placówek duszpasterskich wzrosła do 40, niepowodzeniem zakończyły się natomiast plany powołania w Wielkiej Brytanii greckiego prawosławnego seminarium duchownego. 
W jurysdykcji patriarchy Konstantynopola, oprócz 110 parafii greckich, pozostaje 7 parafii ukraińskojęzycznych oraz dwie parafie polskojęzyczne.
Rosyjski Kościół Prawosławny.
W 1713 została otwarta kaplica w jurysdykcji patriarchy Moskwy, zamieniona w 1721 w kaplicę należącą do ambasady rosyjskiej w Wielkiej Brytanii. Ze względu na to, że była to jedyna prawosławna placówka duszpasterska w Wielkiej Brytanii, posługiwał w niej kler zarówno rosyjski, jak i grecki, a wśród wiernych byli przedstawiciele obydwu tych narodowości. 
Liczba prawosławnych Rosjan wzrosła jedynie nieznacznie po rewolucji październikowej, w Wielkiej Brytanii osiedliło się na stałe jedynie ok. dwóch tysięcy emigrantów. Kaplica w ambasadzie rosyjskiej została zamknięta, jednak w 1922 Kościół Anglikański udostępnił Rosjanom dawny kościół w Londynie. W 1926 istniejąca parafia podzieliła się na dwie mniejsze, z których jedna pozostała w jurysdykcji Zachodnioeuropejskiego Egzarchatu Rosyjskiego Kościoła Prawosławnego, zaś druga przeszła do Rosyjskiego Kościoła Prawosławnego poza granicami Rosji.
Kolejna grupa prawosławnych Rosjan osiedliła się w Wielkiej Brytanii po II wojnie światowej, dołączając w większości do Rosyjskiego Kościoła Prawosławnego poza granicami Rosji, który powołał do życia nowe parafie w Manchesterze, Leeds, Bradford, Nottingham i Preston. Patriarchat moskiewski do 2003 powołał 35 nowych parafii, z których większość posługuje się w swojej pracy zarówno językiem rosyjskim i cerkiewnosłowiańskim, jak i angielskim.
W 2019 r. zostało utworzone Arcybiskupstwo Zachodnioeuropejskich Parafii Tradycji Rosyjskiej, w skład którego w 2020 r. wchodziły 4 parafie i jeden skit na terytorium Wielkiej Brytanii (zgrupowane w oddzielnym dekanacie).
Serbski Kościół Prawosławny.
Pierwsza parafia pozostająca w tej jurysdykcji została otwarta w Londynie w 1942. Obecnie w Wielkiej Brytanii działa 25 parafii serbskich, z czego tylko jedna, w Birmingham, posiada własną cerkiew wzniesioną w 1968 w średniowiecznym stylu serbskim. 
Patriarchat Antiochii.
Obecnie posiada 19 parafii w Wielkiej Brytanii, wszystkie powołane do życia po II wojnie światowej. Wśród wiernych dominuje ludność arabskojęzyczna. W październiku 2013 parafie Patriarchatu weszły w skład metropolii – Archidiecezji Wysp Brytyjskich.
Inne jurysdykcje.
W Wielkiej Brytanii działa również jedna parafia podległa Bułgarskiemu Kościołowi Prawosławnemu i trzy podległe Rumuńskiemu Kościołowi Prawosławnemu.

</doc>
<doc id="1707205" url="https://pl.wikipedia.org/wiki?curid=1707205" title="Złożoność algorytmu">
Złożoność algorytmu



</doc>
<doc id="1707206" url="https://pl.wikipedia.org/wiki?curid=1707206" title="Barbara Hetmańska">
Barbara Hetmańska

Barbara Agata Hetmańska, wcześniej występująca pod pseudonimami Candy Girl i Kendi (ur. 29 listopada 1986 w Katowicach) – polska piosenkarka.
Życiorys.
Dzieciństwo i edukacja.
Pochodzi z rodziny o muzycznych tradycjach, ma dwoje rodzeństwa: brata i siostrę.
Jest absolwentką II Liceum Ogólnokształcącego im. Powstańców Śląskich w Mysłowicach. Ukończyła szkołę muzyczną I stopnia.
Kariera.
W wieku pięciu lat zdobyła główną nagrodę na Festiwalu Piosenki Dziecięcej. W latach 2001–2002 była laureatką konkursu piosenki angielskiej w Mysłowicach. Zajęła 1. miejsce na Festiwalu Młodych Talentów w Katowicach (2004) oraz na Festiwalu Talentów Niezwykłych „Uwaga Talent” (2005).
W 2008 wystąpiła w teledysku K.A.S.Y. do piosenki „To właśnie Ty”.
12 czerwca 2009 z utworem „Yeah” wzięła udział w konkursie "Premiery" na 46. Krajowym Festiwalu Piosenki Polskiej w Opolu. 7 sierpnia z tym samym utworem wzięła udział w konkursie "Polski Hit Lata 2009" na Sopot Hit Festiwal 2009. 23 listopada 2009 nakładem Universal Music Group ukazał się jej debiutancki album studyjny, zatytułowany "Hałas w mojej głowie", który promowany był coverem utworu Izabeli Trojanowskiej „Wszystko czego dziś chcę” oraz singlami „Yeah” i „Czas (siłę w sobie mam)”.
28 sierpnia 2010 z piosenką „Lick It” wzięła udział w Bydgoszcz Hit Festiwal 2010. Za choreografię zrealizowaną do teledysku ilustrującego „Lick It” Agustin Egurrola otrzymał nagrodę specjalną Viva Comet 2011 za najlepszą choreografię. Jesienią 2010 wzięła udział w pierwszej edycji programu Viva Polska "Królowie Densfloru". Pod koniec 2010 wyjechała do Chin, gdzie zagrała ponad 30 koncertów.
28 października 2011 wydała, pod pseudonimem Candy, swój drugi studyjny album, zatytułowany "Między jawą a snem", wydany w wersji cyfrowej. W ramach promocji płyty zagrała w Azji trasę koncertową Wake Up Tour.
W 2012 wcieliła się w epizodyczną rolę sekretarki w filmie Barbary Białowąs "Big Love". W tym samym roku, po rozwiązaniu kontraktu z Universal Music, związała się z wytwórnią EMI Music Poland, której nakładem, w formie fizycznej ukazała się reedycja albumu "Między jawą a snem", zatytułowana "Crazy − Między jawą a snem", na której znalazły się dwa nowe utwory.
W 2013 została gospodynią programu Viva Polska "Randka się opłaca". W tym samym roku wraz z Marcinem „Kuz” Kuśmierczykiem rozpoczęła pracę nad projektem #QZ #KENDI. Pięć utworów stworzonych przez duet udostępniono do darmowego pobrania w SoundCloud.
W 2014 wraz z siostrą Moniką stworzyła markę odzieżową Barracuda Wear.

</doc>
<doc id="1707207" url="https://pl.wikipedia.org/wiki?curid=1707207" title="Candy Girl">
Candy Girl



</doc>
<doc id="1707209" url="https://pl.wikipedia.org/wiki?curid=1707209" title="Maturzysta">
Maturzysta

Maturzysta – ogólnopolski miesięcznik dla licealistów.
W magazynie poza dodatkiem z materiałami powtórkowymi (około 16 stron), znajdują się wiadomości związane z nauką, edukacją i życiem w liceach. Dużą część magazynu stanowią tematy "lifestyle'owe" - dotyczące społeczeństwa, mediów, sportu itp.
Czasopismo skierowane jest do licealistów i maturzystów. Zawiera opisy zawodów oraz kierunków na polskich uczelniach wraz z informacjami o perspektywach, jakie dają absolwentom. Prezentowane są także ośrodki akademickie w kraju.
"Maturzysta" porusza także tematykę związaną z karierą, pracą i finansami. Na łamach pisma publikowane są artykuły traktujące o problemach młodych ludzi oraz o możliwościach spędzania wolnego czasu. Wydawcą magazynu jest BDB Media.

</doc>
<doc id="1707211" url="https://pl.wikipedia.org/wiki?curid=1707211" title="Edward Binns">
Edward Binns

Edward Binns (ur. 12 września 1916 w Filadelfii, zm. 4 grudnia 1990 w Brewster) – amerykański aktor telewizyjny, teatralny i filmowy. Znany przede wszystkim jako przysięgły nr 6 w legendarnym filmie "Dwunastu gniewnych ludzi" (1957; reż. Sidney Lumet). Wystąpił w kilkudziesięciu serialach telewizyjnych.

</doc>
<doc id="1707212" url="https://pl.wikipedia.org/wiki?curid=1707212" title="Metin Kazak">
Metin Kazak

Metin Kazak, bułg. Метин Казак (ur. 29 lipca 1972 w Tyrgowiszte) – bułgarski prawnik i polityk tureckiego pochodzenia, deputowany do Parlamentu Europejskiego VI i VII kadencji.
Życiorys.
Przed dwa lata studiował medycynę w Warnie. W 1997 uzyskał dyplom magistra prawa międzynarodowego i europejskiego na Uniwersytecie Burgundzkim w Dijon. Był pracownikiem sekcji bułgarskiej Radio France Internationale (RFI). W rządzie Symeona Sakskoburgockiego sprawował funkcję szefa gabinetu jednego z ministrów. W 2005 uzyskał mandat posła do Narodowego Zgromadzenia Bułgarii 40. kadencji z listy tureckiego Ruchu na rzecz Praw i Wolności. W tym samym roku został wybrany przez parlament na zastępcę rzecznika praw obywatelskich, funkcję tę sprawował do 2007.
Był obserwatorem w Parlamencie Europejskim. W wyniku wyborów z 2007 został posłem do Parlamentu Europejskiego, gdzie zasiadał we frakcji liberałów. Przez organizację Open Europe został uznany za najbardziej pracowitego bułgarskiego eurodeputowanego. W wyborach w 2009 uzyskał reelekcję do PE.
Jego brat bliźniak Czetin Kazak również zaangażował się w działalność polityczną w ramach tego samego ugrupowania.

</doc>
<doc id="1707217" url="https://pl.wikipedia.org/wiki?curid=1707217" title="Dowództwo Operacji Połączonych">
Dowództwo Operacji Połączonych

Dowództwo Operacji Połączonych (; w nieoficjalnej nomenklaturze: Operacje Połączone) − utworzona podczas II wojny światowej brytyjska organizacja odpowiedzialna za planowanie, koordynację i realizację operacji połączonych (akcji militarnych wymagających współpracy różnych rodzajów sił zbrojnych) na terenach okupowanych przez III Rzeszę.
Geneza.
Klęska lądowania na Gallipoli unaoczniła brak przygotowania Brytyjczyków do przeprowadzania dużych operacji desantowych na silnie bronionym wrogim wybrzeżu. Problem koordynacji działań Royal Navy i Armii oraz udoskonalenia metod desantu morskiego nie spotkał się jednak z zainteresowaniem czynników politycznych i w okresie międzywojennym nie został podjęty. Dopiero zaostrzenie się sytuacji międzynarodowej w 1938 roku dało impuls do podjęcia ograniczonych działań w tym zakresie. W maju utworzono w Fort Cumberland koło Portsmouth ośrodek szkoleniowo-badawczy ISTDC ("Inter-Services Training and Development Center"). Choć dysponował skromną kadrą oraz niewielkim budżetem (30000 funtów), opracowane przez niego techniki desantowe oraz prototypy przeznaczonych do tego typu działań okrętów sprawdziły się podczas kampanii norweskiej i ewakuacji Brytyjskiego Korpusu Ekspedycyjnego z plaż Francji.
Upadek Francji spowodował ostateczną zmianę podejścia do operacji połączonych. Już na początku czerwca 1940 roku, zaledwie kilka dni po zakończeniu Operacji Dynamo, Winston Churchill przedstawił plan podjęcia działań rajdowych na terenach zajętych przez Niemców. 14 czerwca powołał stanowisko „dowódcy operacji rajdowych na wybrzeżach pod okupacją wroga i doradcy Szefów Sztabu ds. operacji połączonych”. Objął je generał porucznik Alan Bourne – doświadczony oficer Royal Marines. Do jego dyspozycji oddano ISTDC oraz świeżo utworzone oddziały komandosów zwane Commando. Pierwsze akcje z ich udziałem (pod Boulogne-sur-Mer i na Guernsey) zakończyły się jednak fiaskiem.
Dowództwo Operacji Połączonych.
Keyes.
17 lipca 1940 roku Bourne’a zastąpił admirał floty lord Roger Keyes. Ten bohater I wojny światowej i zaufany przyjaciel Churchilla został mianowany „Dyrektorem Operacji Połączonych”. Choć za zmianą nazwy stanowiska nie kryły się formalnie poszerzone kompetencje, Keyes wykorzystał swą pozycję i wpływy, uniezależniając się od Admiralicji. Podlegał Komitetowi Szefów Sztabu ("Chiefs of Staff Committee", "CoSC") i miał bezpośredni dostęp do ministra obrony (Churchilla). Powołał Dowództwo Operacji Połączonych z własnym sztabem w Londynie, gdzie skupił pod swoją komendą specjalistów z Royal Navy, armii i Royal Air Force. Założył również w szkockim Inveraray Combined Training Centre – główny ośrodek szkolenia technik desantowych (podobne powstały potem w Egipcie i Indiach). Pod jego kierownictwem komandosi osiągnęli pierwszy głośny sukces, kiedy w marcu 1941 roku przeprowadzili rajd na Lofoty.
Keyes konsekwentnie dążył do osiągnięcia coraz większej autonomii i uniezależnienia się od niechętnych mu zwierzchników poszczególnych rodzajów sił zbrojnych. Doprowadziło to do konfliktu z Komitetem Szefów Sztabu, który dyrektywą z października 1941 roku zmienił jego tytuł z Dyrektora na „Doradcę Szefów Sztabu ds. Operacji Połączonych”. Urażony Keyes ustąpił ze stanowiska.
Mountbatten.
27 października 1941 roku Keyesa zastąpił protegowany Churchilla komandor lord Louis Mountbatten. Wręczając nominację premier wyznaczył mu dwa podstawowe cele: rozpoczęcie szeroko zakrojonego programu rajdów na wybrzeża okupowanej Europy, mających wiązać jak największe siły Niemców w celu odciążenia frontu wschodniego, oraz przygotowanie planów przyszłej inwazji kontynentu. W ramach realizacji pierwszego zadania Mountbatten przeprowadził serię spektakularnych akcji dywersyjnych na terenie Francji i Norwegii (m.in. Archery, Biting, Chariot). Dzięki tym sukcesom w marcu 1942 roku został awansowany na wiceadmirała oraz otrzymał tytuł Szefa Operacji Połączonych. Osiągnął również to, o co bezskutecznie zabiegał jego poprzednik, czyli autonomię względem Szefów Sztabu. Został bowiem mianowany pełnoprawnym członkiem Komitetu Szefów Sztabu.
Jego zasługą było ujednolicenie i scentralizowanie szkolenia komandosów. W tym celu powołano bowiem w 1942 roku Commando Basic Traning Centre w Zamku Achnacarry, które do końca wojny było głównym ośrodkiem szkoleniowym wszystkich oddziałów Commando.
Wkrótce potem do Dowództwa Operacji Połączonych przydzielono 9 amerykańskich oficerów z płk. Lucianem Truscottem na czele. Dzięki temu w Achnacarry zaczęto szkolić amerykańskich rangersów, a Mountbatten mógł liczyć na współpracę ze strony USAF i US Navy. Ważną zmianą była również reorganizacja ISTDC. Podzielono go na dwie współpracujące ze sobą instytucje: Director of Experiments and Operational Requirements (DXOR) i Combined Ops Experimental Establishment (COXE). Innowacją było włączenie w ich prace cywilnych naukowców i wynalazców (m.in. Geoffreya Pyke'a, Johna Desmonda Bernala i Solly’ego Zuckermana). DXOR i COXE były później odpowiedzialne m.in. za opracowanie Projektu Habbakuk, konstrukcję sztucznych portów Mulberry oraz budowę podwodnego rurociągu przez kanał La Manche (Operacja Pluto).
Rajdy okazały się sukcesem, jednak Sowieci, a pod ich wpływem również Amerykanie, domagali się przeprowadzenia na kontynencie operacji na znacznie większą skalę. W kwietniu Franklin Delano Roosevelt wysłał do Londynu George’a Marshalla z misją nakłonienia Brytyjczyków do otwarcia drugiego frontu jeszcze we wrześniu 1942 roku (operacja Sledgehammer). Szef Sztabu Imperialnego sir Alan Brooke kategorycznie plan odrzucił, uznając go za całkowicie nierealny. Zamiast tego zdecydowano się przeprowadzić duży rajd, który miał przetestować atak na silnie broniony port oraz rozpoznać walką niemieckie pozycje obronne na Wale Atlantyckim. Zaplanowanie i realizację operacji powierzono Dowództwu Operacji Połączonych. Celem miało być Dieppe. Przeprowadzony w sierpniu 1942 roku rajd zakończył się katastrofą, co spowodowało odłożenie inwazji Francji na rok 1944 i skoncentrowanie alianckich działań w basenie Morza Śródziemnego. Wyniesione spod Dieppe doświadczenia wykorzystano przy planowaniu późniejszych operacji desantowych. Przede wszystkim w grudniu 1942 roku powołano z inicjatywy Mountbattena Oddziały Pilotujące Operacji Połączonych ("Combined Operations Pilotage Parties"). Była to specjalnie wyszkolone i wyekwipowane (m.in. w nadajniki podczerwieni, kajaki, miniaturowe okręty podwodne) oddziały złożone z żołnierzy Armii i marynarzy Royal Navy, których zadaniem było przeprowadzanie rekonesansu na plażach w celu rozpoznania wrogich umocnień i wskazania dogodnych miejsc do lądowania. Ich działania wydatnie przyczyniły się do sukcesu operacji Husky, desantu pod Salerno i lądowania w Normandii.
Laycock.
W 1943 roku skala powierzanych Dowództwu Operacji Połączonych działań zaczęła się zmniejszać. Przygotowania do inwazji Francji powierzono bowiem COSSAC, który przejął wielu specjalistów Operacji Połączonych. 27 października odszedł też Mountbatten, którego wyznaczono na dowódcę sił alianckich w Południowo-Wschodniej Azji. Dalsze istnienie organizacji stanęło pod znakiem zapytania. Ostatecznie zadecydowano o jej utrzymaniu. Kompetencje nowego Szefa Operacji Połączonych, którym został współtwórca formacji Commando generał major Robert Laycock, zostały jednak znacznie ograniczone. Utracił on miejsce w Komitecie Szefów Sztabu i został podporządkowany bezpośrednio jego członkom. Nadal odpowiadał za oddziały komandosów, operacje rajdowe (ich realizacja wymagała jednak konsultacji z COSSAC) oraz szkolenie i doradztwo w zakresie technik desantowych. Laycock kierował Dowództwem Operacji Połączonych aż do jego rozwiązania w 1947 roku.

</doc>
<doc id="1707218" url="https://pl.wikipedia.org/wiki?curid=1707218" title="Emc">
Emc



</doc>
<doc id="1707219" url="https://pl.wikipedia.org/wiki?curid=1707219" title="Jelce (herb szlachecki)">
Jelce (herb szlachecki)

Jelce ("Jelec") – polski herb szlachecki, odmiana herbu Leliwa.
Opis herbu.
W polu błękitnym półksiężyc złoty, nad nim takaż gwiazda. Klejnot: dwie chorągwie kościelne w słup.
Najwcześniejsze wzmianki.
Według Kaspra Niesieckiego jest to wcześniejsza wersja herbu Jelce II.
Boniecki pisze, że Jelcowie wyprowadzając od swojego przodka Kmitów i Łopatów Bykowskich herby ich do swej własnej Leliwy dołączyli, pragnąc tym udowodnić wspólne z nimi pochodzenie.
Herbowni.
Bronisz, Dawidson, Jelec, Turczynowicz.
Według Dziadulewicza Turczynowie mieli być rodziną pochodzenia tatarskiego, a ich przodkiem miał być żyjący około roku 1500 Alejko. Syn Alejki – Turczyn w popisie wojsk litewskich z 1528 opisany został jako "bojar brzeski", był więc już chrześcijaninem.

</doc>
<doc id="1707220" url="https://pl.wikipedia.org/wiki?curid=1707220" title="II koncert fortepianowy Chopina">
II koncert fortepianowy Chopina

II Koncert fortepianowy f-moll op. 21 – koncert na fortepian z akompaniamentem orkiestry symfonicznej, skomponowany przez Fryderyka Chopina w 1829.
Historia.
Jego prawykonanie odbyło się 17 marca 1830 w Warszawie (partię solową wykonał wtedy sam kompozytor). Mimo iż został on napisany wcześniej niż I koncert fortepianowy e-moll op. 11, to jednak nazywany jest "„drugim”" z powodu późniejszego opusu.
Część drugą, Larghetto, kompozytor pisał pod natchnieniem swej pierwszej miłości.
Części koncertu.
Utwór posiada budowę trzyczęściową typową dla koncertu instrumentalnego:
W finale (części trzeciej) skrzypce grają col legno (uderzają drzewcem smyczka w struny) akompaniując fortepianowi grającemu melodię w rytmie mazurka.

</doc>
<doc id="1707225" url="https://pl.wikipedia.org/wiki?curid=1707225" title="Order Orła Rzymskiego">
Order Orła Rzymskiego

Cywilny i Wojskowy Order Orła Rzymskiego (wł. "Ordine civile e militare dell'Aquila romana") – odznaczenie Królestwa Włoch nadawane w latach 1942–1944, później odznaczenie efemerycznej Włoskiej Republiki Socjalnej do 1945, jeszcze później rodzaj pseudo-zakonu rycerskiego pozostającego pod kierownictwem potomków dyktatora Mussoliniego.
Historia i insygnia.
Order królewski.
Order został ustanowiony 14 marca 1942 roku przez króla Wiktora Emanuela III jako odznaczenie cywilne i wojskowe przeznaczone wyłącznie dla cudzoziemców i był głównie nadawany sojusznikom Włoch w czasie II wojny światowej. Posiadał pięć klas według schematu Legii Honorowej:
Pod koniec jego istnienia dodano jako szczególne wyróżnienie stopień "Kawalera Złotego Wielkiego Krzyża". Order posiadał także dwa związane z nim medale, srebrny i brązowy. 5 października 1944 order został zniesiony poprzez dekret regenta Włoch, ks. następcy tronu Humberta.
Insygnia orderu to oznaka oraz gwiazdy I. i II. klasy. Oznaką był emaliowany na biało krzyż grecki z rozszerzonymi zakończeniami ramion. W medalionie środkowym awersu znajdował się złoty ukoronowany orzeł rzymski w niebieskim polu z białym krzyżem dynastii sabaudzkiej na piersi, w medalionie rewersu złoty fasces w niebieskim polu. Między ramionami krzyża znajdował się zielony wieniec laurowy, w kategorii wojskowej dodawano tam skrzyżowane gladii, rzymskie miecze. Gwiazda I. klasy była srebrna (lub złota dla dodatkowej I. klasy), ośmiopromienna, i nosiła na sobie awers oznaki, gwiazda II. klasy miała kształt rombu. Order był noszony na ciemnoczerwonej (bordowej) wstążce z obustronnymi żółtymi bordiurami.
Order Mussoliniego.
Dekretem z dnia 2 marca 1944 Benito Mussolini przejął order jako główne odznaczenie stworzonej przez siebie "Włoskiej Republiki Socjalnej". Poprzedni podział na klasy zachowano, ale zmieniono wygląd medalionu środkowego oznaki: umieszczono tam nieukoronowanego orła rzymskiego, zrywającego się do lotu, bez tarczy sabaudzkiej na piersi. Medalion rewersu pozostał niezmieniony. Dekret rozszerzył przyznawanie orderu. udostępniając go obywatelom włoskim.
Powojenne losy orderu.
Po śmierci ojca w dniu 28 kwietnia 1945 starszy syn dyktatora Vittorio (1916–1997) ogłosił się "Głową i Wielkim Kanclerzem" ("Capo e Gran Cancelliere") orderu Orła Rzymskiego i stworzył z niego order domowy dynastii Mussolinich, nie mając do tego prawa, gdyż ojciec mimo ogromu swej władzy nie był głową koronowaną. Order miał być nadawany za zasługi dla miasta Rzymu, "Roma, caput mundi et urbe æterna" ("Rzymu, głowy świata i Wiecznego Miasta") i dla ludzkości, "popoli componenti l'umana famiglia" ("narodów tworzących rodzinę ludzką"). Po śmierci Vittoria rolę głowy pseudo-zakonu przejął młodszy brat Romano Mussolini (1927–2006). Po jego śmierci "zakon rycerski" Orła Rzymskiego nie przestał istnieć, kieruje nim obecnie kapituła składająca się z posiadaczy Wielkiego Krzyża orderu. Insygnia są identyczne z oznakami orderu z czasów Włoskiej Republiki Socjalnej.

</doc>
<doc id="1707227" url="https://pl.wikipedia.org/wiki?curid=1707227" title="Etiuda op. 10 nr 12 (Chopin)">
Etiuda op. 10 nr 12 (Chopin)

Etiuda c-moll op. 10 nr 12, nazywana Rewolucyjną –
etiuda skomponowana przez Fryderyka Chopina w 1831 roku. Jest zadedykowana „à son ami Franz Liszt” (dla przyjaciela Chopina, Franza Liszta). Wedle tradycji dzieło powstało, gdy kompozytor dowiedział się o upadku powstania listopadowego – zajęciu Warszawy przez Rosjan.
Dzieło, które wymaga od wykonawcy bardzo dużych umiejętności technicznych, jest jednym z najbardziej znanych utworów Chopina.
Historia.
Etiuda powstała niedługo po upadku powstania listopadowego w 1831. Chopin nie był w stanie brać w nim udziału (wyjechał do Paryża), więc wyładowywał swą frustrację w swoich dziełach. Po wydarzeniach 1831 roku żalił się:
Chopin prawdopodobnie pracował wówczas również nad Preludium d-moll op. 28 nr 24.

</doc>
<doc id="1707229" url="https://pl.wikipedia.org/wiki?curid=1707229" title="Etiuda rewolucyjna c-moll (Chopin)">
Etiuda rewolucyjna c-moll (Chopin)



</doc>
<doc id="1707230" url="https://pl.wikipedia.org/wiki?curid=1707230" title="Dimityr Stojanow">
Dimityr Stojanow

Dimityr Stojanow, bułg. Димитър Кинов Стоянов (ur. 17 maja 1983 w Sofii) – bułgarski prawnik i polityk, deputowany do Parlamentu Europejskiego VI i VII kadencji.
Życiorys.
Jest wnukiem Radoja Ralina, pisarza i dysydenta z czasów komunistycznych. Studiował prawo na Uniwersytecie Sofijskim im. św. Klemensa z Ochrydy. W kwietniu 2005 został wybrany na wiceprzewodniczącego partii Ataka. W tym samym roku jako najmłodszy poseł uzyskał mandat do Zgromadzenia Narodowego Bułgarii. W parlamencie 40. kadencji był sekretarzem parlamentarnym oraz zastępował przewodniczącego komisji ds. europejskich. W 2005 został członkiem zarządu Bułgarskiej Federacji Szermierki.
Od 2005 do 2007 był obserwatorem, a od 1 stycznia 2007 deputowanym do Parlamentu Europejskiego. W maju 2007 został oficjalnie wybrany na jednego z 17 bułgarskich europosłów. Przystąpił do frakcji Tożsamość, Tradycja i Suwerenność, po jej rozpadzie pod koniec tego samego roku pozostawał niezrzeszony. Przez organizację Open Europe został uznany za jednego z najmniej pracowitych bułgarskich posłów. W wyborach w 2009 uzyskał reelekcję do Europarlamentu. W trakcie kadencji odszedł z partii Ataka.

</doc>
<doc id="1707233" url="https://pl.wikipedia.org/wiki?curid=1707233" title="Autonomizm">
Autonomizm

Autonomizm – nurt radykalnie lewicowej myśli politycznej, powstały w latach 60. XX wieku we Włoszech jako kontynuacja ruchu komunizmu robotniczego (wł. "operaismo"). Z czasem ruch ten zasymilował wiele elementów myśli anarchistycznej, łącząc je z marksizmem. Grupy powołujące się na różnie rozumiany autonomizm pozostają czynne przede wszystkim w Niemczech, Danii, Włoszech i Francji. 
Za głównych teoretyków autonomizmu uważani są Antonio Negri, Sergio Bologna, Paolo Virno oraz Mario Tronti.
Cechy charakterystyczne.
Autonomiści akceptują marksistowski podział społeczeństwa na klasy oraz koncepcję walki klasowej jako głównego motoru zmian politycznych i społecznych, przyjmują również za cel budowę społeczeństwa bezklasowego, do czego ma doprowadzić czynne działanie klasy robotniczej. W odróżnieniu jednak od tradycyjnego marksizmu do tejże klasy zaliczają również bezrobotnych i studentów, jako grupy pozostające we wspólnocie interesów z pracownikami najemnymi. 
Za najbardziej skuteczną formę walki klasowej autonomiści uważają bezpośrednią aktywność pracowników poza tradycyjnymi strukturami politycznymi (jak związki zawodowe czy partie polityczne). W odróżnieniu od marksistów aprobują formy oporu bezpośredniego jak bojkot wyborczy. Blisko współpracują z niemarksistowskimi ruchami o charakterze emancypacyjnym, jak feminizm, organizacje walczące o prawa mniejszości seksualnych czy ruchy ekologiczne i na rzecz praw zwierząt.
Historia.
Włochy.
Powstanie ruchu autonomistycznego łączy się z rozwojem we Włoszech tzw. komunizmu robotniczego ("operaismo") na początku lat 60. XX wieku. Liderzy "operaismo" opierali się na krytyce tradycyjnych włoskich związków zawodowych, które uważali za skorumpowane i niesprawne organizacje, niebroniące w praktyce praw pracowniczych. W 1969 głównymi grupami działającymi w oparciu o zasady autonomizmu oraz tworzące jego teorię były Lotta Continua (pol. "Walka Trwa") na czele z Adriano Sofrim oraz Potere Operaio (pol. "Władza robotnicza"), której głównym teoretykiem był Antonio Negri. Obok doświadczeń robotników włoskich ważną inspiracją dla tworzącego się autonomizmu były, tłumaczone z angielskiego i francuskiego, prace teoretyków trockistowskiej Tendencji Johnsona-Foresta oraz związanej z tym samym nurtem marksizmu grupy Socjalizm lub Barbarzyństwo. 
Autonomiści włoscy upowszechniali swoje idee za pomocą własnych mediów – gazet "Czerwone zeszyty" i "Klasa robotnicza", których głównymi twórcami byli Negri i Tronti, oraz nielegalnych stacji radiowych, jak bolońskie Radio Alice. Z kolei autonomistyczny ruch studencki wyewoluował w kierunku prowadzenia akcji bezpośrednich - odmowy płacenia rachunków za dostawy wody i prądu oraz okupacji uniwersytetów. 
Po wybuchu bomby na Piazza Fontana w Mediolanie w grudniu 1969 oraz po kilku podobnych atakach w Rzymie (za co autonomiści nie byli odpowiedzialni), ruch stał się obiektem zmasowanej akcji ze strony policji włoskiej. Po zabójstwie Alda Moro przez Czerwone Brygady autonomiści zostali uznani za współwinnych tego wydarzenia. 12 tys. aktywistów radykalnej lewicy zostało aresztowanych, ok. 600 uciekło z Włoch.
Francja.
Pierwszą grupą realizującą w swoim działaniu koncepcje autonomistyczne była organizacja Socjalizm lub Barbarzyństwo, na której czele stał filozof Cornelius Castoriadis. Grupa ta skupiała się na krytyce stalinizmu oraz krajów Bloku Wschodniego, których ustrój uważała za deformujący idee socjalistyczne biurokratyczny kolektywizm. 
Pod wpływem autonomizmu włoskiego we Francji powstała grupa Towarzysze, skupiona wokół Yanna Moulier-Boutanga, istniejąca w latach 1974–1978, następnie wchodząca w skład Centrum Międzynarodowego na rzecz Nowych Przestrzeni Wolności, współpracującego z autonomistami włoskimi, a równolegle także w skład francuskiego Paryskiego Zgromadzenia Grup Autonomistów. Również we francuskim ruchu autonomistycznym ważną rolę odgrywali zwolennicy bezpośredniego działania, popierający niemiecką Frakcję Armii Czerwonej, tworzący następnie zbrojną bojówkę Akcja Bezpośrednia. Autonomiści angażowali się również w tworzenie squatów, tworzenie nielegalnych mediów, ruch na rzecz poprawy sytuacji bezrobotnych i imigrantów. Obecnie w ruchu dominuje właśnie ten typ działalności. Autonomiści nie prowadzą współpracy z innymi ugrupowaniami lewicy radykalnej we Francji.
Niemcy.
Ruch nawiązujący do autonomizmu pojawił się w Niemczech pod koniec lat 70. i był blisko związany z anarchizmem. Autonomiści skupiali się na tworzeniu squatów, walce przeciwko budowie elektrowni jądrowych oraz w mniejszym stopniu na działaniach bezpośrednich. Obecnie istniejące grupy autonomistyczne współpracują z ruchami feministycznymi, ekologicznymi i antyfaszystowskimi. 
Podobne formy działania podejmowały ruchy w Grecji i Danii.
Autonomizm w Polsce.
W Polsce nie istnieją grupy czy organizacje odwołujące się do myśli autonomistycznej. Pewne elementy zbieżne można spotkać w działaniach Lewicowej Alternatywy, niektórych sekcji Federacji Anarchistycznej i Ogólnopolskiego Związku Zawodowego „Inicjatywa Pracownicza”. Szereg artykułów poświęconych autonomizmowi i pisanych z perspektywy autonomistycznej publikował półrocznik „Przegląd Anarchistyczny”. W 2007 r. ukazała się książka „Autonomia robotnicza” zawierająca tłumaczenia najważniejszych tekstów autonomistycznych.

</doc>
<doc id="1707234" url="https://pl.wikipedia.org/wiki?curid=1707234" title="Katarzyna Ostrogska">
Katarzyna Ostrogska

Katarzyna z Ostrogskich Zamoyska (ur. 1602, zm. 6 października 1642) – polska szlachcianka, posiadająca starostwo knyszyńskie w 1642 roku i starostwo sokalskie.
Córka ks. Aleksandra Ostrogskiego i Anny z Kostków.
Katarzyna z Ostrogskich Zamoyska pochodziła z ruskiego kniaziowskiego rodu Ostrogskich zaliczającego się do najstarszych i najznaczniejszych rodów w Rzeczypospolitej. W 1603 roku umarł Aleksander, ojciec Katarzyny, pozostawiając po sobie olbrzymia fortunę, którą miały odziedziczyć trzy jego córki (dwaj synowie zmarli wcześniej): Zofia, Katarzyna i Anna Alojza. Katarzyną zainteresował się syn Jana Zamoyskiego, Tomasz. 1 marca 1620 roku odbył się ich ślub w kościele jezuitów w Jarosławiu. Małżeństwo z Katarzyną trwało do 8 stycznia 1638 r., kiedy to w wieku 44 lat zmarł drugi ordynat, a jej mąż Tomasz Zamoyski (Katarzyna nie wyszła ponownie za mąż). Po jego śmierci przejęła ona zarząd nad dobrami Ordynacji Zamojskiej.
W lipcu 1640 roku król Władysław IV „czyniąc zadość jej prośbie” wydał przywilej lokacyjny zezwalający na założenie miasta Biała. Zatem dopiero o Katarzynie Zamoyskiej, fundatorce miasta możemy mówić jako o pierwszej właścicielce Janowa.
Katarzyna Zamoyska była również autorką zbioru podstawowych praw dla miasta. Przywileje dla miasta Biała z 21 lipca 1640 r. nadane przez jego fundatorkę na mocy przywileju lokacyjnego regulowały m.in. organizację i tryb wyboru władz miejskich, czy organizacje targów i jarmarków, a więc sprawy niezwykle ważne dla nowego miasta. Również później, po lokacji Katarzyna poświęciła swemu miastu wiele uwagi. Świadczą o tym choćby „Artykuły” opracowane 25 sierpnia 1642 r. przez komisarzy zesłanych do miasta przez jego właścicielkę w celu ustalenia „jak sobie mają postępować Rządcy Miasta w skromnieniu buntów y zabójstw między miastem Janowem (ob. Janów Lubelski) a wsią Biała”. Wydanie tych „Artykułów” świadczy o trosce Katarzyny Zamoyskiej mającej na względzie bezpieczeństwo mieszczan i pokojowy rozwój miasta.
Katarzyna Zamoyska umarła jesienią 1642 roku. Pozostawiła po sobie troje potomstwa - dwie córki Gryzeldę Konstancję, Joannę Barbarę oraz syna Jana. To właśnie jej syn Jan zwany „Sobiepanem” Zamoyski, wojewoda Sandomierski objął Ordynację po jej śmierci.
W 1920 podczas wojny bolszewicy zaczęli dewastować trumny w poszukiwaniu kosztowności. Jeden z nich, prawdopodobnie, ich dowódca wszedł do otwartych podziemi kolegiaty i znalazł pod jedną z trumien zalakowany kociołek oraz pomyślał sobie, że pewnie to jakieś dobre stare wino mszalne, wyjął szablę i palnął w korek. Zawartość chlusnęła mu w twarz – on padł martwy, a pozostali tak się wystraszyli, że uciekli. Okazało się, że był to kociołek z wnętrznościami Katarzyny z Ostrogskich (do XIX wieku ciała Zamoyskich były mumifikowane i wnętrzności były przechowywane oddzielnie).

</doc>
<doc id="1707239" url="https://pl.wikipedia.org/wiki?curid=1707239" title="Katarzyna Zamoyska">
Katarzyna Zamoyska



</doc>
<doc id="1707240" url="https://pl.wikipedia.org/wiki?curid=1707240" title="Nowe Sady (Łódź)">
Nowe Sady (Łódź)

Nowe Sady – obszar położony w południowo-zachodniej części Łodzi, na Polesiu (na terenie osiedla administracyjnego Lublinek-Pienista), integralna część miasta, oznaczona w Krajowym Rejestrze Urzędowego Podziału Terytorialnego Kraju numerem 0958364. Obszar Systemu Informacji Miejskiej wyodrębniony w 2005 dla potrzeb oznakowania ulic, określony następującymi granicami:
Przez centralną część tego obszaru przebiega ulica Nowe Sady, której nazwa występowała już w latach 30. XX wieku.

</doc>
<doc id="1707241" url="https://pl.wikipedia.org/wiki?curid=1707241" title="Moonfog">
Moonfog



</doc>
<doc id="1707242" url="https://pl.wikipedia.org/wiki?curid=1707242" title="Pszczyna Czarków">
Pszczyna Czarków

Pszczyna Czarków – przystanek kolejowy w Czarkowie, w powiecie pszczyńskim, w województwie śląskim. Znajduje się na wysokości 229 m n.p.m.
W roku 2017 przystanek obsługiwał 0–9 pasażerów na dobę.
Przystanek powstał 31 maja 1992 na istniejącej od 1938 roku linii kolejowej z Rybnika do Pszczyny.
Przystanek jest wykorzystywany na linii S72 (Rybnik - Bielsko-Biała) spółki Koleje Śląskie od 9 grudnia 2012, kiedy spółka ta przejęła obsługę kierunku od Przewozów Regionalnych. Bez zatrzymania przejeżdża również tędy pociąg TLK "Szyndzielnia" (Bielsko-Biała Główna - Wrocław Główny).

</doc>
<doc id="1707245" url="https://pl.wikipedia.org/wiki?curid=1707245" title="Lyijykomppania">
Lyijykomppania

Lyijykomppania – fińska grupa heavy metalowa założona w 1981. Rozpadła się w 1983, ale ponownie sformowana w 1990 z takim samym składem jak wcześniej. Rozpadła się znowu w 1998 i kolejny raz została reaktywowania w 2003. Nazwa oznacza „kompania ołowiowa”. Wszystkie teksty piosenek są w języku fińskim.

</doc>
<doc id="1707247" url="https://pl.wikipedia.org/wiki?curid=1707247" title="I Koncert fortepianowy F-dur">
I Koncert fortepianowy F-dur



</doc>
<doc id="1707248" url="https://pl.wikipedia.org/wiki?curid=1707248" title="Radostowice (przystanek kolejowy)">
Radostowice (przystanek kolejowy)

Radostowice – przystanek kolejowy w Radostowicach, w powiecie pszczyńskim, w województwie śląskim. Znajduje się na wysokości 254 m n.p.m.
W roku 2017 przystanek obsługiwał 0-9 pasażerów na dobę.
Przystanek powstał 21 listopada 1938 na linii kolejowej z Rybnika do Pszczyny.
Na stacji mieści się mijanka, posiadająca tor główny zasadniczy oraz dodatkowy. Obsługa podróżnych odbywa się z dwóch peronów jednokrawędziowych, połączonych z dworcem przez przejście w poziomie szyn. Ruch pociągów prowadzony jest z nastawni "Rde", która posiada urządzenia przekaźnikowe z sygnalizacją świetlną. Z nastawni obsługuje się także rogatki na przejeździe.
Przystanek jest wykorzystywany na linii S72 (Rybnik - Bielsko-Biała) spółki Koleje Śląskie od 9 grudnia 2012, kiedy spółka ta przejęła obsługę kierunku od Przewozów Regionalnych. Bez zatrzymania przejeżdża również tędy pociąg TLK "Szyndzielnia" (Bielsko-Biała Główna - Wrocław Główny).

</doc>
<doc id="1707249" url="https://pl.wikipedia.org/wiki?curid=1707249" title="II Koncert fortepianowy B-dur">
II Koncert fortepianowy B-dur



</doc>
<doc id="1707250" url="https://pl.wikipedia.org/wiki?curid=1707250" title="III Koncert fortepianowy D-dur">
III Koncert fortepianowy D-dur



</doc>
<doc id="1707251" url="https://pl.wikipedia.org/wiki?curid=1707251" title="IV Koncert fortepianowy G-dur">
IV Koncert fortepianowy G-dur



</doc>
<doc id="1707254" url="https://pl.wikipedia.org/wiki?curid=1707254" title="Suszec (stacja kolejowa)">
Suszec (stacja kolejowa)

Suszec – stacja kolejowa w Suszcu, w powiecie pszczyńskim, w województwie śląskim. Znajduje się na wysokości 273 m n.p.m.
W roku 2017 stacja obsługiwała 10–19 pasażerów na dobę.
Stacja powstała 21 listopada 1938 na linii kolejowej z Rybnika do Pszczyny.
Stacja posiada 3 tory główne, z których dwa znajdują się przy niskich, jednokrawędziowych peronach. Uzupełnieniem układu torowego jest tor boczny, prowadzący do placu ładunkowego oraz magazynu towarowego. Ruch pociągów prowadzony jest z budynku dworca, w którym znajduje się nastawnia „Sc”, wyposażona w urządzenia przekaźnikowe. Na stacji działa sygnalizacja świetlna.
Stacja jest wykorzystywana na linii S72 (Rybnik – Bielsko-Biała) spółki Koleje Śląskie od 9 grudnia 2012, kiedy spółka ta przejęła obsługę kierunku od Przewozów Regionalnych.
Przypisy.
4.Stacja Suszec 1938

</doc>
<doc id="1707256" url="https://pl.wikipedia.org/wiki?curid=1707256" title="VII Koncert na 3 fortepiany F-dur">
VII Koncert na 3 fortepiany F-dur



</doc>
<doc id="1707258" url="https://pl.wikipedia.org/wiki?curid=1707258" title="Suszec Kopalnia">
Suszec Kopalnia

Suszec Kopalnia – przystanek kolejowy w Suszcu, w powiecie pszczyńskim, w województwie śląskim. Znajduje się na wysokości 266 m n.p.m.
W roku 2017 przystanek obsługiwał 0–9 pasażerów na dobę.
Przystanek powstał 2 czerwca 1985 na istniejącej od 1938 roku linii kolejowej z Rybnika do Pszczyny. Powodem jego powstania było otwarcie w 1983 roku Kopalni Węgla Kamiennego Krupiński i budowa zlokalizowanych w pobliżu osiedli mieszkaniowych.
Przystanek jest wykorzystywany na linii S72 (Rybnik - Bielsko-Biała) spółki Koleje Śląskie od 9 grudnia 2012, kiedy spółka ta przejęła obsługę kierunku od Przewozów Regionalnych. Bez zatrzymania przejeżdża również tędy pociąg TLK "Szyndzielnia" (Bielsko-Biała Główna - Wrocław Główny).

</doc>
<doc id="1707259" url="https://pl.wikipedia.org/wiki?curid=1707259" title="VI Koncert fortepianowy B-dur">
VI Koncert fortepianowy B-dur



</doc>
<doc id="1707260" url="https://pl.wikipedia.org/wiki?curid=1707260" title="V Koncert fortepianowy D-dur">
V Koncert fortepianowy D-dur



</doc>
<doc id="1707261" url="https://pl.wikipedia.org/wiki?curid=1707261" title="Arka (czasopismo)">
Arka (czasopismo)

Arka – dwumiesięcznik literacko-polityczny o profilu konserwatywno-liberalnym wydawany w Krakowie w latach 1983-1995 (do 1990 poza cenzurą 28 numerów), a następnie w Warszawie. 
Redaktorzy naczelni: Jan Polkowski, Ryszard Legutko (od 1987), Andrzej Nowak (od 1991), Andrzej Chwalba (1995) i A. Urbański (od 1996). Do stałych współpracowników należeli m.in. Jadwiga Staniszkis, Jacek Bartyzel, Leszek Dzięgiel, Tadeusz Nyczek, Bronisław Maj, Krzysztof Kąkolewski, Ryszard Terlecki, Leszek Elektorowicz, Bogusław Sonik, Jarosław Marek Rymkiewicz i Lesław Maleszka. 
Obok eseistyki historyczno-literackiej na łamach pisma poruszano bieżące sprawy polityczne. Pod koniec 1994 roku większa część redakcji i współpracowników opuściła Arkę i założyła nowe pismo Arcana.

</doc>
