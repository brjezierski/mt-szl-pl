<doc id="1715043" url="https://pl.wikipedia.org/wiki?curid=1715043" title="Waldemar Matuška">
Waldemar Matuška

Waldemar Matuška (ur. 2 lipca 1932 w Koszycach, zm. 30 maja 2009 w St. Petersburgu na Florydzie) – czechosłowacki piosenkarz, aktor.
Życie.
Urodził się w Koszycach na Słowacji, lecz całe dzieciństwo spędził w Pradze. Jego matka była śpiewaczką operową. W 1960 nagrał swój pierwszy utwór "Suvenýr". Zdobył dużą popularność, wprowadzając na estrady Czechosłowacji muzykę country. Był aktorem w teatrze Semafor i teatrze Rokoko. Dwukrotnie (w 1962 i 1967) zdobył pierwsze miejsce w plebiscycie Złoty Słowik.
Emigracja.
W 1976 ożenił się z piosenkarką Olgą Blechovą. W 1986 opuścił Czechosłowację i wyjechał do Saint Petersburga na Florydzie. Po wyjeździe władze komunistyczne zakazały emisji jego piosenek. Z czołówki serialu telewizyjnego "Chalupáři" ("Pod jednym dachem") usunięto jego piosenkę "Když máš v chalupě orchestrion", pozostawiając jedynie melodię.
Śmierć.
Waldemar Matuška zmarł 30 maja 2009 na Florydzie w wyniku zapalenia płuc w wieku 76 lat. Cierpiał również na astmę, która mogła pośrednio przyczynić się do jego śmierci.

</doc>
<doc id="1715044" url="https://pl.wikipedia.org/wiki?curid=1715044" title="Pisma">
Pisma



</doc>
<doc id="1715045" url="https://pl.wikipedia.org/wiki?curid=1715045" title="Zenon Bartkowiak">
Zenon Bartkowiak

Zenon Stanisław Bartkowiak (ur. 7 maja 1929 w Żninie, zm. 1991 tamże) – polski rolnik i polityk, poseł na Sejm PRL IX kadencji.
Życiorys.
Skończył technikum rolnicze. Był zatrudniony w Janowieckich Zakładach Mięsnych w Stacji Selekcji Roślin i w Rejonowych Zakładach Zbożowych „PZZ” w Żninie, pełnił tam też funkcję dyrektora. Od 1969 prowadził własne gospodarstwo rolne.
Od 1978 stał na czele żnińskich struktur Zjednoczonego Stronnictwa Ludowego. W 1981 został wiceprezesem Wojewódzkiego Komitetu tej partii w Bydgoszczy. Zasiadał w komitecie wykonawczym Rady Krajowej Patriotycznego Ruchu Odrodzenia Narodowego i w prezydium Rady Wojewódzkiej PRON w Bydgoszczy. W wyniku wyborów w 1985 uzyskał mandat posła na Sejm PRL IX kadencji, reprezentując okręg Inowrocław. Zasiadał w Komisji Planu Gospodarczego, Budżetu i Finansów. W wyborach parlamentarnych w 1989 bez powodzenia ubiegał się o reelekcję.
Otrzymał Krzyż Kawalerski Orderu Odrodzenia Polski i Srebrny Krzyż Zasługi.

</doc>
<doc id="1715049" url="https://pl.wikipedia.org/wiki?curid=1715049" title="Powódź nad Missisipi (1927)">
Powódź nad Missisipi (1927)

Powódź nad Missisipi – najbardziej niszczycielska powódź w historii Stanów Zjednoczonych, miała miejsce w 1927 roku.
Wydarzenia.
Powódź rozpoczęła się, gdy wystąpiły ulewne deszcze nad centralną częścią Missisipi w lecie 1926. Do września w dopływach Missisipi w stanach Kansas i Iowa zanotowano o wiele wyższy poziom wody.
Wały przeciwpowodziowe położone wzdłuż Missisipi pękły w 145 miejscach, woda zalała obszar o powierzchni 70.000 km². Obszar został zalany w niektórych miejscach do głębokości 10 m. Straty wywołane przez powódź zostały wycenione na ponad 400 mln USD. Łącznie zginęło 246 osób w siedmiu stanach.
Powódź dotknęła następujące stany: Arkansas, Illinois, Kentucky, Luizjana, Missisipi, Missouri, Tennessee, Teksas, Oklahoma i Kansas. Najbardziej ucierpiał stan Arkansas, gdzie zalane zostało 14% obszaru. W maju 1927 rzeka Missisipi w okolicach Memphis osiągnęła szerokość 97 km.
W ramach ochrony Nowego Orleanu przed powodzią użyto 30 ton dynamitu w celu wysadzenia części walu w okolicach Caernarvon. Skutkiem tego Nowy Orlean doświadczył tylko niewielkich szkód, natomiast parafia St. Bernard Parish oraz inne przylegające do niej tereny na wschodnim brzegu zostały zalane. 
W sierpniu 1927 poziom wody zaczął opadać. Podczas katastrofy 700 tys. ludzi zostało wysiedlonych, w tym 330 tys. Afroamerykanów, którzy trafili do 154 obozów pomocy. Ponad 13 tys. osób zostało ewakuowanych w rejonie Greenville, zabierane były osoby z obszarów gospodarczych i zostały ewakuowane ma grzbiet powyżej poziomu wody, jednak przez kilka dni nie było tam dostępu do jedzenia i czystej wody, łodzie były używane do ewakuowania białych kobiet i dzieci. Wielu Murzynów zostało zatrzymanych i zmuszonych do pracy podczas powodzi.
Skutki.
Po wielkiej powodzi zaczęła się budowa najdłuższego na świecie systemu zapór przed powodziami, prace były prowadzone przez Korpus Inżynieryjny Armii Stanów Zjednoczonych. 
Po powodzi wiele tysięcy Afroamerykanów migrowało do miast położonych na północy, zwłaszcza do Chicago. 
Powódź w znaczący sposób wpisała się w kulturę. Wielu bluesowych muzyków pisało piosenki o tamtej katastrofie, m.in.: Charley Patton, Bessie Smith i Barbecue Bob. Kansas Joe McCoy i Memphis Minnie napisali piosenkę pt. "When the Levee Breaks", która odnosiła się do tamtych wydarzeń, następnie została spopularyzowana przez grupę Led Zeppelin. William Faulkner odniósł się do wydarzeń w krótkiej powieści pt. "Old Man" (w książce "If I Forget Thee Jerusalem"), która opowiada o więzieniu Parchman Penitentiary podczas powodzi. Amerykański kompozytor i wokalista Randy Newman napisał piosenkę "Louisiana 1927", która wspomina tamte wydarzenia.

</doc>
<doc id="1715050" url="https://pl.wikipedia.org/wiki?curid=1715050" title="José María Ortiz">
José María Ortiz

José María Ortiz - piłkarz urugwajski noszący przydomek "Solito" "(ponieważ miał jeden ząb)", napastnik.
Jako piłkarz klubu CA Peñarol wziął udział w turnieju Copa América 1945, gdzie Urugwaj zajął czwarte miejsce. Ortiz zagrał w pięciu meczach - z Ekwadorem, Kolumbią (zdobył bramkę), Brazylią, Chile (w 70 minucie zmienił na boisku Luisa Ernesto Castro) i Argentyną.
Wciąż jako gracz klubu Peñarol był w kadrze reprezentacji podczas turnieju Copa América 1946, gdzie Urugwaj ponownie zajął czwarte miejsce. Ortiz nie zagrał w żadnym meczu.
Ortiz razem z Peñarolem dwa razy z rzędu zdobył tytuł mistrza Urugwaju - w 1944 i 1945 roku.
Ortiz od 24 stycznia 1945 roku do 9 kwietnia 1950 roku rozegrał w reprezentacji Urugwaju 9 meczów i zdobył 2 bramki.

</doc>
<doc id="1715051" url="https://pl.wikipedia.org/wiki?curid=1715051" title="Tramwaje w Kaliningradzie">
Tramwaje w Kaliningradzie

Tramwaje w Kaliningradzie – najbardziej wysunięty na zachód system tramwajowy na terenie obecnej Rosji, znajdujący się w Kaliningradzie i jedyny w granicach obwodu kaliningradzkiego. Obecnie w mieście działają 2 linie tramwajowe.
Historia.
Tramwaj konny.
Początki komunikacji tramwajowej w Królewcu sięgają roku 1881, gdy uruchomiono tramwaj konny o normalnotorowym rozstawie. Tę sieć rozbudowano do 14 kilometrów długości.
Do 1895 roku działały następujące linie konne:
Tramwaj elektryczny do 1945.
W 1895 uruchomiono tramwaj elektryczny na szynach o rozstawie 1000 milimetrów, a w latach 1900–1901 trasy tramwajów konnych zelektryfikowano i wymieniono tory na wąskie. W 1899 roku w mieście były cztery linie elektrycznego tramwaju, w 1902 osiem, w 1904 – jedenaście, а w 1937 piętnaście. Każda linia miała swój kolor. Do wybuchu II wojny światowej sieć tramwajowa liczyła 50 km, a działało na nich 14 linii, obsługiwanych przez 136 wozów silnikowych i 118 doczepianych.
Okres powojenny.
W styczniu 1945 roku w związku ze zniszczeniami wojennymi komunikacja tramwajowa w Królewcu została zawieszona. Infrastruktura tramwajowa mocno ucierpiała od bombardowań i działań wojsk: z pięciu podstacji elektrycznych cztery były zniszczone, liczne wagony były uszkodzone. Jednakże radzieckie władze niemal natychmiast zajęły się odbudową systemu. Tramwaje ruszyły 7 listopada 1946 roku. Wówczas na trasach eksploatowano 129 odbudowanych tramwajów (w 1939 roku w Królewcu było 251 tramwajów).
W odróżnieniu od licznych innych miast Rosji, w Kaliningradzie tramwaj przeżył ekonomiczny kryzys lat dziewięćdziesiątych XX wieku praktycznie bez zmian. Nie zlikwidowano żadnej trasy, tabor pozostawał bez zmian, ale stare tramwaje przechodziły znaczący remont. Jednakże na początku pierwszego dziesięciolecia XXI wieku rozpoczęto likwidację kaliningradzkich tramwajów. Jednocześnie przeprowadzano remonty niektórych torowisk. Plan władz miasta Kaliningrad przewiduje rozwój transportu tramwajowego w przyszłości.
W 2001 roku rozpoczął się proces likwidacji tramwajowej sieci. W tym roku została zamknięta linia tramwajowa w ciągu ulicy Suworowa między ulicami Kamskiej i Transportową. 24 lutego 2004 roku zlikwidowano ruch tramwajowy na prospekcie Zwycięstwa od ulicy Radiszczewa do Mendelejewa (trasa № 1). W 2005 roku zlikwidowano linię na ulicy Aleksandra Newskiego (trasa № 8), w 2006 – na Radzieckim prospekcie od ulic Janałowa i ulicy Marszałka Borzowa. W 2008 roku zdemontowano torowiska tramwajowe na ulicach Frunzje i Gagarina (część trasy linii № 4 i 9). Prace przy demontażu linii na ul. Gagarina zaczęły się 19 sierpnia.
Kolejne działania mające na celu likwidację linii miały miejsce we wrześniu 2008 roku: linię № 2 skrócono dworca południowego, № 8 – do kina „Ojczyzna”. W październiku ogłoszono plany likwidacji tramwajowej linii na ulicy Tielmana (część trasy linii № 1). Jednocześnie postanowiono, że nie nastąpi pełna likwidacja tramwajów w Kaliningradzie. Odwrotnie, planuje się rozwój i reorganizację istniejącej sieci. Tramwajowe szyny i trakcja elektryczna na ulicy Kijowskiej (między ulicą Inżynierską i wiaduktem kolejowym) zostały zdemontowane podczas remontu ulicy w końcu września – października 2010 roku.
Kolejne likwidacje miały miejsce 1 stycznia 2010 roku: linie 2, 9 zostały wyłączone, a wagony, które na nich jeździły, zostały przeniesione na linie 1, 5 i 8. Likwidację linii tramwajowych władze tłumaczyły ich nieopłacalnością i problemami z taborem o niestandardowym rozstawie. Jednak w Piatigorsku również jest system o metrowym rozstawie i miasto nie ma problemu z taborem.
6 marca 2010 r. zaplanowano likwidację torowisk na prospekcie Zwycięstwa od parku centralnego do pierścienia linii № 1 i 4. Po likwidacji tramwajów miano poszerzyć jezdnie, co rzekomo miało wpłynąć na likwidację korków.
Linia tramwajowa № 1 została zlikwidowana i zastąpiona autobusami 9 lipca 2012 roku. Jednocześnie, pomimo zniesienia regularnych kursów, przyjęto decyzję o zachowaniu torów na ulicy Tielmana. Według planów burmistrza miasta Aleksandra Jaroszuka linia tramwajowa na ulicy Tielmana będzie wykorzystywana przez tramwaj turystyczny.
W 2012 roku władze miasta zdecydowały o zakupie trzech tramwajów Pesa Swing w wersji trzyczłonowej, jednocześnie zapowiedziano odnowienie całego parku taborowego w ciągu 3–4 lat. W lipcu 2013 roku władze miasta zasygnalizowały swoje zainteresowanie zakupem ukraińskich tramwajów Elektron T5L64.
W związku z dostawą w 2022 r. 16 tramwajów niskopodłogowych, zaplanowano wznowić od maja kursowanie tramwajów zawieszonej w 2015 r. linii nr 3 między Dworcem Południowym a Parkiem Centralnym.
Tabor.
Przedwojennych wagonów używano do 1960. W latach 1971–1979 sprowadzono 223 wagony Tatra T4, w latach 1987–1992 40 pojazdów KT4, a w 1997 zakupiono 30 używanych wagonów T4D.
Linie tramwajowe.
Istniejące.
Obecnie w Kaliningradzie funkcjonują tylko dwie linie tramwajowe (w tym jedna linia zwykła i jedna turystyczna, nieposiadająca numeru).

</doc>
<doc id="1715052" url="https://pl.wikipedia.org/wiki?curid=1715052" title="Nadieżda Kaszereninowa">
Nadieżda Kaszereninowa

Nadieżda Aleksandrowna Kaszereninowa (, ur. 1 lutego 1870 w Sankt Petersburgu, zm. 1920) – rosyjska lekarka, fizjolożka. Jej ojcem był admirał Aleksandr Parmenowicz Kaszereninow (1843–1920). Studiowała w Instytucie Medycznym w Petersburgu, ukończyła studia w 1902 roku. Służyła jako lekarz wojskowy w Mandżurii podczas wojny rosyjsko-japońskiej. Od 1906 współpracowała z Iwanem Pawłowem w Wojskowej Akademii Medycznej i Carskim Instytucie Medycyny Doświadczalnej. Od 1910 powróciła do praktyki lekarskiej. W 1920 roku kierując szpitalem chorób zakaźnych zachorowała na tyfus i zmarła.

</doc>
<doc id="1715053" url="https://pl.wikipedia.org/wiki?curid=1715053" title="Stefan Biskupski (polityk)">
Stefan Biskupski (polityk)



</doc>
<doc id="1715054" url="https://pl.wikipedia.org/wiki?curid=1715054" title="Jose Maria Ortiz">
Jose Maria Ortiz



</doc>
<doc id="1715057" url="https://pl.wikipedia.org/wiki?curid=1715057" title="Województwo podlaskie (1793)">
Województwo podlaskie (1793)

Województwo podlaskie zostało utworzone na sejmie grodzieńskim 23 listopada 1793 r. z
ziemi drohickiej, mielnickiej i bielskiej. Nie zostało w pełni zorganizowane w związku z rozpoczęciem insurekcji kościuszkowskiej.
Województwo miało mieć w Sejmie dwóch senatorów (wojewodę i kasztelana) i sześciu posłów wybieranych na cztery lata (po dwóch z każdej ziemi). Miało wybierać po: 6 sędziów ziemskich, 6 komorników ziemskich, 1 pisarza sądowego ziemskiego, 9 komisarzy porządkowych z każdej ziemi; regentów aktowych: z ziemi drohickiej 2, mielnickiej 1 i bielskiej 3. Sejmiki miały odbywać się: dla ziemi drohickiej w kościele franciszkanów w Drohiczynie, dla ziemi mielnickiej w kościele parafialnym w Mielniku, dla ziemi bielskiej w kościele parafialnym w Brańsku.
Województwo dzieliło się na trzy ziemie:

</doc>
<doc id="1715061" url="https://pl.wikipedia.org/wiki?curid=1715061" title="664 Batalion Wschodni">
664 Batalion Wschodni

664 Batalion Wschodni (niem. "Ost-Bataillon 664 Finn.") - kolaboracyjny oddział wojskowy złożony z Ingrian podczas II wojny światowej
W lutym 1942 dowództwo Grupy Armii "Północ" sformowało oddział zbrojny złożony z mieszkańców sowieckiej Ingrii pod nazwą "Finnische Sicherungsgruppe 187". Składał się on z 27, 28, 29 i 30 "Hundertschaft", liczących po ok. 170 ludzi. Ich zadaniem była ochrona linii kolejowych i mostów oraz zwalczanie rosnącej w siłę partyzantki w rejonie Leningradu i Nowogrodu. Żołnierze oddziału byli uzbrojeni w zdobyczną broń sowiecką i broń niemiecką. W początkowym okresie większość podoficerów było Niemcami, ale z biegiem czasu ta proporcja zmieniła się na korzyść Ingrian. Kadra oficerska w całości była niemiecka. Pierwsze 3 miesiące trwało szkolenie wojskowe, po czym oddział rozpoczął swoją działalność bojową. Przemianowano go wówczas na "Ost-Bataillon 664 (Finnische)". Ingrianie zasłużyli się w walkach z partyzantami. 107 spośród nich odznaczono medalami dla narodów wschodnich zwanymi "Tapferkeits- und Verdienst-Auszeichnung für die Ostvölker", zaś 17 otrzymało niemieckie odznaki za rany. Pod koniec 1942 Niemcy i Finowie doszli do porozumienia w sprawie fińskich Ingrian, pochodzących z ZSRR, ustalając, że mogą oni powrócić do Finlandii. Dotyczyło to też żołnierzy 664 Batalionu Wschodniego, pomimo obiekcji ze strony dowództwa Grupy Armii "Północ". Ingrianie przybyli do Finlandii w II połowie 1943 roku.

</doc>
<doc id="1715067" url="https://pl.wikipedia.org/wiki?curid=1715067" title="Panathinaikos Ateny (piłka siatkowa)">
Panathinaikos Ateny (piłka siatkowa)



</doc>
<doc id="1715069" url="https://pl.wikipedia.org/wiki?curid=1715069" title="Cam (rzeka)">
Cam (rzeka)

Cam – rzeka w Anglii długości ok. 65 km. Jej źródła znajdują się w okolicach miejscowości Ashwell w hrabstwie Hertfordshire. Uchodzi do Great Ouse 4 km na południe od Ely.
Dawna nazwa rzeki "Granta" została zaczerpnięta z języka staroangielskiego. Według Kroniki anglosaskiej (ok. roku 890) leżące nad nią miasto nazywano Grantebrycge. Z biegiem czasu nazwa miasta ulegała stopniowej zmianie, aż w wieku XV przybrała współczesną postać Cambridge. To z kolei spowodowało zmianę nazwy rzeki w jej odcinku od Cambridge do ujścia; powyżej nadal nazywana jest po staremu.

</doc>
<doc id="1715071" url="https://pl.wikipedia.org/wiki?curid=1715071" title="Kościół Starokatolicki Unii Utrechckiej we Włoszech">
Kościół Starokatolicki Unii Utrechckiej we Włoszech

Kościół Starokatolicki Unii Utrechckiej we Włoszech (wł " Chiesa vetero cattolica dell'Unione di Utrecht in Italia") – kościół starokatolicki. Organem prasowym wspólnoty jest "Il Dialogo". Zwierzchnikiem kościoła jest ks. Peter Zivny. Misja starokatolicka we Włoszech rozpoczęła swą działalność w 1967 r., a w 1997 przekształciła się w niezależny Kościół.
Historia.
Starokatolicyzm we Włoszech głosił i organizował ks. Dominik Panelli. Powołał on do życia Kościół Narodowy Włoch i ogłosił się arcybiskupem miasta Lydda. Wysiłki jego unicestwił urząd papieski stwierdzając, że narodowym kościołem we Włoszech jest Kościół rzymskokatolicki.
Od 1967 roku działała we Włoszech misja starokatolicka, pozostająca pod opieką Kościoła Chrześcijańskokatolickiego Szwajcarii. W 1997 roku misja przekształciła się w niezależny Kościół, a opiekę biskupią nad wspólnotą przejął bp Fritz René Müller. 7 czerwca 2011 roku reprezentant Kościoła Starokatolickiego Unii Utrechckiej we Włoszech w Międzynarodowej Konferencji Biskupów Starokatolickich - biskup Harald Rein dowiedział się o wycofaniu się Unii Utrechckiej ze sprawowania opieki kanonicznej nad włoskimi starokatolikami. Tym samym Włosi opuścili Unię Utrechcką Kościołów Starokatolickich. 
Nauka.
Doktryna Starokatolicka opiera się na nauce niepodzielonego Kościoła Powszechnego pierwszych wieków, ujętej w ustaleniach Soborów Ekumenicznych. Starokatolicy najwyższą cześć oddają Bogu, wyznają wiarę w realną obecność ciała i krwi Pańskiej w Eucharystii, zaś komunia jest udzielana pod dwiema postaciami: chleba i wina. Eucharystia nie jest w starokatolicyzmie powtórzeniem ofiary Chrystusa, a jej upamiętnieniem czy też uobecnieniem. W starokatolicyzmie istnieje również kult Maryi Panny, jednak odrzucane są dogmaty: o Niepokalanej od Poczęciu i o Wniebowzięciu, zniesione zostały dogmaty przyjęte przez Kościół zachodni po rozłamie z Kościołem wschodnim. Starokatolicy oddają cześć także aniołom, apostołom, męczennikom i świętym. Kościół umożliwia spowiedź w konfesjonale, ale wiernym odpuszcza się grzechy także w trakcie mszy podczas spowiedzi powszechnej. Kościoły starokatolickie nie uznają nieomylności i władzy papieży. Kapłanów nie obowiązuje celibat. W Kościele Starokatolickim we Włoszech dopuszcza się do święceń kapłańskich również kobiety. Msza św. celebrowana jest z elementami rytu trydenckiego (np. kapłan stoi przodem do ołtarza).
Administracja.
Liturgia Kościoła Starokatolickiego Unii Utrechckiej we Włoszech sprawowana jest w 6 parafiach:

</doc>
<doc id="1715073" url="https://pl.wikipedia.org/wiki?curid=1715073" title="Reprezentacja Minorki w piłce nożnej mężczyzn">
Reprezentacja Minorki w piłce nożnej mężczyzn

Reprezentacja Minorki w piłce nożnej – zespół piłkarski, reprezentujący hiszpańską wyspę - Minorkę. Drużyna nie należy do FIFA ani UEFA, należy zaś do IIGA

</doc>
<doc id="1715074" url="https://pl.wikipedia.org/wiki?curid=1715074" title="Jezioro Baranie">
Jezioro Baranie

Jezioro Baranie – jezioro położone na zachód od wsi Wysoka Gryfińska, w zachodniej części Pojezierza Zachodniopomorskiego na Równinie Wełtyńskiej. Powierzchnia jeziora wynosi 2,8 ha.
W odległości 2 km na południowy wschód znajduje się wieś Wysoka Gryfińska. Wzdłuż wschodniego brzegu jeziora przebiegnie droga ekspresowa S3, podczas rozpoczętych już prac zniwelowano otoczenie brzegu i wycięto zadrzewienie i krzewy.

</doc>
<doc id="1715082" url="https://pl.wikipedia.org/wiki?curid=1715082" title="Nick van der Velden">
Nick van der Velden

Nick van der Velden (ur. 16 grudnia 1981 w Amsterdamie) – holenderski piłkarz występujący na pozycji skrzydłowego w Dundee United. Były zawodnik RKC Waalwijk, FC Dordrecht, AZ Alkmaar, NEC Nijmegen, FC Groningen i Willem II Tilburg.

</doc>
<doc id="1715086" url="https://pl.wikipedia.org/wiki?curid=1715086" title="Patricia Mayr-Achleitner">
Patricia Mayr-Achleitner

Patricia Mayr-Achleitner (ur. 8 listopada 1986 w Rum) – austriacka tenisistka.
Kariera tenisowa.
W swojej karierze najwyżej sklasyfikowana była na 70. miejscu w rankingu singlowym i 117. w deblowym.
W 2011 roku osiągnęła pierwszy finał zawodów rangi WTA Tour. W Bad Gastein uległa w meczu mistrzowskim Maríí José Martínez Sánchez wynikiem 0:6, 5:7.
W 2015 zakończyła karierę sportową.
Życie prywatne.
4 grudnia 2010 poślubiła swojego trenera, Michaela Achleitnera, i zmieniła swoje nazwisko na dwuczłonowe.

</doc>
<doc id="1715087" url="https://pl.wikipedia.org/wiki?curid=1715087" title="Grand Parpaillon">
Grand Parpaillon

Grand Parpaillon – szczyt w Alpach Kotyjskich, części Alp Zachodnich. Leży w południowo-wschodniej Francji w regionie Prowansja-Alpy-Lazurowe Wybrzeże, przy granicy z Włochami. Szczyt można zdobyć drogą z miejscowości Barcelonnette w dolinie rzeki Ubaye.

</doc>
<doc id="1715088" url="https://pl.wikipedia.org/wiki?curid=1715088" title="Toni Kolehmainen">
Toni Kolehmainen

Toni Kolehmainen (ur. 20 lipca 1988 w Oulu) – fiński piłkarz występujący na pozycji defensywnego pomocnika. Od 2017 jest zawodnikiem Wisły Puławy.
Kariera.
W czasach juniorskich występował w Blackburn Rovers. W 2005 roku powrócił do Finlandii, przechodząc do AC Oulu. W 2006 roku ponownie wyjechał z kraju, tym razem do AZ Alkmaar. W sezonie 2008/2009 roku był członkiem pierwszego zespołu, jednak nie rozegrał w jego barwach żadnego meczu w Eredivisie. W 2009 roku odszedł do AC Oulu. Po sezonie 2009 odszedł do TPS Turku. W 2012 roku został zawodnikiem Hønefoss BK. W latach 2015–2016 występował w HJK Helsinki oraz jego rezerwach, występujących pod nazwą Klubi 04. 16 lutego 2017 został piłkarzem pierwszoligowej Wisły Puławy.
Ma za sobą sześć spotkań rozegranych dla reprezentacji Finlandii U-21. W seniorskiej kadrze zadebiutował 22 stycznia 2012. Finowie wygrali wówczas z Trynidadem i Tobago 3:2, a Kolehmainen zdobył jedną z bramek. Strzelił także gola w finale Baltic Cup 2012, ale w serii rzutów karnych zmarnował "jedenastkę" i turniej wygrali Łotysze.

</doc>
<doc id="1715089" url="https://pl.wikipedia.org/wiki?curid=1715089" title="Danny Califf">
Danny Califf

Daniel "Danny" Benjamin Califf (ur. 17 marca 1980 w Montclair) – piłkarz amerykański grający na pozycji środkowego obrońcy.
Kariera klubowa.
Karierę piłkarską Califf rozpoczął w drużynie Canyon Classic, którą prowadził jego ojciec. Następnie był członkiem drużyny uniwersyteckiej University of Maryland, College Park o nazwie Maryland Terrapins, w której grał w latach 1998-2000. W 2000 roku podpisał kontrakt z Project-40 i 2000 roku wziął udział w drafcie Major League Soccer. Z numerem 6. został wybrany przez zespół Los Angeles Galaxy. Jako debiutant wystąpił w 18 meczach w swoim pierwszym sezonie w MLS, z czego w 16 grał jako zawodnik pierwszej jedenastki. W 2001 roku osiągnął z Galaxy swój pierwszy sukces w karierze, gdy wygrał finał US Open Cup (2:1 w finale z New England Revolution). Z kolei w 2002 roku drużyna z Los Angeles zwyciężyła 1:0 w finale MLS Cup, zostając tym samym mistrzem ligi. W Galaxy Califf występował do końca 2004 roku i rozegrał dla tego klubu łącznie 103 spotkania, w których strzelił 5 goli.
W 2005 roku Califf został zawodnikiem San Jose Earthquakes. 26 maja 2005 roku zadebiutował w nim w wygranym 1:0 meczu Major League Soccer z Colorado Rapids. Za sezon 2005 został po raz pierwszy w karierze wybrany do MLS Best XI, czyli do Jedenastki Sezonu ligi MLS.
Po sezonie spędzonym w Earthquakes Califf odszedł do duńskiego Aalborga BK. 12 marca 2006 zadebiutował w jego barwach w pierwszej lidze duńskiej w zremisowanym 2:2 domowym spotkaniu z AC Horsens. W Aalborgu stał się podstawowym zawodnikiem. W sezonie 2006/2007 zajął z nim 3. miejsce w lidze. W sezonie 2007/2008 wywalczył z Aalborgiem mistrzostwo Danii, a także wystąpił w fazie grupowej Pucharu UEFA.
Latem 2008 roku Califf przeszedł na zasadzie wolnego transferu do FC Midtjylland i 20 lipca rozegrał dla niego swoje pierwsze spotkanie, wygrane 2:1 z Aalborgiem. Na koniec sezonu 2008/2009 zajął z Midtjylland 4. miejsce w Superligaen.
Na początku 2010 roku Califf odszedł do Philadelphii Union. Został on mianowany kapitanem tego zespołu. Grał tam przez 2,5 sezonu. W trakcie sezonu 2012 przeniósł się do innego klubu grającego w MLS, CD Chivas USA.
Kariera reprezentacyjna.
Califf występował w młodzieżowych reprezentacjach Stanów Zjednoczonych na różnych szczeblach wiekowych. W 1997 roku wystąpił na Mistrzostwach Świata U-17, w 1999 roku na młodzieżowych Mistrzostwach Świata, a w 2000 roku na Igrzyskach Olimpijskich w Sydney.
W dorosłej reprezentacji Stanów Zjednoczonych Califf zadebiutował 19 stycznia 2002 roku w wygranym 2:1 meczu Złotego Pucharu CONCACAF 2002 z Koreą Południową. Oprócz tego turnieju zaliczył także występy w Złotym Pucharze CONCACAF 2003, Pucharze Konfederacji 2003 i Copa América 2007. W 2009 roku selekcjoner Bob Bradley powołał go na Puchar Konfederacji 2009.

</doc>
<doc id="1715090" url="https://pl.wikipedia.org/wiki?curid=1715090" title="Ludwik Lichodziejewski">
Ludwik Lichodziejewski

Ludwik Lichodziejewski (ur. w Bobrujsku, zm. 27 kwietnia 1974 w Chicago) – komandor porucznik, uczestnik II wojny światowej, dowódca niszczycieli i , kawaler Orderu Virtuti Militari.
Życiorys.
W rodzinnym Bobrujsku ukończył szkołę podstawową. Po wojnie polsko-bolszewickiej przeniósł się do Warszawy, gdzie ukończył gimnazjum i studiował w SGGW. Później podjął naukę w Oficerskiej Szkole Marynarki Wojennej w Toruniu, którą ukończył w 1928 roku, uzyskując stopień porucznika marynarki. 
Bezpośrednio po szkole pływał na okrętach rzecznych wchodzących w skład Flotylli Pińskiej. 
W chwili wybuchu II wojny światowej był zastępcą dowódcy na , funkcję tę sprawował do lutego 1940. Potem pływał na , OF „Medoc” (francuskim okręcie pod polską banderą) i . 
5 maja 1941 objął dowództwo na , dowodził nim, pływając głównie po kanale La Manche i Morzu Śródziemnym do 16 czerwca 1942 roku, kiedy okręt zatonął po wejściu na minę w okolicy Malty podczas próby ratowania załogi tonącego okrętu brytyjskiego ; zginęło wówczas 12 marynarzy „Kujawiaka”. 
Od 14 lipca 1942 do 24 czerwca 1943 oraz od 4 stycznia 1945 do listopada 1945 był dowódcą , biorąc udział w działaniach na Morzu Śródziemnym, Morzu Północnym i na Atlantyku. 
W 1947 roku przeszedł do cywila, a w 1950 roku wyjechał z Anglii do Stanów Zjednoczonych, gdzie do maja 1953 roku pływał na statkach handlowych.
Jego zabalsamowane ciało zostało po latach sprowadzone do Polski i złożone na starym cmentarzu oksywskim w Gdyni.

</doc>
<doc id="1715091" url="https://pl.wikipedia.org/wiki?curid=1715091" title="Silverstone (ujednoznacznienie)">
Silverstone (ujednoznacznienie)



</doc>
<doc id="1715092" url="https://pl.wikipedia.org/wiki?curid=1715092" title="Samick">
Samick

Samick Music Co. - koreańska korporacja producentów instrumentów muzycznych klawiszowych (pianina), strunowych (gitary, skrzypce, wiolonczele) i innych.
Stworzona w 1958 roku pod nazwą "Samick Pianos", początkowo zajmowała się produkcją i sprzedażą pianin, następnie gitar akustycznych i gitar elektrycznych. W 1992 r. otworzyła kolejną fabrykę, pod Bogorem w Indonezji, która obecnie prosperuje pod nazwą "Samick Indonesia". Od roku 1999 Samick skupił się przede wszystkim na produkcji pianin, natomiast gitary elektryczne pojawiły się pon nową nazwą Greg Bennett Guitars. W lipcu 2007 roku otworzone zostało amerykańskie biuro w Gallatin, gdzie rozpoczęto produkcję pianin Knabe.
Samick związany jest współpracą z niemieckimi firmami takimi jak Seiler, czy Bechstein.
W obecny skład korporacji wchodzą takie marki instrumentów jak:

</doc>
<doc id="1715093" url="https://pl.wikipedia.org/wiki?curid=1715093" title="Club Test 02">
Club Test 02

Club Test 02 to drugi EP zespołu Bloom 06 z cyklu „Club Test” wydany nakładem Blue Boys. Seria „Club Test” ma zawierać klubowe i dance’owe remiksy piosenek Bloom 06 oraz ich wcześniejszej formacji – Eiffel 65. Premiera zaplanowana została na 3 lipca 2009 roku, ale w wersji elektronicznej w serwisie iTunes minialbum ukazał się już 20 czerwca 2009 roku (niedostępny piąty utwór). "Club Test 02" to ewidentne nawiązanie do muzyki tworzonej przez Eiffel 65 – grupę, którą tworzyli między innymi Jeffrey Jey i Maurizio Lobina, obecni członkowie Bloom 06. 
Na Club Test 02 znaleźć można między innymi remake piosenki Move Your Body (nagrany w 10. rocznicę powstania utworu) – drugiego, po Blue (Da Ba Dee) największego hitu zespołu Eiffel 65 oraz piosenki "Dancing On The Moon" i "Beats &amp; Sweat", utrzymane w charakterystycznym dla Eiffel 65 stylu – stanowiącym połączenie muzyki klubowej i elektronicznej – określanym mianem "europop", nawiązującym do nazwy pierwszej płyty formacji Eiffel 65 o takim właśnie tytule.

</doc>
<doc id="1715094" url="https://pl.wikipedia.org/wiki?curid=1715094" title="Karis">
Karis

Karis (fin. Karjaa) − dawne miasto w Finlandii, w prowincji Finlandia Południowa. Około 9,1 tys. mieszkańców. Od 1 stycznia 2009 roku razem z miastami Pohja i Tammisaari tworzy gminę Raasepori.
Znajduje się tu siedziba i fabryka Sisu Auto, fińskiego producenta pojazdów ciężarowych, wojskowych i specjalistycznych.

</doc>
<doc id="1715097" url="https://pl.wikipedia.org/wiki?curid=1715097" title="Góry Seș">
Góry Seș

 
Góry Seș (542.41; t. góry Plopiș, węg. "Réz-hegység") – pasmo górskie w Karpatach, na granicy Gór Zachodniorumuńskich i Równiny Satmarsko-Berehowskiej. Leży w zachodniej Rumunii (w Siedmiogrodzie). 
Góry Seș stanowią pierwsze od północy spośród czterech pasm górskich odgałęziających się na północny zachód od Masywu Biharu. Na północnym wschodzie opada w rozległą kotlinę Șimleu, na południowym zachodzie opada w wąską kotlinę Vad. Od Masywu Biharu dzieli je górny odcinek doliny Szybkiego Kereszu. Najwyższy szczyt – Măgura Mare, 918 m n.p.m., na południowym skraju pasma. 
Góry Seș są zbudowane z łupków krystalicznych i gnejsów. Są porośnięte lasami olchowymi i bukowymi. 

</doc>
<doc id="1715100" url="https://pl.wikipedia.org/wiki?curid=1715100" title="Głazisty Żleb">
Głazisty Żleb

Głazisty Żleb – żleb o dwóch odnogach, opadający spod Kondrackiej Przełęczy i Wyżniej Kondrackiej Przełęczy do Doliny Małej Łąki. Obydwie górne odnogi łączą się sobą pomiędzy podnóżami Siodłowej Turni i Mnichowych Turni. Od miejsca połączenia żleb opada w kierunku północno-zachodnim i kończy się w Wyżniem. Fragmentem Głazistego Żlebu prowadzi żółty szlak turystyczny z Doliny Małej Łąki na Kondracką Przełęcz. Szlak ten kilkakrotnie przecina żleb, miejscami prowadzi przez tzw. Szczyty między dwoma łożyskami żlebu. Zimą żlebem schodzą lawiny, a wijąca się między kosodrzewiną ścieżka szlaku po zasypaniu przez śniegi jest niewidoczna i praktycznie niemożliwa do przejścia. Przez większą część roku żleb jest suchy, okresowo tylko jego środkową częścią (przy Mnichowych Turniach) płynie strumyk, zanikający potem w górnej części Wielkiej Polany Małołąckiej. Jedynie po większych ulewach żlebem rwą potoki wody. 
W żlebie znajdują się jaskinie: Mała Mnichowa Studzienka i Chuda Mnichowa Studnia. 

</doc>
<doc id="1715103" url="https://pl.wikipedia.org/wiki?curid=1715103" title="Thomasburg">
Thomasburg

Thomasburg – miejscowość i gmina położona w niemieckim kraju związkowym Dolna Saksonia, w powiecie Lüneburg. Należy do (niem. "Samtgemeinde") gminy zbiorowej Ostheide.
Położenie geograficzne.
Thomasburg leży 18 km na wschód od Lüneburga.
Od północy sąsiaduje z gminą Neetze, od północnego wschodu z terenem miasta Bleckede, od południowego wschodu z gminą Dahlenburg, od południa z gminą Altenmedingen z gminy zbiorowej Bevensen w powiecie Uelzen, od południowego zachodu z gminą Vastorf i od zachodu z gminą Reinstorf. 
Przez gminę płynie rzeka Neetze ze wschodu na północny zachód oraz strumień "Mausetalbach", mały lewy dopływ uchodzący do Neetze w dzielnicy gminy Neetze - Süttorf, płynący przez dzielnice "Radenbeck" i "Wennekath".
Dzielnice gminy.
W skład gminy Thomasburg wchodzą następujące dzielnice: "Bavendorf", "Radenbeck", 
"Wennekath" i "Wiecheln".
Historia.
Archeologiczne wykopaliska na wzgórzach kościelnym i zamkowym wykazują znaleziska z czasów neolitu, cesarstwa jak i średniowiecza. 
Thomasburg jest wzmiankowany po raz pierwszy w 1124, kiedy znajdował się w posiadaniu dóbr klasztoru w Rastede koło Oldenburga. Na podstawie powiązań genealogicznych można przypuszczać, że zespół klasztorny pierwotnie w posiadaniu rodu Billungów w drodze dziedziczenia dostał się za pośrednictwem hrabiów ze Stade do rodziny hrabiów z Oldenburga.
Komunikacja.
Thomasburg znajduje się 20 km od węzła Lüneburg-Nord na autostradzie A39. Droga krajowa B216 przebiega przez południowe tereny gminy, przez dzielnicę Bavendorf.

</doc>
<doc id="1715115" url="https://pl.wikipedia.org/wiki?curid=1715115" title="Renato Zaccarelli">
Renato Zaccarelli

Renato Zaccarelli (ur. 18 stycznia 1951 w Ankonie) – włoski piłkarz, pomocnik. Długoletni zawodnik Torino FC.
W 1966 trafił do Torino, gdzie grał w zespołach juniorskich. Piłkarzem pierwszego składu Torino był w latach 1974-1987. Wcześniej grał w Catanii, Novarze (1971-1973) i Hellas Werona (1973-1974). W 1976 został mistrzem Włoch. W Serie A rozegrał łącznie 347 spotkań i zdobył 22 bramki.
W reprezentacji Włoch zagrał 25 razy (2 gole). Debiutował 26 października 1975 w meczu z Polską, ostatni raz zagrał w 1980. Grał na mistrzostwach świata w 1978 (5 spotkań, jeden gol). W 1980 znajdował się w kadrze na ME 80. Na obu imprezach Italia zajęła czwarte miejsce.

</doc>
<doc id="1715116" url="https://pl.wikipedia.org/wiki?curid=1715116" title="Pic du Béal Traversier">
Pic du Béal Traversier

Pic du Béal Traversier – szczyt w Alpach Kotyjskich, części Alp Zachodnich. Leży w południowo-wschodniej Francji w regionie Prowansja-Alpy-Lazurowe Wybrzeże, przy granicy z Włochami. Szczyt można zdobyć drogą z doliny Queyras.

</doc>
<doc id="1715120" url="https://pl.wikipedia.org/wiki?curid=1715120" title="Monte Orsiera">
Monte Orsiera

Monte Orsiera – szczyt w Alpach Kotyjskich, części Alp Zachodnich. Leży w północno-zachodnich Włoszech w regionie Piemont, blisko granicy z Francją. Szczyt można zdobyć drogą ze schroniska Rifugio Selleries (2030 m). Szczyt leży na terenie Parku Naturalnego Orsiera - Rocciavrè.

</doc>
<doc id="1715123" url="https://pl.wikipedia.org/wiki?curid=1715123" title="Województwo brasławskie">
Województwo brasławskie

Województwo brasławskie zostało utworzone na sejmie grodzieńskim 23 listopada 1793 r. ze stolicą w Brasławiu. Nie zostało w pełni zorganizowane w związku z rozpoczęciem insurekcji kościuszkowskiej.
Województwo miało mieć w Sejmie dwóch senatorów (wojewodę i kasztelana) i sześciu posłów wybieranych na cztery lata (po dwóch z każdej ziemi).
Województwo dzieliło się na trzy ziemie:
Wojewodą brasławskim mianowano Michała Kossakowskiego.

</doc>
<doc id="1715125" url="https://pl.wikipedia.org/wiki?curid=1715125" title="Punta Cornour">
Punta Cornour

Punta Cornour – szczyt w Alpach Kotyjskich, części Alp Zachodnich. Leży w północno-zachodnich Włoszech w regionie Piemont, blisko granicy z Francją. Góruje nad dolinami Valle Germanasca i Val Pellice. Szczyt można zdobyć z miejscowości Prali w dolinie Valle Germanasca.

</doc>
<doc id="1715126" url="https://pl.wikipedia.org/wiki?curid=1715126" title="Brama Frydlandzka">
Brama Frydlandzka

Brama Frydlandzka w Kaliningradzie (niem. "Friedländer Tor", ros. "Фридландские ворота") − kaliningradska, dwuprzelotowa brama komunikacyjna, w twierdzy królewieckiej, zorientowana, podobnie jak Brama Brandenburska, w kierunku południowym. Prowadziła do Pruskiej Iławy.
Pierwszą drewnianą bramę w tym miejscu zbudowano w 1657 roku; za rządów Fryderyka Wielkiego zbudowano bramę murowaną, zaś w 1852 roku, wraz z przebudową Twierdzy Królewiec, zbudowano obecną bramę.
Obecnie oba przepusty w bramie są zamurowane.

</doc>
<doc id="1715128" url="https://pl.wikipedia.org/wiki?curid=1715128" title="Województwo wileńskie (1793)">
Województwo wileńskie (1793)

Województwo wileńskie zostało utworzone na sejmie grodzieńskim 23 listopada 1793 r. ze stolicą w Wilnie. Nie zostało w pełni zorganizowane w związku z rozpoczęciem insurekcji kościuszkowskiej.
Województwo miało mieć w Sejmie dwóch senatorów (wojewodę i kasztelana) i sześciu posłów wybieranych na cztery lata (po dwóch z każdej ziemi).
Województwo dzieliło się na trzy ziemie:

</doc>
<doc id="1715129" url="https://pl.wikipedia.org/wiki?curid=1715129" title="Bernard Fanning">
Bernard Fanning

Bernard Fanning (ur. 15 sierpnia 1969 w Brisbane, Australia) – australijski muzyk, wokalista i autor tekstów; wokalista i lider rockowego zespołu Powderfinger od 1989. 
Dorastał w dzielnicy Brisbane, Toowong; w dzieciństwie został nauczony gry na pianinie przez swoją matkę. Jest absolwentem katolickiej szkoły St. Joseph's College, Gregory Terrace. W wieku 15 lat zaczął pisać pierwsze utwory. Po ukończeniu Joseph's College, studiował dziennikarstwo na University of Queensland, zrezygnował z nauki po roku, by zaczął karierę muzyczną (co doradził mu kolega z uczelni, studiujący ekonomię Ian Haug). Fanning dołączył do Hauga, Johna Collinsa i Stevena Bishopa, którzy założyli Powderfinger, oraz zajął miejsce wokalisty. W ciągu piętnastu lat działalności zespół wydał pięć albumów studyjnych i odniósł komercyjny sukces w Australii. W czasie zawieszenia działalności zespołu, Fanning wydał 31 października 2005 swój solowy album, "Tea &amp; Sympathy". Niebawem Powderfinger wznowił działalność i wydał szósty album.
Podczas, gdy Powderfinger gra muzykę typowo alternatywną, solowa twórczość Fanninga jest opisywana jako połączenie blues rocka i folku. Jest multiinstrumentalistą - potrafi grać na gitarze, pianinie, harmonijce ustnej i perkusji. Nierzadko otwarcie krytykuje działalność australijskich polityków, wspiera fundacje i zbiórki charytatywne. Jest formalnym obrońcą rdzennych mieszkańców Australii, Aborygenów.
Jego żoną od lutego 2007 jest hiszpanka Andrea Moreno, którą Fanning poznał podczas nagrań do swojego debiutanckiego albumu solowego, "Tea &amp; Sympathy".

</doc>
<doc id="1715131" url="https://pl.wikipedia.org/wiki?curid=1715131" title="Formuła Zgody">
Formuła Zgody



</doc>
<doc id="1715133" url="https://pl.wikipedia.org/wiki?curid=1715133" title="Arcopaeus">
Arcopaeus

Arcopaeus – polski herb szlachecki z nobilitacji.
Opis herbu.
W polu błękitnym gałązka dębu srebrna z dwoma żołędziami barwy naturalnej, na końcu której róża srebrna. 
W klejnocie nad hełmem w koronie samo godło.
Najwcześniejsze wzmianki.
Nadany 24 lipca 1563 roku, Eliaszowi Arcopaeusowi. Herb jest wynikiem adopcji przez Walentego Uberfelda, sekretarza królewskiego.
Herbowni.
Arcopaeus.

</doc>
<doc id="1715135" url="https://pl.wikipedia.org/wiki?curid=1715135" title="Karsten Baumann">
Karsten Baumann

Karsten Baumann (ur. 14 października 1969 w Oldenburgu) – niemiecki piłkarz występujący na pozycji obrońcy. Trener piłkarski.
Kariera klubowa.
Baumann jako junior grał w klubach TuS Eversten oraz VfB Oldenburg, do którego przyszedł w 1986 roku. W 1987 roku został włączony do jego pierwszej drużyny i rozegrał w niej 1 spotkanie. W 1988 roku trafił do pierwszoligowego 1. FC Köln. W Bundeslidze zadebiutował 17 czerwca 1989 roku w przegranym 1:2 meczu z Waldhof Mannheim. W tym samym roku wywalczył z klubem wicemistrzostwo RFN. W 1991 roku dotarł z zespołem do finału Pucharu Niemiec, ale drużyna 1. FC Köln przegrała tam po rzutach z Werderem Brema. 22 lutego 1992 roku w wygranym 4:0 pojedynku z 1. FC Nürnberg Baumann strzelił pierwszego gola w trakcie gry w Bundeslidze. W 1. FC Köln spędził 10 lat.
Latem 1998 roku, po spadku 1. FC Köln, odszedł Borussii Dortmund, grającej w Bundeslidze. Pierwszy ligowy mecz zaliczył tam 14 sierpnia 1998 roku przeciwko VfB Stuttgart (1:2). W Borussii występował przez 2 lata. W tym czasie rozegrał tam 41 spotkań.
W 2000 roku Baumann podpisał kontrakt z drugoligowym Rot-Weiß Oberhausen. Tam grał przez kolejne 2 lata. Potem grał w Viktorii Kolonia (Oberliga Nordrhein), Wuppertaler SV (Regionalliga Nord) oraz w SG Wattenscheid 09 (Regionalliga Nord), gdzie w 2006 roku zakończył karierę.
Kariera reprezentacyjna.
Baumann rozegrał jedno spotkanie w reprezentacji Niemiec U-21.
Kariera trenerska.
Po zakończeniu kariery piłkarskiej Baumann został trenerem. Jego pierwszym klubem był zespół występujący w Regionallidze Nord, Rot-Weiß Erfurt. Pracował tam od lutego 2008 roku. W sezonie zajął z klubem 7. miejsce w lidze. Od początku sezonu 2008/2009 jego klub grał w nowo powstałej 3. Lidze. W Rot-Weiß Erfurt trenował do kwietnia 2009 roku.
Latem 2009 roku Baumann został szkoleniowcem zespołu VfL Osnabrück z 3. Ligi. W 2010 roku awansował z nim do 2. Bundesligi. W marcu 2011 roku stracił pracę po tym, jak jego zespół przegrał cztery mecze z rzędu i znalazł się w strefie spadkowej.
22 lutego 2012 roku został przedstawiony jako nowy trener Erzgebirge Aue, występującego w 2. Bundeslidze. 29 kwietnia 2013 został zwolniony z funkcji szkoleniowca tego klubu. Jego następcą został Falko Götz.

</doc>
<doc id="1715136" url="https://pl.wikipedia.org/wiki?curid=1715136" title="Województwo trockie (1793)">
Województwo trockie (1793)

Województwo trockie zostało utworzone na sejmie grodzieńskim 23 listopada 1793 r. ze stolicą w Trokach. Nie zostało w pełni zorganizowane w związku z rozpoczęciem insurekcji kościuszkowskiej.
Województwo miało mieć w Sejmie dwóch senatorów (wojewodę i kasztelana) i sześciu posłów wybieranych na cztery lata (po dwóch z każdej ziemi).
Województwo dzieliło się na trzy ziemie:
Zobacz też.
Podział terytorialny Rzeczypospolitej Obojga Narodów

</doc>
<doc id="1715137" url="https://pl.wikipedia.org/wiki?curid=1715137" title="Rocca la Meja">
Rocca la Meja

Rocca la Meja – szczyt w Alpach Kotyjskich, części Alp Zachodnich. Leży w północno-zachodnich Włoszech w regionie Piemont, blisko granicy z Francją. Szczyt można zdobyć z miejscowości Canosio w dolinie Valle Maira. Pod szczytem leży jezioro Lago della Meja (2455 m).

</doc>
<doc id="1715139" url="https://pl.wikipedia.org/wiki?curid=1715139" title="Darren Middleton">
Darren Middleton

Darren Middleton – australijski muzyk, gitarzysta zespołu Powderfinger i wokalista grupy Drag.
Middleton rozpoczął naukę gry na gitarze w liceum, zainspirowany twórczością takich zespołów jak Twisted Sister i AC/DC. Założył swój pierwszy amatorski zespół, Sonic Tapestry, z którym koncertował po klubach w okolicach Brisbane. Stworzył swój kolejny zespół, Pirate; Powderfinger poznał podczas jednego z koncertów. Zaproponowano mu dołączenie do zespołu. Middleton był zaangażowany w tworzenie i wydanie wszystkich albumów Powderfinger. Jednocześnie muzyk jest liderem, wokalistą i gitarzystą grupy Drag.

</doc>
<doc id="1715140" url="https://pl.wikipedia.org/wiki?curid=1715140" title="Dermophis">
Dermophis

Dermophis – rodzaj płaza beznogiego z rodziny Dermophiidae.
Zasięg występowania.
Rodzaj obejmuje gatunki występujące od południowego Meksyku do północno-zachodniej Kolumbii.
Systematyka.
Etymologia.
"Dermophis": "derma", δερματος "dermatos" „skóra”; όφις "óphis" „wąż”.
Podział systematyczny.
Do rodzaju należą następujące gatunki:

</doc>
<doc id="1715144" url="https://pl.wikipedia.org/wiki?curid=1715144" title="Sisu Auto">
Sisu Auto

Sisu Auto – fiński producent pojazdów ciężarowych, wojskowych i specjalistycznych, mający siedzibę w mieście Karis w Finlandii.
Historia.
Firma została założona w 1931 roku. Historia firmy Sisu w armii zaczęła się pod koniec lat 30. Prototyp pierwszego opancerzonego pojazdu powstał w 1938 roku. W 1943 r., w celu produkcji środków transportu dla wojska, została utworzona specjalna spółka Yhteissisu Oy. Wina Yhteissisu Oy pierwszy prototyp pokazała dopiero w 1945 roku, z kolei seryjna produkcja ruszyła w roku 1946. Wraz z zakończeniem II wojny światowej, fińskie siły zbrojne w 1948 anulowały zamówienie. W następnych czterech dziesięcioleciach przedstawiciele sił zbrojnych Finlandii odbierali w fabryce m.in. ciężarówki serii A-45, SA-150 i SA-240 (6×6) oraz transportery gąsienicowe i kołowe, bojowe wozy piechoty w wielu odmianach. W 1998 roku na targach Transport w Helsinkach zadebiutowało 3-osiowe podwozie wysokiej mobilności HMTV 6×6. Pojazd ten miał długą kabinę, wyłącznie pojedyncze ogumienie i ładowność w terenie dochodzącą do 12–15 t. Dwa lata później na tych samych targach firma pokazała większy militarny samochód wysokiej mobilności i dużej ładowności – powiązane konstrukcyjnie z 6x6 4-osiowe podwozie HMTV o ładowności w terenie do 16–18/20 t. W 2002 roku z kolei przeszedł do historii pod znakiem największego eksportowego kontraktu w dotychczasowej historii Sisu Auto. Armia francuska zamówiła aż 110 ciężkich ciągników siodłowo-balastowych E12 6x4. W 2004 na największej na świecie wystawie uzbrojenia w Paryżu pokazano przedstawiciela całkowicie nowej serii, kryjącej się pod oznaczeniem ETP. W 2005 roku na wystawie IDEX w Abu Zabi pojawił się nowy wariant - 8×8.
Od kilku lat firma Sisu, oprócz produkcji własnych pojazdów, jest także przedstawicielem Renault Trucks w Finlandii. Firma Sisu zajmuje się także sprzedażą wszystkich pojazdów użytkowych Renault. W samochodach sprzedawanych pod marką Sisu wykorzystywane są kabiny pochodzące z Renault Premium. Oprócz innej stylistyki przedniej atrapy i logo Sisu kabina nie różni się od tych stosowanych w produktach Renault Trucks. W ofercie ciężarówek marki Sisu znajdują się cztery typy pojazdów oznaczonych symbolami: E 11, E 12, E 18 i HMTU. Trzy pierwsze przeznaczone są dla kupców cywilnych, natomiast model HMTU jest produkowany na potrzeby armii fińskiej, która jest jednym z największych klientów tej marki. W samochodach Sisu montowane są zarówno silniki Renault, jak i jednostki napędowe firmy Cummins i Caterpillar. Do wyboru są silniki o mocach od 345 do 630 KM. W zależności od wersji i wymagań klienta mogą być instalowane skrzynie biegów firm: Eaton, ZF lub Allison. Osie napędowe są natomiast w całości konstrukcją fińską.
Poza Finlandią pojazdy marki Sisu znane są m.in. w Estonii, Litwie, Łotwie, Rosji i Szwecji. Sisu założyła także w Estonii osobną spółkę, specjalizującą się w zakładaniu sieci sprzedaży i serwisu. Ciężarówki Sisu używane są także na Bliskim Wschodzie przez oddziały armii fińskiej działające w misjach pokojowych ONZ. W Polsce samochody Sisu są spotykane sporadycznie i pochodzą z prywatnego importu.
Modele

</doc>
<doc id="1715145" url="https://pl.wikipedia.org/wiki?curid=1715145" title="The Courageous Heart of Irena Sendler">
The Courageous Heart of Irena Sendler



</doc>
<doc id="1715147" url="https://pl.wikipedia.org/wiki?curid=1715147" title="Województwo żmudzkie">
Województwo żmudzkie

Województwo żmudzkie zostało utworzone na sejmie grodzieńskim 23 listopada 1793 r. ze stolicą w Rosieniach. Nie zostało w pełni zorganizowane w związku z rozpoczęciem insurekcji kościuszkowskiej.
Województwo miało mieć w Sejmie dwóch senatorów (wojewodę i kasztelana) i sześciu posłów wybieranych na cztery lata (po dwóch z każdej ziemi).
Województwo dzieliło się na trzy ziemie (dawne repartycje):
Zobacz też.
Podział terytorialny Rzeczypospolitej Obojga Narodów

</doc>
<doc id="1715152" url="https://pl.wikipedia.org/wiki?curid=1715152" title="Konik z Dalarny">
Konik z Dalarny

Konik z Dalarny (szw. "Dalahäst") – ręcznie strugana i malowana figurka konika z drewna sosnowego. Wytwarzany w miejscowości Nusnäs, w gminie Mora, region Dalarna w centralnej części Szwecji.
Konik z Dalarny jest jednym z najbardziej rozpoznawalnych na świecie symboli Szwecji. Tradycją stało się dawanie rzeźby w prezencie. Dostawali je między innymi Bob Hope, Elvis Presley czy Bill Clinton.
Historia.
Historia strugania koników sięga roku 1624, kiedy odnotowano pierwszą wzmiankę o rzeźbie konika. Znalazł się na liście przedmiotów zakazanych. Potępiony przez biskupa Västerås, określony jako grzeszny przedmiot sprzedawany na targowiskach. Światową karierę figurka rozpoczęła w roku 1939, po prezentacji konika na Wystawie Światowej w Nowym Jorku.
Wykonanie.
Wstępny kształt wycinany jest mechanicznie. Następnie rzeźbę wykonują rzemieślnicy za pomocą nożyka. Kolejnym etapem jest zanurzenie w farbie gruntującej, a po wyschnięciu polerowanie. Tak przygotowane rzeźby przechodzą selekcję i tylko najlepsze egzemplarze kwalifikowane są do ostatecznej fazy obróbki. Zanurzane są w kolorowych barwnikach i malowane. Każdy egzemplarz, ze względu na ręczne wykonanie, jest niepowtarzalny i osiąga przy sprzedaży wysoką cenę. Wyrabiane są w wielkościach od 3 do 75 cm. Pierwotnie zabawki barwione były na kolor czerwony ze względu na łatwy dostęp do minerałów, z okolicznych pokładów miedzi. Obecnie do rzeźbienia wykorzystywane są wyselekcjonowane, najlepszej jakości sosny.
Legendy.
Drewniana postać konia, w ludowej tradycji Skandynawii, jest postacią odstraszającą złe demony. Wieszano go nad wejściem do domu. Legenda głosi, że w długie jesienno-zimowe wieczory, drwale w swoich chatach na wyrębie, oddaleni od rodzin, robili dla swoich dzieci zabawki w formie konika. Wracając do domu, wręczali dzieciom by strzegły ich przed złymi duchami.

</doc>
<doc id="1715153" url="https://pl.wikipedia.org/wiki?curid=1715153" title="John Collins (muzyk)">
John Collins (muzyk)

John Collins – australijski gitarzysta basowy związany od 1989 z zespołem rockowym Powderfinger. Jest jednym z założycieli grupy, drugim jest Ian Haug. Collins wniósł wkład we wszystkie nagrania wydane przez Powderfinger, w tym sześć albumów studyjnych i ponad 20 singli. Po wydaniu w 2004 albumu greatest hits, "", formacja zawiesiła swoją działalność. W czasie tej przerwy Collins wraz z Darrenem Middletonem (też z Powderfinger) grał w nowo utworzonej grupie Drag; wszedł również w skład zespołu The Predators.

</doc>
<doc id="1715155" url="https://pl.wikipedia.org/wiki?curid=1715155" title="Have a Cigar">
Have a Cigar

Have a Cigar – piosenka grupy Pink Floyd pochodząca z płyty Wish You Were Here z 1975.
Została napisana przez basistę Rogera Watersa. Tekst utworu krytykuje branżę muzyczną, nawiązuje także do początków kariery Pink Floyd. Pytanie pojawiające się w tekście: „By the way, which one’s Pink?” (pol. Przy okazji, który z was to Pink?) zostało naprawdę kiedyś zadane przez jednego z producentów EMI.
Utwór miał zostać zaśpiewany przez Watersa, okazało się to jednak zbyt trudne, podobnie dla Davida Gilmoura. Próbowali także nagrać utwór śpiewając wspólnie, jednakże bez sukcesu. O wykonanie poproszono Roya Harpera, który w tym czasie nagrywał swoją płytę w tym samym studiu nagraniowym Abbey Road Studios.

</doc>
<doc id="1715156" url="https://pl.wikipedia.org/wiki?curid=1715156" title="Osobowość obsesyjno-kompulsyjna">
Osobowość obsesyjno-kompulsyjna



</doc>
<doc id="1715158" url="https://pl.wikipedia.org/wiki?curid=1715158" title="Brama Rosgarteńska">
Brama Rosgarteńska

Brama Rosgarteńska w Kaliningradzie (niem. "Roßgärter Tor", ros. "Росгартенские ворота") – kaliningradska, jednoprzelotowa brama komunikacyjna, w twierdzy królewieckiej, zorientowana w kierunku północnym. Jest zlokalizowana pomiędzy bastionami Oberteich i Dohna Turm. Prowadziła do Koronowa.
Brama została odrestaurowana w latach 80. XX wieku.

</doc>
<doc id="1715159" url="https://pl.wikipedia.org/wiki?curid=1715159" title="The Fray (album)">
The Fray (album)

The Fray – drugi album studyjny amerykańskiego zespołu The Fray, wydany 3 lutego 2009 roku.
Wydanie i promocja.
Grupa skończyła nagrywać album pod koniec lipca 2008 roku, a jego producentami byli Aaron Johnson i Mike Flynn. Wideoklip do pierwszego singla, „You Found Me”, został nakręcony w Chicago przez Josha Forbesa i zadebiutował na antenie oraz stronie internetowej VH1 9 grudnia 2009 roku. 21 listopada 2009 roku "The Fray" stał się dostępna w przedsprzedaży w wersji standardowej, winylowej, a także deluxe (wyłącznie na terenie Stanów Zjednoczonych). Wersja deluxe składała się z płyty CD, bonusowego DVD, pocztówek oraz dodatkowej książeczki. Z pierwszymi 300.000 egzemplarzy płyty dostępny był dokument zatytułowany "Fair Fight".
The Fray zaprezentował nowy singel „You Found Me” 20 listopada, podczas przerwy reklamowej w trakcie serialu "Chirurdzy". Był to jednominutowy fragment promocyjny, wykorzystany w reklamie piątej serii serialu "Zagubieni". 23 listopada zespół wykonał utwór na gali American Music Awards. Poza tym piosenka została wykonana w programach "Jimmy Kimmel Live!" oraz "Good Morning America". Drugi singel z "The Fray" „Never Say Never” pojawił się w serialach "Pogoda na miłość", "Zaklinacz dusz" oraz "Chirurdzy", a także w filmie "". W niedzielę, 3 maja, utwór „Happiness” wykorzystany został w odcinku „Brothers and Sisters” serialu "Chirurdzy".
Przyjęcie.
Album zebrał różne opinie krytyków. "Rolling Stone" określił go jako „nic nowego”. Ocena "Entertainment Weekly" mówiła: „Całość "The Fray" jest okropna, przez cały czas: więcej smutnych melodii, więcej punurego tempa, więcej zawodzenia pianisty-wokalisty Isaaca Slade’a”. AllMusic, który ocenił płytę na trzy z pięciu gwiazdek, powtórzył część z tych zarzutów, dodając, iż „album jest pozbawiony przejawów oryginalności”.
AbsolutePunk skrytykował negatywne oceny, „Kwintet z Denver wydał czarujące, wzruszające nagranie, które mogłoby być znacznie bardziej godne pochwały, jeśli nie brzmiałoby tak podobnie do swojego poprzednika... może to być album taki, jak poprzednik, ale właściwie nie jest to wadą”. "Uncut" i "Billboard" również dały płycie pozytywne recenzje.
"The Fray" zadebiutował na miejscu 1. "Billboard" 200, rozchodząc się w pierwszym tygodniu w 179.000 kopii, jednak w następnym tygodniu album spadł na pozycję 4. z 75.000. W Stanach Zjednoczonych, Australii i Kanadzie uzyskał status złotej płyty, sprzedając się w sumie w ok. 1.000.000 egzemplarzy.
Lista utworów.
Bonusowy utwór wersji standardowej w iTunes
Bonusowy utwór dostępny na obu wersjach albumu w przedsprzedaży w iTunes

</doc>
<doc id="1715160" url="https://pl.wikipedia.org/wiki?curid=1715160" title="Jon Coghill">
Jon Coghill

Jon Coghill (ur. 26 sierpnia 1971 w Nambour, Queensland, Australia) - australijski perkusista, członek zespołu Powderfinger od 1991. Członek sesyjny i towarzysz koncertowy grupy Regurgitator. Coghill zastąpił oryginalnego perkusistę grupy, Stevena Bishopa, w 1991, gdy ten chciał rozpocząć studia. W tym czasie zespół nie miał na koncie żadnych oficjalnych nagrań, tak więc Coghill włożył wkład we wszystkie dotąd wydane nagrania formacji.

</doc>
<doc id="1715164" url="https://pl.wikipedia.org/wiki?curid=1715164" title="USS John S. McCain (DDG-56)">
USS John S. McCain (DDG-56)

USS John S. McCain (DDG-56) — amerykański niszczyciel rakietowy typu "Arleigh Burke", wchodzący w skład VII Floty Stanów Zjednoczonych na Pacyfiku.
Patroni.
Okręt został nazwany po admirałach US Navy McCain Juniorze i McCain Seniorze. John S. McCain Jr. dowodził okrętami podwodnymi USS "Gunnel" i "Dentuda" w czasie II wojny światowej. Następnie zajmował wiele stanowisk sztabowych z których najwyższym było dowództwo (ang. Commander-in-Chief) United States Pacific Command zanim odszedł na emeryturę w 1972. John S. McCain Sr. był dowódcą lotniskowca "Ranger" (CV-4) i dowodził Fast Carrier Task Force pod koniec II wojny światowej. Są oni odpowiednio ojcem i dziadkiem Johna McCaina III byłego komandora lotnictwa morskiego, senatora reprezentującego stan Arizona i republikańskiego kandydata na prezydenta USA w czasie wyborów w 2008. Ten ostatni został oficjalnie uczyniony trzecim patronem okrętu w czasie specjalnej ceremonii 12 lipca 2018.
Służba.
Stępkę okrętu położono 3 września 1991 w stoczni Bath Iron Works w Bath, Maine. Jednostkę zwodowano 26 września 1992, matką chrzestną była Cindy McCain, żona senatora McCaina. "John S. McCain" wszedł do służby 2 lipca 1994 w Bath Iron Works, były prezydent George H.W. Bush był głównym mówcą ceremonii.
16 lutego 2007 okręt został odznaczony nagrodą Battle "E" za rok 2006.
11 czerwca 2009 chiński okręt podwodny zderzył się z anteną sonaru holowanego niszczyciela. Okręty znajdowały się wtedy w pobliżu Subic Bay (Filipiny). Zderzenie spowodowało jedynie uszkodzenie anteny i zostało opisane jako "nieumyślne spotkanie" (ang. "inadvertent encounter").
W kwietniu 2013 roku okręt został wysłany wraz z niszczycielem w okolice Półwyspu Koreańskiego w związku z nasilającym się w regionie kryzysem.
Okręt obecnie wchodzi w skład amerykańskiej 7 Floty i bazuje w United States Fleet Activities Yokosuka.
21 sierpnia 2017 doszło do kolizji z liberyjskim tankowcem w wyniku tego zdarzenia zginęło dziesięciu marynarzy, a pięciu zostało rannych. 

</doc>
<doc id="1715169" url="https://pl.wikipedia.org/wiki?curid=1715169" title="Stwołowicze">
Stwołowicze



</doc>
<doc id="1715170" url="https://pl.wikipedia.org/wiki?curid=1715170" title="Województwo nowogródzkie (1793)">
Województwo nowogródzkie (1793)

Województwo nowogródzkie (również "województwo nowogrodzkie") zostało utworzone na sejmie grodzieńskim 23 listopada 1793 r. ze stolicą w Nowogródku. Nie zostało w pełni zorganizowane w związku z rozpoczęciem insurekcji kościuszkowskiej.
Województwo miało mieć w Sejmie dwóch senatorów (wojewodę i kasztelana) i sześciu posłów wybieranych na cztery lata (po dwóch z każdej ziemi).
Województwo dzieliło się na trzy ziemie:
Zobacz też.
Podział terytorialny Rzeczypospolitej Obojga Narodów

</doc>
<doc id="1715172" url="https://pl.wikipedia.org/wiki?curid=1715172" title="Reprezentacja Murcji w piłce nożnej mężczyzn">
Reprezentacja Murcji w piłce nożnej mężczyzn

Reprezentacja Murcji w piłce nożnej – zespół piłkarski, reprezentujący hiszpańską wspólnotę autonomiczną - Murcję. Drużyna nie należy do FIFA ani UEFA.

</doc>
<doc id="1715175" url="https://pl.wikipedia.org/wiki?curid=1715175" title="NK Celje">
NK Celje

Nogometni klub Celje – słoweński klub piłkarski grający w pierwszej lidze, mający siedzibę w mieście Celje, leżącym w regionie Styria.
Historia.
Klub został założony w 1919 roku jako SK Celje. Po zakończeniu II wojny światowej, w 1946 roku zmieniono nazwę na NK Kladivar (w języku słoweńskim jest to ekspresjonistyczne wyrażenie huty). W 1964 roku zespół osiągnął największy sukces za czasów istnienia Socjalistycznej Federacyjnej Republiki Jugosławii, gdy awansował do tamtejszej drugiej ligi, w której spędził dwa sezony.
W 1992 roku po uzyskaniu niepodległości przez Słowenię klub zmienił nazwę na NK Publikum Celje. W 1993 roku awansował do finału Pucharu Słowenii, jednak przegrał w nim z Olimpiją Lublana 1:2. W 1995 roku ponownie wystąpił w finale tych rozgrywek i tym razem uległ po dwumeczu NK Mura (1:1, 0:1). W sezonie 2002/2003 Publikum walczył o mistrzostwo kraju, jednak ostatecznie zajął 2. miejsce za NK Maribor. Natomiast w finale krajowego pucharu przegrał z Olimpiją (1:1, 2:2). W 2005 roku po raz pierwszy zdobył Puchar Słowenii, dzięki zwycięstwu 1:0 z ND Gorica. Natomiast w 2006 roku przegrał w jego finale z FC Koper po serii rzutów karnych. Swojej obecnej nazwy NK MIK CM Celje klub używa od 2007 roku. W sezonie 2014/2015 wywalczył wicemistrzostwo ustępując tylko NK Maribor i w eliminacjach Ligi Europy UEFA zmierzy się ze Śląskiem Wrocław.
Stadion.
Swoje domowe spotkania NK MIK CM Celje rozgrywa na stadionie Stadion Z’dežele. Został otwarty 12 września 2003 i posiadał wówczas jedną trybunę na 3 600 widzów. W kolejnych dwóch latach obiekt rozbudowano dobudowując kolejne dwie trybuny. Od 2008 roku stadion może pomieścić 13 400 widzów. Posiada podgrzewaną murawę i sztuczne oświetlenie, a swoje mecze rozgrywa na nim także reprezentacja Słowenii. Przed otwarciem Stadionu Z’dežele klub rozgrywał swoje spotkania na obiekcie Skalna klet, a jeszcze wcześniej zespół występował na stadionie Glazija.

</doc>
<doc id="1715176" url="https://pl.wikipedia.org/wiki?curid=1715176" title="Ian Haug">
Ian Haug

Ian Haug (ur. 21 lutego 1970 w Brisbane, Australia) – australijski muzyk, gitarzysta i wokalista zespołu Powderfinger od 1989. Razem z Johnem Collinsem jest współzałożycielem formacji. Ponadto członek założonej przez siebie grupy The Predators.
Spotyka się z fanką Powderfinger, Natalią Oates.

</doc>
<doc id="1715179" url="https://pl.wikipedia.org/wiki?curid=1715179" title="Cécile Sorel">
Cécile Sorel

Cécile Sorel, właśc. Cécile Emilie Seurre (ur. 17 września 1873 w Paryżu, zm. 3 września 1966 w Trouville-sur-Mer) – francuska aktorka.
Od 1903 r. występowała w Comédie-Française.
Żona Guillaume'a de Saxa, hrabiego de Ségur. Pod koniec życia wstąpiła do klasztoru. Została pochowana na cmentarzu Montparnasse w Paryżu.

</doc>
<doc id="1715181" url="https://pl.wikipedia.org/wiki?curid=1715181" title="Publikum Celje">
Publikum Celje



</doc>
<doc id="1715182" url="https://pl.wikipedia.org/wiki?curid=1715182" title="NK Publikum Celje">
NK Publikum Celje



</doc>
<doc id="1715184" url="https://pl.wikipedia.org/wiki?curid=1715184" title="Edward Drożniak">
Edward Drożniak

Edward Drożniak (ur. 21 sierpnia 1902 w Częstochowie, zm. 1 listopada 1966 w Waszyngtonie) – polski ekonomista, polityk, ambasador.
Życiorys.
Absolwent Szkoły Głównej Handlowej w Warszawie, gdzie także wykładał. Od 1945 do 1949 i ponownie od 1956 do 1961 roku był prezesem NBP. Jednocześnie w latach 1945–1947 był posłem do Krajowej Rady Narodowej z ramienia PPR, a od 1957 do 1961 roku posłem na Sejm PRL II kadencji z ramienia PZPR. Brał udział w negocjacjach z rządem emigracyjnym ws. zwrotu wziętego na przechowanie złota. Członek Ogólnopolskiego Komitetu Frontu Jedności Narodu w 1958 roku. Następnie w okresie od 1961 do 1966 roku sprawował funkcję ambasadora Polskiej Rzeczypospolitej Ludowej w Waszyngtonie. Zmarł w trakcie kadencji na atak serca. 22 lipca 1947 odznaczony Krzyżem Komandorskim Orderu Odrodzenia Polski.
Zmarł z powodu choroby serca. Został pochowany na Cmentarzu Wojskowym na Powązkach w Warszawie (kwatera C 2 rz. 5 m. 14).

</doc>
<doc id="1715185" url="https://pl.wikipedia.org/wiki?curid=1715185" title="Sarmatiae Bellatores">
Sarmatiae Bellatores

Sarmatiae Bellatores (dosł. Wojownicy sarmaccy) – dzieło Szymona Starowolskiego napisane w języku łacińskim, zawierające 130 biogramów władców i rycerzy polskich. Obok "Monumenta Sarmatorum" z roku 1655 jest to najbardziej znane działo Starowolskiego z zakresu biografistyki. Pełna nazwa polska "Wojownicy sarmaccy, czyli pochwały mężów słynących męstwem wojennym w pamięci naszej lub naszych pradziadów". Pracę swą Szymon Starowolski zadedykował Janowi Eustachemu Tyszkiewiczowi. Za życia autora ukazała się jedna edycja dzieła, w roku 1631. Książkę rozpoczyna biogram Mieszka I i kończy się na Stefanie Chmieleckim. Wśród najbardziej znanych biogramów osób należy wymienić: Bolesława Chrobrego, Bolesława Szczodrego, Bolesława Krzywoustego, Kazimierza Sprawiedliwego, Władysława Łokietka, Kazimierza Wielkiego, Władysława Jagiełłę, Zawiszę Czarnego, Kazimierza Jagiellończyka, Stefana Batorego, Stanisława Żółkiewskiego i Karola Chodkiewicza.

</doc>
<doc id="1715186" url="https://pl.wikipedia.org/wiki?curid=1715186" title="Grabin (gmina)">
Grabin (gmina)

Grabin (1945–46 "Grebin") – dawna gmina wiejska istniejąca w latach 1945–1954 w woj. śląskim i woj. opolskim (dzisiejsze woj. opolskie). Siedzibą władz gminy był Grabin.
Gmina zbiorowa "Grebin" powstała po II wojnie światowej (w grudniu 1945) w powiecie niemodlińskim na terenie tzw. Ziem Odzyskanych (tzw. I okręg administracyjny – "Śląsk Opolski"), powierzonym 18 marca 1945 administracji wojewody śląskiego, a z dniem 28 czerwca 1946 przyłączonym do woj. śląskiego ("śląsko-dąbrowskiego").
Według stanu z 1 stycznia 1946 gmina składała się z 9 gromad: Grebin, Brzęskowice, Jakubowice, Jazowice, Klucznik, Młynarzowice, Rożkowice, Sobiszowice i Słoneczna. 6 lipca 1950 zmieniono nazwę woj. śląskiego na "katowickie"; równocześnie gmina Grabin wraz z całym powiatem niemodlińskim weszła w skład nowo utworzonego woj. opolskiego.
Według stanu z 1 lipca 1952 gmina składała się z 9 gromad: Brzęczkowice, Grabin, Jaczowice, Jakubowice, Klucznik, Krasna Góra, Maleszowice Wielkie, Piotrowa i Roszkowice. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1715187" url="https://pl.wikipedia.org/wiki?curid=1715187" title="Grebin (gmina)">
Grebin (gmina)



</doc>
<doc id="1715189" url="https://pl.wikipedia.org/wiki?curid=1715189" title="Edward Boroń">
Edward Boroń

Edward Boroń (ur. 12 stycznia 1942 w Zaborowie) – polski polityk, poseł na Sejm PRL IX kadencji.
Życiorys.
W 1956 skończył szkołę podstawową w Zaborowie. Pracował w Urzędzie Powiatowo-Telekomunikacyjnym w tej miejscowości. Radny Wojewódzkiej Rady Narodowej w Tarnowie. Zasiadał także w Gromadzkiej i w Gminnej Radzie Narodowej. Działacz Patriotycznego Ruchu Odrodzenia Narodowego. Członek rady sołeckiej i Gminnego Komitetu Zjednoczonego Stronnictwa Ludowego. W latach 1985–1989 pełnił mandat posła na Sejm PRL w okręgu Tarnów z ramienia ZSL, zasiadając w Komisji Skarg i Wniosków, Komisji Spraw Samorządowych oraz w Komisji Transportu, Żeglugi i Łączności. Otrzymał Medal 40-lecia Polski Ludowej.

</doc>
<doc id="1715190" url="https://pl.wikipedia.org/wiki?curid=1715190" title="Masakra w Sabra i Shatila">
Masakra w Sabra i Shatila



</doc>
<doc id="1715192" url="https://pl.wikipedia.org/wiki?curid=1715192" title="BlackBerry (przedsiębiorstwo)">
BlackBerry (przedsiębiorstwo)

BlackBerry Limited – kanadyjskie przedsiębiorstwo telekomunikacyjne, producent linii smartfonów BlackBerry oraz mobilnego systemu operacyjnego BlackBerry OS. Przedsiębiorstwo zostało założone w 1984 r. w Waterloo, w Kanadzie; do 2013 r. funkcjonowało pod nazwą "Research In Motion Limited".

</doc>
<doc id="1715193" url="https://pl.wikipedia.org/wiki?curid=1715193" title="Bežigrad Lublana">
Bežigrad Lublana



</doc>
<doc id="1715194" url="https://pl.wikipedia.org/wiki?curid=1715194" title="Mieczysław Borowczyk">
Mieczysław Borowczyk

Mieczysław Borowczyk (ur. 26 września 1937 w Wielkiej Kloni) – polski polityk, poseł na Sejm PRL IX kadencji.
Życiorys.
Syn Antoniego i Gertrudy. W 1961 uzyskał tytuł zawodowy magistra inżyniera rolnictwa w Wyższej Szkole Rolniczej w Szczecinie. Od 1963 do 1964 był wiceprezesem Rejonowej Spółdzielni Ogrodniczo-Pszczelarskiej w Sławnie. Następnie pracował w administracji rolnej – jako zastępca dyrektora Wydziału Rolnictwa, Gospodarki Żywnościowej i Leśnictwa Urzędu Wojewódzkiego, a następnie wiceprezes Wojewódzkiego Związku Rolniczych Spółdzielni Produkcyjnych w Słupsku. Był też dyrektorem Wojewódzkiego Ośrodka Postępu Rolniczego w Strzelinie. Do Zjednoczonego Stronnictwa Ludowego wstąpił w 1980. Był członkiem Prezydium Wojewódzkiego i Gminnego Komitetu ZSL. Działał też w Związku Młodzieży Socjalistycznej i Zrzeszeniu Studentów Polskich. W latach 1985–1989 pełnił mandat posła na Sejm PRL IX kadencji w okręgu Słupsk z ramienia ZSL. Zasiadał w Komisji Górnictwa i Energetyki oraz w Komisji Nauki i Postępu Technicznego. Otrzymał Medal 40-lecia Polski Ludowej.

</doc>
<doc id="1715195" url="https://pl.wikipedia.org/wiki?curid=1715195" title="NK Olimpija Ljubljana">
NK Olimpija Ljubljana



</doc>
<doc id="1715197" url="https://pl.wikipedia.org/wiki?curid=1715197" title="Województwo mereckie">
Województwo mereckie

Województwo mereckie zostało utworzone na sejmie grodzieńskim 23 listopada 1793 r. na miejscu województwa smoleńskiego, ze stolicą w Mereczu. Nie zostało w pełni zorganizowane w związku z rozpoczęciem insurekcji kościuszkowskiej.
Województwo miało mieć w Sejmie dwóch senatorów (wojewodę i kasztelana) i sześciu posłów wybieranych na cztery lata (po dwóch z każdej ziemi).
Województwo dzieliło się na trzy ziemie:
Wojewodą został Franciszek Ksawery Sapieha przez przekształcenie dotychczasowego urzędu wojewody smoleńskiego, a kasztelanem Antoni Wołłowicz.

</doc>
<doc id="1715200" url="https://pl.wikipedia.org/wiki?curid=1715200" title="Alicja Bracławska-Rewera">
Alicja Bracławska-Rewera

Alicja Bracławska-Rewera (ur. 14 maja 1943 w Śmiechowicach) – polska polityk, posłanka na Sejm PRL IX kadencji.
Życiorys.
Córka Stanisława i Janiny. W 1963 podjęła pracę w szkole podstawowej w Złotej, a potem pracowała w szkole podstawowej w Zawierzebiu. Ukończyła studia w Wyższej Szkole Pedagogicznej w Krakowie. W latach 1981–2001 była dyrektorką szkoły w Złotej.
W 1963 wstąpiła do Związku Młodzieży Wiejskiej, zasiadała w jego zarządzie powiatowym w Sandomierzu. W 1963 zasiadła także we władzach wojewódzkich Związku Harcerstwa Polskiego. W 1968 wstąpiła do Zjednoczonego Stronnictwa Ludowego, w którym od 1981 była prezesem Gminnego Komitetu w Samborcu i zasiadała w Wojewódzkim Komitecie partii w Tarnobrzegu. Przystąpiła także do Polskiego Czerwonego Krzyża i Ligi Ochrony Przyrody. Działała także w Patriotycznym Ruchu Odrodzenia Narodowego, od 1983 była wiceprzewodniczącą jego Rady Gminnej. Pełniła mandat radnego Wojewódzkiej Rady Narodowej w Tarnobrzegu. W latach 1985–1989 pełniła mandat posłanki na Sejm PRL IX kadencji w okręgu Tarnobrzeg z ramienia ZSL, zasiadając w Komisji Nauki i Postępu Technicznego, Komisji Odpowiedzialności Konstytucyjnej, Komisji Edukacji Narodowej i Młodzieży oraz w Komisji Nadzwyczajnej do rozpatrzenia projektu Ordynacji Wyborczej do Sejmu oraz Ordynacji Wyborczej do Senatu. Od marca 1988 do rozwiązania partii w listopadzie 1989 zasiadała w Naczelnym Komitecie ZSL i jego prezydium.
Odznaczona Krzyżem Oficerskim Orderu Odrodzenia Polski (2002), Złotym Krzyżem Zasługi i Medalem „Za zasługi dla woj. tarnobrzeskiego”. W 1989 wyróżniona wpisem do „Księgi zasłużonych dla województwa tarnobrzeskiego”.

</doc>
<doc id="1715202" url="https://pl.wikipedia.org/wiki?curid=1715202" title="Szurgoszcz">
Szurgoszcz



</doc>
<doc id="1715203" url="https://pl.wikipedia.org/wiki?curid=1715203" title="Jacek Bugański">
Jacek Bugański

Jacek Marian Bugański (ur. 2 września 1955 w Nowym Sączu, zm. 4 czerwca 2007 w Krakowie) – polski piłkarz, działacz sportowy, poseł na Sejm PRL IX kadencji.
Życiorys.
Syn Bronisława i Emilii – nauczycieli w Szkole Rolniczej w Nawojowej. W Nawojowej spędził dzieciństwo. Ukończył II Liceum Ogólnokształcące w Nowym Sączu, a następnie (w 1978) Akademię Wychowania Fizycznego w Krakowie, gdzie uzyskał tytuł zawodowy magistra wychowania fizycznego. Działał w Ludowych Zespołach Sportowych, był m.in. szefem rady okręgowej. Był także piłkarzem – występował w Garbarni Kraków, Victorii Skalbmierz, LKS Zawada, a także w Sandecji Nowy Sącz. Został trenerem piłkarskim II klasy państwowej. Był zatrudniony w Urzędzie Wojewódzkim w Nowym Sączu, a następnie w Wojewódzkim Komitecie Zjednoczonego Stronnictwa Ludowego. Był też przewodniczącym Rady Wojewódzkiej Zrzeszenia tej partii w Nowym Sączu. Zasiadał także w zarządzie wojewódzkim Związku Młodzieży Wiejskiej.
W 1985 uzyskał mandat posła na Sejm PRL IX kadencji, reprezentując okręg nowosądecki. Zasiadał w Komisji Edukacji Narodowej i Młodzieży, Komisji Polityki Społecznej, Zdrowia i Kultury Fizycznej oraz w Komisji Nadzwyczajnej do rozpatrzenia projektu ustawy o zasadach udziału młodzieży w życiu państwowym, społecznym, gospodarczym i kulturalnym.
W latach 1994–1998 był dyrektorem Wydziału Turystyki, Kultury i Sportu w Nowym Sączu, a w latach 1999–2000 dyrektorem Wydziału Kultury Fizycznej i Turystyki w powiecie nowosądeckim. W 2000 powołał (zarejestrowaną w 2001) Sądecką Organizację Turystyczną LOT, której został prezesem. Był też inicjatorem utworzenia Karpackiego Szlaku Rowerowego.

</doc>
<doc id="1715204" url="https://pl.wikipedia.org/wiki?curid=1715204" title="Szatila">
Szatila



</doc>
<doc id="1715205" url="https://pl.wikipedia.org/wiki?curid=1715205" title="Sabra i Szatila">
Sabra i Szatila



</doc>
<doc id="1715206" url="https://pl.wikipedia.org/wiki?curid=1715206" title="Fyrląd">
Fyrląd



</doc>
<doc id="1715207" url="https://pl.wikipedia.org/wiki?curid=1715207" title="Bitwa pod Megalopolis">
Bitwa pod Megalopolis

Bitwa pod Megalopolis – starcie zbrojne, które miało miejsce w roku 331 p.n.e. w trakcie walk Macedończyków ze Spartą.
W roku 331 p.n.e. Spartanie dowodzeni przez króla Agisa III postanowili wykorzystać nieobecność Aleksandra Wielkiego, walczącego w Persji z Dariuszem III i opowiedzieć się przeciwko dominacji macedońskiej w regionie. Ich celem stało się założone w roku 371 p.n.e. Megalopolis w Arkadii, będące wieloletnim bastionem chroniącym przed ekspansją Spartan i ich tradycyjnym przeciwnikiem. Z ratunkiem dla zagrożonego przez Spartan Megalopolis nadszedł wówczas Antypater, który w bitwie pod miastem rozbił doszczętnie armię spartańską.
Na wieść o zwycięstwie, Aleksander ocenił wydarzenie dość ironicznie, umniejszając sukces Antypatra i porównując króla Agisa III do mysiego króla.

</doc>
<doc id="1715208" url="https://pl.wikipedia.org/wiki?curid=1715208" title="RIM">
RIM



</doc>
<doc id="1715209" url="https://pl.wikipedia.org/wiki?curid=1715209" title="Województwo brzeskie (1793)">
Województwo brzeskie (1793)

Województwo brzeskie (również "województwo brzeskie litewskie") zostało utworzone na sejmie grodzieńskim 23 listopada 1793 r. ze stolicą w Brześciu Litewskim. Nie zostało w pełni zorganizowane w związku z rozpoczęciem insurekcji kościuszkowskiej.
Województwo miało mieć w Sejmie dwóch senatorów (wojewodę i kasztelana) i sześciu posłów wybieranych na cztery lata (po dwóch z każdej ziemi).
Województwo dzieliło się na trzy ziemie:
Zobacz też.
Podział terytorialny Rzeczypospolitej Obojga Narodów

</doc>
<doc id="1715210" url="https://pl.wikipedia.org/wiki?curid=1715210" title="Krzysztof Napiórkowski">
Krzysztof Napiórkowski

Krzysztof Karol Napiórkowski (ur. 27 lipca 1979 w Rzeszowie) – polski wokalista, kompozytor, autor tekstów, producent muzyczny, multiinstrumentalista. 
Życiorys.
Dzieciństwo i edukacja.
Krzysztof Napiórkowski urodził się 27 lipca 1979 w Rzeszowie jako drugie z pięciorga dzieci swoich rodziców. Jego ojciec był polonistą, a matka – chemikiem. Ma starszego brata, dwóch młodszych braci oraz młodszą siostrę. Jego kuzynem jest poeta Jacek Napiórkowski. 
W dzieciństwie interesował się nie tylko muzyką, ale także programowaniem. W tym czasie rodzice zapisali go na lekcje pianina do jednej ze szkół muzycznych w Rzeszowie. Później zaczął też naukę gry na gitarze. 
Naukę kontynuował w Zespole Szkół Muzycznych im. Karola Szymanowskiego w Rzeszowie (klasa organów prof. Klemensa Gudla) i równolegle w Zespole Szkół Technicznych im. Eugeniusza Kwiatkowskiego w Rzeszowie (maszyny cyfrowe), a następnie na Uniwersytecie Rzeszowskim, Uniwersytecie Papieskim Jana Pawła II w Krakowie (muzyka kościelna) i Krakowskiej Szkole Jazzu i Muzyki Rozrywkowej (fortepian).
Nagrody i wyróżnienia.
Zdobył kilkadziesiąt nagród na festiwalach twórczości studenckiej m.in. na Studenckim Festiwalu Piosenki w Krakowie (z zespołem Po godzinach). W 2005 r. został laureatem XXXII Ogólnopolskich Spotkaniach Zamkowych „Śpiewajmy Poezję” w Olsztynie, a także zdobył Grand Prix na Ogólnopolskim Przeglądzie Piosenki Poetyckiej w Oleśnie oraz I nagrodę na Ogólnopolskiej Giełdzie Piosenki Poetyckiej Wieczorne nastroje. W 2006 roku został laureatem głównej nagrody na Festiwalu Piosenki Artystycznej "Poetycka Dolina" w [[Warszawa|Warszawie], a także [[Bazuna (festiwal)|Ogólnopolskiego Turystycznego Przeglądu Piosenki Studenckiej "Bazuna"]].
Kariera.
Współpracował m.in. z zespołami "Po godzinach", "[[Śrubki]]", "Monodia Polska," a także z [[Anna Jurksztowicz|Anną Jurksztowicz]], [[Anna Maria Jopek|Anną Maria Jopek]], [[Dorota Miśkiewicz|Dorotą Miśkiewicz]], [[Monika Lidke|Moniką Lidke]], [[Grzegorz Turnau|Grzegorzem Turnauem]], [[Wojciech Majewski|Wojciech Majewskim]], [[Michał Jurkiewicz|Michałem Jurkiewiczem]], [[Marek Napiórkowski|Markiem Napiórkowskim]], [[Adam Strug (muzyk)|Adamem Strugiem]].
W 2008 roku Krzysztof Napiórkowski wydał swoją debiutancką autorską płytę studyjną pt. "Introspekcja". Na albumie wystąpili gościnnie m.in. [[Grzegorz Turnau]] i [[Joanna Kondrat]]. W tym samym roku muzyk uczestniczył w projekcie zatytułowanym "Granie Herberta", upamiętniającym rok [[Zbigniew Herbert|Zbigniewa Herberta]].
Jest autorem muzyki do filmu "Prezent" (reż. Dominika Długokęcka).
13 marca 2012 roku premierę miała jego trzecia płyta zatytułowana "[[Drugi oddech]]". Na krążku wystąpili m.in. [[Michał Jurkiewicz]], [[Kamil Barański (muzyk)|Kamil Barański]], Wojtek Fedkowicz, Jacek Fedkowicz czy Kacper Stolarczyk. Na płycie oprócz tekstów Krzysztofa Napiórkowskiego znajdują się piosenki innych autorów jak [[Paweł Szydeł]], [[Wojciech Kass]].
W 2014 roku ukazał się czwarty album muzyka pt. "Ziemie Obiecane" zawierająca autorskie piosenki Napiórkowskiego oraz wiersze m.in. [[Bolesław Leśmian|Bolesława Leśmiana]], [[Krzysztof Karasek|Krzysztofa Karaska]] (utwór Gondwana) i [[Wojciech Kass|Wojciecha Kassa]]. Na płycie występują m.in. [[Dorota Miśkiewicz]] (w utworze "Przychodź do mnie częściej") oraz [[Marek Napiórkowski]]. 
Na początku 2015 roku Krzysztof Napiórkowski zaczął nagrywać materiał na swoją nową płytę. Album zatytułowany "10 x Twardowski" ukazał się 16 września 2016 roku, znalazło się na nim dziesięć utworów z muzyką Napiórkowskiego oraz tekstami autorstwa [[Jan Twardowski|Jana Twardowskiego]]. Na krążku gościnnie zaśpiewali [[Anna Maria Jopek]] (w utworze „Nie martw się”) i [[Adam Strug (muzyk)|Adam Strug]] (w utworze „Druga jesień”). W tym samym roku Krzysztof Napiórkowski pojawił się gościnnie na płycie [[Wojciech Majewski|Wojciecha Majewskiego]], gdzie zaśpiewał utwór „Mobile”. Wystąpił też gościnnie na albumie [[Monika Lidke|Moniki Lidke]], na którym znajdują się dwa utwory wykonane przez duet. 
W 2018 r. ukazała się kolejna solowa płyta Krzysztofa Napiórkowskiego "Semi electric" zawierająca autorskie piosenki oraz utwory do wierszy [[Dylan Thomas|Dylana Thomasa]] w przekładach [[Stanisław Barańczak|Stanisława Barańczaka]]. Album "Semi electric" był nominowany do nagrody muzycznej [[Nagroda Muzyczna „Fryderyk”|Fryderyk]] 2019 w kategorii "muzyka poetycka". 
Na przełomie 2018 i 2019 roku w studiu [[Studio S4/6|S4 Polskiego Radia im. Jerzego Wasowskiego]] powstała płyta "Napiórkowski / Mickiewicz Sonety Krymskie" zawierająca 12 sonetów [[Adam Mickiewicz|Adama Mickiewicza]] z muzyką Krzysztofa Napiórkowskiego. Płyta jest utrzymana w stylu muzyki kameralnej z udziałem muzyków klasycznych m.in. polskiego fagocisty [[Artur Kasperek|Artura Kasperka]]. Na płycie wystąpili również [[Tomasz Żymła]], [[Mateusz Pliniewicz]]. Album ukazał się w lutym 2020 r. w wydawnictwie Musicom. 
W 2020 r. ukazała się płyta "Jestem taka sama" [[Anna Jurksztowicz|Anny Jurksztowicz]], której producentem jest Krzysztof Napiórkowski. Na płycie znajdują się kompozycje Krzysztofa Napiórkowskiego oraz [[Krzesimir Dębski|Krzesimira Dębskiego]] do tekstów [[Jacek Cygan|Jacka Cygana]], [[Michał Zabłocki|Michała Zabłockiego]], [[Andrzej Saramonowicz|Andrzeja Saramonowicza]]. W nagraniach wzięli udział m.in. [[Andrzej Piaseczny]] (utwór "Kochanie, ja nie wiem)", [[Andrzej Seweryn]] (utwór [[Kwiaty zła]] [[Charles Baudelaire|Charlesa Baudelaire]]), a także [[Robert Kubiszyn]], Paweł Dobrowolski, [[Maciej Sikała]], [[Marek Napiórkowski]], [[Radzimir Dębski]]. 
Linki zewnętrzne.
[[Kategoria:Polscy multiinstrumentaliści]]
[[Kategoria:Polscy wokaliści]]
[[Kategoria:Ludzie urodzeni w Rzeszowie]]
[[Kategoria:Urodzeni w 1979]]

</doc>
<doc id="1715212" url="https://pl.wikipedia.org/wiki?curid=1715212" title="Zdzisław Pakuła">
Zdzisław Pakuła

Zdzisław Antoni Pakuła (ur. 27 listopada 1934 w Oszkowicach, zm. 19 października 2009) – polski ekonomista, działacz PZPR, w 1985 i w latach 1988–1989 prezes NBP.
Życiorys.
W 1962 ukończył studia ekonomiczne na Uniwersytecie Łódzkim. Od 1966 do 1975 pracował w banku PKO, następnie w Narodowym Banku Polskim. W 1985 – po śmierci Stanisława Majewskiego – p.o. prezesa NBP, a od 13 lipca 1988 do 12 września 1989 był prezesem Narodowego Banku Polskiego. W latach 90. XX wieku prezes zarządu Banku Powierniczego-Gwarancyjnego (wcześniej Leonard) do momentu cofnięcia zgody na działalność i zarządzenie likwidacji banku przez NBP z uwagi na nieprawidłowości w zarządzaniu bankiem i podejrzenia dot. niezgodnej z prawiem struktury akcjonariatu.
W 1983 wybrany w skład Krajowej Rady Towarzystwa Przyjaźni Polsko-Radzieckiej. W latach 1986–1988 członek Społecznego Komitetu Odnowy Starego Miasta Zamościa. Należał do Polskiej Zjednoczonej Partii Robotniczej, w której pełnił funkcje w komitetach dzielnicowych i podstawowej organizacji partyjnej w Łodzi.

</doc>
<doc id="1715215" url="https://pl.wikipedia.org/wiki?curid=1715215" title="Województwo grodzieńskie (1793)">
Województwo grodzieńskie (1793)

Województwo grodzieńskie zostało utworzone na sejmie grodzieńskim 23 listopada 1793 r. ze stolicą w Grodnie. Nie zostało w pełni zorganizowane w związku z rozpoczęciem insurekcji kościuszkowskiej.
Województwo miało mieć w Sejmie dwóch senatorów (wojewodę i kasztelana) i sześciu posłów wybieranych na cztery lata (po dwóch z każdej ziemi).
Województwo dzieliło się na trzy ziemie:
Wojewodą został mianowany Antoni Suchodolski.

</doc>
<doc id="1715216" url="https://pl.wikipedia.org/wiki?curid=1715216" title="Trójkąt Kanizsy">
Trójkąt Kanizsy

Trójkąt Kanizsy – złudzenie optyczne opisane po raz pierwszy przez włoskiego psychologa Gaetano Kanizsę w 1955 roku. 
Opis.
Pośrodku przedstawionych figur pojawia się biały trójkąt równoboczny (z wierzchołkiem skierowanym w dół), choć w rzeczywistości nie jest on narysowany. Takie złudzenie nazywane jest "subiektywnym" lub "iluzorycznym" konturem. 
Ów trójkąt, również wydaje się być jaśniejszy niż otoczenie, lecz to także jest błędne wrażenie, gdyż biel na rysunku ma jednolitą jasność.

</doc>
<doc id="1715218" url="https://pl.wikipedia.org/wiki?curid=1715218" title="Teodor Hieronim Lubomirski">
Teodor Hieronim Lubomirski

Teodor Hieronim Kazimierz Lubomirski (ur. 1720-zm. 20 kwietnia 1761 w Rzeszowie) – cześnik wielki koronny w 1759 roku, generał lejtnant wojsk koronnych w 1753 roku, generał major kawalerii koronnej od 1752 roku, szef regimentu gwardii konnej w latach 1753–1761, pułkownik gwardii koronnej w 1749 roku, starosta bohusławski. 
Syn Jerzego Ignacego Lubomirskiego z pierwszego małżeństwa.
Żonaty z Eleonorą Małachowską (zm.1761), polski książę. W 1760 odznaczony orderem Orła Białego.

</doc>
<doc id="1715219" url="https://pl.wikipedia.org/wiki?curid=1715219" title="Zespół Szkół Ogólnokształcących w Skierniewicach">
Zespół Szkół Ogólnokształcących w Skierniewicach



</doc>
<doc id="1715221" url="https://pl.wikipedia.org/wiki?curid=1715221" title="Trzy Formy Jedności">
Trzy Formy Jedności



</doc>
<doc id="1715224" url="https://pl.wikipedia.org/wiki?curid=1715224" title="Franciszek Grzegorz Lubomirski">
Franciszek Grzegorz Lubomirski

Franciszek Grzegorz Lubomirski (ur. 1752, zm. 1812) – syn Jerzego Ignacego Lubomirskiego i Joanny von Stein zu Juttingen; kawaler Orderu Św. Stanisława, szambelan cesarski, arcykomorzy wielki koronny Królestwa Galicji, polski książę. Żonaty dwukrotnie, z Agatą Mossakowską (ok. 1757-1797) i Anną Dobrzyńską (ok. 1773-1819). Sprzedał Rzeszów Austriakom, siedzibę rodu przeniósł do Rozwadowa.
W 1775 roku był członkiem loży wolnomularskiej Trzy Orły Białe.

</doc>
<doc id="1715225" url="https://pl.wikipedia.org/wiki?curid=1715225" title="Belgijskie Wyznanie Wiary">
Belgijskie Wyznanie Wiary



</doc>
<doc id="1715228" url="https://pl.wikipedia.org/wiki?curid=1715228" title="Westminsterskie Wyznanie Wiary">
Westminsterskie Wyznanie Wiary



</doc>
<doc id="1715233" url="https://pl.wikipedia.org/wiki?curid=1715233" title="Konfederacja Kościołów Reformowanych w Polsce">
Konfederacja Kościołów Reformowanych w Polsce



</doc>
<doc id="1715239" url="https://pl.wikipedia.org/wiki?curid=1715239" title="Daley Blind">
Daley Blind

Daley Blind (ur. 9 marca 1990 w Amsterdamie) – holenderski piłkarz, występujący na pozycji obrońcy w niemieckim klubie Bayern Monachium oraz w reprezentacji Holandii. Brązowy medalista Mistrzostw Świata 2014. Jest synem byłego piłkarza i selekcjonera Holandii Danny’ego Blinda.
Kariera.
W Eredivisie zadebiutował 7 grudnia 2008 w meczu z FC Volendam.
Na MŚ 2014 w Brazylii był podstawowym graczem Holandii, z którą sięgnął po brązowy medal.
1 września 2014 został kupiony przez Manchester United za ok. 17,5 mln euro. Z "Czerwonymi Diabłami" podpisał kontrakt łączący go z klubem do czerwca 2018. W Premier League zadebiutował 14 września 2014 w wygranym 4:0 meczu przeciwko Queens Park Rangers, w którym rozegrał całe 90 minut. Swoją pierwszą bramkę dla klubu strzelił 20 października 2014 w zremisowanym 2:2 meczu z West Bromwich Albion.
Jego nominalna pozycja to defensywny pomocnik, jednak dzięki swojej wszechstronności potrafi także grać na lewej obronie i na pozycji stopera.
16 lipca 2018 Manchester United ogłosił, że doszedł do porozumienia z Ajaxem w sprawie transferu Blinda. 17 lipca 2018, po 4 latach, ponownie podpisał kontrakt z Ajaxem. Pod koniec 2022 doszło do rozwiązania kontraktu, w wyniku którego nie jest już zawodnikiem Ajaxu.
Statystyki kariery.
1 Uwzględniono play-offy Eredivisie, Superpuchar Holandii, Tarcza Wspólnoty.

</doc>
<doc id="1715240" url="https://pl.wikipedia.org/wiki?curid=1715240" title="Cerkiew Narodzenia Najświętszej Maryi Panny w Tylawie">
Cerkiew Narodzenia Najświętszej Maryi Panny w Tylawie

Cerkiew Narodzenia NMP w Tylawie – dawna cerkiew greckokatolicka, a następnie prawosławna, użytkowana po II wojnie światowej przez Kościół rzymskokatolicki. 
Historia.
Cerkiew w Tylawie została wzniesiona w 1787. Po schizmie tylawskiej przeszła na własność Polskiego Autokefalicznego Kościoła Prawosławnego. Po 1945 została przejęta przez Kościół rzymskokatolicki i użytkowana jako kościół parafialny. 
Jest to druga cerkiew na tym miejscu – pierwsza, początkowo prawosławna, następnie unicka, istniała od 1508. 
Architektura.
Cerkiew w Tylawie to cerkiew łemkowska typu zachodniego, orientowana, trójdzielna. We wnętrzu zachował się wykonany w 1908 ikonostas, restaurowany w latach 1968–1972. W przedsionku cerkwi zachował się fresk "Chrzest Rusi". Zdobiona posadzka obiektu pochodzi z XVIII w., podobnie jak ławki przeniesione z kościoła rzymskokatolickiego w Iwoniczu. 
Budynek znajduje się przy drodze z Dukli do granicy ze Słowacją. W bezpośrednim sąsiedztwie cerkwi znajdował się cmentarz greckokatolicki, z którego zachowało się tylko kilka nagrobków.

</doc>
<doc id="1715241" url="https://pl.wikipedia.org/wiki?curid=1715241" title="Primera Divisió (1995/1996)">
Primera Divisió (1995/1996)

Primera Divisió 1995/1996 był to 1. sezon andorskiej pierwszej klasy rozgrywkowej w piłce nożnej. Brało w niej udział 10 zespołów, które grały ze sobą systemem „każdy z każdym”. Tytuł mistrzowski zdobyło FC Encamp, dla którego był to pierwszy tytuł mistrzowski w historii klubu. 
Zasady rozgrywek.
W rozgrywkach brało udział 10 drużyn, walczących o tytuł mistrza Andory w piłce nożnej. Każda z drużyn rozegrała po 2 mecze ze wszystkimi przeciwnikami (razem 18 spotkań). Żaden z zespołów nie spadł do niższej klasy rozgrywkowej, ponieważ Segona Divisió powstała w 1999.
Stadiony.
Wszystkie drużyny grające w Primera Divisió rozgrywały wszystkie spotkania ligowe na Estadi Comunal d'Aixovall w Aixovall.

</doc>
<doc id="1715243" url="https://pl.wikipedia.org/wiki?curid=1715243" title="Targov">
Targov



</doc>
<doc id="1715244" url="https://pl.wikipedia.org/wiki?curid=1715244" title="Live Consternation">
Live Consternation

Live Consternation to album koncertowy zespołu Katatonia zawierający zapis koncertu z Summer Breeze Open Air z Niemiec z 2006 roku. Album został wydany jako tylko wydanie dwupłytowe (CD+DVD).

</doc>
<doc id="1715245" url="https://pl.wikipedia.org/wiki?curid=1715245" title="Otto Kloeppel">
Otto Kloeppel

Otto Ferdinand Julius Kloeppel (ur. 10 października 1873 w Kolonii, zm. 23 stycznia 1942 w Gdańsku) – niemiecki architekt, nauczyciel akademicki, rektor Wyższej Szkoły Technicznej Wolnego Miasta Gdańska ("Technische Hochschule der Freien Stadt Danzig") (1926–1927), konserwator i miłośnik zabytków.
Życiorys.
Absolwent Szkoły Tomasza w Lipsku ("Thomasschule zu Leipzig") (1892). Student architektury i budownictwa w Charlottenburgu, Berlinie, Monachium i Karlsruhe – studia ukończył w 1897. W 1896 otrzymał tytuł zawodowy kierownika budów (niem. "Bauführer"). Pracownik urzędu budowlanego w Andernass. Zatrudniony przy wznoszeniu gmachu Prezydium Policji w Gdańsku (1902–1905), za co został uhonorowany orderem koronnym (niem. "Kronenorden") IV klasy, a następnie przy realizacji podobnego budynku w podberlińskim Charlottenburgu (1906–1910). Pracował w charakterze urzędnika w ministerstwie robót publicznych w Berlinie.
Od 1912 profesor konstrukcji, urbanistyki i osadnictwa Królewskiej Wyższej Szkoły Technicznej w Gdańsku ("Königliche Technische Hochschule zu Danzig"), która następnie w latach 1918–1921 nosiła nazwę Wyższej Szkoły Technicznej w Gdańsku ("Technische Hochschule in Danzig"), w okresie 1921–1939 Wyższej Szkoły Technicznej Wolnego Miasta Gdańska ("Technische Hochschule der Freien Stadt Danzig"). W latach 1926–1927 był jej rektorem. Na jego zajęcia uczęszczała m.in. Miriam Braude. 
Brał udział w stopniu kapitana piechoty w działaniach I wojny światowej, za co został dwukrotne odznaczony Krzyżem Żelaznym (II klasy i I klasy) oraz otrzymał dwa ordery saskie: krzyż rycerski I klasy orderu Albrechta z mieczami i koroną i krzyż rycerski św. Henryka. 
Zaprojektował samodzielnie, bądź przy współpracy innych architektów kilka obiektów i zespołów architektonicznych, m.in. siedzibę sopockiego Grand Hotelu, zespołu mieszkalnego w okolicy obecnej ul. Kościuszki, przebudowę i modernizację teatru przy Targu Węglowym (obecnie Teatr Wybrzeże). Pełnił rolę miejskiego konserwatora zabytków architektury, m.in. walczył z ideą zastąpienia historycznej zabudowy ul. Długiej modnymi w latach XX-lecia międzywojennego modernistycznymi, betonowymi budynkami („pudełkami”). Od zniszczenia uratował też renesansowe miejskie bramy: Nizinną i Żuławską. Pod jego kierownictwem studenci przeprowadzili pierwszą inwentaryzację gdańskich zabytków. W 1933 otrzymał zlecenie opracowania sposobów konserwacji fasad gdańskich kamieniczek, czego efektem było przywrócenie historycznego wyglądu kilkudziesięciu obiektom. W latach 1933–1935 kontynuował nadzór nad remontem Kościoła Mariackiego. Na emeryturę przeszedł w 1938.

</doc>
<doc id="1715247" url="https://pl.wikipedia.org/wiki?curid=1715247" title="Parafia Najświętszej Maryi Panny Wspomożenia Wiernych w Aleksandrowie Kujawskim">
Parafia Najświętszej Maryi Panny Wspomożenia Wiernych w Aleksandrowie Kujawskim

Parafia NMP Wspomożenia Wiernych w Aleksandrowie Kujawskim – rzymskokatolicka parafia w Aleksandrowie Kujawskim, należąca do diecezji włocławskiej i dekanatu aleksandrowskiego. Erygowana 25 kwietnia 1981 roku. Obsługiwana przez księży Salezjanów. Kościół parafialny został zbudowany w latach 1991–1995.

</doc>
<doc id="1715249" url="https://pl.wikipedia.org/wiki?curid=1715249" title="Lee Sang-yoon">
Lee Sang-yoon

Lee Sang-yoon (ur. 10 kwietnia 1969 w Daejeon) – były południowokoreański piłkarz grający na pozycji napastnika, obecnie trener.
Kariera klubowa.
Lee Sang-yoon swoją karierę rozpoczął w klubie Konkuk University w 1988 roku. W 1990 przeszedł do Ilhwa Chunma and Cheonan Ilhwa Chunma. Z Ilhwa Chunma zdobył trzykrotnie mistrzostwo Korei w 1993, 1994 i 1995 roku oraz Azjatycką Ligę Mistrzów 1996 roku. W 1999 przeszedł do francuskiego FC Lorient, w którym grał przez kilka miesięcy, po czym wrócił do Seongnam Ilhwa Chunma. W 2001 roku przeszedł do Bucheon SK, gdzie wkrótce zakończył karierę piłkarską po rozegraniu 16 spotkań i strzeleniu jednej bramki.
Kariera reprezentacyjna.
W 1989-1998 Lee Sang-yoon grał w reprezentacji Korei Południowej. W 1990 pojechał z reprezentacją na mundial do Włoch. Na mundialu był rezerwowym i nie wystąpił w żadnym meczu. W 1998 pojechał z reprezentacją na mundial do Francji. Na mundialu wystąpił w dwóch spotkaniach: z reprezentacją Meksyku oraz z reprezentacją Holandii. Łącznie w reprezentacji Korei Południowej zaliczył 29 spotkań i strzelił 12 bramek.
Kariera trenerska.
Po zakończeniu kariery piłkarskiej Lee Sang-yoon został trenerem. Od 2002 roku jest trenerem w Cha Bum-Kun Youth Academy, założonej przez słynnego koreańskiego piłkarza Cha Bum-kuna.

</doc>
<doc id="1715250" url="https://pl.wikipedia.org/wiki?curid=1715250" title="Bernard Tapie">
Bernard Tapie

Bernard Tapie (ur. 26 stycznia 1943 w Paryżu, zm. 3 października 2021 tamże) – francuski przedsiębiorca, producent telewizyjny i polityk, parlamentarzysta krajowy i europejski, minister, w latach 1986–1994 prezes Olympique Marsylia.
Życiorys.
Próbował swoich sił jako piosenkarz i kierowca wyścigowy, nie odnosząc sukcesów. Zajął się wówczas działalnością biznesową. Otworzył własne przedsiębiorstwo handlowe, które później z zyskiem odsprzedał. Zyskał rozpoznawalność i popularność m.in. dzięki programowi telewizyjnemu "Ambitions", który prowadził w latach 1986–1987. Wyspecjalizował się w nabywaniu i odsprzedawaniu po restrukturyzacji różnych przedsiębiorstw. Był właścicielem takich firm jak Adidas, La Vie Claire, LOOK czy Terraillon. W latach 1986–1994 pełnił funkcję prezesa klubu piłkarskiego Olympique Marsylia.
Zaangażował się również w działalność polityczną, związał się z Lewicową Partią Radykalną. W 1989 uzyskał mandat posła do Zgromadzenia Narodowego, ponownie wybrany w 1993. W kwietniu 1992 premier Pierre Bérégovoy powierzył mu stanowisko ministra do spraw miast. Urząd ten został zlikwidowany w maju tegoż roku, jednak przywrócony w grudniu 1992. Bernard Tapie sprawował go ponownie do końca funkcjonowania gabinetu w marcu 1993. W latach 1994–1997 z ramienia radykałów był posłem do Parlamentu Europejskiego IV kadencji, zasiadając w grupie Europejskiego Sojuszu Radykalnego.
Karierę polityczną i biznesową przerwały prowadzone przeciwko niemu postępowania korupcyjne, w tym dotyczące Olympique Marsylia. W 1995 został prawomocnie skazany na karę 2 lat pozbawienia wolności (w tym w części 8 miesięcy bez warunkowego zawieszenia) i na 3 lata pozbawienia praw publicznych.
Jednocześnie od 1993 toczył spór prawny z kontrolowanym przez skarb państwa Crédit Lyonnais (LCL), który dotyczył przeprowadzonej przez bank sprzedaży marki sportowej Adidas. Budzące wątpliwości działania banku doprowadziły do przejęcia należącego do Bernarda Tapie holdingu, a jego samego do bankructwa w 1994. W 2008 w wyniku postępowania arbitrażowego konsorcjum zarządzające pozostałym po LCL majątkiem zostało zobligowane do wypłaty przedsiębiorcy odszkodowania (łącznie ponad 400 milionów euro). Decyzja ta wzbudziła kontrowersje i doprowadziła do postępowania przeciwko ówczesnej minister finansów Christine Lagarde, której zarzucono zaniedbania. Ostatecznie w 2017 na drodze sądowej Bernard Tapie, pozostający wciąż osobą niewypłacalną, został zobowiązany do zwrotu wypłaconej kwoty.
W 2007 wsparł Nicolasa Sarkozy’ego w trakcie jego kampanii prezydenckiej. Po uzyskaniu przyznanego w 2008 odszkodowania został udziałowcem w grupie medialnej Hersant Média. Zajmował się również aktorstwem, grał m.in. główną rolę w serialu telewizyjnym "Commissaire Valence". W późniejszych latach objęty kolejnym postępowaniem karnym. Zmagał się jednocześnie z rakiem żołądka; zmarł na skutek tej choroby w 2021.

</doc>
<doc id="1715252" url="https://pl.wikipedia.org/wiki?curid=1715252" title="Single numer jeden w roku 2002 (USA)">
Single numer jeden w roku 2002 (USA)

Notowanie "Billboard" Hot 100 przedstawia najlepiej sprzedające się single w Stanach Zjednoczonych. Publikowane jest ono przez magazyn "Billboard", a dane kompletowane są przez Nielsen SoundScan w oparciu o cotygodniowe wyniki sprzedaży cyfrowej oraz fizycznej singli, a także częstotliwość emitowania piosenek na antenach stacji radiowych. W 2002 roku 7 singli uplasowało się na szczycie. Mimo iż 9 piosenek zajęło pozycję 1., dwie z nich osiągnęły najwyższe miejsca już w 2001 roku, dlatego są wyłączone z podsumowania. 
W 2002 roku pięciu artystów po raz pierwszy w karierze uplasowało się na szczycie "Billboard" Hot 100, w tym m.in.: Ashanti z "Always on Time" i "Foolish", a także Kelly Rowland, która jako solowa artystka po raz pierwszy zajęła miejsce 1.; wcześniej osiągnęła je czterokrotnie z zespołem Destiny's Child. Rowland nagrała swój pierwszy hit numer jeden, "Dilemma", z raperem Nellym, który również debiutował na Hot 100 tego roku. Po dwa utwory Ashanti, Ja Rule'a oraz Nelly'ego wspięły się na 1. pozycję listy. Po raz pierwszy na szczycie notowania znaleźli się także Eminem z "Lose Yourself" i Kelly Clarkson z "A Moment Like This". Ashanti i Clarkson były jedynymi artystkami 2002 roku, których single debiutowały na miejscu 1. listy.
Najdłużej na miejscu 1. listy w 2002 roku, dwanaście nieprzerwanych tygodni na przełomie 2002 i 2003 roku, pozostawała piosenka "Lose Yourself" Eminema. Innymi singlami, które długo utrzymywały się na szczycie były: "Foolish" Ashanti i "Dilemma" Rowland (po 10 tygodni), a także "Hot in Herre" Nelly'ego (7 tygodni) i "Ain't It Funny" Jennifer Lopez (6 tygodni).
"How You Remind Me" rockowej grupy Nickelback uznany został najpopularniejszym singlem 2002 roku. "Lose Yourself", który stanowi ścieżkę dźwiękową filmu "8. Mila", stał się drugim najpopularniejszym soundtrackiem w całej erze rocka. Wyprzedziła go jedynie "I Will Always Love You" Whitney Houston (14 tygodni na szczycie). "Lose Yourself" jest również najdłużej utrzymującą się na 1. miejscu piosenką, która zdobyła Oscara od czasu "White Christmas" w wykonaniu Binga Crosby'ego (14 tygodni na szczycie w latach 40.) "A Moment Like This" Clarkson awansował z 52. pozycji na 1., łamiąc rekord "Can't Buy Me Love" The Beatles (27-1).

</doc>
<doc id="1715253" url="https://pl.wikipedia.org/wiki?curid=1715253" title="Harper's Island">
Harper's Island



</doc>
<doc id="1715254" url="https://pl.wikipedia.org/wiki?curid=1715254" title="Préalpes de Provence">
Préalpes de Provence

Préalpes de Provence – pasmo górskie, część południowych Alp Zachodnich. Leży na terenie południowo-wschodniej Francji w regionie Prowansja-Alpy-Lazurowe Wybrzeże. Pasmo to jest podgrupą Alp Prowansalskich. Najwyższym szczytem jest Les Monges, który osiąga 2115 m.
Pasmo to dzieli się na trzy grupy: "Préalpes de Digne", "Préalpes de Castellane" i "Préalpes du Vaucluse".

</doc>
<doc id="1715256" url="https://pl.wikipedia.org/wiki?curid=1715256" title="Dalahäst">
Dalahäst



</doc>
<doc id="1715259" url="https://pl.wikipedia.org/wiki?curid=1715259" title="UTC+8">
UTC+8



</doc>
<doc id="1715262" url="https://pl.wikipedia.org/wiki?curid=1715262" title="Myśliwiec TIE">
Myśliwiec TIE



</doc>
<doc id="1715265" url="https://pl.wikipedia.org/wiki?curid=1715265" title="Parafia Przemienienia Pańskiego w Aleksandrowie Kujawskim">
Parafia Przemienienia Pańskiego w Aleksandrowie Kujawskim

Parafia Przemienienia Pańskiego w Aleksandrowie Kujawskim – rzymskokatolicka parafia w Aleksandrowie Kujawskim, należąca do diecezji włocławskiej i dekanatu aleksandrowskiego. Powołana w 1918 roku. Obsługiwana przez księży diecezjalnych. Kościół parafialny został zbudowany w roku 1886, a następnie rozbudowany poprzez dobudowanie transeptu w 1899 r. Budowla reprezentuje styl neogotycki.

</doc>
<doc id="1715269" url="https://pl.wikipedia.org/wiki?curid=1715269" title="Tikal the Echidna">
Tikal the Echidna



</doc>
<doc id="1715270" url="https://pl.wikipedia.org/wiki?curid=1715270" title="EMU">
EMU



</doc>
<doc id="1715271" url="https://pl.wikipedia.org/wiki?curid=1715271" title="Giada Perissinotto">
Giada Perissinotto

Giada Perissinotto (ur. 5 stycznia 1973 w Rzymie) – włoska rysowniczka.
Przez dwa lata studiowała w Akademii Mody i Stroju, następnie ukończyła Rzymską Szkołę Komiksu. W 2000 roku ukazał się jej debiutancki komiks pt. "Ziemia ludzi". W 2001 rozpoczęła współpracę z Disneyem. Od 2002 roku jest związana z włoską redakcją komiksu W.I.T.C.H., do którego tworzy okładki i ilustracje.
W marcu 2003 roku gościła na 3 Warszawskich Spotkaniach Komiksowych.

</doc>
<doc id="1715274" url="https://pl.wikipedia.org/wiki?curid=1715274" title="Nowe Słowo (dwutygodnik)">
Nowe Słowo (dwutygodnik)

Nowe Słowo – społeczno-polityczny dwutygodnik feministyczny wydawany w Krakowie w latach 1902–1907 pod redakcją Marii Turzymy. Pomimo podtytułu "Dwutygodnik społeczno-literacki" pismo przede wszystkim propagowało równouprawnienie kobiet:
"Uważając pracę naszą za służbę społeczną, a nie za przedsiębiorstwo literackie, nie gonimy za popularnością i nie schlebiamy chwilowym upodobaniom lub starym przesądom, tylko wytrwale i konsekwentnie zjednywać pragniemy zwolenniczki i przyjaciół idei wyzwolenia kobiety".
Głównymi tematami poruszanymi na łamach "Nowego Słowa" były prawne i społeczne aspekty edukacji, rynku pracy, macierzyństwa, małżeństwa i prostytucji. Układ czasopisma był stały, na pierwszych stronach zamieszczane były kwestie związane z kwestiami kobiecymi (emancypacyjnymi), następnie tematy dotyczące moralności, gospodarstwa domowego, wychowania i edukacji. W działach "Korespondencye" i "Kronika" informowano o działalności ruchu feministycznego za granicą. Na ostatnich stronach znajdowały się utwory literackie.
Na łamach pisma pojawiały się przede wszystkim teksty dotyczące obyczajowości (m.in. problemów instytucji małżeństwa) w kontekście relacji między płciami i ich zmian w czasie. Odwoływano się przy tym świadomie do ewolucjonizmu, powołując się na takie autorytety jak Charles Darwin, Lewis Morgan bądź Johann Jakob Bachofen. W pierwszych numerach znajdowała się rubryka "Ewolucya kobiety". Ewolucja traktowana była jako proces celowy, a koncepcje, na które się powoływały autorki, były dostosowywane do ówczesnych tez feministycznych, głoszących, że za złą pozycję kobiet odpowiedzialni są mężczyźni. Zakładano, że postęp doprowadzi do końca epoki dominacji mężczyzn.
W "Nowym Słowie" publikowały m.in. Kazimiera Bujwidowa, Maria Dulębianka, Izabela Moszczeńska, Felicja Nossig, Gabriela Zapolska. W 1904 wydawany był dodatek "Robotnica" poświęcony sprawom kobiet pracujących zawodowo. W piśmie ukazywały się również utwory literackie przedstawicieli Młodej Polski, m.in. Tadeusza Boya Żeleńskiego.

</doc>
<doc id="1715275" url="https://pl.wikipedia.org/wiki?curid=1715275" title="UTC+9">
UTC+9



</doc>
<doc id="1715276" url="https://pl.wikipedia.org/wiki?curid=1715276" title="Mieczysław Buziewicz">
Mieczysław Buziewicz

Mieczysław Michał Buziewicz (ur. 1 października 1934 w Krystynopolu, zm. 14 stycznia 2007 w Lesku) – polski ekonomista i polityk, działacz sportowy i spółdzielczy, poseł na Sejm PRL IX kadencji.
Życiorys.
Urodził się w rodzinie chłopskiej. Od 1946 do 1947 należał do Związku Harcerstwa Polskiego, w latach 1948–1956 do Związku Młodzieży Polskiej, a w okresie 1957–1965 do Związku Młodzieży Wiejskiej. Kiedy po tzw. korekcie granicy polsko-radzieckiej w 1951 jego rodzinna miejscowość została przekazana Związkowi Radzieckiemu, wraz z całą ludnością polską przesiedlono go w oddany Polsce obszar powiatu ustrzyckiego. W 1958 ukończył Wyższą Szkołę Ekonomiczną w Krakowie, a w 1977 Studium Podyplomowe z zakresu ekonomiki rolnictwa w Szkole Głównej Planowania i Statystyki. Zawodowo związany z bankowością spółdzielczą, był prezesem zarządu BS w Ustrzykach Dolnych. Przez dziesięć lat zasiadał w Wojewódzkiej Radzie Narodowej w Krośnie (m.in. jako członek prezydium). Działał w Podkarpackim Okręgowym Związku Narciarskim.
W 1966 wstąpił do Zjednoczonego Stronnictwa Ludowego, był wiceprezesem Wojewódzkiego Komitetu. W latach 1985–1989 pełnił mandat posła na Sejm PRL IX kadencji z okręgu Krosno, zasiadając w Komisji Planu Gospodarczego, Budżetu i Finansów.
W 2001, w 50. rocznicę wysiedleń ludności polskiej opublikował książkę "Stąd nasz ród", jedyną książkę naukową na temat historii najnowszej powiatu sokalskiego, w której szczególny nacisk kładziony jest na losy przesiedleńców.
Odznaczony Orderem Odrodzenia Polski i Medalem 40-lecia Polski Ludowej.
Został pochowany na Cmentarzu Komunalnym w Krośnie.

</doc>
<doc id="1715278" url="https://pl.wikipedia.org/wiki?curid=1715278" title="Strefa buforowa">
Strefa buforowa

Strefa buforowa – określony obszar terytorialny na powierzchni Ziemi separujący od siebie z pewnych powodów lub w pewnych celach sąsiadujące tereny, często państwa. 
Tworzenie.
Strefy takie mogą być utworzone dla zapobieżenia niekorzystnym oddziaływaniom na rejony przemysłowe lub mieszkalne (np. ograniczenie przemocy), ochrony środowiska naturalnego w wydzielonych miejscach, jak parki narodowe, rezerwaty, itd.
Celem utworzenia obszaru może być zapobieżenie potencjalnemu konfliktowi zbrojnemu lub jego utrudnienie. W takich przypadkach danymi strefami mogą być tzw. państwa buforowe, zwykle mniejsze i słabsze, oddzielające państwa silniejsze, przy czym same państwa buforowe mogły być strefami wpływów ww. krajów dominujących. Przykładem mogą być państwa Europy Środkowej po I wojnie światowej oddzielające państwa zachodnie od bolszewickiej Rosji. Identyczną rolę wobec Polski miały w federalistycznej koncepcji Piłsudskiego pełnić niepodległe Litwa, Białoruś i Ukraina. Inną formę strefy buforowej stanowi obszar zneutralizowany lub zdemilitaryzowany. Taką strefą była Nadrenia po I wojnie światowej, rozdzielająca Francję i Niemcy, a obecnie (2020) jest nią strefa zdemilitaryzowana na Półwyspie Koreańskim.

</doc>
<doc id="1715279" url="https://pl.wikipedia.org/wiki?curid=1715279" title="Parafia św. Jana Chrzciciela w Trzciance">
Parafia św. Jana Chrzciciela w Trzciance

Parafia pw. św. Jana Chrzciciela w Trzciance – parafia rzymskokatolicka należąca do dekanatu Trzcianka, diecezji koszalińsko-kołobrzeskiej, metropolii szczecińsko-kamieńskiej. Siedziba parafii mieści się w Trzciance. Została utworzona w 1731. Obsługiwana jest przez księży Saletynów.
Miejsca święte.
Kościół parafialny.
Kościół pw. św. Jana Chrzciciela w Trzciance
Kościół parafialny został zbudowany w latach 1914-1917 w stylu neobarokowym.
Działalność parafialna.
Wspólnoty parafialne.
Przy parafii działa kilka wspólnot, m.in. "Kafarnaum", Neokatechumenalna, Straż Honorowa oraz Chór Parafialny "Pasjonata".
Biblioteka.
Od 20 kwietnia 1983 przy parafii funkcjonuje Biblioteka Parafialna, której uruchomienie rozważano już od 1976 roku. Uroczystego otwarcia oraz poświęcenia placówki dokonał biskup Wilhelm Pluta. Pierwszy księgozbiór liczył niecałe 1200 woluminów, którego katalogowaniem zajęła się grupa ochotników przy pomocy bibliotekarzy z Biblioteki Publicznej. Przez cały okres działania obsługą biblioteki zajmują się wolontariusze. Obecnie księgozbiór liczy 14000 książek, podzielonych na działy religia, beletrystyka, filozofia, historia, literatura dziecięca oraz słowniki, leksykony, encyklopedie. Biblioteka jest skomputeryzowana i korzysta z programu komputerowego MAK. Działa tu również wypożyczalnia filmów video, taśm magnetofonowych oraz płyt kompaktowych, która działa na zasadach Klubu Edukacja 2000 przy Katolickim Stowarzyszeniu Filmowców.
Trzcianecka biblioteka należy do Federacji Bibliotek Kościelnych "Fides". Kierownikiem biblioteki jest Edwin Klessa.
Dzięki wypożyczeniom międzybibliotecznym można tu korzystać ze zbiorów bibliotek Katolickiego Uniwersytetu Lubelskiego i Papieskiej Akademii Teologicznej.
Wydawnictwo.
Przy bibliotece działa wydawnictwo, które wydało m.in. broszury:
oraz książkę:
Tydzień Kultury Chrześcijańskiej.
Parafia wraz z biblioteką corocznie organizują Tydzień Kultury Chrześcijańskiej, podczas którego odbywają się koncerty, konkursy (rzeźba, malarstwo, poezja, fotografia), a także wystawy i prelekcje. Gośćmi TKCh byli m.in. Piotr Szczepanik, Paweł Łączkowski i Peter Raina. Przy organizacji Tygodnia uczestniczą także Trzcianecki Dom Kultury, Młodzieżowy Dom Kultury, Muzeum Ziemi Nadnoteckiej im. Wiktora Stachowiaka oraz Biblioteka Publiczna Miasta i Gminy im. Kazimiery Iłłakowiczówny.

</doc>
<doc id="1715286" url="https://pl.wikipedia.org/wiki?curid=1715286" title="Gont (Ziemiomorze)">
Gont (Ziemiomorze)



</doc>
<doc id="1715287" url="https://pl.wikipedia.org/wiki?curid=1715287" title="Single numer jeden w roku 2001 (USA)">
Single numer jeden w roku 2001 (USA)

Notowanie "Billboard" Hot 100 przedstawia najlepiej sprzedające się single w Stanach Zjednoczonych. Publikowane jest ono przez magazyn "Billboard", a dane kompletowane są przez Nielsen SoundScan w oparciu o cotygodniowe wyniki sprzedaży cyfrowej oraz fizycznej singli, a także częstotliwość emitowania piosenek na antenach stacji radiowych. W 2001 roku 14 singli uplasowało się na szczycie. Mimo iż 15 piosenek zajęło pozycję 1., utwór "Independent Women Part I" Destiny's Child nie jest wliczany, gdyż osiągnął najwyższe miejsce już w 2000 roku.
W 2001 roku dwunastu artystów po raz pierwszy w karierze uplasowało się na szczycie "Billboard" Hot 100, w tym m.in.: Alicia Keys, Mary J. Blige, Nickelback i OutKast. Mýa, Pink i Lil' Kim osiągnęły swój pierwszy hit numer jeden dzięki coverowi utworu "Lady Marmalade", w którego nagraniu brała również udział Christina Aguilera. Po dwie piosenki Ushera oraz Shaggy’ego zajęły miejsca 1. w notowaniu. 
"All for You" Janet Jackson był najdłużej utrzymującym się na szczycie singlem roku, spędzając na pozycji 1. siedem tygodni. Piosenka była jej dziesiątym numerem jeden na Hot 100, dając Janet czawarte miejsce na liście kobiet z największą liczbą hitów w erze rocka. Inne single, które długo przebywały na miejscu 1., to "Fallin'" Alicii Keys oraz "Family Affair" Mary J. Blige (po 6 tygodni).
Rockowy zespół Nickelback po raz pierwszy znalazł się na szczycie Hot 100 z singlem "How You Remind Me". Grupa była tym samym pierwszym kanadyjskim artystą od 1991 roku, kiedy na 1. miejscu uplasował się Bryan Adams z "(Everything I Do) I Do It For You".

</doc>
<doc id="1715291" url="https://pl.wikipedia.org/wiki?curid=1715291" title="Roke">
Roke



</doc>
<doc id="1715292" url="https://pl.wikipedia.org/wiki?curid=1715292" title="Władca Ognia Ozai">
Władca Ognia Ozai



</doc>
<doc id="1715293" url="https://pl.wikipedia.org/wiki?curid=1715293" title="Ozai">
Ozai



</doc>
<doc id="1715294" url="https://pl.wikipedia.org/wiki?curid=1715294" title="Rutilus meidingerii">
Rutilus meidingerii



</doc>
<doc id="1715296" url="https://pl.wikipedia.org/wiki?curid=1715296" title="Parafia Matki Bożej Saletyńskiej w Trzciance">
Parafia Matki Bożej Saletyńskiej w Trzciance

Parafia pw. Matki Bożej Saletyńskiej w Trzciance – parafia rzymskokatolicka należąca do dekanatu Trzcianka, diecezji koszalińsko-kołobrzeskiej, diecezji koszalińsko-kołobrzeskiej. Obsługiwana jest przez księży diecezjalnych. Siedziba parafii mieści w Trzciance.
Historia parafii.
Od 1997 funkcjonowała jako samodzielny wikariat w ramach trzcianeckiej Parafii pw. św. Jana Chrzciciela. 21 czerwca 1998 została erygowana jako parafia przez ówczesnego ordynariusza koszalińsko-kołobrzeskiego bp. Mariana Gołębiewskiego. 
Miejsca święte.
Kościół parafialny.
Kościół pw. Matki Bożej Saletyńskiej w Trzciance
Kościół (lub kaplica) parafialny, zbudowany w 1998, mieści się przy ul. Witosa 5.
Kościoły filialne i kaplice.
Kościół pw. Matki Bożej Saletyńskiej w Straduniu
W Straduniu znajduje się kościół (lub kaplica) filialny, wybudowany w 1985 i pobłogosławiony 22 września 1985.
Obszar parafii.
Miejscowości i ulice.
W granicach parafii znajdują się miejscowości

</doc>
<doc id="1715300" url="https://pl.wikipedia.org/wiki?curid=1715300" title="Estoński Legion Lotniczy">
Estoński Legion Lotniczy

Estoński Legion Lotniczy – nieformalna nazwa jednostek lotniczych Luftwaffe złożonych z Estończyków istniejących podczas II wojny światowej.
Historia.
18 października 1943 r. na lotnisku w Jöhvi, na zachód od Narwy, na bazie dwóch eskadr 127 Morskiej Zwiadowczej Grupy Lotniczej (Seeaufklärungsgruppe 127) 1 Floty Powietrznej Luftwaffe, składającej się z estońskich pilotów, została sformowana jednostka lotnicza NSG 11. Na jej czele stanął kpt. Paul Lehmann. Dowódcą 1 eskadry był por. William Laanekőrb. Uzyskała ona status samodzielnego oddziału lotniczego. Estończycy latali na samolotach Heinkel He 50. Do ich zadań należało patrolowanie Zatoki Fińskiej. Estońscy pilocy byli wysoko oceniani przez Niemców. W listopadzie 1943 r. do ośrodka szkoleniowego w Liepāja-Grobiņa na okupowanej Łotwie zostali skierowani estońscy piloci, znajdujący się dotychczas w rezerwie, po czym włączono ich w skład NSG 11. Dzięki temu 27 grudnia sformowano 3 eskadrę, którą wyposażono w samoloty Arado Ar 66. W marcu 1944 r. otrzymała ona 20 samolotów Fokker C.VE. W czerwcu szkolenie na Łotwie przeszło 26 Estończyków z personelu technicznego. W tym czasie NSG 11 bazowała na lotnisku w rejonie wsi Adavere. Wkrótce została przeniesiona na lotnisko pod wsią Karevere, na północny zachód od Tartu. Z powodu niedostatku samolotów Estończycy przeprowadzali mało lotów bojowych, co wpływało na spadek morale. Pod koniec lipca 1944 r. Armia Czerwona odcięła wojska niemieckie Grupy Armii "Północ", znajdujące się na obszarze Łotwy i Estonii. W poł. września rozpoczęły one odwrót w kierunku Rygi. W tej sytuacji NSG 11 otrzymało rozkaz przebazowania na terytorium Łotwy. Jednostka miała wówczas 17 samolotów Heinkel He 50, 13 Arado Ar 66 i 7 Fokker C.VE. Nowym miejscem stacjonowania stało się lotnisko w Blome. Jednakże już 24 września NSG 11 zostało przeniesione na lotnisko koło litewskiej wsi Tirksliai, a następnie do Libawy. Stamtąd Estończycy trafili do Prus Wschodnich na lotnisko w Heiligenbeil. 1 października do Szwecji zbiegły 2 samoloty Fokker С.VE. W odpowiedzi szef sztabu 1 Floty Powietrznej Luftwaffe gen. Klaus Siegfried Uebe uziemił wszystkich estońskich pilotów. Jednocześnie dowództwo 1 Floty wydało rozkaz o rozformowaniu wszystkich jednostek lotniczych złożonych z Estończyków i Łotyszy (ale nie było mowy o pilotach myśliwskich). 12 października jeszcze jednemu samolotowi Fokker С.VE udało się przelecieć do Szwecji.
Rozkazem z 31 maja 1944 r. w ramach 1 Floty Powietrznej Luftwaffe została utworzona estońska eskadra myśliwska. Otrzymała ona ok. 12 samolotów Fokker С.VE, pochodzących z duńskiego lotnictwa. W czerwcu do Niemiec na szkolenie odkomenderowano 5 pilotów NSG 11. Byli to: por. Karl Lumi, por. Lembit Raidal, por. Olt John Sepa, ppor. Jüri Kukk i podoficer Aksel-Meinhard Kessler. Wkrótce do Rzeszy udała się druga grupa Estończyków w składzie: por. Edgar Martenson, por. Anatol Rebane, por. Albert Vaart, ppor. Voldemar Eller i ppor. Harri Kõllo. Trzech spośród nich (L. Raidal, J. Kukk i V. Eller) zginęło w wyniku wypadków samolotowych. Od lipca Estończycy bazowali na lotnisku koło wsi Rahkja, skąd rozpoczęto dokonywać bojowych wylotów w rejon Narwy. Od września 2 pilotów estońskich: por. K. Lumi i por. J. Sepa latało w składzie niemieckiej JG 54.
Wszyscy piloci rozformowanego NSG 11 i szkolący się w Niemczech (także piloci myśliwscy) zostali zgrupowani na lotnisku Kunersdorf. Myśliwców rozdzielono pomiędzy jednostki myśliwskie. Część oficerów przeszła do 20 Dywizji Grenadierów SS. Jednakże większość pilotów otrzymała rozkaz udania się do okupowanej Danii, gdzie w Esbjerg Niemcy zamierzali utworzyć pułk spadochronowo-desantowy pod nazwą Baltische Legion Falschirmarmee. Jeden z batalionów miał składać się z Estończyków. Kiedy pomysł upadł, estońscy piloci zostali przeniesieni w grudniu 1944 r. do Dortmundu, gdzie przeszli szkolenie w zakresie obsługi dział przeciwlotniczych 88 mm. Po jego ukończeniu rozdzielono ich pomiędzy różne oddziały plot. na terytorium Rzeszy.
Estońscy piloci myśliwscy latali w składzie swoich jednostek lotniczych do końca wojny. W kwietniu 1945 r. 2 Estończyków na samolotach Fw 190A zbiegło do Szwecji.

</doc>
<doc id="1715302" url="https://pl.wikipedia.org/wiki?curid=1715302" title="Stenoza zastawki mitralnej">
Stenoza zastawki mitralnej



</doc>
<doc id="1715304" url="https://pl.wikipedia.org/wiki?curid=1715304" title="Wady zastawki mitralnej">
Wady zastawki mitralnej

Do wad zastawki mitralnej serca człowieka należą:

</doc>
<doc id="1715305" url="https://pl.wikipedia.org/wiki?curid=1715305" title="Wada mitralna">
Wada mitralna



</doc>
<doc id="1715306" url="https://pl.wikipedia.org/wiki?curid=1715306" title="Edward Chojecki">
Edward Chojecki

Edward Chojecki (ur. 3 czerwca 1926 w Wólce Tarnowskiej) – polski rolnik i polityk, poseł na Sejm PRL IX kadencji.
Życiorys.
W 1954 wstąpił do Zjednoczonego Stronnictwa Ludowego. Zasiadał w Powiatowym Komitecie tej partii w Kozienicach. Od 1969 do 1972 był prezesem koła tej partii w Grzybowie. W 1974 został członkiem m.in. Naczelnego Komitetu ZSL. Był radnym Gminnej Rady Narodowej, zasiadał też w Radzie Wojewódzkiej Patriotycznego Ruchu Odrodzenia Narodowego w Radomiu. W 1985 uzyskał mandat posła na Sejm PRL IX kadencji w okręgu Radom z ramienia ZSL, zasiadając w Komisji Rynku Wewnętrznego i Usług. Przez 27 lat był sołtysem w Grzybowie.

</doc>
<doc id="1715307" url="https://pl.wikipedia.org/wiki?curid=1715307" title="Carlos Hermosillo">
Carlos Hermosillo

Carlos Manuel Hermosillo Goytortúa (ur. 24 sierpnia 1964 w Cerro Azul w stanie Veracruz) – meksykański piłkarz występujący na pozycji napastnika. Uczestnik Mistrzostw Świata 1986 i Mistrzostw Świata 1994
Zadebiutował w Club América w sezonie 1983/1984. W rodzimym Meksyku spędził większość swojej kariery. Najlepsze lata Hermosillo to sezony 1993/1994 (35 goli) i 1994/1995 (36 goli) podczas których grał w Cruz Azul.
Dwukrotnie próbował swoich sił poza granicami Meksyku. W sezonie 1989/1990 grał w belgijskim Standard Liège, a od roku 1998 w barwach Los Angeles Galaxy zdobył 14 bramek i 15 asyst w sezonie zasadniczym oraz 5 goli i asystę w play-offach. Karierę zakończył w 2001 roku.
17 sierpnia 1986 rozpoczął na boisku bójkę z piłkarzem Chivas Guadalajara Fernando Quirarte, do której dołączyły inne osoby z obu klubów. Po tym incydencie został zawieszony na 12 meczów.
Carlos Hermosillo jest 9 w rankingu ilości rozegranych dla Meksyku meczów z 90 spotkaniami na koncie. Jest także 3 w klasyfikacji strzelców z 35 bramkami.
1 grudnia 2006 został mianowany przez prezydenta Felipe Calderóna na szefa Narodowej Komisji Sportu (Comision Nacional del Deporte).

</doc>
<doc id="1715308" url="https://pl.wikipedia.org/wiki?curid=1715308" title="Podprefektury Japonii">
Podprefektury Japonii

Podprefektura – podrzędna jednostka administracyjna w niektórych japońskich prefekturach. Podprefektury zostały utworzone w celu świadczenia usług przez samorząd prefekturalny w odległych i trudno dostępnych regionach danej prefektury. 

</doc>
<doc id="1715310" url="https://pl.wikipedia.org/wiki?curid=1715310" title="Zespół Heydego">
Zespół Heydego



</doc>
<doc id="1715312" url="https://pl.wikipedia.org/wiki?curid=1715312" title="Zespół nabytego niedoboru immunologicznego kotów">
Zespół nabytego niedoboru immunologicznego kotów



</doc>
<doc id="1715314" url="https://pl.wikipedia.org/wiki?curid=1715314" title="Zapalenie wsierdzia Libmana i Sacksa">
Zapalenie wsierdzia Libmana i Sacksa



</doc>
<doc id="1715315" url="https://pl.wikipedia.org/wiki?curid=1715315" title="Zwężenie zastawki aorty">
Zwężenie zastawki aorty



</doc>
<doc id="1715316" url="https://pl.wikipedia.org/wiki?curid=1715316" title="Zwężenie ujścia aorty">
Zwężenie ujścia aorty



</doc>
<doc id="1715317" url="https://pl.wikipedia.org/wiki?curid=1715317" title="Jerzy Chojnacki (polityk)">
Jerzy Chojnacki (polityk)

Jerzy Chojnacki (ur. 19 stycznia 1927 w Lipowcu, zm. 21 maja 2010) – polski nauczyciel, poseł na Sejm PRL IX kadencji.
Życiorys.
Od 1949 do 1962 był pracownikiem prezydium Powiatowej Rady Narodowej w Nidzicy i prezydium Wojewódzkiej Rady Narodowej w Szczecinie. W 1962 uzyskał tytuł zawodowy magistra inżyniera rolnictwa w Wyższej Szkole Rolniczej w Szczecinie, a w 1973 Podyplomowe Studium Pedagogiczne w Poznaniu. Był nauczycielem m.in. w Eksperymentalnej Szkole Przysposobienia Rolniczego w Radzinowie, w Technikum Ekonomicznym w Gryfinie oraz w latach 1974–1981 był dyrektorem Zespołu Szkół Rolniczych w Bratoszewicach. Pełnił funkcję prezesa Wojewódzkiego Komitetu Zjednoczonego Stronnictwa Ludowego w Łodzi, był także członkiem Rady Wojewódzkiej Patriotycznego Ruchu Odrodzenia Narodowego. W latach 1985–1989 pełnił mandat posła na Sejm PRL IX kadencji z okręgu Łódź-Bałuty, pracował w Komisji Edukacji Narodowej i Młodzieży, Komisji Nauki i Postępu Technicznego oraz w Komisji Współpracy Gospodarczej z Zagranicą.
Odznaczony Orderem Odrodzenia Polski i Medalem Komisji Edukacji Narodowej. Pochowany na Cmentarzu Centralnym w Szczecinie.

</doc>
<doc id="1715318" url="https://pl.wikipedia.org/wiki?curid=1715318" title="Ołeh Taran">
Ołeh Taran

Ołeh Anatolijowycz Taran, ukr. Олег Анатолійович Таран, ros. Олег Анатольевич Таран, "Oleg Anatoljewicz Taran" (ur. 11 stycznia 1960 w Ordżonikidze, w obwodzie dniepropetrowskim) – ukraiński piłkarz, grający na pozycji napastnika, trener piłkarski.
Kariera piłkarska.
Kariera klubowa.
Wychowanek DJuSSz w Ordżonikidze (od 1969) oraz Internatu Sportowego w Kijowie (od 1973). Pierwszy trener N.A. Szarikow. W 1977 został przyjęty do zespołu juniorów Dynama Kijów, a następnie przesunięty do drużyny rezerw, skąd wkrótce przeszedł do pierwszego składu. W ciągu trzech sezonów rozegrał tylko 6 spotkań, dlatego w lipcu 1980 przeszedł do Czornomoreć Odessa. Następnie odbywał służbę wojskową najpierw w SKA Odessa, a potem w CSKA Moskwa. Po zakończeniu służby wojskowej w 1983 został piłkarzem Dnipra Dniepropetrowsk, w którym zdobył największych sukcesów. W 1989 przeszedł do Metałurha Zaporoże, a w 1990 został pierwszym radzieckim piłkarzem, który wyjechał występować do Maroka, gdzie bronił barw Wydadu Casablanca. W lipcu 1990 powrócił do Metałurha Zaporoże. Jeszcze dwa razy wyjeżdżał za granicę, gdzie bronił barw klubów Hapoel Cafririm Holon i Markaryds IF i zawsze wracał do Metałurha. W 1993 występował w amatorskiej drużynie Enerhija Nowa Kachowka, skąd wyjechał do niemieckiego TSV Ettlingen. W ostatnim sezonie 1994/95 łączył funkcję piłkarza i trenera w zespole Dnipra Dniepropetrowsk.
Kariera reprezentacyjna.
Jako piłkarz radzieckiej reprezentacji U-20 zdobył w 1977 brązowe medale Juniorskich Mistrzostw Europy, a w następnym 1978 złote medale. W 1979 zdobył wicemistrzostwo Świata z radziecką reprezentacją U-20 w Japonii.
Kariera trenerska.
Jeszcze będąc piłkarzem Dnipra Dniepropetrowsk wykonywał również funkcje asystenta trenera. W sierpniu 1997 otrzymał propozycję trenować Krywbas Krzywy Róg. W lipcu 2001 został zaproszony na stanowisko głównego trenera w klubie Metałurh Zaporoże. W latach 2002-2003 przeniósł się do zagranicy, gdzie pracował w czeskim klubie SFC Opawa, a potem w słowackim Slovan Bratysława. Od 2007 do 2009 ponownie prowadził Krywbas Krzywy Róg. 13 lipca 2012 ponownie objął stanowisko głównego trenera Krywbasu Krzywy Róg. Z drużyną zdobył wysokie 6. miejsce, ale 19 maja 2013 roku ze względu na niewyznaczoną sytuację finansową klubu podał się do dymisji. 28 października 2013 został ponownie wyznaczony na stanowisko głównego trenera Metałurha Zaporoże. 7 listopada 2014 podał się do dymisji. 7 czerwca 2018 po raz kolejny stał na czele "nowego" Metałurha Zaporoże, z którym pracował do 25 czerwca 2019

</doc>
<doc id="1715319" url="https://pl.wikipedia.org/wiki?curid=1715319" title="Wilhelm Kurtz">
Wilhelm Kurtz

Wilhelm Józef Kurtz (ur. 28 maja 1935 w Kępie, zm. 14 lutego 2023 w Kundiawie) – polski duchowny katolicki, biskup diecezjalny Kundiawa w latach 1982 - 1999, arcybiskup koadiutor archidiecezji Madang w latach 1999 - 2001, arcybiskup metropolita Madang w latach 2001 - 2010, arcybiskup senior Madang od 2010 roku, misjonarz, werbista.
Kapłaństwo.
Urodził się 28 maja 1935 roku w Kępie w ówczesnych Niemczech. 
W latach 1955-1957 odbył Studium filozoficzne z całym kursem w Nysie. W latach 1957-1962 kontynuował studia teologiczne w Pieniężnie. Święcenia kapłańskie przyjął 28 stycznia 1962 z rąk biskupa Józefa Drzazgi. 
Celem odbycia rocznego kursu pastoralnego po święceniach kapłańskich, przeniesiony został w 1962 r. do Bytomia. Po jego ukończeniu pierwsze przeznaczenie otrzymał do pracy duszpasterskiej w Bytomiu jako wikariusz o. B. Skóry. 
Następnie przeniesiony został w 1964 r. na Pomorze, do Górnej Grupy, gdzie przydzielony był do pomocy o. J. Kilianowi. Tutaj prócz normalnych zajęć duszpasterskich zajął się ćwiczeniem parafialnej orkiestry dętej. 
Nowa Gwinea.
W 1966 r. otrzymał skierowanie do pracy misyjnej na Nowej Gwinei. Przez ponad pół roku zatrzymał się w Epping (Australia), gdzie uczestniczył w kursie języka angielskiego i sporadycznie udzielał się w pracy wśród polonii australijskiej. Od lipca 1967 r. znalazł się w Goglme jako pomocnik o. Holendra i rozpoczął pracę na dużej parafii. Korzystając ze swoich uzdolnień malarskich, przyoz­dobił kościół ściennymi malowidłami w miejscowym stylu oraz drogę krzyżową. 
Pierwszą samodzielną placówkę dusz­pasterską w 1968 r. objął w Mai. Rozpoczął od budowy koś­cioła z pomocą brata misyjnego. Upiększył go malowidłami ściennymi, podobnie jak w Goglme. Następnie zbudował dom dla księdza, 4 domy dla nauczycieli, przychodnię i dom dla pielęgniarki. W 1981 r. przeszedł do Koge i otrzymał nomi­nację na wikariusza generalnego w diec. Goroka. W 1982 r. został biskupem nowej diecezji Kundiawa.
Episkopat.
W 1982 r. został biskupem nowej diecezji Kundiawa. Sakrę biskupią przyjął 8 września 1982 roku. W 1999 ustanowiony arcybiskupem koadiutorem archidiecezji Madang. W lipcu 2001 w pełni objął rządy jako arcybiskup. 30 listopada 2010 papież Benedykt XVI przyjął jego rezygnację z urzędu, złożoną ze względu na wiek, czyli ukończone 75 lat.
Emerytura i śmierć.
Zmarł 14 lutego 2023.

</doc>
<doc id="1715322" url="https://pl.wikipedia.org/wiki?curid=1715322" title="Poród fizjologiczny">
Poród fizjologiczny



</doc>
<doc id="1715323" url="https://pl.wikipedia.org/wiki?curid=1715323" title="Jednorodna funkcja kwadratowa">
Jednorodna funkcja kwadratowa

Jednorodna funkcja kwadratowa – funkcja formula_1 gdzie formula_2 jest ciałem, a formula_3 liczbą naturalną, o tej własności, że dla każdych formula_4
oraz formula_9 jest pewnym funkcjonałem dwuliniowym określonym na formula_10

</doc>
<doc id="1715325" url="https://pl.wikipedia.org/wiki?curid=1715325" title="Żółtakowatość">
Żółtakowatość



</doc>
<doc id="1715326" url="https://pl.wikipedia.org/wiki?curid=1715326" title="Ksantomatoza">
Ksantomatoza



</doc>
<doc id="1715327" url="https://pl.wikipedia.org/wiki?curid=1715327" title="Z głową na karabinie">
Z głową na karabinie

Z głową na karabinie – wiersz autorstwa Krzysztofa Kamila Baczyńskiego, powstały 4 grudnia 1943 r. Wiersz opisuje postawę młodych ludzi, którzy żyli w okresie II wojny światowej. W utworze tym przez cały czas przewija się motyw kręgu, który symbolizuje strach, lęki, wojnę oraz śmierć co stwarza w utworze nastrój grozy. W wierszu przeplatają się 2 elementy: Wspomnienia szczęśliwego dzieciństwa oraz początków młodości (...„"I mnie przecież jak dymu laska wytryskała gołębia młodość"...”), jak również czasów pokoju i groza okupacji (...„"Teraz na dnie śmierci wyrastam – ja – syn dziki mego narodu"...”), tragizm wojny.

</doc>
<doc id="1715328" url="https://pl.wikipedia.org/wiki?curid=1715328" title="Jan Czapiewski">
Jan Czapiewski

Jan Czapiewski (ur. 16 listopada 1934 we wsi Zgorzałe) – polski, przedsiębiorca, polityk, poseł na Sejm PRL VIII i IX kadencji.
Życiorys.
Okupację niemiecką przeżył w Zgorzałym. W 1950 w trybie przyspieszonym ukończył siedmioklasową szkołę w Stężycy, a w 1954 Liceum Ogólnokształcące im. Józefa Wybickiego w Kościerzynie. W 1957 został agronomem rejonowym w Powiatowym Zarządzie Rolnictwa w Kartuzach. W 1958 powołano go na sekretarza gromadzkiego w Gołubiu, a od 1962 w Gromadzkiej Radzie Narodowej w Somoninie. W 1983 uzyskał tytuł zawodowy magistra inżyniera rolnictwa w Akademii Rolniczo-Technicznej w Olsztynie. Członek Zarządu Rolniczych Spółdzielni Produkcyjnych.
Był prezesem Gminnego Komitetu Zjednoczonego Stronnictwa Ludowego. W 1980 uzyskał mandat posła na Sejm PRL VIII kadencji w okręgu Gdynia, zasiadając w Komisji Gospodarki Morskiej i Żeglugi, Komisji Rolnictwa i Przemysłu Spożywczego, Komisji Rolnictwa, Gospodarki Żywnościowej i Leśnictwa oraz w Komisji Współpracy Gospodarczej z Zagranicą i Gospodarki Morskiej. W 1985 uzyskał reelekcję. W Sejmie IX kadencji zasiadał w Komisji Spraw Samorządowych oraz w Komisji Współpracy Gospodarczej z Zagranicą.
W 1975 był jednym z współzałożycieli Rolniczej Spółdzielni Produkcyjnej „Radunia”, a później wieloletnim jej prezesem. W 1989 został dyrektorem Przedsiębiorstwa Radbur. 27 lutego 2004 objął funkcję dyrektora firmy „Radbur” Sp. z o.o. 27 listopada 2008 został członkiem zarządu Spółdzielni Usługowo-Wytwórczej „Radunia”, a 11 marca 2010 Lokalnej Grupy Rybackiej Kaszuby Wieżyca.
W 2009 otrzymał prestiżową kaszubską nagrodę „Bursztynowe drzewo” za swój wkład w rozwój kultury na ziemiach kaszubskich.
Jednym z jego synów był Daniel Czapiewski – przedsiębiorca i społecznik, animator życia kulturalnego na Kaszubach (zm. w 2013).

</doc>
<doc id="1715331" url="https://pl.wikipedia.org/wiki?curid=1715331" title="Badanie neurologiczne">
Badanie neurologiczne

Badanie neurologiczne – podstawowa metoda diagnostyczna w neurologii, obejmuje badanie podmiotowe i badanie przedmiotowe układu nerwowego. W trakcie badania lekarz neurolog rejestruje poszczególne odchylenia od stanu prawidłowego u badanego pacjenta oraz stara się połączyć je w określony zespół objawów, charakterystyczny dla danej choroby. Specyfika neurologii powoduje, że oprócz, tak jak w innych specjalnościach, diagnozy syndromologicznej i etiologicznej (czyli zebrania objawów w zespół- syndrom i wnioskowania o przyczynie zaburzeń, czyli etiologii) bardzo istotna jest diagnostyka topograficzna, czyli określenie dokładnej lokalizacji (tzw. ogniska) zaburzeń. Badanie neurologiczne, które we współczesnej postaci pojawiło się w XIX wieku, a następnie było w XX wieku dalej rozwijane, jest prowadzone według zasad, umożliwiających właśnie możliwie najsprawniejszą diagnostykę topograficzno-etiologiczną układu nerwowego Jej podstawę stanowi dokładna znajomość neuroanatomii i objawów uszkodzenia układu nerwowego na poszczególnych jego poziomach.
Po badaniu podmiotowym (wywiad) i wstępnym badaniu ogólnym (stan ogólny, stan świadomości, ułożenie, budowa ciała, odżywienie, ogólny stan układu oddechowego, krążenia i innych) badający przystępuje do szczegółowego badania stanu neurologicznego: określa wygląd i budowę czaszki, obecność lub brak objawów oponowych, następnie bada 12 par nerwów czaszkowych, wraz z oceną dna oka, tułów (m.in. odruchy brzuszne), kręgosłup, kończyny górne (wygląd, ruchy mimowolne, ułożenie, napięcie mięśniowe, ruchy bierne i czynne, siłę mięśniową, odruchy, zborność, czucie, ruchy naprzemienne) i analogicznie kończyny dolne oraz chód.
Znajomość unerwienia czuciowego skóry jest niezbędna do prawidłowej oceny uszkodzeń obwodowego układu nerwowego.
Określenie prawidłowej czynności nerwów czaszkowych.
Nerw węchowy (I) - jego prawidłową czynność określa się przy wywiadzie z pacjentem, pytając czy prawidłowo odczuwa smak potraw i ogólnie zapachy. Przy wątpliwych odpowiedziach, niektóre gabinety lekarskie są wyposażone w butelki z amoniakiem (preferuje się stosowanie aromatów nie drażniących tętnicakich jak: mięta, tytoń, mydło).
Nerw wzrokowy (II) - jego prawidłową czynność określa się przy wywiadzie z pacjentem, pytając o wzrok, lub przeprowadzając badanie okulistyczne
Nerw okoruchowy (III) - jest to nerw gałkoruchowy, więc jego czynność ocenia się badając ustawienie i ruchomość gałek ocznych i powiek oraz reakcje źreniczne (włókna przywspółczulne nerwu okoruchowego odpowiedzialne są m.in. za zwężanie źrenicy, stąd przy całkowitym porażeniu nerwu III żrenica jest rozszerzona)
Nerw bloczkowy (IV) - jest to nerw gałkoruchowy, patrz nerw III
Nerw trójdzielny (V) - jest nerwem czuciowo-ruchowym; część czuciowa obejmuje włókna komórek zwoju trójdzielnego
Nerw oczny (V1) - jego zdolność ocenia się badając czucie w obrębie jego dermatomu (górna okolica oczodołu i dolna okolica czoła)
Nerw szczękowy (V2) - jego zdolność ocenia się badając czucie w obrębie jego dermatomu (okolica szczękowa)
Nerw żuchwowy (V3) - jego zdolność ocenia się badając czucie w obrębie jego dermatomu (okolica żuchwowa na skórze, okolica gardła, przednie 2/3 języka); część ruchową tego nerwu ocenie się badając ruchomość żuchwy (czyli czynność mięśni żwaczy)
Nerw odwodzący (VI) - jest to nerw gałkoruchowy, patrz nerw III
Nerw twarzowy (VII) - unerwia głównie mięśnie mimiczne; uszkodzenie tego nerwu podejrzewać można w przypadku takich objawów jak: obniżona zdolność do zmarszczenia czoła, wykrzywienie twarzy czy brak odczuwania smaku
Nerw przedsionkowo-ślimakowy (VIII) - nerw ten bezpośrednio odpowiada za zmysły słuchu i równowagi, więc jego uszkodzenie należy wiązać z niedosłyszeniem, lub nawet głuchotą
Nerw językowo-gardłowy (IX) - uszkodzenia w obrębie tego nerwu należy wiązać z takimi objawami jak: zaburzenia połykania, zanik odruchu zatoki szyjnej, brak czucia smaku na 1/3 tylnej języka, brak czucia kęsów jedzenia przy połykaniu w gardle
Nerw błędny (X) - uszkodzenia w obrębie tego nerwu wywołują m.in. zaburzoną perystaltykę jelit, przyspieszoną akcję serca, osłabienie odruchu zatoki szyjnej, czy chrypkę
Nerw dodatkowy (XI) - uszkodzenie tego nerwu powoduje niezdolność lub utrudnienie w ruchach mięśnia czworobocznego, co sprawia, że chory ma problemy ze wzruszeniem ramionami
Nerw podjęzykowy (XII) - uszkodzenie tego nerwu powoduje utrudnienie ruchów językiem. Mięsień ten, przy wystawieniu o które lekarz prosi w wywiadzie, drży, lub zbacza w jedną ze stron

</doc>
<doc id="1715332" url="https://pl.wikipedia.org/wiki?curid=1715332" title="Poduszka (anatomia)">
Poduszka (anatomia)



</doc>
<doc id="1715333" url="https://pl.wikipedia.org/wiki?curid=1715333" title="Operacja Opera">
Operacja Opera

Operacja Opera (, "Miwca Opera") znana także jako "operacja Babilon" lub "operacja Ofra" – udany atak izraelskiego lotnictwa na iracki reaktor jądrowy Tammuz 1 () w 1981 roku.
W drugiej połowie lat siedemdziesiątych Irak zakupił od Francji dwa reaktory jądrowe typu "Ozyrys". Według izraelskiego wywiadu wojskowego instalacja jądrowa została zakupiona w celu produkcji plutonu dla irackiego programu broni jądrowej.
Wywiad izraelski, znając harmonogram prac budowlanych, wiedział, że lato 1981 roku będzie ostatnią szansą na zniszczenie reaktora, zanim zostanie wypełniony paliwem jądrowym.
7 czerwca 1981 roku eskadra izraelskich samolotów F-16 wraz z eskortą F-15 zbombardowała i mocno uszkodziła budynek reaktora.
Iracki program nuklearny.
Irak rozpoczął program jądrowy w latach sześćdziesiątych, a w 1975 roku planował go rozwinąć poprzez nabycie reaktora jądrowego. Po nieudanych zabiegach, mających przekonać rząd francuski do sprzedaży reaktora gazowo-grafitowego ("AGR"), rząd iracki zgodził się na kupno reaktora badawczego typu „Ozyrys” wraz z towarzyszącymi mu laboratoriami.
Budowa kompleksu dla 40-megawatowego reaktora chłodzonego wodą, rozpoczęła się w 1979 roku w Ośrodku Badań Jądrowych im. 17 lipca, 18 kilometrów na południowy wschód od Bagdadu. Irakijczycy nadali reaktorowi nazwę Tammuz 1, na cześć miesiąca w kalendarzu babilońskim, podczas którego partia Baas doszła do władzy w 1968 roku.
Oficjalnie twierdzono, że jedynym przeznaczeniem reaktorów są badania. Umowa między Francją a Irakiem nie przewidywała programów militarnych. Według obserwatorów Irak nie miał możliwości rozwijania broni jądrowej. Dyrektor generalny MAEA potwierdził, że inspekcje jądrowych reaktorów badawczych w pobliżu Bagdadu, nie wykazały żadnych nieprawidłowości. Według amerykańskiej prywatnej agencji wywiadowczej Stratfor reaktor był bliski możliwości produkcji wzbogaconego plutonu.
Przygotowania do nalotu na reaktor.
Odległość między izraelskimi bazami wojskowymi a reaktorem była znaczna – ponad 1600 kilometrów, co oznaczało brak bezpośredniego wsparcia dla hipotetycznych sił militarnych operujących na lądzie. Samoloty transportowe zostałyby zniszczone przez obronę przeciwlotniczą Iraku. Operacja straciłaby także w sobie element zaskoczenia, powodując wysokie straty. Dodatkowym problemem byłoby przekroczenie granicy Jordanii i Arabii Saudyjskiej. Ponadto izraelski wywiad nie mógł zagwarantować dokładnych danych wywiadowczych na temat stanu irackiej obrony.
Po długich naradach izraelski Sztab Generalny zdecydował się wyłącznie na operację powietrzną. Wyposażona w dodatkowe zbiorniki paliwa eskadra silnie uzbrojonych F-16 wraz z eskortą F-15 zdolna była do wykonania precyzyjnego ataku bez dodatkowego tankowania w powietrzu.
Na izraelskiej pustyni Negew zbudowano makietę wznoszonego w Iraku kompleksu. Przy jej pomocy piloci ćwiczyli celność bombardowań.
Izraelscy wojskowi postanowili również, iż niezbędne jest zniszczenie reaktora, zanim zostanie uruchomiony, w przeciwnym razie atak na reaktor mógłby spowodować opad radioaktywny, powodując śmierć dziesiątków tysięcy ludzi. Wielu europejskich naukowców pracowało przy budowie reaktora, dlatego postanowiono zaatakować w niedzielę, kiedy większości naukowców nie będzie w pracy. Izrael nie chciał pogarszać już nadszarpniętych stosunków z Francją i Włochami.
Po informacjach wywiadu, iż pręty paliwowe zostały załadowane na statek płynący z Francji do Iraku, izraelski rząd – pod kierownictwem Menachema Begina – dał zielone światło dla przeprowadzenia operacji.
Atak.
Do ataku zostało przydzielonych osiem myśliwców F-16: "107", "113", "118", "129" z 117 Eskadry IAF oraz "239", "240", "243" i "249" z 110 Eskadry IAF. Każdy z samolotów został wyposażony w dodatkowe zewnętrzne odczepiane zbiorniki paliwa oraz dwie 900-kilogramowe bomby ogólnego przeznaczenia Mark 84. Do zadania została również przypisana eskadra sześciu F-15 z 136 Dywizjonu, w celu zapewnienia eskorty.
W akcji brał również śmigłowiec Bell 212 z komandosami na pokładzie, posiadający dodatkowe zbiorniki z paliwem, oraz samolot-cysterna Boeing 707 (oficjalnie odbywający zwykły czarterowy rejs). Boeing miał za zadanie zatankować w locie lecące w kierunku Iraku samoloty. Dowódcą został generał Dawid Iwry, szef wojsk lotniczych, pomysłodawca operacji i jej główny architekt. Na dowódcę polowego mianowano podpułkownika Zeewa Raza. Oprócz niego w skład formacji uderzeniowej wchodzili: Amos Jadlin, Dobbi Jaffe, Hagaj Kac, Amir Nachumi, Jiftach Spektor, Relik Szafir i Ilan Ramon.
7 czerwca 1981 roku, o 15:55 czasu lokalnego (12:55 GMT) (w wigilię Szawuot, żydowskiego "Święta Tygodni") rozpoczęła się operacja. Samoloty wystartowały z bazy sił powietrznych w Etzion ("wówczas należącej do Izraela"), lecąc na wysokości około 100–150 metrów skierowały się nad Ejlat i Akabę, następnie nieznacznie zmieniając kurs na południe, lecąc wzdłuż granicy Jordanii z Arabią Saudyjską. Trasa ta zaplanowana była w taki sposób, aby myśliwce nie zbliżały się zbytnio do osad arabskich w obu państwach. W początkowej fazie lotu, nad Morzem Czerwonym, samoloty przypadkowo przeleciały na wysokości około 100 metrów, bezpośrednio nad prywatnym jachtem Husajna ibn Talala, króla Jordanii. Zaniepokojony król rozpoznał izraelskie oznaczenia, pojmując istotę ich misji, bezskutecznie próbował ostrzec Irakijczyków.
Po przekroczeniu granicy Arabii Saudyjskiej samoloty klucza uderzeniowego i eskorty kontynuowały lot nad pustynią aż do okolic Bagdadu. Była to częściowo długa i okrężna trasa, która miała za zadanie zmniejszenie szansy wykrycia przez wrogie radary i naziemne stanowiska obrony przeciwlotniczej.
W odległości 1000 kilometrów od celu operacja nieco się skomplikowała przez zewnętrzne zbiorniki paliwa. Samoloty były tak mocno obciążone, że dodatkowe zbiorniki paliwa wyczerpały się już w drodze do obiektu. Same zbiorniki zostały odrzucone dopiero po ataku, pośrodku saudyjskiej pustyni.
Po osiągnięciu irackiej przestrzeni powietrznej, eskadra podzieliła się na dwa odrębne zespoły. Pierwszy zespół składał się z dwóch F-15 stanowiących ścisłą eskortę dla reszty samolotów F-16, natomiast druga grupa złożona tylko z myśliwców F-15, miała za zadanie przeprowadzić dywersję w przestrzeni powietrznej wroga oraz stanowić rezerwę podczas ataku.
Bezpośrednio przed atakiem myśliwce leciały na wysokości do 30 metrów nad ziemią, chroniąc się w ten sposób przed wykryciem przez radar zainstalowany w pobliżu reaktora. O 18:35 lokalnego czasu (14:35 GMT), gdy grupa F-16 znalazła się w odległości około 20 km na wschód do reaktora, myśliwce włączyły dopalacze i na pełnej mocy rozpoczęły wznoszenie się. Z chwilą osiągnięcia ok. 2130 m, każdy z myśliwców lecący prędkością ok. 1100 km/h zaczął wchodzić w lot nurkowy pod kątem 35 stopni. F-16 zrzuciły bomby z wysokości 3500 stóp (około 1070 m), każdy samolot w 5-sekundowym odstępie. Razem w cel spadło osiem bomb, a pozostałe osiem w pobliżu celu ataku. Z chwilą wypowiedzenia hasła „Eshkol 8 - Everybody Charlie!” ostatnie bomby zostały zrzucone. Każda bomba była wyposażona w bezpiecznik opóźniający eksplozję. Opóźnienie miało na celu umożliwienie głębszej penetracji obiektu przez bomby, zwiększając tym samym szkody spowodowane eksplozją. Reaktora bronił autonomiczny system obrony przeciwlotniczej, zintegrowany z działkami przeciwlotniczymi, rakietami oraz systemem radarowym i naprowadzającym. Sam reaktor został otoczony wysokim wałem ziemi.
Po wykonanym nalocie, myśliwce wzniosły się na pułap 12 200 m i pełną mocą silników skierowały się w stronę Izraela. Samoloty zostały wykryte przez radary i istniało niebezpieczeństwo pojawienia się irackich myśliwców. Pomimo tego zagrożenia, samoloty nie niepokojone przez wroga powróciły do bazy. Czas operacji wyniósł 2 godziny i 45 minut.
Reaktor atomowy został zniszczony. Komandosi, którzy podświetlili cel, odlecieli z Iraku, korzystając ze śmigłowca Bell 212. Podczas nalotu życie straciło 10 Irakijczyków oraz 1 francuski naukowiec.
Atak został przeprowadzony późnym popołudniem również dlatego, aby zbliżający się zmrok zapewnił ochronę ewentualnym zestrzelonym pilotom, poszukiwanym przez wroga. W stan pogotowia postawiono izraelski zespół poszukiwania ratowniczego ("Combat Search and Rescue Team", CSAR), przeszkolony w poszukiwaniach nocnych.
Jednym z pilotów, biorących udział w operacji, był późniejszy pierwszy izraelski kosmonauta Ilan Ramon.
Reakcja społeczności międzynarodowej.
Działania Izraela zostały potępione przez społeczność międzynarodową. Zgromadzenie Ogólne ONZ przyjęło rezolucję określającą operacje jako bezprecedensowy akt agresji, w rezolucji zobowiązano Izrael do szybkiej i właściwej wypłaty odszkodowania za szkody i straty spowodowane w ataku. Rezolucja stanowczo wzywała Izrael do powstrzymania się od podejmowania takich działań w przyszłości.
Debata przed przyjęciem rezolucji odzwierciedliła odmienne stanowiska państw członkowskich w takich kwestiach, jak rozprzestrzenianie broni jądrowej w regionie i celowość działań Izraela. Niektóre kraje wyraziły poparcie dla wykorzystania energii jądrowej do celów pokojowych, jednocześnie zdecydowanie sprzeciwiając się tajnemu rozwojowi broni nuklearnej przez Izrael.
Przedstawiciel Francji stwierdził, że jedynym celem reaktora były badania naukowe. Umowa między Francją a Irakiem wykluczała jego wykorzystanie do celów wojskowych. Według Wielkiej Brytanii Irak nie miał możliwości rozwijania broni jądrowej. Dyrektor generalny MAEA potwierdził, że inspekcje reaktorów badawczych w pobliżu Bagdadu nie wykazały żadnych niezgodności. Niektóre kraje wezwały do nałożenia sankcji wobec Izraela, na mocy rozdziału VII Karty Narodów Zjednoczonych.
Ponadto Rada Bezpieczeństwa Organizacji Narodów Zjednoczonych stanowczo potępiła atak jako wyraźne pogwałcenie Karty, przyznając Irakowi prawa do odpowiedniego zadośćuczynienia za spowodowane zniszczenia. W dalszej części rezolucji wezwano Izrael do udostępnienia własnych obiektów jądrowych w ramach MAEA.
Część krajów wyraziła niezadowolenie z rezolucji Rady Bezpieczeństwa, uznając ją za zbyt łagodną. Zalecano, aby Rada nałożyła sankcje na Izrael.
Działania dyplomatyczne poprzedzające atak.
Izrael dowiedział się o istnieniu programu budowy reaktora podczas pierwszej kadencji Icchaka Rabina, uznając posiadanie reaktora jądrowego przez Irak za bezpośrednie zagrożenie. Irak zapowiedział, że jego zainteresowania w dziedzinie energii jądrowej mają podłoże pokojowe oraz podkreślał bycie sygnatariuszem Układu o nierozprzestrzenianiu broni jądrowej (NPT). Sama budowa reaktorów była monitorowana w ramach Międzynarodowej Agencji Energii Atomowej (MAEA).
Minister spraw zagranicznych Izraela, Mosze Dajan podjął się negocjacji dyplomatycznych z Francją oraz Włochami. W zamian za korzyści handlowe, próbowano zastopować program, jednakże nie udało się uzyskać zapewnienia o wstrzymaniu budowy. Izrael nie był w stanie przekonać rządu Valéry’ego Giscarda d’Estainga czy François Mitterranda do zaprzestania pomocy dla irackiego programu jądrowego.
Reaktory miały być wysłane z wojskowej bazy w miasteczku Seyne sur Mer. Jednak podróż na Bliski Wschód nie odbyła się – na trzy dni przed terminem wysyłki, 6 kwietnia 1979 roku, ładunek wyleciał w bazie w powietrze. Do zamachu przyznał się nikomu nieznany Francuski Ruch Ekologiczny. Przystąpiono do naprawy uszkodzonych rdzeni, a technicy kontynuowali prace nad budową reaktorów. W połowie 1980 roku, Paryż przygotował się do wysyłki 12 kilogramów wzbogaconego uranu dla irackich reaktorów.
Współpraca z Iranem podczas operacji Opera.
Pomimo konfliktu między Iranem a Izraelem po rewolucji islamskiej w 1979 roku, doszło pomiędzy oba krajami do współpracy podczas przygotowywań operacji. Wpływ na nawiązanie współpracy miał historyczny konflikt pomiędzy Persami i Arabami, a także trwająca wojna iracko-irańska. Współpraca opierała się na dostarczeniu map oraz informacji, przydatnych podczas ataku.
Rezultaty.
Operacja zakończyła się sukcesem. Kompleks został poważnie uszkodzony. Jedenastu mężczyzn – dziesięciu irackich żołnierzy i jeden francuski naukowiec – zostało zabitych w czasie nalotu. Izrael stwierdził, że ofiary były winą niecelnego ognia obrony przeciwlotniczej, a nie skutkiem bombardowania. Żaden z myśliwców nie został uszkodzony przez iracką obronę. Choć prawie bez paliwa, wszystkie czternaście samolotów powróciło na izraelskie terytorium, lądując bezpiecznie.
Sam kompleks został kompletnie zniszczony przez amerykańskie lotnictwo podczas I wojny w Zatoce Perskiej w 1991 roku.

</doc>
<doc id="1715335" url="https://pl.wikipedia.org/wiki?curid=1715335" title="Sapera">
Sapera

Sapera (z hindi: सांप "sap" "wąż") – kasta (jedna z tzw. scheduled castes) w Indiach, której członkowie tradycyjnie zajmują się zawodowo pracami związanymi w jakiś sposób z wężami: bywają najczęściej zaklinaczami bądź łowcami węży. Z racji zawodu który związany jest ze skórami i śmiercią zwierząt uważani są za kastę nieczystą, niemniej jednak cieszą się pewnym prestiżem ze względu na ryzyko i użyteczność. Bywają wzywani, gdy trzeba pozbyć się węża z domu lub usunąć truciznę, w przypadku ukąszenia przez węża. Ich znajomość ziół leczniczych jest bardzo ceniona zwłaszcza w odległych regionach wiejskich, gdzie zwykła pomoc medyczna jest rzadkością.
Sapera jako uliczni zaklinacze węży są często spotykani na ulicach miast północnoindyjskich, pomimo wprowadzonego zakazu tego typu przedstawień. Instrument muzyczny wykorzystywany w tej działalności nosi nazwę pungi lub "been".

</doc>
<doc id="1715343" url="https://pl.wikipedia.org/wiki?curid=1715343" title="Billy Burke">
Billy Burke

Billy Burke, właśc. William Albert Burke (ur. 25 listopada 1966 w Bellingham) – amerykański aktor, scenarzysta i producent filmowy.
Życiorys.
Urodził się i wychowywał w Bellingham, w stanie Waszyngton. Mając dziewięć lat uczył się śpiewu, a w wieku piętnastu lat dołączył do zespołu muzycznego. Po studiach na wydziale dramatu na Western Washington University, występował w Annex Theater w Seattle, New City Festival i A.H.A. Theater. 
Po raz pierwszy trafił na kinowy ekran w niezależnej komedii muzycznej fantasy "Daredreamer" (1990). Uznanie zdobył dzięki roli Joeya Cortino, „psychotycznego” starszego syna zwariowanego ojca chrzestnego Vincenza (Lloyd Bridges) w komedii kryminalnej Jimy’ego Abrahamsa "Mafia!" (1998). 
Grał gościnnie w serialach: Paramount Pictures "" ("Star Trek: Deep Space Nine"), Fox "Ich Pięcioro" ("Party of Five", 1994, 1996) i "24 godziny" ("24", 2002−2003).

</doc>
<doc id="1715344" url="https://pl.wikipedia.org/wiki?curid=1715344" title="Gwiaździaki">
Gwiaździaki

Gwiaździaki (łac. "astrocytomata") – grupa nowotworów ośrodkowego układu nerwowego wywodzących się z komórek gleju gwiaździstego (astrocytów).
Należą do nich:

</doc>
<doc id="1715345" url="https://pl.wikipedia.org/wiki?curid=1715345" title="Metopimazyna">
Metopimazyna

Metopimazyna () – organiczny związek chemiczny, lek o działaniu przeciwwymiotnym z grupy pochodnych fenotiazyny.
Własności farmakologiczne i mechanizm działania.
Metopimazyna jest antagonistą receptorów dopaminergicznych D2 w obrębie pola najdalszego mózgu. Działa ośrodkowo poprzez hamowanie ośrodka wymiotnego, a także obwodowo zmniejszając wrażliwość nerwów cholinergicznych. Słabo przenika barierę krew-mózg. Maksymalne stężenie w osoczu po podaniu doustnym osiąga po 30 minutach. Jest szybko metabolizowana przez przekształcenie grupy karbamoilowej do pochodnej kwasowej i wydalana w postaci zmetabolizowanej, głównie z moczem. Działa wybiórczo przeciwwymiotnie 150 razy silniej niż chloropromazyna.
Wskazania.
Nudności, wymioty. Przy nietolerancji na cytostatyki, tuberkulostatyki, antybiotyki i salicylany. Może być podawany doustnie, doodbytniczo lub dożylnie.
Postacie handlowe.
Obecnie żaden preparat nie jest dopuszczony do obrotu na terytorium Polski.

</doc>
<doc id="1715346" url="https://pl.wikipedia.org/wiki?curid=1715346" title="Astrocytomata">
Astrocytomata



</doc>
<doc id="1715347" url="https://pl.wikipedia.org/wiki?curid=1715347" title="Astrocytoma">
Astrocytoma



</doc>
<doc id="1715349" url="https://pl.wikipedia.org/wiki?curid=1715349" title="Atiba Hutchinson">
Atiba Hutchinson

Atiba Hutchinson (ur. 8 lutego 1983 w Brampton) – kanadyjski piłkarz pochodzenia trynidadzkiego, grający na pozycji środkowego lub defensywnego pomocnika.
Kariera klubowa.
Hutchinson urodził się w stanie Ontario. Jego rodzice pochodzą z Trynidadu i Tobago. Karierę piłkarską rozpoczął w klubie York Region Shooters. W 2002 roku grał w jego barwach w rozgrywkach Canadian Professional Soccer League. W tym samym roku przeszedł do Toronto Lynx i występował przez pół roku w amerykańskiej USL First Division.
W 2003 roku Hutchinson wyjechał do Szwecji i został zawodnikiem klubu Östers IF z miasta Växjö. 8 kwietnia 2003 zadebiutował w pierwszej lidze szwedzkiej w przegranym 0:4 domowym spotkaniu z Djurgårdens IF, jednak na koniec sezonu 2003 zespół spadł do drugiej ligi.
Po spadku Östers Hutchinson został zawodnikiem Helsingborgs IF. Swoje pierwsze spotkanie w Helsingborgu rozegrał 3 kwietnia 2004 przeciwko Landskronie BoIS (1:1). W Helsingborgu grał przez dwa lata i w tym okresie rozegrał 49 spotkań i zdobył 6 goli w lidze szwedzkiej.
W 2006 roku Hutchinson odszedł z Helsingborga do duńskiego FC København, a w lidze duńskiej zadebiutował 12 marca 2006 w meczu z Brøndby IF (0:3). W FC København stał się podstawowym zawodnikiem i w 2006 roku wywalczył mistrzostwo Danii, a także wygrał Royal League. W 2007 roku obronił ze swoim klubem tytuł mistrzowski. Z kolei w 2009 roku zdobył z FC København dublet - mistrzostwo oraz Puchar Danii.
Od sezonu 2010 Hutchinson stał się graczem drużyny PSV Eindhoven. W sezonie 2011/2012 zdobył z nim Puchar Holandii.
W 2013 roku przeszedł do Beşiktaşu JK. We wszystkich rozgrywkach w klubie rozegrał już ponad 200 meczy. Dwukrotnie zdobył Süper Lig.
Kariera reprezentacyjna.
Hutchinson występował w młodzieżowych reprezentacjach Kanady na różnych szczeblach wiekowych. W 2001 roku wystąpił z Kanadą U-20 na Mistrzostwach Świata 2001, a w 2003 roku na Mistrzostwach Świata 2003.
W dorosłej reprezentacji Kanady Hutchinson zadebiutował 18 stycznia 2003 roku w przegranym 0:4 towarzyskim meczu ze Stanami Zjednoczonymi. Z Kanadą wystąpił w Złotym Pucharze CONCACAF 2005 oraz w Złotym Pucharze CONCACAF 2007. W 2006 roku został wybrany Piłkarzem Roku w Kanadzie.

</doc>
<doc id="1715351" url="https://pl.wikipedia.org/wiki?curid=1715351" title="Arar">
Arar

Arar (arab. عرعر) – miasto w północno-wschodniej Arabii Saudyjskiej, położone 60 kilometrów od granicy z Irakiem; stolica Północnej Prowincji Granicznej. Według spisu ludności z 2010 roku liczyło 167 057 mieszkańców. Ośrodek przemysłowy.

</doc>
<doc id="1715352" url="https://pl.wikipedia.org/wiki?curid=1715352" title="Objaw Broadbenta">
Objaw Broadbenta

Objaw Broadbenta – rzadki objaw wciągania dolnej krawędzi żeber do wnętrza klatki piersiowej podczas skurczu serca, obserwowany w przewlekłym zaciskającym zapaleniu osierdzia. Opisał go w 1895 roku Walter Broadbent (1868–1951).

</doc>
<doc id="1715353" url="https://pl.wikipedia.org/wiki?curid=1715353" title="Józef Goldszmit">
Józef Goldszmit

Józef Goldszmit (ur. 1844 w Hrubieszowie, zm. 26 kwietnia 1896) – publicysta polsko-żydowski, adwokat warszawski, ojciec Janusza Korczaka (Henryka Goldszmita), brat Jakuba Goldszmita.
Życiorys.
Urodził się w Hrubieszowie jako syn Hersza Goldszmita, lekarza, zwolennika Haskali (ruchu oświecenia żydowskiego) i Chany z domu Rajs. Uczył się w liceum w Lublinie, studiował prawo  w Szkole Głównej Warszawskiej, przemianowanej na Cesarski Uniwersytet Warszawski, ukończył studia w 1870 i otrzymał tytuł magistra na podstawie pracy"," ogłoszonej drukiem w roku następnym. Podczas studiów publikował w prasie (m.in. w „Izraelicie”) korespondencje, życiorysy sławnych Izraelitów, artykuły o potrzebie świeckiego szkolnictwa żydowskiego oraz tyczące dziejów narodu żydowskiego w diasporze, Osobno wydał: "Wizerunki wsławionych Żydów. I. Sir Moses Montefiore." 1867 (z dedykacją dla ojca)", drugą część Wizerunków" zatytułowaną "Achilles Fould," 1869 oraz "Córkę handlarza. Obrazek z czasów ostatniej epidemii w Warszawie," 1868 (dedykowany matce). 
W 1871-1874 odbywał aplikację sądową w Lublinie. Następnie przebywał w Kaliszu. Tam 27 maja 1874 pojął za żonę Cecylię Gębicką; małżonkowie zamieszkali na stałe w Warszawie przy ulicy Podwale 46. Józef rozpoczął pracę jako niższej rangi adwokat, tzw. patron przy trybunale cywilnym. Następnie już jako adwokat przysięgły przyjmował interesantów w mieszkaniu przy ul. Bielańskiej 18 (tu w 1878 lub 1879 urodził się jego syn Henryk Goldszmit, znany później jako Janusz Korczak), Miodowej 15 (1883-85), Miodowej 19 (1886), przy placu Krasińskich 3 (1888-90). W 1891-94 mieszkał z rodziną przy ul. Świętojerskiej 28. Prawdopodobnie w tym czasie zaczęły się jego problemy ze zdrowiem. W 1892 przebywał na kuracji w Nałęczowie. Był też kilkakrotnie hospitalizowany w zakładach dla psychicznie chorych. Pogarszająca się w związku z tym sytuacja finansowa, spowodowała kolejne przeprowadzki: na Leszno 18 (w 1885) następnie na Nowosenatorską 6 (1896).
Józef Goldszmit zmarł 26 kwietnia 1896 roku. Został pochowany w alei głównej cmentarza żydowskiego przy ulicy Gęsiej (obecnie Okopowa) w Warszawie (kwatera 71, rząd 2).

</doc>
<doc id="1715362" url="https://pl.wikipedia.org/wiki?curid=1715362" title="Grusza japońska">
Grusza japońska



</doc>
<doc id="1715364" url="https://pl.wikipedia.org/wiki?curid=1715364" title="Pyrus pyrifolia">
Pyrus pyrifolia



</doc>
<doc id="1715369" url="https://pl.wikipedia.org/wiki?curid=1715369" title="Funkcja rzeczywista">
Funkcja rzeczywista

Funkcja rzeczywista – funkcja, której przeciwdziedzina jest podzbiorem zbioru liczb rzeczywistych; innymi słowy jest to funkcja o wartościach rzeczywistych: "f":"X"→"Y", "Y"⊆ℝ. Czasem znaczenie tego terminu jest:
Teorię funkcji rzeczywistych zalicza się do analizy matematycznej, choć funkcje rzeczywiste rozumiane szeroko pojawiają się też w innych dyscyplinach:
Fundamentem fizyki i całej nauki empirycznej są wielkości mierzalne określone funkcjami rzeczywistymi – nie tylko te geometryczne (odległość, długość, pole powierzchni, objętość, miara kąta), ale też masa, temperatura czy ładunek elektryczny.
Podtypy i problemy.
Funkcja rzeczywista może być określona w sposób jawny lub uwikłany. Ponieważ zbiór liczb rzeczywistych jest uporządkowany, funkcje o wartościach rzeczywistych można podzielić na ograniczone i nieograniczone oraz wyróżniać ekstrema globalne. Zagadnieniom tego typu są poświęcone całe dyscypliny matematyczne jak rachunek wariacyjny.
Jeśli dziedzina jest wyposażona w dodatkowe struktury, to dla takich funkcji można definiować dalsze pojęcia i wyróżniać szczególne klasy:
Funkcje rzeczywiste same bywają używane do definiowania pewnych struktur, np. przestrzeni metrycznych i pseudometrycznych.
Rozwinięto teorie równań funkcyjnych – zwłaszcza różniczkowych i różnicowych – w których niewiadomymi są funkcje rzeczywiste. Równania takie można rozwiązywać w sposób przybliżony, rozważając ciągi funkcyjne; dzieje się tak, ponieważ funkcje rzeczywiste z ustalonego zbioru tworzą przestrzeń topologiczną, przez co wśród ciągów takich funkcji można wyróżnić te zbieżne. Wszystkie funkcje rzeczywiste z ustalonego zbioru tworzą także przestrzeń liniową, a konkretniej liniowo-topologiczną. Przez to takie przestrzenie funkcyjne należą do obszaru badań analizy funkcjonalnej.
Przypadek zmiennej rzeczywistej.
Do funkcji tego rodzaju stosują się wszystkie powyższe koncepcje i niektóre dodatkowe zagadnienia, np. szczególne rodzaje nieciągłości i punkty przegięcia. Oprócz tego:
Funkcje rzeczywiste zmiennej rzeczywistej dzieli się na elementarne i specjalne. Wśród tych pierwszych wyróżnia się funkcje algebraiczne, a pozostałe nazywa przestępnymi. Do funkcji algebraicznych zalicza się rzeczywiste funkcje wymierne, w tym rzeczywiste wielomiany. Wśród elementarnych funkcji przestępnych szczególnie często używane są funkcje wykładnicze, logarytmiczne, trygonometryczne oraz wartość bezwzględna i różne funkcje schodkowe.
Funkcje tego typu są niewiadomymi w równaniach różniczkowych zwyczajnych.

</doc>
<doc id="1715370" url="https://pl.wikipedia.org/wiki?curid=1715370" title="Pungi">
Pungi

Pungi, bin, ang. been – ludowy instrument indyjski, prymitywna odmiana dud, używany zwłaszcza przez ulicznych zaklinaczy węży, zwanych sapera. 
Posiada pudło rezonansowe wykonane z wysuszonej tykwy lub skorupy kokosa, w którą wetknięte są dwie piszczałki zrobione z trzciny lub bambusa. Jedna, o nazwie "dandi" służy do grania, posiada kilka otworów, natomiast druga pełni rolę piszczałki basowej.
Nazwa "bin" najprawdopodobniej wywodzi się z sanskrytu: venu "bambus", nie należy mylić ze strunowym instrumentem zwanym vina, "veena" lub "bin". "Pungi" natomiast to ogólne indyjskie określenie na "piszczałkę".

</doc>
<doc id="1715373" url="https://pl.wikipedia.org/wiki?curid=1715373" title="Marian Zembala">
Marian Zembala

Marian Zembala (ur. 11 lutego 1950 w Krzepicach, zm. 19 marca 2022 w Zbrosławicach) – polski lekarz, kardiochirurg, profesor nauk medycznych, w 2015 minister zdrowia, poseł na Sejm VIII kadencji. Kawaler Orderu Orła Białego.
Życiorys.
Wykształcenie i działalność zawodowa.
W rodzinnych Krzepicach ukończył szkołę podstawową i liceum. Marian Zembala wspominał, że tamtejsi nauczyciele rozbudzili w nim zainteresowanie medycyną. W 1974 ukończył z wyróżnieniem studia na Wydziale Lekarskim Akademii Medycznej we Wrocławiu, otrzymał równocześnie ogólnopolskie wyróżnienie "Primus Inter Pares". Od 1975 do 1981 był asystentem i starszym asystentem w Klinice Chirurgii Serca tej uczelni. Po uzyskaniu stopnia doktora nauk medycznych objął stanowisko adiunkta. Od 1980 przez kilka lat przebywał w Holandii na stażu naukowym na Uniwersytecie w Utrechcie, skąd w 1985 powrócił na zaproszenie profesora Zbigniewa Religi, by podjąć pracę w utworzonej wówczas, i kierowanej przez niego, Katedrze i Klinice Śląskiej Akademii Medycznej w Zabrzu. Był uczestnikiem pierwszej udanej transplantacji serca w zespole Zbigniewa Religi. Specjalizował się następnie w zakresie kardiochirurgii. W 1992 habilitował się na podstawie dorobku naukowego oraz rozprawy pt. "Chirurgiczna reperfuzja mięśnia sercowego w świeżym zawale". W latach 1992–1995 był członkiem rady naukowej World Society of Cardio-Thoracic Surgeons.
W 1993 objął funkcję dyrektora Śląskiego Centrum Chorób Serca w Zabrzu. W 1997 został członkiem Krajowej Rady Transplantacyjnej, a w latach 1997–1999 był prezesem Polskiego Towarzystwa Transplantacyjnego. W 1998 otrzymał tytuł profesora nauk medycznych. Doszedł do stanowiska profesora zwyczajnego Śląskiego Uniwersytetu Medycznego i kierownika Katedry Kardiochirurgii i Transplantologii. W pracy zawodowej Marian Zembala specjalizował się w transplantologii serca i płuc, w 1997 jako pierwszy w Polsce wykonał transplantację pojedynczego płuca. W 2001 jako pierwszy w Polsce przeszczepił choremu płuco-serce, dokonał także zabiegu wszczepienia by-passów 103-letniej pacjentce. W 2011 został przewodniczącym rady naukowej przy ministrze zdrowia, a także krajowym konsultantem z zakresu kardiochirurgii.
Był promotorem kilkunastu prac doktorskich, był członkiem krajowym korespondentem Polskiej Akademii Umiejętności, a także członkiem Komitetu Nauk Klinicznych Polskiej Akademii Nauk, Polskiego Towarzystwa Kardiologicznego, International Society for Heart and Lung Transplantation. Pełnił funkcję redaktora naczelnego czasopism naukowych „Kardiochirurgia i Torakochirurgia Polska” oraz „Interactive CardioVascular and Thoracic Surgery”. W kadencji 2017–2018 zajmował stanowisko prezesa Europejskiego Towarzystwa Kardio-Torakochirurgicznego (EACTS).
W 2017 ukazał się wywiad rzeka z Marianem Zembalą pt. "Spotkania. Opowieść o wierze w człowieka", który przeprowadził Dawid Kubiatowski.
Działalność polityczna.
W wyborach samorządowych w 2014 z ramienia Platformy Obywatelskiej uzyskał mandat radnego Sejmiku Województwa Śląskiego V kadencji. Kandydował z pierwszego miejsca w okręgu 5 i uzyskał 27 275 głosów. 15 czerwca 2015 premier Ewa Kopacz poinformowała o wysunięciu jego kandydatury na urząd ministra zdrowia. Następnego dnia został zaprzysiężony na tym stanowisku przez prezydenta Bronisława Komorowskiego.
W wyborach parlamentarnych w 2015 jako kandydat Platformy Obywatelskiej uzyskał w okręgu katowickim mandat poselski, otrzymując 53 610 głosów. 16 listopada 2015 zakończył pełnienie funkcji ministra. W 2019 nie ubiegał się o poselską reelekcję.
Życie prywatne.
Syn Kazimierza i Krystyny. Zamieszkał w Tarnowskich Górach. Był żonaty z Hanną, miał czworo dzieci: Michała, Joannę, Pawła i Małgorzatę.
W 2018 przeszedł udar mózgu, od tego czasu poruszał się na wózku inwalidzkim. Zmarł 19 marca 2022 wskutek utonięcia w basenie na terenie swojego domu w Zbrosławicach. Według wstępnych ustaleń prowadzonego przez prokuratora postępowania przyczyną było samobójstwo. Marian Zembala pozostawił też list pożegnalny. Pochowany na cmentarzu w Zbrosławicach.
Odniesienia w kulturze.
W filmie "Bogowie" (2014) w rolę Mariana Zembali wcielił się Piotr Głowacki. Sam Marian Zembala zagrał w nim epizodyczną rolę członka komisji etyki lekarskiej, przed którą stawił się Zbigniew Religa (grany przez Tomasza Kota).

</doc>
<doc id="1715374" url="https://pl.wikipedia.org/wiki?curid=1715374" title="Port lotniczy Taif">
Port lotniczy Taif

Port lotniczy At-Ta’if – port lotniczy położony w mieście At-Ta’if. Jest jednym z największych portów lotniczych w Arabii Saudyjskiej. Wbrew nazwie obsługuje on również połączenia zagraniczne.

</doc>
<doc id="1715376" url="https://pl.wikipedia.org/wiki?curid=1715376" title="Wybory do Parlamentu Europejskiego w Grecji w 1989 roku">
Wybory do Parlamentu Europejskiego w Grecji w 1989 roku

Wybory do Parlamentu Europejskiego w Grecji w 1989 roku odbyły się 15 czerwca 1989 roku. Grecy wybierali 24 europarlamentarzystów. Wybory wygrała Nowa Demokracja zdobywając 40,45% głosów co dało partii 10 z 24 mandatów. Drugie miejsce z wynikiem 35,94% i 9 mandatami zdobył Panhelleński Ruch Socjalistyczny do Parlamentu Europejskiego weszły także Synaspismós (KKE) i Odnowa Demokratyczna.

</doc>
<doc id="1715378" url="https://pl.wikipedia.org/wiki?curid=1715378" title="Deutsche Tourenwagen Masters 2000">
Deutsche Tourenwagen Masters 2000

Deutsche Tourenwagen Masters Sezon 2000 – pierwszy sezon serii DTM od czasu jej zakończenia w 1996 roku.

</doc>
<doc id="1715380" url="https://pl.wikipedia.org/wiki?curid=1715380" title="Port lotniczy Jewłach">
Port lotniczy Jewłach

Port lotniczy Jewłach – port lotniczy położony w Jewłachu, w Azerbejdżanie. Obsługuje głównie połączenia krajowe.

</doc>
<doc id="1715382" url="https://pl.wikipedia.org/wiki?curid=1715382" title="Anne Fletcher">
Anne Fletcher

Anne Fletcher (ur. 1 maja 1966 w Detroit) – amerykańska reżyserka, aktorka i choreografka, znana m.in. z filmów "Narzeczony mimo woli", "" oraz "27 sukienek" z udziałem Katherine Heigl i Jamesa Marsdena.

</doc>
<doc id="1715390" url="https://pl.wikipedia.org/wiki?curid=1715390" title="Parafia Matki Bożej Miłosierdzia w Gnieźnie">
Parafia Matki Bożej Miłosierdzia w Gnieźnie

Parafia pod wezwaniem Matki Bożej Miłosierdzia w Gnieźnie – rzymskokatolicka parafia w Gnieźnie, należąca do dekanatu gnieźnieńskiego I, erygowana w 1996 dekretem arcybiskupa Henryka Muszyńskiego. Kościół parafialny mieści się na osiedlu Pustachowa, na rogu ulic Skalnej i Pustachowskiej. Proboszczem jest ks. Piotr Dworek.
Kościół.
Funkcje sakralne pełniła tymczasowa kaplica wybudowana w latach 1996–1997. Wewnątrz obraz Matki Bożej Ostrobramskiej. Po wybudowaniu nowej świątyni została rozebrana. Mogła pomieścić 200 osób. Budowa nowego kościoła parafialnego trwała od 23 sierpnia 2006 do listopada 2017 roku. Poświęcenie placu pod budowę nowego kościoła nastąpiło 5 maja 2006 roku przez biskupa Wojciecha Polaka. Kamień węgielny pod jego budowę został przywieziony z Ostrej Bramy w Wilnie. Został on wmurowany 13 kwietnia 2008 roku przez abpa Henryka Józefa Muszyńskiego.
Zasięg parafii.
Parafia obejmuje swym zasięgiem następujące ulice osiedla Pustachowa i Kokoszki:
Aroniowa, Biała, Boczna, Chłodna, Cisowa, Czeremchowa, Dzieci Wrzesińskich, Gębarzewska, Głogowa, Graniczna, Halna, Jarzębowa, Jastrzębia, Jemiołowa, Jesionowa, Kalinowa, Kokoszki, Leszczynowa, Nowa, Olchowa, Platanowa, Południowa, Półwiejska, Pustachowska, Skalna, Ugory, Traugutta, Wiązowa, Wiejska, Wrzesińska (od nr 60 do 200), Wrzosowa, Zacisze, Żwirowa.

</doc>
<doc id="1715391" url="https://pl.wikipedia.org/wiki?curid=1715391" title="Tamborek">
Tamborek

Tamborek – przedmiot ułatwiający haftowanie, składający się z dwóch obręczy, które zaciska się na siebie napinając jednocześnie naciągnięty między nimi materiał.

</doc>
<doc id="1715393" url="https://pl.wikipedia.org/wiki?curid=1715393" title="Frank Dancevic">
Frank Dancevic

Frank Russell Dancevic (ur. 26 września 1984 w Niagara Falls) – kanadyjski tenisista, reprezentant w Pucharze Davisa, olimpijczyk z Pekinu (2008).
Kariera tenisowa.
Występując jeszcze jako junior w roku 2001 Dancevic wspólnie z Giovannim Lapenttim wygrali grę podwójną chłopców podczas Wimbledonu.
W 2003 roku rozpoczął profesjonalną karierę.
W singlu, oprócz zwycięstw w zawodach kategorii ATP Challenger Tour, osiągnął 2 finały turniejów rangi ATP World Tour, najpierw latem 2007 roku w Indianapolis eliminując m.in. w półfinale Andy'ego Roddicka, a potem w czerwcu 2009 roku w Eastbourne. W obu imprezach przegrywał finałowe spotkania z Dmitrijem Tursunowem.
Jako deblista Kanadyjczyk jesienią 2007 roku razem ze Stephenem Hussem doszli do finału turnieju w Tokio. Mecz o tytuł przegrali z parą Jordan Kerr–Robert Lindstedt.
Od roku 2002 Dancevic reprezentuje Kanadę w Pucharze Davisa. Do końca roku 2011 rozegrał dla zespołu 26 meczów (singiel i debel) z których 13 wygrał.
W 2008 roku zagrał na igrzyskach olimpijskich w Pekinie. Odpadł z gry pojedynczej w 1 rundzie, wyeliminowany przez Stanislasa Wawrinkę.
W rankingu gry pojedynczej Dancevic najwyżej był na 65. miejscu (10 września 2007), a w klasyfikacji gry podwójnej na 175. pozycji (28 stycznia 2008).

</doc>
<doc id="1715398" url="https://pl.wikipedia.org/wiki?curid=1715398" title="Płatkonosy">
Płatkonosy

Płatkonosy (Cnemophilidae) – rodzina ptaków z rzędu wróblowych (Passeriformes). Wcześniej była zaliczana do cudowronek.
Występowanie.
Rodzina obejmuje gatunki występujące tylko w górskich lasach Nowej Gwinei. 
Charakterystyka.
Ptaki te charakteryzują się następującymi cechami:
Systematyka.
Do rodziny należą następujące rodzaje:

</doc>
<doc id="1715399" url="https://pl.wikipedia.org/wiki?curid=1715399" title="Cnemophilidae">
Cnemophilidae



</doc>
<doc id="1715400" url="https://pl.wikipedia.org/wiki?curid=1715400" title="Okrąg jednostkowy">
Okrąg jednostkowy

Okrąg jednostkowy – okrąg o promieniu jednostkowym, tzn. równym 1. Często, szczególnie w trygonometrii, „okrąg jednostkowy” oznacza okrąg o promieniu 1 i środku w początku, tzn. punkcie formula_1 układu współrzędnych kartezjańskich płaszczyzny euklidesowej. Często oznacza się go symbolem formula_2 jego uogólnieniem na wyższe wymiary jest sfera jednostkowa.
Jeżeli formula_3 jest punktem okręgu jednostkowego leżącym w pierwszej ćwiartce, to formula_4 i formula_5 są długościami przyprostokątnych trójkąta prostokątnego o przeciwprostokątnej długości 1. Z twierdzenia Pitagorasa formula_4 oraz formula_5 spełniają równanie:
Ponieważ formula_9 dla każdego formula_10 a odbicie dowolnego punktu leżącego na okręgu jednostkowych względem osi rzędnych bądź odciętych nadal leży na tym okręgu, to powyższe równanie jest spełnione dla wszystkich punktów formula_3 leżących na okręgu jednostkowym, a nie tylko tych z pierwszej ćwiartki.
Do zdefiniowania innych „okręgów jednostkowych”, np. okręgu Riemanna, można skorzystać z innych pojęć „odległości” (zob. przestrzeń unormowana).
Okrąg jednostkowy można zadać wielorako. Korzystając z własności liczb zespolonych uzyskuje się charakteryzację:
Funkcje trygonometryczne.
Na okręgu jednostkowym można zdefiniować funkcje trygonometryczne sinusa i cosinusa: jeżeli formula_3 jest punktem okręgu jednostkowego, a promień o początku w formula_15 i końcu w formula_3 tworzy kąt formula_17 z dodatnią półosią formula_4 (przy czym mierzy się go przeciwnie do ruchu wskazówek zegara zaczynając od osi), to:
Równanie formula_20 daje wtedy zależność:
(Zapis formula_22 jest zwyczajową formą zapisu potęg dla wszystkich funkcji trygonometrycznych).
Okrąg jednostkowy daje intuicyjny wgląd w okresowość wspomnianych funkcji:
dla dowolnej liczby całkowitej formula_24
Wyżej wymienione tożsamości można podsumować następująco: współrzędne formula_25 punktu na okręgu jednostkowym nie ulegają zmianie przy zwiększeniu bądź zmniejszeniu kąta formula_17 o dowolną liczbę obrotów (1 obrót = 2"п" radianów = 360°).
Definiowane z elementów trójkąta prostokątnego sinus, cosinus oraz inne funkcje trygonometryczne są określone tylko dla miar kątów większych od formula_27 i mniejszych od formula_28 Zdefiniowane za pomocą okręgu jednostkowego mają one swoje sensowne, intuicyjne uogólnienia dla dowolnej rzeczywistej miary kąta, co pokazano na rysunku obok.
Grupa okręgu.
Liczby zespolone mogą być utożsamiane z punktami płaszczyzną euklidesową, tzn. liczbę formula_29 można utożsamiać z punktem formula_30 Pod tym założeniem okrąg jednostkowy jest grupą ze względu na mnożenie nazywaną grupą okręgu.
Dynamika zespolona.
Zbiór Julii dyskretnego nieliniowego układu dynamicznego z funkcją ewolucji:
jest okręgiem jednostkowym. Jest to najprostszy przypadek i z tego powodu jest on szeroko stosowany w badaniach nad układami dynamicznymi.

</doc>
<doc id="1715402" url="https://pl.wikipedia.org/wiki?curid=1715402" title="Płaszczyzna rzeczywista">
Płaszczyzna rzeczywista



</doc>
<doc id="1715404" url="https://pl.wikipedia.org/wiki?curid=1715404" title="Prosta euklidesowa">
Prosta euklidesowa



</doc>
<doc id="1715405" url="https://pl.wikipedia.org/wiki?curid=1715405" title="HADOPI">
HADOPI

HADOPI – potoczna nazwa francuskiej ustawy mającej na celu walkę z internetowym piractwem. Słowo HADOPI jest skrótem od Haute autorité pour la diffusion des œuvres et la protection des droits sur Internet ("Wysoki urząd ds. rozpowszechniania utworów i ochrony praw w Internecie"), czyli nazwy organu powołanego do życia na mocy tej ustawy. Na mocy ustawy użytkownikowi podejrzanemu o łamanie prawa autorskiego w Internecie, po otrzymaniu dwóch ostrzeżeń, przy trzecim wykryciu łamania praw autorskich, odcinano dostęp do Internetu. Została przegłosowana przez francuskie Zgromadzenie Narodowe 13 maja 2009 roku.
Ustawa była źródłem wielu kontrowersji, głównie z powodu drakońskich kar nakładanych na osoby łamiące prawa autorskie w Internecie, wśród których znajduje się między innymi całkowite odcięcie dostępu do sieci. Wątpliwości wzbudzały także takie aspekty ustawy, jak brak domniemania niewinności, stosowanie odpowiedzialności zbiorowej czy wielokrotne karanie za ten sam czyn. 10 czerwca 2009 francuska Rada Konstytucyjna uznała niektóre przepisy ustawy za niezgodne z Konstytucją.
W czerwcu 2013 opublikowano nowy dekret dotyczący HADOPI, na podstawie którego odebrano agencji prawo do odcinania użytkowników od sieci. Dotychczas działające prawo zostało określone jako "nieproporcjonalne". Przez cztery lata funkcjonowania, Hadopi wysłała ponad półtora miliona “pierwszych ostrzeżeń”, 139 tysięcy “drugich ostrzeżeń”, a 29 spraw skierowała do sądu. Jedna sprawa zakończyła się piętnastodniowym odcięciem od internetu.

</doc>
<doc id="1715407" url="https://pl.wikipedia.org/wiki?curid=1715407" title="Steve Forrest (muzyk)">
Steve Forrest (muzyk)

Steve Forrest (ur. 25 września 1986 w Modesto, Kalifornia) – amerykański muzyk, były perkusista brytyjskiego zespołu Placebo.
Zanim Forrest dołączył do zespołu Placebo, był perkusistą w grającym punk rock zespole Evaline. Ogłosił odejście z zespołu Evaline w styczniu 2007 roku, ale oficjalnie rozstał się z zespołem po tournée w Stanach Zjednoczonych w 2007 roku. 
Podczas owego tournée zespołu Evaline występował także zespół Placebo. W styczniu 2008 roku po odejściu z Placebo Stevena Hewitta Forrest zastąpił go na stanowisku perkusisty.
W 2011 Steve założył zespół Planes z którym współpracuje, kiedy Placebo ma przerwę. Jest także wokalistą i gitarzystą w zespole Florence É Florentino.
W odróżnieniu od poprzednich dwóch perkusistów Placebo Forrest jest prawo, a nie leworęczny.
W 2015 roku Steve Forrest opuścił zespół Placebo.

</doc>
<doc id="1715409" url="https://pl.wikipedia.org/wiki?curid=1715409" title="Cerkiew św. Onufrego w Wisłoku Wielkim">
Cerkiew św. Onufrego w Wisłoku Wielkim

Cerkiew św. Onufrego w Wisłoku Wielkim – dawna cerkiew greckokatolicka znajdująca się w Wisłoku Wielkim, wzniesiona między 1850 a 1853.
W 1948 przejęta przez Kościół rzymskokatolicki. Najpierw pełniła funkcję kościoła filialnego parafii w Komańczy, a od 1989 kościoła parafialnego parafii św. Onufrego w Wisłoku Wielkim. Świątynia włączona do podkarpackiego Szlaku Architektury Drewnianej.
Historia.
Budynek był wznoszony w latach 1850–1853, poświęcony w roku następnym. W 1902 cerkiew była remontowana, oryginalny dach kryty gontem zastąpiła blacha. Po II wojnie światowej świątynia została przemianowana na kościół rzymskokatolicki i w 1969 odnowiona. Remontowana w 1969 i w latach 80. XX w. gdy przemalowano polichromię ścian oraz strop nawy i babińca. W kolejnym remoncie w latach 2002–2003 przywrócono gontowe pokrycie dachu i trzech wieżyczek, naprawiono instalację elektryczną i wymieniono posadzkę. Od 2002 w wieży i na strychu świątyni mieści się minimuzeum sztuki cerkiewnej. 
Architektura i wyposażenie.
Jest to budowla drewniana konstrukcji zrębowej, na kamiennej podmurówce, pozornie dwudzielna, orientowana. Do mniejszego od nawy zamkniętego trójbocznie prezbiterium przylegają dwie zakrystie. Babiniec równy szerokości nawy z nadbudowana czworoboczną wieżą konstrukcji słupowo–ramowej, o prostych ścianach. Dach jednokalenicowy dwuspadowy z drugą i trzecią wieżą nad nawą i sanktuarium. Wieże zwieńczone baniastymi hełmami i pozornymi latarniami. Ściany zewnętrzne oszalowane pionowo deskami.
Wszystkie pomieszczenia nakryte płaskim stropem. Wnętrze pokrywa XIX wieczna polichromia. Zachował się kompletny, trójstrefowy ikonostas, najprawdopodobniej powstały w tym samym okresie, co sam budynek, jednak z kilkoma ikonami pochodzącymi dopiero z okresu przebudowy w 1902 (św. Mikołaja Cudotwórcy i św. Onufrego). Ikony pierwotnie położone w ikonostasie wiszą dzisiaj na ścianach obiektu. W prezbiterium znajduje się ołtarz z baldachimem.
Otoczenie.
Wolnostojąca murowana dzwonnica–brama pełni równocześnie funkcję bramy wjazdowej na teren świątyni. Zbudowana na planie kwadratu, dwukondygnacyjna z dachem namiotowym i kopułą podobną w formie do tych wieńczących budynek cerkwi.

</doc>
<doc id="1715419" url="https://pl.wikipedia.org/wiki?curid=1715419" title="Primera Divisió (1996/1997)">
Primera Divisió (1996/1997)

Primera Divisió 1996/1997 był to 2. sezon andorskiej pierwszej klasy rozgrywkowej w piłce nożnej. Brało w niej udział 12 zespołów, które grały ze sobą systemem „każdy z każdym”. Tytułu mistrzowskiego nie obroniło FC Encamp. Nowym mistrzem Andory został CE Principat, dla którego był to pierwszy tytuł mistrzowski w historii klubu. 
Zasady rozgrywek.
W rozgrywkach brało udział 12 drużyn, walczących o tytuł mistrza Andory w piłce nożnej. Każda z drużyn rozegrała po 2 mecze ze wszystkimi przeciwnikami (razem 22 spotkania). Żaden z zespołów nie spadł do niższej klasy rozgrywkowej, ponieważ Segona Divisió powstała w 1999.
Stadiony.
Wszystkie drużyny grające w Primera Divisió rozgrywały wszystkie spotkania ligowe na Estadi Comunal d'Aixovall w Aixovall.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1715423" url="https://pl.wikipedia.org/wiki?curid=1715423" title="Góry Meseș">
Góry Meseș

 
Góry Meseș (542.42; węg. "Meszes-hegység", rum. "Munții Meseșului") – pasmo górskie w Karpatach, na granicy Gór Zachodniorumuńskich i Wyżyny Transylwańskiej. Leży w zachodniej Rumunii (w Siedmiogrodzie). 
Pasmo gór Meseş odgałęzia się od północnego skraju Masywu Biharu w kierunku północnego wschodu. Na zachodzie opada w rozległą kotlinę Șimleu, na wschodzie – w Wyżynę Samoszu, fragment Wyżyny Transylwańskiej. Od Masywu Biharu dzieli je górny odcinek doliny Szybkiego Kereszu. Najwyższy szczyt – Măgura Priei, 997 m n.p.m., na południowym skraju pasma. 
Góry Meseș są zbudowane ze skał krystalicznych i paleogeńskiego fliszu. 

</doc>
<doc id="1715425" url="https://pl.wikipedia.org/wiki?curid=1715425" title="Primera Divisió (1997/1998)">
Primera Divisió (1997/1998)

Primera Divisió 1997/1998 był to 3. sezon andorskiej pierwszej klasy rozgrywkowej w piłce nożnej. Brało w niej udział 11 zespołów, które grały ze sobą systemem „każdy z każdym”. Mistrzostwo Andory obronił CE Principat, dla którego był to drugi tytuł mistrzowski w historii klubu. 
Zasady rozgrywek.
W rozgrywkach brało udział 11 drużyn, walczących o tytuł mistrza Andory w piłce nożnej. Każda z drużyn rozegrała po 2 mecze ze wszystkimi przeciwnikami (razem 20 spotkań). Żaden z zespołów nie spadł do niższej klasy rozgrywkowej, ponieważ Segona Divisió powstała w 1999.
Stadiony.
Wszystkie drużyny grające w Primera Divisió rozgrywały wszystkie spotkania ligowe na Estadi Comunal d'Aixovall w Aixovall.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1715427" url="https://pl.wikipedia.org/wiki?curid=1715427" title="Czołoczuby">
Czołoczuby



</doc>
<doc id="1715429" url="https://pl.wikipedia.org/wiki?curid=1715429" title="Rafał Krawczyk">
Rafał Krawczyk

Rafał Krawczyk (ur. 28 stycznia 1943, zm. 11 lutego 2023) – profesor nadzwyczajny doktor habilitowany nauk ekonomicznych. W wyborach prezydenckich w Polsce w 1990 roku szef sztabu wyborczego Romana Bartoszcze. Następnie założyciel partii Ruch Nowej Polski, która jednak nie rozwinęła szerszej działalności.
Wybrane publikacje.
Autor ponad 200 artykułów naukowych oraz kilkunastu książek i monografii, m.in. tłumaczonych na język angielski i rosyjski. 

</doc>
<doc id="1715430" url="https://pl.wikipedia.org/wiki?curid=1715430" title="Zsolt Lőw">
Zsolt Lőw

Zsolt Lőw (ur. 29 kwietnia 1979 w Budapeszcie) – były węgierski piłkarz występujący na pozycji obrońcy. Ostatnio był zawodnikiem 1. FSV Mainz 05.
Kariera klubowa.
Lőw zawodową karierę rozpoczynał w pierwszoligowym Újpeszcie Budapeszt. Debiutował tam w sezonie 1998/1999 i rozegrał wówczas 2 ligowe spotkania, a jego klub zajął 3. miejsce w tabeli węgierskiej ekstraklasy. Od początku następnego sezonu stał się podstawowym graczem Újpestu. W sezonie 2001/2002 zdobył z klubem Puchar Węgier.
Latem 2002 roku odszedł do niemieckiego Energie Cottbus, grającego w Bundeslidze. W tej lidze zadebiutował 10 sierpnia 2002 w zremisowanym 1:1 meczu z Bayerem 04 Leverkusen. W sezonie 2002/2003 zajął z klubem 18. miejsce w lidze i spadł z nim do drugiej ligi. Tam jako zawodnik Energie spędził jeszcze dwa lata.
W 2005 roku przeszedł do innego drugoligowca - Hansy Rostock. Zadebiutował tam 7 sierpnia 2005 w przegranym 1:2 meczu z Kickers Offenbach. Od czasu debiutu Lőw pełnił rolę rezerwowego w Hansie. Grał tam przez jeden sezon, w ciągu którego zagrał tam w 11 ligowych meczach.
W 2006 roku przeniósł się do TSG 1899 Hoffenheim występującego w Regionallidze Süd. W sezonie 2006/2007 zajął z klubem 2. miejsce w lidze i awansował z nim do 2. Bundesligi. Po roku jego klub wywalczył awans do Bundesligi. Tam w barwach Hoffenheim grał do stycznia 2007. Przez trzy lata rozegrał tam w sumie 39 ligowych spotkań.
27 stycznia 2009 podpisał kontrakt z drugoligowym 1. FSV Mainz 05. Pierwszy występ w jego barwach zanotował 2 lutego 2009 w zremisowanym 1:1 pojedynku z 1. FC Kaiserslautern. W sezonie 2008/2009 uplasował się z Mainz na 2. pozycji w lidze i awansował z nim do ekstraklasy.
Kariera reprezentacyjna.
W reprezentacji Węgier Lőw zadebiutował 8 maja 2002 w przegranym 0:2 towarzyskim meczu z Chorwacją. 7 września 2002 w wygranym 2:0 meczu eliminacji Mistrzostw Europy 2004 z Islandią Lőw strzelił pierwszego gola w trakcie gry dla drużyny narodowej. Ostatecznie na Euro jego reprezentacja nie awansowała. Był także powoływany do kadry na mecze eliminacji Mistrzostw Świata 2006 oraz Mistrzostw Europy 2008, jednak na oba turnieje Węgry nie awansowały.

</doc>
<doc id="1715431" url="https://pl.wikipedia.org/wiki?curid=1715431" title="Zsolt Low">
Zsolt Low



</doc>
<doc id="1715432" url="https://pl.wikipedia.org/wiki?curid=1715432" title="Kotlina Șimleu">
Kotlina Șimleu

 
Kotlina Șimleu (542.43; rum. "Depresiunea Șimleu") – kotlina górska w Karpatach, na granicy Gór Zachodniorumuńskich i Równiny Satmarsko-Berehowskiej. Leży w zachodniej Rumunii (w Siedmiogrodzie). 
Kotlina Șimleu ma kształt rozwartego trójkąta skierowanego ostrzem na południe, dotykającego północnego skraju Masywu Biharu. Na zachodzie ogranicza ją pasmo gór Seș, na wschodzie – pasmo Meseș. Od północy kotlinę zamykają dwa zrębowe wzgórza zbudowane z łupków krystalicznych – Măgura Șimleului, 598 m n.p.m. i Măgura Coșeiului, 416 m n.p.m. Dno kotliny tworzą plioceńskie skały osadowe. Przez kotlinę Șimleu płyną m.in. rzeki Barcău i Crasna, mające źródła u zbiegu otaczających ją pasm Seș i Meseș. 

</doc>
<doc id="1715433" url="https://pl.wikipedia.org/wiki?curid=1715433" title="Grand Prix Łotwy na Żużlu 2009">
Grand Prix Łotwy na Żużlu 2009

Grand Prix Łotwy 2009 było szóstą eliminacją zawodów z cyklu Grand Prix 2009. Impreza odbyła się 1 sierpnia, na Latvijas Spidveja Centrs w Daugavpils.
Pozycje startowe.
Komisja Grand Prix wybierze zawodnika, który otrzyma dziką kartę na te zawody oraz dwóch zawodników rezerwy.
Oficjalna lista startowa, numery startowe zostaną rozlosowane 31 lipca.Kontuzjowanego Nickiego Pedersena zastąpił jego rodak,Niels Kristian Iversen.
Wyniki.
Turniej o Wielką Nagrodę Łotwy wygrał Amerykanin Greg Hancock, który awansował na drugą pozycję w klasyfikacji generalnej Grand Prix IMŚ 2009. W turnieju tym nie wystąpił mistrz świata z 2008 roku-Duńczyk Nicki Pedersen. Podczas półfinału Drużynowego Pucharu Świata 2009, 11 lipca Pedersen w kolizji z Grigorijem Łagutą doznał poparzeń III stopnia lewej nogi i przeszedł operację.
Klasyfikacja generalna.
Po Grand Prix Łotwy

</doc>
<doc id="1715434" url="https://pl.wikipedia.org/wiki?curid=1715434" title="Ogólne zasady postępowania administracyjnego">
Ogólne zasady postępowania administracyjnego

Ogólne zasady postępowania administracyjnego – normy wyszczególnione w art. 6-16 Kodeksu postępowania administracyjnego, ustalające dyrektywy działania organów administracji publicznej. Niezastosowanie bądź nieprawidłowe zastosowanie zasad stanowi rażące naruszenie przepisów postępowania administracyjnego.
Zasada praworządności (legalności).
Organy administracji publicznej działają na podstawie przepisów prawa powszechnie obowiązującego (nie jest związany podstawą prawną podaną przez stronę). Tak więc podstawą prawną decyzji administracyjnej nie mogą być przykładowo preambuły aktów normatywnych, uchwały Rady Ministrów czy zarządzenia Prezesa Rady Ministrów.
Zasada prawdy obiektywnej.
Organy administracji publicznej zobowiązane są podejmować wszelkie kroki niezbędne do dokładnego wyjaśnienia stanu faktycznego. Zgodnie z konkretyzacją tej zasady, organ administracji publicznej jest zobowiązany w sposób wyczerpujący zebrać i rozpatrzyć cały materiał dowodowy. Zasadę prawdy obiektywnej urzeczywistnia m.in. prawo strony do czynnego udziału w postępowaniu.
Zasada uwzględnienia z urzędu interesu społecznego i słusznego interesu strony.
Organ administracji publicznej jest zobowiązany do załatwienia sprawy, mając na względzie interes społeczny i słuszny interes obywateli (tj. tylko taki, który znajduje oparcie w normie prawnej ustanowionej dla jego ochrony). "Załatwienie sprawy przez organ administracji publicznej powinno być wyrazem pogodzenia tych interesów".
Zasada prowadzenia postępowania w sposób budzący zaufanie jego uczestników do władzy publicznej.
Organy administracji publicznej prowadzą postępowanie w sposób budzący zaufanie jego uczestników do władzy publicznej (art. 8 k.p.a.). Według S. Rozmaryna zasada ta stanowi klamrę spinającą całość ogólnych zasad postępowania administracyjnego. Można z niej wyprowadzić także szereg innych zasad, które nie zostały wprost skodyfikowane w polskim ustawodawstwie, ale ich istnienie wynika z konstytucyjnej zasady demokratycznego państwa prawnego. Zaliczają się do nich m.in.: 
- zasada przewidywalności rozstrzygnięć administracyjnych;
- zakaz nadużywania uprawnień;
- zasada proporcjonalności;
- zasada równości stron;
- zasada uczciwości i uprzejmości;
Zasada informowania stron i pozostałych uczestników postępowania.
Organy administracji publicznej są obowiązane do należytego i wyczerpującego informowania stron o okolicznościach faktycznych i prawnych, które mogą mieć wpływ na ustalenie ich praw i obowiązków będących przedmiotem postępowania administracyjnego.
Organy czuwają także nad tym, aby strony i inne osoby uczestniczące w postępowaniu nie poniosły szkody z powodu nieznajomości prawa, i w tym celu udzielają im niezbędnych wyjaśnień i wskazówek. Zasada ta konkretyzowana jest w przepisach m.in. o obowiązku wskazaniu w wezwaniu skutków prawnych niezastosowania się do wezwania, pouczeniu o skutkach nieusunięcia braków podania w wezwaniu do usunięciu braków (skutkiem jest pozostawienie podania bez rozpoznania), pouczeniu stron o skutkach prawnych zawieszenia postępowania na żądanie strony oraz pouczenie o dopuszczalności i trybie wniesienia środka prawnego w odniesieniu do decyzji administracyjnej i postanowienia, które może być zaskarżone do sądu administracyjnego.
Błędne pouczenie w decyzji co do prawa odwołania albo wniesienia powództwa do sądu powszechnego lub skargi do sądu administracyjnego nie może szkodzić stronie, która zastosowała się do tego pouczenia. 
Jeżeli strona korzysta z wykwalifikowanego pełnomocnika (np. adwokata czy radcy prawnego), obowiązki informacyjne organu administracji publicznej są węższe niż w sytuacji, w której strona nie ma takiego pełnomocnika.
Zasada czynnego udziału stron w postępowaniu.
Organy administracji publicznej obowiązane są zapewnić stronom czynny udział w każdym stadium postępowania, a przed wydaniem decyzji umożliwić im wypowiedzenie się co do zebranych dowodów i materiałów oraz zgłoszonych żądań.
Zasada ta może doznać pewnego ograniczenia - organy administracji publicznej mogą od niej odstąpić w przypadkach, gdy załatwienie sprawy nie cierpi zwłoki ze względu na niebezpieczeństwo dla życia lub zdrowia ludzkiego albo ze względu na grożącą niepowetowaną szkodę materialną. Organ administracji publicznej jest zobowiązany utrwalić w aktach sprawy (w drodze adnotacji) przyczyny odstąpienia od zasady czynnego udziału stron.
Zasada ta stanowi procesowe uprawnienie strony, tak więc strona nie ma obowiązku czynnie uczestniczyć w postępowaniu.
Przejawami zasady czynnego udziału stron w postępowaniu są: prawo inicjatywy dowodowej, prawo do czynnego udziału w czynnościach postępowania dowodowego, prawo wypowiadania się co do wyników postępowania dowodowego oraz co do zgromadzonych dowodów i materiałów w sprawie, a także prawo strony do wglądu w akta sprawy.
Jeżeli strona bez własnej winy nie brała udziału w sprawie, następuje wznowienie postępowania zakończonego decyzją ostateczną.
Zasada przekonywania.
Organy administracji publicznej powinny wyjaśniać stronom zasadność przesłanek, którymi kierują się przy załatwianiu sprawy, aby w ten sposób w miarę możliwości doprowadzić do wykonania przez strony decyzji bez potrzeby stosowania środków przymusu. Ważną rolę w realizacji tej zasady odgrywa uzasadnienie decyzji administracyjnej.
Zasada szybkości i prostoty postępowania.
Organy administracji publicznej powinny działać w sprawie wnikliwie i szybko, posługując się możliwie najprostszymi środkami prowadzącymi do jej załatwienia. Sprawy, które nie wymagają zbierania dowodów, informacji lub wyjaśnień, powinny być załatwione niezwłocznie.
Realizacja tej zasady nie może prowadzić do pogwałcenia przepisów Kodeksu postępowania administracyjnego, które przewidują m.in. termin na zawiadomienie strony o terminie i miejscu przeprowadzenia dowodu ze świadków, biegłych lub oględzin (przynajmniej 7 dni) czy termin na wezwanie i ogłoszenie o rozprawie administracyjnej (przynajmniej 7 dni).
W zgodzie z zasadą prostoty (ekonomiki) postępowania pozostają przepisy o tzw. pomocy prawnej oraz o wezwaniu uczestników postępowania do czynności procesowych.
Zasada ugodowego załatwiania spornych spraw administracyjnych.
Sprawy, w których uczestniczą strony o spornych interesach, mogą być załatwiane w drodze ugody sporządzonej przed organem administracji publicznej. Organ administracji publicznej, przed którym toczy się postępowanie w sprawie, powinien w tych przypadkach podejmować czynności skłaniające strony do zawarcia ugody, z kolei strona ma prawo do zawarcia ugody. W postępowaniu administracyjnym może być też prowadzona mediacja między stronami i między stroną a organem.
Zasada pisemności.
Sprawy w postępowaniu administracyjnym należy załatwiać w formie pisemnej. Sprawy mogą być załatwiane w formie ustnej, jeżeli przemawia za tym interes strony, a przepis prawa nie stoi temu na przeszkodzie, jednak treść i istotne motywy takiego załatwienia powinny być utrwalone w aktach w formie protokołu lub podpisanej przez stronę adnotacji.
Zasada dwuinstancyjności.
Postępowanie administracyjne jest co do zasady dwuinstancyjne. Ważniejszy jest tutaj aspekt materialny (prawna możność dwukrotnego rozstrzygnięcia tej samej sprawy) niż procesowy - tak więc wniosek o ponowne rozpatrzenie sprawy nie jest wyjątkiem od zasady dwuinstancyjności.
Zasada trwałości decyzji ostatecznych.
Decyzje, od których nie służy odwołanie w administracyjnym toku instancji, są ostateczne. Uchylenie lub zmiana takich decyzji, stwierdzenie ich nieważności oraz wznowienie postępowania może nastąpić tylko w przypadkach przewidzianych w kodeksie lub w ustawach szczególnych. Trybami nadzwyczajnymi, którymi można wzruszyć decyzję ostateczną są 
Naruszenie tej zasady jako rażące naruszenie prawa stanowi jedną z przesłanek stwierdzenia nieważności.
Zasada sądowej weryfikacji (kontroli) decyzji ostatecznych.
Zgodnie z Kodeksem postępowania administracyjnego, decyzje mogą być zaskarżane do sądu administracyjnego z powodu ich niezgodności z prawem, na zasadach i w trybie określonych w odrębnych ustawach. Taką ustawą jest Prawo o postępowaniu przed sądami administracyjnymi, która przewiduje nawet szerszy zakres kognicji sądów administracyjnych. Decyzje, których nie można zaskarżyć do sądu, są prawomocne.

</doc>
<doc id="1715435" url="https://pl.wikipedia.org/wiki?curid=1715435" title="Kazimierz Czarnecki (podpułkownik)">
Kazimierz Czarnecki (podpułkownik)

Kazimierz Zygmunt Czarnecki (ur. 17 grudnia 1894 w Olesku, zm. 1940 w Katyniu) – podpułkownik piechoty Wojska Polskiego, ofiara zbrodni katyńskiej.
Życiorys.
Syn Michała i Anieli z Zawadzkich. Działacz niepodległościowy, w czasie I wojny światowej walczył w 2 pułku piechoty. W 1918 roku rozpoczął służbę w 4 pułku piechoty, a w 1920 roku – w Mińskim pułku strzelców. W tym czasie uczestniczył w akcji wileńskiej gen. Lucjana Żeligowskiego. 3 maja 1922 roku został zweryfikowany w stopniu kapitana ze starszeństwem z dniem 1 czerwca 1919 roku. 12 kwietnia 1927 roku został awansowany na majora ze starszeństwem z dniem 1 stycznia 1927 roku i 37. lokatą w korpusie oficerów piechoty. W maju 1927 został wyznaczony w 86 pułku piechoty w Mołodecznie na stanowisko dowódcy I batalionu. 14 grudnia 1931 został awansowany na podpułkownika ze starszeństwem z dniem 1 stycznia 1932 i 23. lokatą w korpusie oficerów piechoty. W marcu 1932 został przeniesiony z 39 Pułk Piechoty w Jarosławiu do Korpusu Ochrony Pogranicza. 21 marca 1935 został przeniesiony z KOP i wyznaczony na stanowisko zastępcy dowódcy 40 pułku piechoty Dzieci Lwowskich we Lwowie. W latach 1935–1937 dowódca batalionu szkolnego Podchorążych Rezerwy Piechoty w Zambrowie. Po jego likwidacji trafił do 7 pułku piechoty Legionów. W 1939 roku był komendantem Kadry Zapasowej Piechoty „Włodzimierz” w Równem.
W czasie kampanii wrześniowej 1939 roku był dowódcą Ośrodka Zapasowego 13 Dywizji Piechoty. Po agresji ZSRR na Polskę dostał się do niewoli sowieckiej. Przebywał w obozie w Kozielsku. Wiosną 1940 został zamordowany przez funkcjonariuszy NKWD w Katyniu i tam pogrzebany. Od 28 lipca 2000 spoczywa na Polskim Cmentarzu Wojennym w Katyniu.
W dniu 5 października 2007 roku Minister Obrony Narodowej mianował go pośmiertnie do stopnia pułkownika. Awans został ogłoszony w dniu 9 listopada 2007 roku, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="1715436" url="https://pl.wikipedia.org/wiki?curid=1715436" title="Gaetano Kanizsa">
Gaetano Kanizsa

Gaetano Kanizsa (ur. 18 sierpnia 1913 w Trieście, zm. 13 marca 1993 we Włoszech) – włoski psycholog i artysta, założyciel Instytutu Psychologii w Trieście.
Jego ojciec był Węgrem, a matka Słowenką. Uczęszczał do liceum klasycznego we Włoszech, następnie w 1938 roku napisał pracę dyplomową nt. pamięci ejdetycznej i uzyskał stopień akademicki "laurea" na Uniwersytecie w Padwie. W 1947 roku został asystentem na Uniwersytecie we Florencji. Sześć lat później powrócił do Triestu, by tam pracować jako profesor przez następne 30 lat. Przeszedł na emeryturę w 1988 roku, lecz badania naukowe kontynuował aż do śmierci.
Kanizsa stał się sławny w latach .70 po opublikowaniu pracy o konturach iluzorycznych w Scientific American w 1976 roku oraz książce "Organization in Vision" (1979).
Oprócz działalności naukowej, Kanizsa zajmował się także malarstwem.

</doc>
<doc id="1715437" url="https://pl.wikipedia.org/wiki?curid=1715437" title="Chris Ward">
Chris Ward

Christopher John Ward (ur. 22 lipca 1970 w Auckland) – nowozelandzki akustyk, realizator dźwięku, montażysta dźwięku, postsynchronów i dubbingu. Razem z inżynierem dźwięku Brentem Burge był nominowany w 2014 do Oscara w kategorii Najlepszy Dźwięk, za film "".

</doc>
<doc id="1715438" url="https://pl.wikipedia.org/wiki?curid=1715438" title="Betablokery">
Betablokery



</doc>
<doc id="1715439" url="https://pl.wikipedia.org/wiki?curid=1715439" title="Sicz tomakowska">
Sicz tomakowska



</doc>
<doc id="1715441" url="https://pl.wikipedia.org/wiki?curid=1715441" title="Primera Divisió (1998/1999)">
Primera Divisió (1998/1999)

Primera Divisió 1998/1999 był to 4. sezon andorskiej pierwszej klasy rozgrywkowej w piłce nożnej. Brało w niej udział 12 zespołów, które grały ze sobą systemem „każdy z każdym”. Mistrzostwo Andory obronił CE Principat, dla którego był to trzeci tytuł mistrzowski w historii klubu. 
Zasady rozgrywek.
W rozgrywkach brało udział 12 drużyn, walczących o tytuł mistrza Andory w piłce nożnej. Każda z drużyn rozegrała po 2 mecze ze wszystkimi przeciwnikami (razem 22 spotkania). Cztery najsłabsze zespoły ligi spadły do Segona Divisió.
Stadiony.
Wszystkie drużyny grające w Primera Divisió rozgrywały wszystkie spotkania ligowe na Estadi Comunal d'Aixovall w Aixovall.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1715442" url="https://pl.wikipedia.org/wiki?curid=1715442" title="Dzieci północy">
Dzieci północy

Dzieci północy (ang. "Midnight's Children") – powieść Salmana Rushdiego z 1981 roku.
Książka zdobyła w roku 1981 Nagrodę Bookera jak i James Tait Black Memorial Prize. Amerykański tygodnik Time umieścił ją na liście 100 najlepszych powieści anglojęzycznych, opublikowanych od 1923 do 2005 roku.
Opis fabuły.
"Dzieci północy" to po części alegoria zdarzeń przypadających na okres zarówno przed jak i po podziale Indii, co miało miejsce o północy 15 sierpnia 1947 roku. Protagonistą i narratorem jest Saleem Sinai, telepata cechujący się osobliwie wyglądającym nosem. Powieść składa się z trzech części.
Książka rozpoczyna się przedstawieniem historii rodziny Sinaia i przybliżeniem zdarzeń prowadzących do podziału Indii, gdzie przy okazji scalone są wątki dosłowne i alegoryczne. Salem rodzi się dokładnie w momencie, kiedy Indie uzyskują niepodległość. Później odkrywa, że wszystkie dzieci urodzone 15 sierpnia 1947, między 12 a 1 w nocy, są obdarzone specjalnymi mocami. Protagonista próbuje swych zdolności telepatycznych by zwołać zebranie wszystkich eponimicznych rówieśników. Zjazd czy tzw. konferencja dzieci północy w wielu kontekstach odzwierciedla kulturalne, językowe, religijne i polityczne kwestie i różnice, z jakim Indie zmagały się jako kraj przepełniony licznymi podziałami. Salem stanowi drogę łączności telepatycznej i przyczynia się do zjednoczenia dzieci z odległych regionów geograficznych. Próbuje też odgadnąć jakimi darami jest obdarzony każdy z jego rówieśników. Dzieci urodzone najbliżej północy dysponują potężniejszymi mocami niż pozostali. Shiva i Parvati są jednymi z nich i grają ważne role w historii wokół Saleema.
Ten boryka się z jego osobistymi ambicjami, a członkowie jego rodziny, po emigracji do Pakistanu, doświadczają okropności wojny, nękającej subkontynent. Wskutek niej protagonista doznaje amnezji, a pamięć odzyskuje w trakcie quasi mitologicznego wygnania w dżungli Sundarban w czasie kolejnej wojny. Dzięki temu nawiązuje on kontakt z jego przyjaciółmi z dzieciństwa. Później uczestniczy jeszcze w wydarzeniach stanu wyjątkowego, wprowadzonego przez Indirę Gandhi i ma swój udział w „oczyszczaniu” slumsów Dżami Masdżid przez jej syna Sanjaya. Przez jakiś czas jest przetrzymywany jako więzień polityczny, w owe motywy wpleciona jest zjadliwa krytyka działań Indiry Gandhi z czasów trwania stanu wyjątkowego, które w oczach Rushdiego zdają się mieć związek z pragnieniem władzy, graniczącej z boskością. Owe zdarzenie sygnalizuje też kres mocy dzieci północy. Saleemowi nie pozostaje nic innego jak spisać kronikę, obejmującą zarówno jego osobistą historię, jak i zdarzenia jego niedawno powstałego narodu. Pisze ją dla syna, który tak jak ojciec dysponuje nadprzyrodzonymi zdolnościami.
Interpretacja.
Technika realizmu magicznego znajduje swój wyraz w powieści i jest kluczowa dla konstrukcji paraleli do historii kraju. Nicholas Stewart w jego eseju "Magic realism in relation to the post-colonial and Midnight's Children" pisze, że narracyjna otoczka "Dzieci północy" jest opowieścią – stanowiącą zarazem historię życiową Saleema Sinaia, którą ten powierza swojej żonie Padmie. Jego relacja odwołuje się do rdzennej kultury indyjskiej, podobnie jak miało to miejsce w ustnie przekazywanych "Księdze tysiąca i jednej nocy". Zdarzenia z książki Rushdiego przypominają także magiczną naturę opowiadań z tego zbioru (jak choćby próby porażenia prądem Saleema w latrynie czy jego podróż w niewidzialnym koszu).
Stewart zaznacza także, że "powieść obejmuje i skupia indyjską historię kulturalną. „ Dawno temu” – rozmyśla Saleem – była sobie Radha i Kryszna, Rama i Sita, Lajla i Madżnun, a także (w związku ze wpływami zachodnimi) Romeo i Julia, Spencer Tracy i Katharine Hepburn". Stewart (cytując Hutcheona) sugeruje, że "Dzieci północy z postaciami zarówno indyjskimi jak i tymi zachodnimi łączą postkolonialną historię Indii, co ma na celu zbadanie ich oddziaływań na rdzenną i nierdzenną kulturę myśli kraju w kontekście jego niepodległości".
Realizm magiczny.
Połączenie mitów i rzeczywistości stanowi o sile powieści. Indie, kraj protagonisty, są przepełnione zagadkami i legendami, a magia jest czymś więcej niż tylko przesądem. Zdarzenia historyczne są wplecione w elementy nadprzyrodzone. Dorastając Saleem dowiaduje się, ze wszystkie dzieci urodzone o północy, która dała początek niepodległości Indii, dysponują szczególnymi umiejętnościami. Jako że urodził się on dokładanie o 12 jego moce są najpotężniejsze. Może czytać myśli innych, ale także pośredniczyć w ich przekazywaniu. W ten oto sposób kontaktuje się z dziećmi z Indii, proponując im konferencję. Jako medium dla niej służyć ma jego umysł. Jednak jak się później okazuje wszyscy obdarzeni nadzwyczajnymi zdolnościami nie są w stanie wznieść się ponad stare uprzedzenia, jakie są widoczne choćby między muzułmanami a Hindusami.
Wygnanie.
Dziadek Saalema studiował medycynę w Niemczech, ale nie był gotów do asymilacji w innym kraju. Dopiero kiedy powrócił do ojczyzny, zaczął odczuwać skutki wyjazdu. Czuł się odrzucony, niejako w „obcym otoczeniu”. Przez związek z niemiecką koleżanką ze studiów Ingrid zmienił się jego obraz kobiety, głęboko we wnętrzu rozwinęła się także pogarda dla religii. Widzi zarówno siebie jak i ojczyznę z perspektywy kolonialnej. Indie wydają mu się tworem europejskich przodków (Vasco da Gama). Będąc postrzeganym za granicą jako reprezentant dalekiego kraju, nie jest on w stanie także prawdziwie wrócić do ojczyzny. Żyje między dwoma światami.
Kolonializm.
Jednym z głównych tematów książki jest indyjska walka o niepodległość. Opisany jest choćby strajk generalny Gandhiego z 1918 czy brytyjska masakra Jallianwala Bagh, ale także zjednoczenie islamskie oraz jego rozbicie przez dogmatyków (1942). Owe rozdarcie manifestuje się radykalizacją po obu stronach. Opisany jest także ucisk muzułmanów przez Hindusów w roku 1945.
Dom rodzinny w Bombaju staje się alegorią do przejęcia kontroli w Indiach przez Anglików. Rodzina Sinai oraz ich sąsiedzi są zmuszeni przez Williama Methwolda, potomka angielskiego założyciela Bombaju, do kupna mieszkania, w którym nie mogą nic zmieniać, przejmując przy okazji (z wyjątkiem Aminy) także angielski styl życia, co prowadzi nawet do naśladowania oksfordzkiego sposobu mówienia.
Język.
Powieść została napisana w języku angielskim. Jednak z uwagi na pochodzenie autora, język książki cechuje się wieloma orientalnymi elementami. Odnosi się to nie tylko do doboru słownictwa, lecz także do sposobu pisania. Ponieważ opowiadania Orientu mają długą tradycję, protagonista Saleem widzi siebie jako narratora, zdającego relację. Z takimi cechami jak nośność, różnorodność, zawiłość ale także lekkość jego ton przypomina słownie przekazywane opowiadanie, odróżniające utwór od innych tekstów.
Jednak poprzez zawiłość językową, bogactwo motywów, czy szczególną rolę narratora, którego wiarygodność relacji często stoi pod znakiem zapytania, powieść wymaga od czytelnika koncentracji i uwagi.
Rola przypadku.
Powieść przepełniona jest wieloma absurdalnymi zdarzeniami i przypadkami. Niemieccy przyjaciele Adama Asiza (dziadka Saleema), anarchiści IIse i Oskar Lubin, giną w groteskowy sposób. Oskar przewraca się na swoich sznurowadłach i zostaje przejechany przez samochód. IIlse tonie w jednym z jezior Kaszmiru. Z drugiej strony ostry napad kichania ratuje życie dziadkowi Saleema, który umyka dzięki temu salwie wojsk brytyjskich. Ludzkie próby zmiany losu przynoszą raczej przypadkowe rezultaty albo są bezskuteczne. Saleem zostaje podmieniony tuż po porodzie, jego historia wiąże się więc z pozornie obcą rodziną.

</doc>
<doc id="1715443" url="https://pl.wikipedia.org/wiki?curid=1715443" title="Szkoła Podchorążych Rezerwy Piechoty w Zambrowie">
Szkoła Podchorążych Rezerwy Piechoty w Zambrowie

Szkoła Podchorążych Rezerwy Piechoty - szkoła podchorążych rezerwy piechoty Wojska Polskiego II RP.
Historia szkoły.
Szkoła została zorganizowana w lipcu 1929 roku, w Zambrowie, na podstawie rozkazu ministra spraw wojskowych Józefa Piłsudskiego z połączenia Baonu Podchorążych Rezerwy Piechoty Nr 4 z Tomaszowa Mazowieckiego, Baonu Podchorążych Rezerwy Piechoty Nr 6 z Zaleszczyk i Baonu Podchorążych Rezerwy Piechoty Nr 9A z Łukowa.
Szkoła podlegała II wiceministrowi spraw wojskowych przez Departament Piechoty Ministerstwa Spraw Wojskowych. Komendant szkoły posiadał uprawnienia dowódcy pułku.
4 lipca 1930 roku Minister Spraw Wojskowych ustalił, że wzór odznak pamiątkowych batalionów względnie szkół podchorążych rezerwy piechoty ma być zgodny ze wzorem odznaki pamiątkowej Batalionu Podchorążych Rezerwy Piechoty Nr 7. Odznaki poszczególnych batalionów lub szkół różniły się jedynie napisem.
15 lipca 1933 roku Minister Spraw Wojskowych zatwierdził regulamin odznaki pamiątkowej Szkoły Podchorążych Piechoty w Zambrowie i dywizyjnych kursów podchorążych rezerwy.
Szkoła Podchorążych Rezerwy Piechoty była jedną z najbardziej znanych podchorążówek w kraju. W latach 1929-1935 ukończyło ją 6239 podchorążych.
W 1935 roku szkoła została zlikwidowana, a w jej miejsce powołany Batalion Szkolny Podchorążych Rezerwy Piechoty.

</doc>
<doc id="1715444" url="https://pl.wikipedia.org/wiki?curid=1715444" title="Primera Divisió (1999/2000)">
Primera Divisió (1999/2000)

Primera Divisió 1999/2000 był to 5. sezon andorskiej pierwszej klasy rozgrywkowej w piłce nożnej. Brało w niej udział 7 zespołów, które grały ze sobą systemem „każdy z każdym”. Mistrzowskiego tytułu nie obronił CE Principat. Nowym mistrzem kraju został zespół Constel·lació Esportiva, dla którego był to pierwszy tytuł mistrzowski w historii klubu. 
Zasady rozgrywek.
W rozgrywkach brało udział 7 drużyn, walczących o tytuł mistrza Andory w piłce nożnej. Każda z drużyn rozegrała po 2 mecze ze wszystkimi przeciwnikami (razem 12 spotkań). 
Stadiony.
Wszystkie drużyny grające w Primera Divisió rozgrywały wszystkie spotkania ligowe na Estadi Comunal d'Aixovall w Aixovall.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1715449" url="https://pl.wikipedia.org/wiki?curid=1715449" title="Jewhen Szachow (ur. 1962)">
Jewhen Szachow (ur. 1962)

Jewhen Serhijowycz Szachow, ukr. Євген Сергійович Шахов, ros. Евгений Сергеевич Шахов, "Jewgienij Siergiejewicz Szachow" (ur. 6 lipca 1962 w Zaporożu) – ukraiński piłkarz, grający na pozycji napastnika, a wcześniej pomocnika, trener piłkarski.
Kariera piłkarska.
Kariera klubowa.
Wychowanek Szkoły Piłkarskiej "Striła" w Zaporożu (od 1975). Karierę piłkarską rozpoczął w 1980 w miejscowym klubie Metałurh Zaporoże. Następnie odbywał służbę wojskową najpierw w SK Odessa, a potem powrócił do Metałurha. W 1987 został piłkarzem Dnipra Dniepropetrowsk, w którym zdobył największych sukcesów. W 1990 wyjechał do Niemiec, gdzie bronił barw 1. FC Kaiserslautern, skąd powrócił do Dnipra. Kończył karierę w izraelskich klubach Maccabi Petah Tikva, Maccabi Jawne i Maccabi Netanja.
Kariera trenerska.
Po zakończeniu kariery piłkarskiej w 1996 rozpoczął pracę trenerską na stanowisku asystenta trenera w klubach Maccabi Jawne i Maccabi Netanja. W 2005 otrzymał propozycję pomagać trenować Nywę Winnica. W 2007 został zaproszony na stanowisko asystenta trenera FK Charków. Od 2008 wykonuje funkcje asystenta trenera Dnipra Dniepropetrowsk.

</doc>
<doc id="1715452" url="https://pl.wikipedia.org/wiki?curid=1715452" title="Jezioro Łąkie (gmina Skępe)">
Jezioro Łąkie (gmina Skępe)

Jezioro Łąkie – jezioro na Pojezierzu Chełmińsko-Dobrzyńskim, położone w woj. kujawsko-pomorskim, w powiecie lipnowskim, gmina Skępe.

</doc>
<doc id="1715453" url="https://pl.wikipedia.org/wiki?curid=1715453" title="Komórka Leydiga">
Komórka Leydiga



</doc>
<doc id="1715454" url="https://pl.wikipedia.org/wiki?curid=1715454" title="Stefan Broniowski">
Stefan Broniowski

Stefan Józef Ludwik Broniowski, ps. „Ostoja” (ur. 22 sierpnia 1894 w Ispinie, zm. 30 grudnia 1959 w Warszawie) – pułkownik dyplomowany piechoty Wojska Polskiego, magister.
Życiorys.
Urodził się w Ispinie, w ówczesnym powiecie bocheńskim, w rodzinie Klemensa, leśniczego. W dniach 22–23 września 1913 zdał egzamin dojrzałości w c. i k. Gimnazjum I Wyższym w Nowym Sączu. W tym samym roku rozpoczął studia na Wydziale Prawa Uniwersytetu Franciszkańskiego we Lwowie.
3 sierpnia 1914 roku wstąpił Legionów Polskich. Początkowo pełnił służbę w 1, a następnie w 5 pułku piechoty. 28 kwietnia 1916 został mianowany chorążym, a 1 listopada 1916 podporucznikiem. 15 sierpnia 1917 roku, po kryzysie przysięgowym, został zwolniony z Legionów Polskich.
3 maja 1922 roku został zweryfikowany w stopniu majora ze starszeństwem z dniem 1 czerwca 1919 roku i 414. lokatą w korpusie oficerów piechoty, a jego oddziałem macierzystym był 5 pułk piechoty Legionów. 10 lipca 1922 roku został zatwierdzony na stanowisku dowódcy batalionu w 67 pułku piechoty w Brodnicy. W następnym roku pełnił obowiązki dowódcy batalionu sztabowego, a od 1924 roku zajmował stanowisko kwatermistrza pułku. W lipcu 1925 roku został przesunięty ze stanowiska kwatermistrza na stanowisko dowódcy I batalionu. 9 sierpnia 1926 roku został przydzielony do Gabinetu Wojskowego Prezydenta Rzeczypospolitej na stanowisko kierownika kancelarii, pozostając oficerem nadetatowym 67 pp. 23 grudnia 1927 roku został przeniesiony do 21 pułku piechoty w Warszawie na stanowisko zastępcy dowódcy pułku. 26 stycznia 1928 roku awansował na podpułkownika ze starszeństwem z dniem 1 stycznia 1928 roku i 17. lokatą w korpusie oficerów piechoty. Z dniem 2 listopada 1928 został przeniesiony do Wyższej Szkoły Wojennej w Warszawie, w charakterze hospitanta Kursu Normalnego. 
Z dniem 1 listopada 1930, po ukończeniu studiów i otrzymaniu dyplomu naukowego oficera dyplomowanego, został przeniesiony do Dowództwa Okręgu Korpusu Nr I w Warszawie na stanowisko szefa Oddziału Ogólnego. Z dniem 1 sierpnia 1931 roku został wyznaczony na stanowisko komendanta Szkoły Podchorążych Rezerwy Piechoty w Zambrowie. W tym samym roku zastąpił pułkownika dyplomowanego Aleksandra Myszkowskiego na stanowisku dowódcy 16 pułku piechoty w Tarnowie. 17 grudnia 1933 roku został mianowany pułkownikiem ze starszeństwem z dniem 1 stycznia 1934 roku i 8. lokatą w korpusie oficerów piechoty. W grudniu 1935 roku został przeniesiony do Generalnego Inspektoratu Sił Zbrojnych na stanowisko I oficera sztabu inspektora armii generała dywizji Stanisława Burhardt-Bukackiego. W marcu 1938 roku zastąpił pułkownika Adama Brzechwa-Ajdukiewicza na stanowisku dowódcy piechoty dywizyjnej 28 Dywizji Piechoty w Warszawie.
W czasie kampanii wrześniowej 1939 roku dowodził piechotą 28 Dywizji Piechoty, a od 8 do 16 września dowodził tą dywizją. 29 września dostał się do niewoli niemieckiej. W październiku 1939 roku został zwolniony z niewoli. Do stycznia 1944 roku pełnił funkcję inspektora w Biurze Inspekcji Komendy Głównej Armii Krajowej, po czym został zwolniony z Armii Krajowej.
Zmarł 30 grudnia 1959 roku w Warszawie. Został pochowany na Cmentarzu Wojskowym na Powązkach (kwatera A28-13-18).
Syn pułkownika Bohdan (ur. 1926) był kapralem podchorążym w Zgrupowaniu AK Żmija. Poległ 21 sierpnia 1944 roku w czasie natarcia na Dworzec Gdański.

</doc>
<doc id="1715457" url="https://pl.wikipedia.org/wiki?curid=1715457" title="Nadczynność kory nadnerczy">
Nadczynność kory nadnerczy



</doc>
<doc id="1715458" url="https://pl.wikipedia.org/wiki?curid=1715458" title="Nadnerczak">
Nadnerczak



</doc>
<doc id="1715461" url="https://pl.wikipedia.org/wiki?curid=1715461" title="Guzkowe zapalenie okołotętnicze">
Guzkowe zapalenie okołotętnicze



</doc>
<doc id="1715462" url="https://pl.wikipedia.org/wiki?curid=1715462" title="Kommandobefehl">
Kommandobefehl

Rozkaz Führera nr 003830/42, bardziej znany jako "Kommandobefehl" – tajny rozkaz wydany 18 października 1942 roku przez Adolfa Hitlera, który nakazywał bezwzględną fizyczną eliminację wszystkich schwytanych alianckich (głównie brytyjskich) komandosów i spadochroniarzy wykonujących misje dywersyjne i rajdowe na terenie Europy i Afryki. Rażąco naruszał prawo wojenne, w szczególności konwencje haskie i genewskie. Jego wydanie i przypadki realizacji zostały podczas procesów norymberskich uznane za zbrodnie wojenne.
Podłoże.
Organizowane od 1940 roku przez Dowództwo Operacji Połączonych rajdy oddziałów Commando na tereny okupowane przez III Rzeszę były początkowo zakrojone na stosunkowo niewielką skalę i często kończyły się fiaskiem. Począwszy od rajdu na Lofoty (marzec 1941) akcje te były coraz lepiej skoordynowane i przeprowadzane z zaangażowaniem coraz większych środków. Nie tylko przynosiły Niemcom dotkliwe straty, ale też zmuszały ich do utrzymywania w Zachodniej Europie, kosztem frontu wschodniego, nieproporcjonalnie dużych sił. Działania komandosów zintensyfikowały się wraz z końcem 1941 roku, a apogeum nastąpiło w marcu 1942 roku, gdy siłami ponad 600 ludzi i 18 okrętów Brytyjczycy dokonali zuchwałego ataku na suchy dok w Saint-Nazaire.
Jako oficjalne uzasadnienie wydania rozkazu Hitler podał argument nieprzestrzegania konwencji genewskich przez brytyjskich komandosów, których działania nazwał „szczególnie brutalnymi i zdradzieckimi”, a ich samych „częściowo rekrutującymi się spośród kryminalistów”. Wśród metod przez nich stosowanych wymienił związywanie rąk jeńcom oraz ich mordowanie, w chwili gdy stawali się niepotrzebni lub niewygodni. Pretekstu dostarczyli więc sami Brytyjczycy, było to bowiem nawiązanie do incydentów mających miejsce podczas rajdu na Dieppe i operacji Basalt.
Rajd na Dieppe.
Przeprowadzony 19 sierpnia 1942 roku desant w normandzkim porcie Dieppe zakończył się aliancką katastrofą, a większość jego uczestników została zabita lub wzięta do niewoli. Wśród pozostawionych na plażach poległych Niemcy znaleźli 12 ciał własnych żołnierzy, którzy zostali uprzednio pojmani i skrępowani. Ponadto przy schwytanym kanadyjskim pułkowniku znaleziono rozkaz wiązania rąk niemieckim jeńcom, w celu uniemożliwienia im ewentualnego zniszczenia posiadanych przez nich ważnych dokumentów. 2 września Oberkommando der Wehrmacht wydało oświadczenie, że jeśli rozkaz nie zostanie natychmiast odwołany i Brytyjczycy nie zaniechają podobnych praktyk, blisko 2000 wziętych do niewoli uczestników rajdu zostanie następnego dnia zakutych w kajdany. Brytyjskie Ministerstwo Wojny jeszcze tego samego dnia zakomunikowało, że uznaje krępowanie jeńców za sprzeczne z prawem międzynarodowym i jeśli wydanie takiego rozkazu rzeczywiście miało miejsce, zostanie on natychmiast odwołany. Ta szybka reakcja zadowoliła OKW, które już następnego dnia unieważniło instrukcje dotyczące jeńców z Dieppe.
Rajd na Sark.
Wkrótce potem wybuchł jednak kolejny skandal, tym razem za sprawą Operacji Basalt. 3 października 10 brytyjskich komandosów wylądowało nocą na wyspie Sark z zamiarem dokonania rozpoznania i pochwycenia jeńców. Udało się im zaskoczyć i wziąć do niewoli 5 niemieckich saperów, którym w celu uniemożliwienia ucieczki związano ręce. W chwili gdy cała grupa wycofywała się ku morzu, Niemcy podjęli próbę uwolnienia się i w rezultacie 4 z nich zostało zabitych. Niemiecka propaganda nagłośniła incydent, oskarżając komandosów o bandytyzm i mordowanie bezbronnych jeńców. 7 października Hitler zapowiedział w radiowym przemówieniu, że „w przyszłości wszyscy członkowie terrorystycznych i sabotażowych oddziałów Wielkiej Brytanii oraz ich wspólników, którzy działają nie jak żołnierze, ale jak bandyci, będą jako tacy traktowani i bezwzględnie eliminowani w walce, gdziekolwiek się pojawią”. Ponadto następnego dnia Niemcy związali ręce 107 oficerom i 1296 żołnierzom (w większości kanadyjskim) wziętym do niewoli pod Dieppe. Oszczędzono jedynie rannych, personel medyczny i kapelanów. W odpowiedzi Churchill nakazał związać podobną liczbę Niemców przebywających w obozach jenieckich w Kanadzie.
Treść.
Kommandobefehl został wydany 18 października, dwa tygodnie po rajdzie na Sark. Rozkaz miał ściśle tajny charakter i został sporządzony w zaledwie 12 kopiach. Następnego dnia został dostarczony przez Szefa Sztabu Operacyjnego OKW Alfreda Jodla dowódcom najwyższego szczebla wszystkich frontów oraz Heinrichowi Himmlerowi – zwierzchnikowi SS i niemieckiej policji. Na polecenie Wilhelma Keitela Jodl zastrzegł na każdym dokumencie, że „rozkaz ten jest przeznaczony tylko dla dowódców i w żadnym wypadku nie może dostać się w ręce wroga”.
Rozkaz nakazywał w szczególności, że „wszystkich przeciwników wykonujących tzw. misje Kommando na terenie Europy i Afryki – również żołnierzy w mundurach – którzy zostaną pojmani w walce czy też ucieczce, należy wyciąć w pień. Nie ma przy tym różnicy, czy dokonali oni desantu z okrętu, samolotu czy też zostali zrzuceni na spadochronie.” Ponadto nie wolno było dawać im pardonu, nawet gdyby okazywali chęć poddania się. O każdym indywidualnym przypadku likwidacji komandosów na podstawie tego rozkazu należało powiadomić bezpośrednio OKW. W razie gdyby komandosi dostali się w ręce niemieckich sił zbrojnych w inny sposób (np. zostali wcześniej schwytani przez lokalną policję), należało ich niezwłocznie przekazać SD. Zabronione było umieszczanie ich w obozach jenieckich, nawet jeśli miałoby to tylko tymczasowy charakter.
Kommandobefehl nie miał zastosowania do wrogów ujętych w czasie regularnych walk (tj. dużych operacji lądowych, desantowych czy powietrznodesantowych). Wyłączono również przypadki pochwycenia nieprzyjacielskich żołnierzy w wyniku akcji zbrojnych na morzu oraz tych, którzy wyskoczyli z samolotu na spadochronie w celu ratowania własnego życia.
Za niewykonanie rozkazu, działanie wbrew jego literze lub zaniechanie poinformowania o nim swoich podwładnych każdy oficer ponosił odpowiedzialność karną.
Tego samego dnia Hitler wydał specjalny aneks, w którym tłumaczył powody swojego postępowania. Był to jedyny taki przypadek w historii, kiedy Führer wyjaśniał na piśmie, dlaczego wydał taki, a nie inny rozkaz.
Realizacja rozkazu.
Na podstawie Kommandobefehl, w latach 1942–1945 likwidowano komandosów oraz członków podobnych alianckich formacji na terenie Francji, Norwegii, Czechosłowacji, Włoch i Bałkanów.
Pierwszymi jego ofiarami było siedmiu brytyjskich oficerów z 2 Commando, pojmanych 21 września 1942 roku podczas rajdu na elektrownię wodną w norweskim Glomfjord (Operacja Musketoon). W chwili jego wydania przebywali w oflagu w Colditz. Wkrótce potem zostali przetransportowani do obozu koncentracyjnego w Sachsenhausen i tam rozstrzelani 23 października.
Norwegia była celem wielu akcji brytyjskich sił specjalnych, stąd Kommandobefehl znalazł częste zastosowane właśnie na terenie tego kraju. Najsłynniejszy przypadek dotyczył uczestników Operacji Freshman. 19 listopada 1942 roku Brytyjczycy przeprowadzili nieudany desant szybowcowy na produkujące ciężką wodę zakłady „Norsk Hydro”. Z 20 saperów, którzy przeżyli katastrofę przewożących ich szybowców Airspeed Horsa, 16 zostało rozstrzelanych w Egersund i Stavanger. 3 kolejni, którzy byli ciężko ranni, zostali zamordowani w szpitalu w Stavanger przez funkcjonariusza Gestapo Wernera Fritza Seelinga (przez wstrzyknięcie śmiertelnej dawki morfiny oraz uduszenie),a 1 zastrzelony.
23 marca 1943 roku w Paryżu przeprowadzono egzekucję czterech członków Royal Marines, którzy wzięli udział w rajdzie na port w Bordeaux (Operacja Frankton). Dwóch innych uczestników tej akcji rozstrzelano cztery miesiące wcześniej, zaraz po ich ujęciu i krótkim przesłuchaniu.
W czerwcu 1944 po lądowaniu Aliantów w Normandii Keitel wydał dyrektywę, która potwierdzała obowiązywanie rozkazu również wobec komandosów schwytanych w toku inwazji poza strefą frontu. Największą jednorazową egzekucją wykonaną na podstawie Kommandobefehl w tym okresie było zgładzenie 33 członków 1 Regimentu SAS w okolicach francuskiej wsi Verrières. Leśne obozowisko ponad 50 komandosów, którzy od 6 czerwca 1944 roku wykonywali na głębokich tyłach wroga działania dywersyjne w ramach Operacji Bulbasket, zostało otoczone 3 lipca przez przeważające siły Niemców. 33 Brytyjczyków zostało pochwyconych podczas próby przebicia się. 30 z nich, wraz z przebywającym wśród nich pilotem USAF zostało rozstrzelanych nieopodal obozu. 3 pozostałych, których jako rannych przetransportowano uprzednio do pobliskiego szpitala, zamordowano za pomocą śmiertelnego zastrzyku.
Na przełomie 1944 i 1945 roku ofiarami rozkazu padło również 10 umundurowanych członków amerykańskiej misji wojskowej OSS na Bałkanach. Zostali oni rozstrzelani z inicjatywy Ernsta Kaltenbrunnera w obozie Mauthausen. Egzekucji dokonał SS-Hauptsturmführer Georg Bachmayer.
Wykonywaniu zbrodniczego rozkazu sprzeciwiała się część niemieckiego wysokiego dowództwa. Nie stosował go m.in. Erwin Rommel wobec brytyjskich komandosów schwytanych podczas walk w Afryce Północnej. Niechęć do Kommandobefehl deklarował po zakończeniu wojny również Albert Kesselring, głównodowodzący sił niemieckich na froncie włoskim. Jednak co najmniej raz podległe mu oddziały dokonały egzekucji pojmanych członków alianckich sił specjalnych: 26 marca 1944 roku zostało rozstrzelanych 15 amerykańskich żołnierzy OSS, którzy dwa dni wcześniej próbowali wysadzić tunele kolejowe na liguryjskim wybrzeżu, którymi Niemcy dostarczali posiłki na Linię Gustawa (Operacja Ginny).
Powojenne rozliczenie.
Rozkaz był wydany ze świadomym i rażącym pogwałceniem międzynarodowego prawa konfliktów zbrojnych. W szczególności łamał art. 23 załącznika do IV konwencji haskiej, który zabrania zabijać lub zadawać rany nieprzyjacielowi, który złożył broń oraz oświadczać, że nikomu nie będzie darowane życie. Stał również w sprzeczności z III konwencją genewską z 1929 roku, która definiowała pojęcie jeńca wojennego i określała sposób jego traktowania.
Oryginał dokumentu z podpisem Hitlera i parafką Alfreda Jodla został przedłożony 7 stycznia 1946 roku Międzynarodowemu Trybunałowi Wojskowemu w Norymberdze przez amerykańskiego oskarżyciela Telforda Taylora. Współudział w jego przygotowaniu był jednym z zarzutów popełnienia zbrodni wojennych postawionych Keitelowi i Jodlowi. Obaj zostali uznani za winnych, skazani na śmierć i powieszeni.
W ostatnim z procesów norymberskich, tzw. procesie wyższego dowództwa, o kluczową rolę w przygotowaniu rozkazu oskarżono także dwóch innych oficerów OKW. Walter Warlimont został skazany w 1948 roku na karę dożywotniego pozbawienia wolności (w 1951 zamieniona na 18 lat; został zwolniony w 1957 roku), a Rudolf Lehmann (sędzia wojskowy i główny prawnik OKW) na 7 lat pozbawienia wolności.
Jednym z nielicznych przykładów rozliczenia dowódców polowych, którzy wykonali zbrodniczy rozkaz, był przypadek generała Antona Dostlera. Był on odpowiedzialny za rozstrzelanie 15 amerykańskich żołnierzy, biorących udział we wspomnianej wcześniej Operacji Ginny. Osobiście podpisał on rozkaz egzekucji Amerykanów i dopilnował jego niezwłocznego wykonania, mimo protestów trzech podwładnych mu oficerów, którzy nie znali treści Kommandobefehl. Wkrótce po zakończeniu działań wojennych Dostler stanął przed amerykańską komisją śledczą, a następnie trybunałem wojskowym. Dostler bronił się, że choć znał treść rozkazu Hitlera, to nie był jego bezpośrednim wykonawcą, bowiem rozkaz zabicia jeńców wydał mu Albert Kesselring, a on sam jedynie przekazał go niżej. Mimo to amerykańscy sędziowie po czterodniowym procesie skazali go na karę śmierci przez rozstrzelanie, uznając, że jego wina jest ewidentna. Wyrok został wykonany 1 grudnia 1945 roku. Był to jedyny w historii przypadek skazania i egzekucji niemieckiego dowódcy przez amerykański wymiar sprawiedliwości za popełnienie zbrodni wojennej. Kesselring, mimo obciążających go wyjaśnień Dostlera, wyparł się udziału w zbrodni. Ostatecznie został on w odrębny procesie skazany w 1947 r. przez brytyjski trybunał wojskowy, lecz za popełnienie innych czynów.
Innym dowódcą wysokiej rangi, którego skazano za zbrodnie wojenne związane z Kommandobefehl był generał Nikolaus von Falkenhorst. Będąc w latach 1940–1944 dowódcą sił niemieckich w Norwegii, odpowiadał za liczne egzekucje brytyjskich i norweskich komandosów oraz członków Special Operations Executive w tym kraju. 2 sierpnia 1946 roku został przez brytyjski trybunał w Brunszwiku uznany winnym 7 z 9 zarzutów popełnienia zbrodni wojennych i skazany na karę śmierci przez rozstrzelanie. 4 listopada zamieniono ją na karę 20 lat pozbawienia wolności. Został zwolniony w 1953 roku z powodu złego stanu zdrowia.

</doc>
<doc id="1715463" url="https://pl.wikipedia.org/wiki?curid=1715463" title="Gammapatia">
Gammapatia



</doc>
<doc id="1715464" url="https://pl.wikipedia.org/wiki?curid=1715464" title="Gdy zapada noc">
Gdy zapada noc

Gdy zapada noc (oryg.: "When the Night is Falling") kanadyjski dramat filmowy z roku 1995 w reżyserii Patricii Rozemy.
Fabuła.
Film opowiada historię Camille, cenionej wykładowczyni mitologii w miejscowym wyznaniowym koledżu, Camille żyje w nieformalnym związku ze swoim kolegą z pracy Martinem. Para planuje ślub; przed młodymi ludźmi odkrywa się też perspektywa sukcesów zawodowych. Zwrot zdarzeń w ich życiu ma miejsce wówczas, gdy ukochany pies bohaterki, Bob, umiera. Zdaje sobie ona wówczas sprawę z tego, że nie kocha swojego narzeczonego. Wtedy też spotyka Petrę, artystkę cyrku, którą, początkowo nieufna, zaczyna stopniowo obdarzać coraz głębszym uczuciem.

</doc>
<doc id="1715465" url="https://pl.wikipedia.org/wiki?curid=1715465" title="Ostre zapalenie pęcherzyka żółciowego">
Ostre zapalenie pęcherzyka żółciowego



</doc>
<doc id="1715466" url="https://pl.wikipedia.org/wiki?curid=1715466" title="Addendum">
Addendum



</doc>
<doc id="1715467" url="https://pl.wikipedia.org/wiki?curid=1715467" title="Ataksja móżdżkowa">
Ataksja móżdżkowa



</doc>
<doc id="1715469" url="https://pl.wikipedia.org/wiki?curid=1715469" title="Władysław Muzyka">
Władysław Muzyka

Władysław Wiktor Muzyka (ur. 21 maja 1895 we Lwowie, zm. 1 czerwca 1942 w Hamburgu) – pułkownik piechoty Wojska Polskiego.
Życiorys.
Syn Błażeja i Marii Dunin-Borkowskiej. Od sierpnia 1915 roku był żołnierzem armii austriackiej, gdzie ukończył szkołę oficerską. W Wojsku Polskim służył od 1 listopada 1918 roku. Podczas wojny z bolszewikami odznaczony został, za odwagę w czasie walki, Krzyżem Srebrnym Orderu Wojennego Virtuti Militari.
Na dzień 1 czerwca 1921 roku pełnił w randze porucznika służbę w 5 pułku piechoty Legionów. Dekretem Naczelnika Państwa i Wodza Naczelnego z dnia 3 maja 1922 (L. 19400/O.V.) został zweryfikowany w stopniu kapitana ze starszeństwem z dniem 1 czerwca 1919 i 949 lokatą w korpusie oficerów piechoty. W wileńskim 5 pułku piechoty Legionów służył do czerwca 1926 będąc awansowanym do rangi majora z dniem 15 sierpnia 1924 w korpusie oficerów piechoty (w 1928 zajmował 211 lokatę w swoim starszeństwie).
Dalsze etapy kariery wojskowej majora Muzyki to służba w 3 pułku strzelców podhalańskich i Szkole Podchorążych Rezerwy Piechoty nr 5 w Łobzowie (przemianowanej następnie na batalion podchorążych rezerwy piechoty nr 5).
Mianowany podpułkownikiem ze starszeństwem z dniem 1 stycznia 1930, w tym samym roku zajmował już stanowisko zastępcy dowódcy 6 pułku strzelców podhalańskich (posiadając 263 lokatę wśród wszystkich podpułkowników korpusu piechoty).
W latach 1931–1935 był komendantem Szkoły Podchorążych Rezerwy Piechoty w Zambrowie, a następnie dowódcą sformowanego na jej bazie batalionu szkolnego podchorążych rezerwy piechoty. W 1935 zajmował 143 lokatę pośród wszystkich podpułkowników piechoty (35 lokatę w swoim starszeństwie).
Po ukończeniu kursu dowódców pułków w Centrum Wyszkolenia Piechoty w Rembertowie został zastępcą dowódcy, a potem dowódcą, 7 pułku piechoty Legionów w Chełmie. Awans na stopień pułkownika otrzymał ze starszeństwem z dniem 19 marca 1938.
Na czele tego pułku walczył w kampanii wrześniowej. 8 września 1939 został ciężko ranny w czasie bitwy pod Iłżą i dostał się do niewoli niemieckiej. Przebywał w oflagu X C w Lubece, gdzie włączył się w działalność konspiracyjną i został (w czerwcu 1941) aresztowany przez Gestapo. Przewieziony następnie do więzienia w Hamburgu, gdzie był bestialsko katowany podczas przesłuchań. W hamburskiej katowni popełnił w dniu 1 czerwca 1942 samobójstwo.
Życie prywatne.
Żonaty z Heleną z Sałkiewiczów, mieli 1 córkę.

</doc>
<doc id="1715470" url="https://pl.wikipedia.org/wiki?curid=1715470" title="Appendiks">
Appendiks



</doc>
<doc id="1715471" url="https://pl.wikipedia.org/wiki?curid=1715471" title="Lily Carlstedt">
Lily Carlstedt

Lily Marie Louise Carlstedt-Kelsby (ur. 5 marca 1926 w Søllerød, zm. 14 czerwca 2002 w Vallensbæk) – duńska lekkoatletka, która specjalizowała się w rzucie oszczepem.
Dwukrotna uczestniczka igrzysk olimpijskich – Londyn 1948 oraz Helsinki 1952. W swoim pierwszym olimpijskim starcie, w Londynie, z wynikiem 42,08 wywalczyła brązowy medal. Cztery lata później była piąta z odległością 46,23. Rekord życiowy: 46,28 (1956).

</doc>
<doc id="1715480" url="https://pl.wikipedia.org/wiki?curid=1715480" title="Landeskrone">
Landeskrone

Landeskrone () – bazaltowa góra o wysokości 419,4 m n.p.m. położona na południowy zachód od Görlitz w Niemczech.
Powstanie.
Landeskrone to wygasły od 30 milionów lat wulkan powstały w okresie paleogenu. Jego stożek został uformowany poprzez lawę wydobywającą się z wnętrza Ziemi poprzez ponad 20 kilometrową szczelinę w granodiorycie. Rozciągnięty w kierunku północ-południe kształt góry odpowiada kształtowi tej szczeliny.
Landeskrone nie posiada krateru, gdyż lawa, która u dołu szczeliny miała ponad 1000 °C, szybko stygła i zmieniała się w pionowe słupy i nigdy w formie płynnej nie docierała na powierzchnię. Tuf wulkaniczny i popioły, które wysuwały się na powierzchnię, bardzo szybko ulegały erozji. Ilość bazaltu znajdująca się wokół góry świadczyć może, że Landeskrone był w przeszłości znacznie wyższy.
Toponimika nazwy.
Landeskrone znaczy "korona ziemi", miejsce położone wysoko, górujące nad otoczeniem.
Nazwy pojawiające się w najstarszych dokumentach:
Historia.
Początki osadnictwa.
Początki osadnictwa na Landeskrone sięgają wczesnej epoki brązu, o czym świadczą znaleziska z obszaru obejmującego około 3000 m² wokół tzw. górnych murów warownych.
Słowianie około roku 900 (lub niewiele później) wybudowali umocnienia po południowej stronie góry pomiędzy jej obydwoma wierzchołkami. Pozwalało to chronić obszar o powierzchni około 10 tys. m². Pierwsze wykopaliska w tym miejscu przeprowadził Rudolf Virchow w 1870 roku. Odkryte kamienne mury miały grubość nawet do 8 metrów. Kolejne badania prowadzone w 1909 roku oraz w latach 20. i 30. XX wieku oraz w latach 1969–70 odkryły nie tylko fragmenty wypalanej ceramiki, lecz także ślady wskazujące na obróbkę żelaza oraz produkcję smoły. Te znaleziska pozwoliły przypuszczać, że Landeskrone była miejscem centralnym Bieżuńczan opisanych przez Geografa Bawarskiego.
Jeszcze dalej w swoich przypuszczeniach posunął się Jasper von Richtofen, który uważał, że na Landeskrone mogły istnieć wczesnośredniowieczne osady Milczan, do których według dokumentów należały okolice Görlitz co najmniej od 1071 roku. Milczanie prawdopodobnie wchłonęli mniejsze plemię Bieżuńczan około 900 roku, a przynajmniej Bieżuńczanie nie występują w późniejszych dokumentach pisanych.
Dotychczasowe prace archeologiczne koncentrowały się głównie na murach wokół góry i nie odkryto żadnych śladów gęstej zabudowy, której można by się było spodziewać w centralnym mieście Milczan.
Teza przypuszczalnego centrum została oparta na zapisach w kronice Thietmara przy okazji opisu wyprawy wojsk Henryka II przeciwko Bolesławowi Chrobremu w 1015 roku. Wspomniał on zdobycie przez czeskie wojska wielkiego grodu. Książę Udalryk idąc razem z Bawarami na pomoc Henrykowi "zdobył wielki gród Businc i wziął tam do niewoli co najmniej tysiąc więźniów, nie licząc kobiet i dzieci, po czym spaliwszy go powrócił jako zwycięzca". Na podstawie tych danych można oszacować, że w czasie ataku w warowni mogło przebywać około 4 tys. osób.
Z dużym prawdopodobieństwem można owe ""magna urbs businc" przypisać strategicznej wówczas warowni na Landeskrone, gdyż jej zniszczenie miało pomóc wyprawie Henryka II na Polskę. Jednak wojska Udarlyka zaangażowane w lokalne bitwy nie dotarły do oczekującego pomocy niemieckiego cesarza, co Thietmar opisał następująco: "Również Udalryk, który miał przybyć do cesarza razem z Bawarami, zrezygnował z tego z różnych przyczyn. Choć jednak Bawarowie nie byli przy cesarzu, niemniej spełnili wierną dlań służbę w swoim sąsiedztwie""
Również nazwa miejscowości leżącej u podnóża góry, która ok. 1300 roku nosiła nazwę "Bisencz" (później "Klein" i "Groß Biesnitz", obecnie dzielnica Görlitz) mogłaby potwierdzać tę tezę.
Zamek na Landeskrone.
W roku 1268 w dokumentach pojawia się nazwa "castrum landischrone".
W średniowieczu na Landeskrone wybudowano ważny zamek, który długo należał do Czech (z przerwą na polskie rządy w XIV w. jako część księstwa jaworskiego, jednego z piastowskich księstw dzielnicowych na Dolnym Śląsku), oraz do zamożnych rodzin von Landeskrone a później do Bibersteinów. Zamek znajdował się pod czeską administracją i włączony był do systemu obronnego drogi handlowej Via Regia, która w średniowieczu przebiegała przez Görlitz.
Zamek przeszedł na własność miasta Görlitz w 1440 roku, a wkrótce potem został zburzony z obawy, by nie stał się schronieniem dla rozbójników.
Późniejsze losy.
W 1620 roku elektor Jan Jerzy I używał Landeskrone jako obserwatorium astronomicznego.
W 1758 roku na górze stacjonowały dwa regimenty huzarów generała Esterházyego.
W 1866 pruskie wojska okupowały górę podczas marszu na Austrię.
18 grudnia 1901 roku odsłonięto tu jedną z wież Bismarcka, zaprojektowaną przez architekta Wilhelma Kreisa i stojącą tu do dziś.
Fauna i flora.
W 1961 r na Landeskrone został utworzony obszar chroniony (IV kat. IUCN) o powierzchni 83 ha.
Turystyka.
Pod koniec XVIII wieku Landeskrone coraz częściej zaczęli odwiedzać pisarze oraz filozofowie szukający natchnienia. W 1863 roku na ruinach zamku miasto wybudowało gospodę. W 1909 doprowadzono gaz, a w 1913 wodę. W wyniku pożaru w 1946 roku gospoda doszczętnie spłonęła, pięć lat później została odbudowana. Obecnie znajduje się tam hotel i restauracja.
Przy dobrej widoczności z Landeskrone można zobaczyć Góry Żytawskie, Góry Izerskie oraz Karkonosze.
Marka Landskron.
Od 1882 roku w browarze w Görlitz produkowane jest piwo "Landskron Bier", a w 1959 cały browar zmienił nazwę na "Landskron Brauerei Scheller &amp; Co KG".
Nadajnik telekomunikacyjny.
Na wieży zamkowej zainstalowany jest nadajnik telewizyjny stacji "ertv" (Euregio regional TV) nadający na częstotliwości UKW 178 MHz o mocy 1 kW oraz nadajnik radiowy "MDR info" nadający na częstotliwości 106,9 MHz .

</doc>
<doc id="1715483" url="https://pl.wikipedia.org/wiki?curid=1715483" title="M2 (stacja telewizyjna)">
M2 (stacja telewizyjna)

M2 – węgierska stacja stanowiąca własność Magyar Televízió, dzielące pasmo łączeniowe z ośrodkami regionalnymi na terenie całych Węgier. Stacja rozpoczęła działalność 18 sierpnia 1971 roku.

</doc>
<doc id="1715484" url="https://pl.wikipedia.org/wiki?curid=1715484" title="Standard de Liège">
Standard de Liège



</doc>
<doc id="1715488" url="https://pl.wikipedia.org/wiki?curid=1715488" title="La Barillette">
La Barillette

La Barillette (1528 m n.p.m.) – szczyt w szwajcarskiej części gór Jura, w masywie La Dôle, położony w kantonie Vaud. Leży ok. 2 km na północny wschód od szczytu La Dôle.
La Barillette ma formę dość kształtnej kopy rozciągniętej nieco w osi wschód-zachód. Jej stoki są zalesione, natomiast partie szczytowe pokrywają łąki i pastwiska, poprzerastane pojedynczymi świerkami lub ich grupami.
Na Barillette prowadzą wąskie asfaltowe drogi z położonych u stóp Jury miejscowości Gingins, Chéserex i La Rippe. Drogi te łączą się na jej południowo-wschodnich stokach i odtąd jedna droga wyprowadza na sam szczyt góry. Zimą drogi te nie są utrzymywane dla ruchu. Na samym szczycie góry znajduje się budynek techniczny i wysoki na 120 m maszt głównego nadajnika radiowo-telewizyjnego szwajcarskiego publicznego nadawcy SRG SSR idée suisse, obsługującego południowo-zachodnią część Szwajcarii i przygraniczne rejony Francji. Maszt niesie również rozliczne instalacje przeznaczone do łączności amatorskiej.
Do połowy lat 80. XX w. na wschodnie ramę góry wyprowadzała krzesełkowa kolej linowa z miejscowości Saint-Cergue (dolna stacja na wysokości ok. 1160 m n.p.m., górna – ok. 1440 m n.p.m., krzesełka jednoosobowe). Udostępniała ona korzystanie z jednej trasy zjazdowej i małego pólka do nauki jazdy na nartach przy górnej stacji. Do dziś widoczne są fundamenty podpór oraz budyneczki obu stacji.
Pod szczytem przebiega znakowany, dalekobieżny szlak turystyczny GR (franc. "Grande Randonnée"), z uwagi na doskonałe widoki na Jezioro Genewskie zwany "Balcon du Léman". Najkorzystniejsze dojście wspomnianym szlakiem: z miejscowości Saint-Cergue.

</doc>
<doc id="1715489" url="https://pl.wikipedia.org/wiki?curid=1715489" title="Zawrat Kasprowy">
Zawrat Kasprowy

Zawrat Kasprowy lub Jaworzyńskie Turnie – fragment północno-zachodniej grani Kopy Magury w polskich Tatrach Zachodnich.
Nazewnictwo.
"Wielka encyklopedia tatrzańska" używa nazwy "Jaworzyńskie Turnie", zaś nazwy "Zawrat Kasprowy" tylko do określenia części stoków: pionowego muru skalnego nad Doliną Kasprową. Według Władysława Cywińskiego obydwie nazwy są ludowego pochodzenia, na różnych mapach używane są zamiennie i oznaczają to samo: fragment grani. W praktyce przez taterników, ratowników i turystów dużo częściej używana jest nazwa "Zawrat Kasprowy".
Opis.
Zawrat Kasprowy oddziela Jaworzynkę od Doliny Kasprowej, a dokładniej jej odnogi – Starych Szałasisk. Obejmuje odcinek grani od Jaworzyńskiej Przełęczy (1605 m) po Rówienki (1491 m). Jego najwyższy wierzchołek to Jaworzyńska Czuba (ok. 1625 m). Ma długość około 800 m. Zbudowany jest całkowicie ze skał wapiennych. Mniej więcej w środku długości znajduje się szerokie i płytkie wcięcie zwane Szerokim Siodłem (ok. 1575 m). Do doliny Jaworzynki opada spod niego żleb Szerokie. Stok opadający do Jaworzynki jest stromy (średnie nachylenie ok. 45%), ale całkowicie porośnięty lasem. Natomiast do Starych Szałasisk grań opada murem skalnym. Ciekawa flora. M.in. stwierdzono występowanie goryczuszki lodnikowej – bardzo rzadkiej rośliny, w Polsce występującej tylko w Tatrach i to w nielicznych tylko miejscach (ok. 10 w całych polskich Tatrach).
W zboczach opadających do Jaworzynki znajdują się liczne jaskinie: Jaskinia Magurska, Dziura pod Jaskinią Magurską, Schron nad Przełączką, Schronisko Jasne w Czubie Jaworzyńskiej, Jaskinia w Czubie Jaworzyńskiej, Jaskinia Partyzancka I, Jaskinia Partyzancka II, a także kilkanaście małych jaskiń, z których cztery stanowią od wielu lat gawry niedźwiedzi. Są to: Dziura z Gawrą, Gawra pod Granią, Siwa Nyża i Gawra nad Jaworzynką.
Taternictwo.
Opadający do Starych Szałasisk mur skalny ma wysokość 35–110 m, jest jednolity i nie ma w nim żadnych „słabych punktów”. Ściany są pionowe, miejscami występują nawet przewieszki. Poprowadzono tutaj około 30 dróg wspinaczkowych o dużych trudnościach, większość w stopniu VI–VII skali trudności dróg skalnych, ale jedna ma stopień VIII. Opisuje je szczegółowo Władysław Cywiński w szczegółowym przewodniku "Tatry" (tom 13). Wspinaczka tutaj jest jednak przez Tatrzański Park Narodowy zabroniona.

</doc>
<doc id="1715490" url="https://pl.wikipedia.org/wiki?curid=1715490" title="Dworzec Saint-Lazare">
Dworzec Saint-Lazare



</doc>
<doc id="1715494" url="https://pl.wikipedia.org/wiki?curid=1715494" title="Cerkiew św. Sergiusza z Radoneża w Paryżu">
Cerkiew św. Sergiusza z Radoneża w Paryżu

Cerkiew św. Sergiusza z Radoneża – prawosławna cerkiew znajdująca się w Paryżu, w 19. dzielnicy. Świątynia parafialna, w dekanacie paryskim północno-wschodnim Arcybiskupstwa Zachodnioeuropejskich Parafii Tradycji Rosyjskiej Patriarchatu Moskiewskiego.
Historia.
Powstanie parafii św. Sergiusza oraz otwarcie cerkwi wiązało się z szybkim wzrostem liczby prawosławnych Rosjan udających się na emigrację do Francji po rewolucji październikowej. Świątynia znajduje się od 1924 w budynku należącym wcześniej do ambasady Niemiec, porzuconym w 1914 i wykupionym przez społeczność rosyjską na licytacji za sumę 321 tys. franków. Uroczyste poświęcenie obiektu miało miejsce w 1925. Cerkiew jest szczególnie związana z prawosławnym Instytutem św. Sergiusza, centrum prawosławnej myśli teologicznej i kulturalnej na Zachodzie Europy.
W 1932 w cerkwi złożyła śluby monastyczne późniejsza święta prawosławna, Jelizawieta Skobcowa, znana szerzej pod imieniem zakonnym Maria.
Architektura.
Cerkiew mieści się w zaadaptowanym budynku magazynowym. Jest jednonawowa, bez wyraźnego zewnętrznego podziału na przedsionek, nawę i prezbiterium. Wejście do niej prowadzi przez rzeźbione drewniane schody. Okna jednokondygnacyjnego budynku po przebudowie mają kształt ostrych łuków, są stale zakryte. Nad wejściem znajduje się jedno okrągłe okno, nad przedsionkiem – rozmieszczona na planie prostokąta wieża. Na fasadzie cerkwi znajdują się malowidła przedstawiające anioły. We wnętrzu znajduje się czterorzędowy ikonostas. Freski we wnętrzu cerkwi wykonał przed 1927 rosyjski malarz symbolista Dmitrij Stełłecki. Dzwonnica cerkwi została dobudowana w stylu świątyń ziemi pskowskiej w latach 50., według projektu N. Iscelennowa.
Obok cerkwi znajduje się jednopiętrowy budynek mieszkalny przeznaczony dla proboszcza, na którego fasadzie został namalowany wizerunek patrona parafii. Dzwonnica cerkwi jest wolnostojącą konstrukcją słupowo-ramową zwieńczoną malowaną na niebiesko cebulastą kopułą.

</doc>
<doc id="1715495" url="https://pl.wikipedia.org/wiki?curid=1715495" title="Parafia św. Sergiusza z Radoneża w Paryżu">
Parafia św. Sergiusza z Radoneża w Paryżu

Parafia św. Sergiusza z Radoneża – parafia prawosławna w Paryżu, w dekanacie paryskim północno-wschodnim Arcybiskupstwa Zachodnioeuropejskich Parafii Tradycji Rosyjskiej Patriarchatu Moskiewskiego. 
Parafia powstała w 1924 dzięki staraniom rosyjskiego księdza-emigranta, który z polecenia metropolity Eulogiusza (Gieorgijewskiego) zaczął na początku lat 20. działać na rzecz powołania kolejnej, po parafii św. Aleksandra Newskiego rosyjskojęzycznej parafii prawosławnej w stolicy Francji. Ze względu na skromne środki finansowe, jakimi dysponował kapłan oraz przyszli parafianie, jego pierwsze wysiłki na rzecz umiejscowienia kaplicy w pomieszczeniach należących dawniej do ambasady niemieckiej oraz w lokalu zaoferowanym przez Akademię Sztuk Pięknych zakończyły się porażką. Ostatecznie parafia wykupiła za 321 tys. franków uzyskanych ze ofiar rosyjskich białych emigrantów budynek również należący wcześniej do ambasady niemieckiej, porzucony w 1914. Pierwsze nabożeństwo w parafii zostało odprawione w 1925. 
Oprócz cerkwi, parafia posiada również dwukondygnacyjny budynek mieszkalny zajmowany przez proboszcza, na którego fasadzie wykonany został wizerunek patrona parafii.
Nabożeństwa są celebrowane według kalendarza juliańskiego. Językiem liturgicznym jest cerkiewnosłowiański (niektóre nabożeństwa odprawiane są w języku francuskim).
Obowiązki proboszcza pełni hieromnich Alexis (Peche).

</doc>
<doc id="1715499" url="https://pl.wikipedia.org/wiki?curid=1715499" title="Alkaline Trio">
Alkaline Trio

Alkaline Trio (w skrócie „Alk3”) – amerykańska punk-rockowa grupa muzyczna pochodząca z McHenry (przedmieścia Chicago) w stanie Illinois.
Grupa powstała w 1996 roku, a w jej skład wchodzą: Matt Skiba (wokal, gitara), Dan Andriano (wokal, gitara basowa) i Derek Grant (perkusja).
Zespół ma w swoim dorobku 9 albumów studyjnych. Ich dwie piosenki „ Mercy Me” i „Fall Victim” został wykorzystane w grze FlatOut2, zaś utwór „Wash Away” w Tony Hawk’s American Wasteland także użyty został utwór „Armageddon” w Tony Hawk’s Underground.

</doc>
<doc id="1715500" url="https://pl.wikipedia.org/wiki?curid=1715500" title="Michel Renquin">
Michel Renquin

Michel Renquin (ur. 3 listopada 1955 w Bastogne), belgijski piłkarz, obrońca. Długoletni zawodnik Standard de Liège.
W 1974 trafił do Standard Liège (Puchar Belgii w 1981). W sezonie 1981/82 był piłkarzem Anderlechtu. W latach 1982–1985 grał we szwajcarskim Servette FC, sięgając po puchar tego kraju (1984) i tytuł mistrzowski (1985). Później ponownie był zawodnikiem Standardu, karierę kończył w 1990 w Sionie.
W reprezentacji Belgii wystąpił 55 razy. Debiutował w 1976, ostatni raz zagrał w 1987. Grał na mistrzostwach świata w 1982 (2 spotkania) oraz w 1986 (5 meczów, czwarte miejsce). Wcześniej znajdował się wśród srebrnych medalistów ME 80.
Pracuje jako trener, najczęściej w klubach szwajcarskich.

</doc>
<doc id="1715504" url="https://pl.wikipedia.org/wiki?curid=1715504" title="Bohdan Stachlewski">
Bohdan Stachlewski

Bohdan Kazimierz Stachlewski, ps. „Dan” (ur. 8 października 1891 w Koninie, zm. 28/29 września 1939) – pułkownik kawalerii Wojska Polskiego, kawaler Orderu Virtuti Militari.
Życiorys.
Urodził się 8 października 1891 w Koninie, w rodzinie Władysława i Zofii z Zborowskich. W 1912 wstąpił do Związku Strzeleckiego. Został wcielony do IV plutonu Pierwszej Kompanii Kadrowej, a następnie przeniesiony do 1 pułku ułanów. Od 5 lutego do 31 marca 1917 roku był słuchaczem kawaleryjskiego kursu oficerskiego przy 1 pułku ułanów w Ostrołęce. Kurs ukończył z wynikiem bardzo dobrym. Posiadał wówczas stopień wachmistrza sztabowego. Latem tego roku, po kryzysie przysięgowym, został internowany w Szczypiornie, a potem w Łomży, gdzie wybrano go komendantem obozu.
W listopadzie 1918 brał udział w rozbrajaniu Niemców, a następnie podjął służbę w 32 pułku piechoty i został awansowany do stopnia podporucznika. Następnie przeniesiony do 11 pułku ułanów, 1 maja 1920 awansowany do stopnia porucznika. 27 sierpnia 1920 został zatwierdzony z dniem 1 kwietnia 1920 w stopniu rotmistrza, w kawalerii, w grupie oficerów byłych Legionów Polskich. Wziął udział w wojnie polsko-bolszewickiej i odniósł ranę pod Kustymą.
W czerwcu 1923 został przeniesiony z 27 pułku ułanów do 25 pułku ułanów. Od 1926 był dowódcą Szwadronu Zapasowego w Łukowie. 12 kwietnia 1927 prezydent RP nadał mu stopień majora z dniem 1 stycznia 1927 i 11. lokatą w korpusie oficerów kawalerii. W kwietniu 1928 został przesunięty na stanowisko kwatermistrza pułku. W lipcu 1929 został przeniesiony do 27 pułku ułanów w Nieświeżu na stanowisko zastępcy dowódcy pułku. 24 grudnia 1929 awansował na podpułkownika ze starszeństwem z dniem 1 stycznia 1930 i 17. lokatą w korpusie oficerów kawalerii. W sierpniu 1931 został przeniesiony do Korpusu Ochrony Pogranicza na stanowisko Inspektora Południowej Grupy Szwadronów KOP w Łucku. W 1933 został przeniesiony na stanowisko Inspektora Północnej Grupy Szwadronów KOP w Wilnie. 31 sierpnia 1935 otrzymał przeniesienie do Komendy Straży Granicznej w Warszawie na stanowisko II zastępcy komendanta i funkcję tę pełnił do 28 marca 1937. W marcu 1937 objął dowództwo 25 pułku ułanów w Prużanie. Na stopień pułkownika został awansowany ze starszeństwem z 19 marca 1939 i 2. lokatą w korpusie oficerów kawalerii. Dowodził pułkiem w czasie kampanii wrześniowej. Zamordowany najprawdopodobniej przez nacjonalistów ukraińskich 28/29 września 1939 podczas próby przedarcia się na Węgry.

</doc>
<doc id="1715508" url="https://pl.wikipedia.org/wiki?curid=1715508" title="Małżeństwo osób tej samej płci w Iowa">
Małżeństwo osób tej samej płci w Iowa

Małżeństwa osób tej samej płci w amerykańskim stanie Iowa zostały zalegalizowane (poprzez decyzję Sądu Najwyższego) 27 kwietnia 2009 r.
Po raz pierwszy stan Iowa miał do czynienia z tematem małżeństw homoseksualnych w roku 1998, kiedy to Sąd Najwyższy Hawajów uznał, że odmowa prawa do zawarcia małżeństwa dwóm osobom tej samej płci jest sprzeczna z zasadą równości zapisaną w większości stanowych konstytucji. Wtedy też iowańscy ustawodawcy, bez zbędnej zwłoki, przegłosowali ustawę o obronie małżeństwa, zabraniającą małżeństw gejowskich oraz lesbijskich, która również miała na celu uniknięcie procesu sądowego. W 2005 roku, organizacja na rzecz gejów i lesbijek Lambda Legal, reprezentując 6 par jednopłciowych oraz ich dzieci, wystąpiła na drogę sądową z powodu odmowy możliwości zarejestrowania związków małżeńskich, argumentując, że odmowa naruszyła konstytucyjną zasadę równości. W 2007 r. Sąd Okręgowy Hrabstwa Polk orzekł na korzyść powodów, jednocześnie sugerując hrabstwu, aby odwołało się do Sądu Najwyższego. 3 kwietnia 2009 r. Sąd Najwyższy Iowa orzekł jednogłośnie, że nie było żadnego ważnego powodu dla odmowy zarejestrowania par homoseksualnych jako cywilnych związków małżeńskich z powodu orientacji seksualnej. Orzeczenie Sądu Najwyższego weszło w życie z dniem 27 kwietnia.
Orzeczenie sądu okręgowego hrabstwa Polk z 2007 r..
Sędzia Sądu Okręgowego Hrabstwa Polk Robert Hanson orzekł na korzyść par tej samej płci 30 sierpnia 2007 r. Następnego ranka, Hanson wydał decyzję o odroczeniu wykonania własnego orzeczenia z powodu odwołania do Sądu Najwyższego. Zanim decyzja o odroczeniu została wydana kilka par homoseksualnych złożyła wnioski o zawarcie związku małżeńskiego, które zostały zaakceptowane.
Propozycje ustawowe.
W rezultacie orzeczenia sędziego Hansona została złożona propozycja poprawki do stanowej konstytucji, mająca na celu ograniczenie małżeństwa do związku kobiety i mężczyzny, jednakże w 2008 r. propozycja została odrzucona. Jeżeli taka propozycja zostałaby ponownie zaproponowana i zaakceptowana w 2009 lub 2010 r., musiałaby zostać zaakceptowana ponownie w 2011 lub 2012, a następnie musiałaby zostać zaakceptowana przez głosujących w referendum.
Ekonomiczne implikacje legalizacji małżeństw osób tej samej płci.
Uniwersytet Kalifornijski w Los Angeles przeanalizował potencjalny wpływ legalizacji małżeństw tej samej płci na budżet Iowa. W studium zawarto twierdzenie, że umożliwie osobom tej samej płci zawierania małżeństw spowoduje coroczne wpływy do budżetu w wysokości ponad 5 milionów dolarów.
Małżeństwa zawarte zagranicą.
Małżeństwa osób tej samej płci zawarte poza granicami stanu Iowa są tam uznawane, jednakże nie jest jasne czy zwarte poza granicami związki partnerskie będą uznawane w Iowa.

</doc>
<doc id="1715509" url="https://pl.wikipedia.org/wiki?curid=1715509" title="Małżeństwo osób tej samej płci w Rhode Island">
Małżeństwo osób tej samej płci w Rhode Island

Małżeństwa osób tej samej płci są legalne w stanie Rhode Island od 1 sierpnia 2013 roku. Od maja 2012 stan uznaje takie małżeństwa zawarte poza jego granicami.
Opinia publiczna.
Badanie przeprowadzone w maju 2009 r. przez Uniwersytet Browna wykazało, że 60% mieszkańców Rhode Island popiera legalizację małżeństw osób tej samej płci, podczas gdy 31% jest jej przeciwna.

</doc>
<doc id="1715510" url="https://pl.wikipedia.org/wiki?curid=1715510" title="Małżeństwo osób tej samej płci w Dystrykcie Kolumbii">
Małżeństwo osób tej samej płci w Dystrykcie Kolumbii

Dystrykt Kolumbii zagwarantował parom tej samej płci część praw, które do tej pory były zarezerwowane dla par płci przeciwnej, 11 czerwca 1992 roku, kiedy ustawa dotycząca służby zdrowia pozwoliła parom niepozostającym w związku małżeńskim, bez względu na płeć, na rejestrację związku. W 2009 Dystrykt przegłosował Ustawę uprawniającą pary tej samej płci do zawierania związków małżeńskich. Ustawa ta weszła w życie w marcu 2010.
Ekonomiczne implikacje legalizacji małżeństw osób tej samej płci.
Uniwersytet Kalifornijski w Los Angeles przeanalizował potencjalny wpływ legalizacji małżeństw tej samej płci na budżet Dystryktu Kolumbii. W studium zawarto twierdzenie, że umożliwienie osobom tej samej płci zawierania małżeństw spowoduje coroczne wpływy do budżetu w wysokości ponad 52 milionów dolarów. 
Małżeństwa zawarte zagranicą Dystryktu.
7 kwietnia 2009, tego samego dnia, kiedy Vermont zalegalizował małżeństwa osób tej samej płci, rada miejska Dystryktu Kolumbii przegłosowała jednogłośnie ustawę, dzięki której małżeństwa jednopłciowe zawarte poza Dystryktem Kolumbii będą uznawane na jego terytorium.

</doc>
<doc id="1715512" url="https://pl.wikipedia.org/wiki?curid=1715512" title="Abdelkader Ghezzal">
Abdelkader Ghezzal

Abdelkader Ghezzal (ur. 5 grudnia 1984 w Décines-Charpieu) – algierski piłkarz grający na pozycji napastnika. Posiada także obywatelstwo francuskie.
Kariera klubowa.
Ghezzal urodził się we Francji, w rodzinie pochodzenia algierskiego. Karierę piłkarską rozpoczął w amatorskim klubie Vaux-en-Velin. W 1998 roku trafił do szkółki piłkarskiej Olympique Lyon, w której spędził 4 lata. W 2002 roku powrócił do Vaux-en-Velin, a w 2004 roku został piłkarzem AS Saint-Priest. Przez rok występował w rozgrywkach czwartej ligi Francji.
W 2005 roku Ghezzal został piłkarzem włoskiego FC Crotone, grającego w Serie B. 16 września 2005 zadebiutował w tej lidze w przegranym 0:2 meczu z Vicenzą Calcio. Rozegrał 6 spotkań w sezonie 2005/2006, a w jego trakcie został wypożyczony do grającego w Serie C2 Biellese. Natomiast w sezonie 2006/2007 wypożyczono go do Pro Sesto z Serie C1, dla którego strzelił 9 goli. Latem 2007 wrócił do Crotone i był jego najlepszym strzelcem z 20 golami na koncie.
13 czerwca 2008 roku Ghezzal został sprzedany za 3 miliony euro do Genoi, ale niedługo potem trafił do Sieny, która została współwłaścicielem 50% praw do zawodnika. W Serie A zadebiutował 14 września 2008 w wygranym 2:0 domowym meczu z Cagliari Calcio i 93. minucie tego meczu zdobył gola. W ataku Sieny w sezonie 2008/2009 występował z Massimo Maccarone i Mario Frickiem i strzelił 5 bramek.
1 lipca 2010 roku Ghezzal odszedł do Bari, a w 2011 roku został zawodnikiem Ceseny.
Kariera reprezentacyjna.
23 października 2008 roku Ghezzal ogłosił chęć występów w reprezentacji Algierii. 12 listopada selekcjoner kadry narodowej Rabah Saadane powołał go na towarzyski mecz z Mali, w którym wystąpił zaliczając swój debiut. W meczu tym rozegranym we francuskim Rouen padł remis 1:1. 11 lutego 2009 strzelił pierwszego gola w reprezentacji w wygranym 2:1 sparingu z Beninem.

</doc>
<doc id="1715515" url="https://pl.wikipedia.org/wiki?curid=1715515" title="Dworzec Saint-Lazare (obraz Claude’a Moneta)">
Dworzec Saint-Lazare (obraz Claude’a Moneta)

Dworzec Saint-Lazare lub "Pociągi na dworcu Saint-Lazare" () – obraz namalowany przez Claude’a Moneta w 1877 roku. Obecnie znajduje się w Fogg Museum w Cambridge (Stany Zjednoczone).
W 1877 roku, dzięki pomocy finansowej Gustave’a Caillebotte’a Monet wynajął mieszkanie w okolicy dworca Saint-Lazare, by móc skupić się na jego malowaniu. Już wcześniej znał to miejsce, gdyż była to końcowa stacja linii kolejowej z Argenteuil, gdzie wówczas mieszkał. Sam dworzec stał się w tym czasie chętnie podejmowanym tematem, oprócz prac Moneta pojawia się na również obrazach Caillebotte’a i Maneta. Monet poświęcił mu bardzo dużo pracy, wykonując w 1877 roku cykl liczący aż 12 płócien, z czego 7 zostało zaprezentowanych na trzeciej wystawie impresjonistów w tym samym roku.
Obraz przedstawia pociągi na dworcu i wznoszące się nad nimi obłoki pary. Kontrast między lekkością pary a masą maszyn, w połączeniu z atmosferą tajemniczości związaną z podróżami i ciągłym ruchem panującym na dworcu był tym, co w największym stopniu fascynowało twórców w tamtym czasie.

</doc>
<doc id="1715520" url="https://pl.wikipedia.org/wiki?curid=1715520" title="Prawo Blake'a">
Prawo Blake'a



</doc>
<doc id="1715524" url="https://pl.wikipedia.org/wiki?curid=1715524" title="Wałeczki szkliste">
Wałeczki szkliste



</doc>
<doc id="1715525" url="https://pl.wikipedia.org/wiki?curid=1715525" title="Wałeczki ziarniste">
Wałeczki ziarniste



</doc>
<doc id="1715527" url="https://pl.wikipedia.org/wiki?curid=1715527" title="Śródbłonek naczyniowy">
Śródbłonek naczyniowy



</doc>
<doc id="1715528" url="https://pl.wikipedia.org/wiki?curid=1715528" title="AZS Uniwersytet Warszawski (piłka ręczna)">
AZS Uniwersytet Warszawski (piłka ręczna)

AZS UW Warszawa – zespół piłki ręcznej, złożony głównie ze studentów oraz absolwentów UW. Od sezonu 1996/1997 występował w III lidze. W sezonie 2007/08 zgłoszony do rozgrywek II ligi. W sezonie 2009/10 po przejęciu miejsca od Warszawianki drużyna występowała w I lidze (grupie A) i zajęła 11. miejsce. W składzie studenckim zespół rokrocznie bierze udział w Akademickich Mistrzostwach Warszawy i Mistrzostwach Polski Szkół WyższychDrużyna występowała również w kilku finałowych turniejach Akademickich Mistrzostw Polski w grach zespołowych (1997-Lublin, 1998-Kraków, 2009-Kraków, 2010-Częstochowa, 2011-klub wziął udział w pucharze Polski przegranym z Tauronem Stalą Mielec przegrywając mecz tylko 1 bramką) oraz finałowych turniejach Mistrzów Lig Uczelnianych (1995-Łódź, 2000-Gdańsk, 2002-Kraków, 2003-Kielce). Z początkiem 2010 r. głównym sponsorem drużyny została firma Zepter. Zespół zmienił oficjalną nazwę na: Zepter AZS UW Warszawa.
Sukcesy krajowe.
 Liga:
 Puchar Polski:
 Mistrzostwa Polski Uniwersytetów:
 1. miejsce (2x): 1984, 1990
 2. miejsce (2x): 1982, 1988
 3. miejsce (4x): 1986, 1992, 1994, 1998
Sukcesy międzynarodowe.
 1. miejsce: Turniej Studencki w Angers (1997)
 2. miejsce: Turniej Studencki w Tilburgu (1995)

</doc>
<doc id="1715529" url="https://pl.wikipedia.org/wiki?curid=1715529" title="Kardynałowie z nominacji Hadriana IV">
Kardynałowie z nominacji Hadriana IV

Papież Hadrian IV w ciągu pięciu lat pontyfikatu mianował prawdopodobnie jedenastu kardynałów. Na podstawie analiz podpisów kardynalskich na bullach papieskich możliwe jest ustalenie prawdopodobnych dat promocji większości spośród nich:
Wątpliwe przypadki.
Zarówno Brixius jak i Barbara Zenker wymieniają jeszcze dwóch innych kardynałów: Ubaldo, prezbitera "S. Luciae" (= S. Lorenzo in Lucina) oraz Guido, diakona S. Maria in Aquiro. 
Kardynał Ubaldo z S. Lucia pojawia się jedynie na dwóch bullach Hadriana IV: z 15 października 1156 oraz 3 czerwca 1157. Bulle te nie są znane z oryginałów i w obu przypadkach są poważne zastrzeżenia co do poprawności kopii zawierających imię i tytuł tego kardynała, przekazanych przez Migne'go. Inna edycja bulli z 15 października 1156 zawiera w tym miejscu sygnaturę: "Anbaldus presbiter cardinalis tituli S. Crucis in Hierusalem". Z kolei inna edycja bulli z 3 czerwca 1157 podaje tę sygnaturę również jako "Ubaldus presbiter cardinalis tituli S. Crucis", co jasno wskazuje, że wymieniony przez Brixiusa i Zenker kardynał Ubaldo z S. Lucia zawdzięcza swoje istnienie jedynie pomyłkom kopistów, a na obu tych dokumentach w rzeczywistości podpisał się mianowany w 1144 kardynał Ubaldo Caccianemici, który jest poświadczony na wielu innych bullach z tego okresu. Podobne przypadki są znane w literaturze przedmiotu.
Również kardynał Guido z S. Maria "in Aquiro" najprawdopodobniej nigdy nie istniał. Odpowiednie podpisy na dwóch znanych tylko z kopii bulli datowanych 13 czerwca 1157 najprawdopodobniej są zniekształconymi podpisami kardynała Guido di Crema, diakona S. Maria "in Portico" (a nie "in Aquiro"). Wskazuje na to m.in. miejsce tego podpisu w porządku starszeństwa.

</doc>
<doc id="1715531" url="https://pl.wikipedia.org/wiki?curid=1715531" title="Karim Matmour">
Karim Matmour

Karim Matmour (ar. كريم مطمور, ur. 25 czerwca 1985 w Strasburgu) – piłkarz algierski grający na pozycji prawego pomocnika. Posiada także obywatelstwo francuskie.
Kariera klubowa.
Matmour urodził się w Strasburgu, w rodzinie pochodzenia algierskiego. Karierę piłkarską rozpoczął w tamtejszym RC Strasbourg. Nie przebił się do podstawowego składu tego zespołu, a w 2003 roku rozegrał jedno spotkanie w amatorskich rezerwach tego klubu. W 2004 roku odszedł do ASPV Strasbourg i grał w piątej lidze francuskiej.
W 2004 roku Matmour wyjechał do Niemiec i został piłkarzem rezerw SC Freiburg. Do 2006 roku występował w Oberlidze, czyli czwartej lidze Niemiec. W międzyczasie w 2005 roku stał się członkiem pierwszego zespołu Freiburga, a 28 stycznia 2006 zadebiutował w 2. Bundeslidze w wygranym 1:0 domowym spotkaniu z Dynamem Drezno. Od czasu debiutu był podstawowym zawodnikiem klubu, jednak grając w nim przez trzy lata nie zdołał awansować do pierwszej ligi niemieckiej. We Freiburgu rozegrał 79 ligowych meczów i zdobył 10 goli.
Latem 2008 roku Matmour przeszedł za sumę 2,6 miliona euro do beniaminka Bundesligi, Borussii Mönchengladbach. W Borussii po raz pierwszy wystąpił 17 sierpnia 2008 w meczu z VfB Stuttgart (1:3). 30 sierpnia tamtego roku zdobył pierwszego gola w Bundeslidze w wygranym 3:2 meczu z Werderem Brema. W sezonie 2008/2009 pomógł Borussii w utrzymaniu się w pierwszej lidze Niemiec.
W latach 2011-2013 Matmour grał w Eintrachcie Frankfurt, a w latach 2013-2015 - w 1. FC Kaiserslautern. W sezonie 2015/2016 najpierw występował w Al-Arabi Kuwejt, a następnie w Huddersfield Town. Latem 2016 trafił do TSV 1860 Monachium. W 2017 grał w Adelaide United, w którym zakończył karierę.
Kariera reprezentacyjna.
W 2007 roku Matmour ogłosił chęć występów w reprezentacji Algierii. W niej zadebiutował 7 lutego 2007 roku w wygranym 2:1 towarzyskim spotkaniu z Libią. Od czasu debiutu stał się podstawowym zawodnikiem kadry narodowej i walczy z nią o awans do Mistrzostw Świata 2010 oraz Pucharu Narodów Afryki 2010.

</doc>
<doc id="1715534" url="https://pl.wikipedia.org/wiki?curid=1715534" title="Lec Bushati">
Lec Bushati

Lec Bushati (ur. 10 lipca 1923 w Szkodrze, zm. 15 września 1996 tamże) – albański aktor.
Życiorys.
Na scenie teatralnej zadebiutował w czasach szkolnych, kiedy uczył się w kolegium jezuickim w Szkodrze. W 1949 należał do grona założycieli Teatru Migjeni w Szkodrze. Na tej scenie zagrał ponad 150 ról. 
Na dużym ekranie zadebiutował niewielką rolą w 1963 w filmie fabularnym "Detyre e posaçme". Zagrał czternaście ról filmowych. Został uhonorowany przez władze Albanii tytułem Zasłużonego Artysty (alb. "Artist i Merituar").

</doc>
<doc id="1715535" url="https://pl.wikipedia.org/wiki?curid=1715535" title="Komisja Waltera Hallsteina">
Komisja Waltera Hallsteina



</doc>
<doc id="1715536" url="https://pl.wikipedia.org/wiki?curid=1715536" title="Torino International Volley Masters 2009">
Torino International Volley Masters 2009



</doc>
<doc id="1715541" url="https://pl.wikipedia.org/wiki?curid=1715541" title="Lome Faʻatau">
Lome Faʻatau

Lome Faʻatau (ur. 23 października 1975 r. w Wellington w Nowej Zelandii) – samoański rugbysta występujący na pozycji ; reprezentant kraju podczas Pucharu Świata w 2003 i 2007 roku.
Kariera klubowa.
Faʻatau, przed rozpoczęciem profesjonalnej kariery jako rugbysta, uczęszczał do St Patrick’s College w Wellington, gdzie był lokalną gwiazdą koszykówki. Kiedy opuścił college trafił do klubu rugby - Marist St Pat’s, gdzie zadebiutował w trzeciej lidze na pozycji obrońcy.
W Narodowych Mistrzostwach Prowincji po raz pierwszy wystąpił w 1999 roku, jako zawodnik Wellington Lions. W następnym roku przeniósł się do Taranaki, gdzie był jednym z najlepiej punktujących zawodników. W roku 2001 wrócił do Wellington, gdzie występował zarówno dla Lions, jak i dla występującego w lidze Super 12 klubu Hurricanes. Po dwóch latach na krótko związał się z zespołem Chiefs, po czym przeniósł się z powrotem do Hurricanes. W 2006 roku drużyna Samoańczyka dotarła do finału ligi Super 14, a sam Lome zdobył najwięcej (10) przyłożeń w całych rozgrywkach. W rzeczonym finale, przy fatalnych warunkach pogodowych (gęsta mgła), ostatecznie zwyciężyła drużyna Crusaders. Po Pucharze Świata w 2007 Faʻatau zamienił Nową Zelandię na Szkocję i obecnie występuje w klubie Glasgow Warriors.
Kariera reprezentacyjna.
Dla "Manu Samoa" zadebiutował 3 czerwca 2000 roku w spotkaniu przeciw Fidżi. Już w swoim pierwszym występie zdobył swoje pierwsze przyłożenie w kadrze. W 2003 roku wystąpił w trzech meczach Pucharu Świata zdobywając przyłożenie przeciw Urugwajowi. W roku 2004 Lome zagrał w dwóch spotkaniach Pacific Islanders. Kolejne trzy występy dołożył w 2006 roku, przeciw Irlandii zaliczając przyłożenie. Podczas występu w finałach Pucharu Świata w 2007 roku Faʻatau wystąpił w dwóch meczach: przeciwko Afryce Południowej i Stanom Zjednoczonym, w tym drugim zdobywając swoje 14, ostatnie przyłożenie w karierze. Zagrał w 35 meczach "Manu Samoa".
Lome występował również w reprezentacji Samoa w drużynie rugby siedmioosobowego.

</doc>
<doc id="1715542" url="https://pl.wikipedia.org/wiki?curid=1715542" title="Słowo Mądrości">
Słowo Mądrości



</doc>
<doc id="1715543" url="https://pl.wikipedia.org/wiki?curid=1715543" title="UTF-9 i UTF-18">
UTF-9 i UTF-18

UTF-9 i UTF-18 – systemy kodowania unikodu, wprowadzone dokumentem RFC 4042 jako żart primaaprilisowy.
Ich specyfikację opracował Mark Crispin (wynalazca protokołu IMAP). RFC 4042 został upubliczniony 1 kwietnia 2005.
System ten miał zostać stworzony z myślą o 18- i 36-bitowych architekturach komputerów, w których obsługa systemów UTF-8 czy UTF-16 zbudowanych wokół 8-bitowych bajtów (tj. oktetów) byłaby nieefektywna obliczeniowo i pamięciowo.
Szczegóły.
UTF-9 (Unicode Transformation Format-9) jest formatem kodowania znaków o zmiennej długości. Najstarszy bit każdego nonetu (tj. 9-bitowego bajtu) używany jest jako flaga kontynuacji, pozostały oktet to kod znaku w standardzie ISO-10646. Dla znaków 0x0-0xFF oznacza to pełną wsteczną kompatybilność. W UTF-9 możliwe jest zakodowanie wszystkich znaków Unikodu, więc nie ma potrzeby stosowania kodów zastępczych z przedziału U+D800 – U+DBFF
UTF-18 (Unicode Transformation Format-18) jest formatem kodowania znaków o stałej długości. Używa dwóch nonetów. Znaki z zakresu U+0000 – U+2FFFF pozostają bez zmian, zaś z zakresu U+E0000 – U+EFFFF zostają przesunięte o 0x70000, do zakresu 0x30000 – 0x3ffff. Inne wartości nie mogą być reprezentowane w UTF-18.

</doc>
<doc id="1715544" url="https://pl.wikipedia.org/wiki?curid=1715544" title="Brigham Young University">
Brigham Young University



</doc>
<doc id="1715546" url="https://pl.wikipedia.org/wiki?curid=1715546" title="Reinstorf">
Reinstorf

Reinstorf – miejscowość i gmina położona w niemieckim kraju związkowym Dolna Saksonia, w powiecie Lüneburg. Należy do (niem. "Samtgemeinde") gminy zbiorowej Ostheide.
Położenie geograficzne.
Reinstorf leży 11 km na wschód od centrum Lüneburga.
Od północy sąsiaduje z gminą Rullstorf z gminy zbiorowej Scharnebeck, od północnego wschodu z gminą Neetze, od wschodu z gminą Thomasburg, od południa z gminą Vastorf, od południowego zachodu z gminą Barendorf i od zachodu z Lüneburgiem. 
W gminie, w dzielnicy Holzen, ma swoje źródła mały strumień "Sankt Vitusbach", będący bardzo małym lewym dopływem rzeki Neetze w dzielnicy Süttorf gminy Neetze.
Dzielnice gminy.
W skład gminy Reinstorf wchodzą następujące dzielnice: "Holzen", "Horndorf", "Neu Sülbeck", "Neu Wendhausen", "Sülbeck" i "Wendhausen".
Komunikacja.
Reinstorf znajduje się 14 km od węzła Lüneburg-Nord na autostradzie A39. Droga krajowa B216 przebiega przez południowe tereny gminy przez dzielnicę Horndorf.

</doc>
<doc id="1715553" url="https://pl.wikipedia.org/wiki?curid=1715553" title="Hymny, oraz Pieśni dla Dzieci">
Hymny, oraz Pieśni dla Dzieci



</doc>
<doc id="1715555" url="https://pl.wikipedia.org/wiki?curid=1715555" title="Linia wpływowa">
Linia wpływowa

Linia wpływowa (linia wpływu) – jest funkcją określającą wartość konkretnej wielkości mechanicznej, np. reakcji podporowej R(x), siły przekrojowej Q(x), przemieszczenia u(x), kąta obrotu formula_1 wywołanej działaniem siły jednostkowej P = 1 przyłożonej w punkcie o współrzędnej x.
Linie wpływowe umożliwiają rozwiązywanie różnych zagadnień związanych z obciążeniami ruchomymi działającymi na konstrukcję. W szczególności pozwalają ustalić najniekorzystniejsze dla danego przekroju konstrukcji, położenie znormalizowanego obciążenia ruchomego.
Przy projektowaniu belkowych konstrukcji mostów i wiaduktów linie wpływu sporządza się dla wielu przekrojów tak, aby na tej podstawie można było zbudować tzw. obwiednie ekstremalnych wartości wybranych wielkości mechanicznych. Umożliwia to bezpieczne projektowanie tych przekrojów.

</doc>
<doc id="1715556" url="https://pl.wikipedia.org/wiki?curid=1715556" title="Chagaj Lewi">
Chagaj Lewi

Chagaj Lewi, Hagai Levi (ur. 1963 w Sza’alwim) – izraelski reżyser filmowy i telewizyjny, scenarzysta, montażysta, producent i krytyk.
Lewi jest prawdopodobnie najbardziej znany za stworzenie, reżyserię i produkcję telewizyjnego serialu "BeTipul" oraz amerykańskiej adaptacji dramatu. Wraz z Nirem Bergmanem wygrał nagrodę Izraelskiej Akademii dla Najlepszego Reżysera za reżyserię pierwszego sezonu serialu "BeTipul".

</doc>
<doc id="1715557" url="https://pl.wikipedia.org/wiki?curid=1715557" title="Kyrkdal">
Kyrkdal

Kyrkdal – miejscowość (småort) w Szwecji w gminie Kramfors w regionie Västernorrland. Około 60 mieszkańców.

</doc>
<doc id="1715558" url="https://pl.wikipedia.org/wiki?curid=1715558" title="Kauno Autobusų Gamykla">
Kauno Autobusų Gamykla

Kauno Autobusų Gamykla, KAG (ros. "Каунасский автобусный завод") – radziecki producent autobusów, który miał swoją siedzibę w Kownie na terenie Litewskiej SRR. Łącznie wyprodukował ponad 12 000 autobusów w latach 1950–1961. Zakład powstał na bazie warsztatu Forda, który został upaństwowiony po zajęciu Kowna przez Związek Radziecki.

</doc>
<doc id="1715559" url="https://pl.wikipedia.org/wiki?curid=1715559" title="Jewgienij Bielajew">
Jewgienij Bielajew

Jewgienij Michajłowicz Bielajew, ros. Евгений Михайлович Беляев (ur. 11 września 1926 w Klińcach, zm. 21 lutego 1994 w Moskwie) – rosyjski śpiewak (tenor), jeden z najbardziej rozpoznawalnych w Rosji i na świecie solistów Chóru Aleksandrowa.
Wczesne lata.
Urodził się w rodzinie nauczycieli. Już jako uczeń zwyciężał w konkursach organizowanych na obozach pionierskich Artek.
Podczas II wojny światowej służył początkowo w pododdziałach zaopatrzenia, gdzie otrzymał nagrodę za osiągnięcia sportowe w oddziale. Następnie walczył na terytorium Czechosłowacji, służąc w stopniu kaprala w 2 Korpusie Zmechanizowanym Gwardii (dzisiejsza 93 Brygada Zmechanizowana w armii ukraińskiej) w ramach 4 Frontu Ukraińskiego gen. Jeriomienki. Przed końcem wojny przeniósł się do obrony przeciwlotniczej, gdzie dosłużył się stopnia sierżanta.
Po wojnie wstąpił do Akademii Muzycznej im. sióstr Gnesin w Moskwie, którą ukończył z wyróżnieniem.
Kariera muzyczna.
W 1947 roku zostaje solistą w Zespole Pieśni i Tańca Karpackiego okręgu wojskowego.Za namową kolegów w 1952 roku wstępuje do KPZR. W 1955 roku wygrywa eliminacje do ówczesnego Zespołu Pieśni i Tańca Armii Czerwonej, pod dyrekcją Borysa Aleksandrowa, z którym jako solista związany jest aż do 1987 roku.Od tego czasu zyskuje wielką sławą swoją interpretacją pieśni „Kalinka”, którą wkrótce, obok oryginalnej interpretacji Nikitina i późniejszych: Sztiefucy i Pszenicznego, staje się wzorcowym modelem tej pieśni i najbardziej rozpowszechnionym. Oprócz tego wraz z zespołem im. Aleksandrowa nagrał ok. 90 utworów. Odwiedził przy tym wszystkie kontynenty. Od 1987 do 1993 współpracował z Zespołem Pieśni i Tańca Wojsk Rakietowych „Czerwona Gwiazda”, śpiewając głównie repertuar z poprzedniego zespołu.
Repertuar.
Repertuar Jewgienija Bielajewa łączy się nierozerwalnie z jego działalnością w Chórze Aleksandrowa. Znajduje się w nim się wiele rosyjskich, ormiańskich, gruzińskich, białoruskich i ukraińskich pieśni ludowych lub stylizowanych na ludowe pieśni radzieckich (jak np. Katiusza) jak również pieśni masowe, żołnierskie, a także arie operowe.
Pamięć o Bielajewie.
W 300-lecie powstania miejscowości Klińce w kwietniu 2007 na rynku ustawiono popiersie śpiewaka. W lutym 2008 odbył się koncert jego imienia w Briańsku, a następnie jego imieniem nazwaną szkołę podstawową w Klińcach.

</doc>
<doc id="1715561" url="https://pl.wikipedia.org/wiki?curid=1715561" title="Nagroda Saturn w kategorii najlepszy młody aktor/aktorka">
Nagroda Saturn w kategorii najlepszy młody aktor/aktorka

Laureaci nagród Saturn w kategorii najlepszy młody aktor/aktorka:
Lata 1984–1989.
1984: Noah Hathaway – Niekończąca się opowieść jako Atreyu
nominacje:
1985: Barret Oliver – D.A.R.Y.L. jako Daryl
nominacje:
1986: Carrie Henn – Obcy – decydujące starcie jako Rebecca „Newt” Jorden
nominacje:
1987: Kirk Cameron – Jaki ojciec, taki syn jako Chris Hammond
nominacje:
1988: Fred Savage – Vice versa jako Charlie Seymour/Marshall Seymour
nominacje:
Lata 1990–1999.
1989/90: Adan Jodorowsky – Święta krew jako Młody Fenix
nominacje:
1991: Edward Furlong – jako John Connor
nominacje:
1992: Scott Weinger – Aladyn jako Aladyn
nominacje:
1993: Elijah Wood – Synalek jako Mark Evans
nominacje:
1994: Kirsten Dunst – Wywiad z wampirem jako Claudia
nominacje:
1995: Christina Ricci – Kacper jako Kathleen Kat Harvey
nominacje:
1996: Lucas Black – Blizny przeszłości jako Frank Wheatley
nominacje:
1997: Jena Malone – Kontakt jako Eleanor Arroway (młoda)
nominacje:
1998: Tobey Maguire – Miasteczko Pleasantville jako David
nominacje:
1999: Haley Joel Osment – Szósty zmysł jako Cole Sear
nominacje:
Lata 2000–2009.
2000: Devon Sawa – Oszukać przeznaczenie jako Alex Browning
nominacje:
2001: Haley Joel Osment – A.I. Sztuczna inteligencja jako David
nominacje:
2002: Tyler Hoechlin – Droga do zatracenia jako Michael Sullivan Jr.
nominacje:
2003: Jeremy Sumpter – Piotruś Pan jako Piotruś Pan
nominacje:
2004: Emmy Rossum – Upiór w operze jako Christine
nominacje:
2005: Dakota Fanning – Wojna światów jako Rachel Ferrier
nominacje:
2006: Ivana Baquero – Labirynt Fauna jako Ofelia
nominacje:
2007: Freddie Highmore – Cudowne dziecko jako August Rush
nominacje:
2008: Jaden Smith – Dzień, w którym zatrzymała się Ziemia jako Jacob Benson
nominacje:
2009: Saoirse Ronan "–" Nostalgia anioła jako Susie Salmon
nominacje:
Lata 2010–2019.
2010: Chloë Grace Moretz "–" Pozwól mi wejść jako Abby
nominacje:

</doc>
<doc id="1715563" url="https://pl.wikipedia.org/wiki?curid=1715563" title="BRICS">
BRICS

BRICS – określenie grupy państw rozwijających się – Brazylii, Rosji, Indii, Chin oraz od 2011 Republiki Południowej Afryki (). Nazwa pochodzi od pierwszych liter nazw tych państw.
13 kwietnia 2011 wraz z przyjęciem do grupy RPA zmianie uległa nazwa BRIC poprzez dodanie litery „S”.
Kraje BRICS nie tworzą sojuszu politycznego (jak np. Unia Europejska) ani formalnego stowarzyszenia handlu. Cele krajów zrzeszonych to:
Historia.
Określenie „BRIC” zostało po raz pierwszy użyte przez Jima O'Neill w publikacji „Building Better Economic BRICs” opublikowanej w listopadzie 2001, a następnie rozpowszechnione w 2003, dzięki ogłoszonej przez Goldman Sachs prognozie, z której wynikało, że do połowy XXI wieku państwa te będą potęgami światowymi.
Po raz pierwszy jako BRIC państwa te spotkały się na szczeblu ministerstw spraw zagranicznych podczas Zgromadzenia Ogólnego Narodów Zjednoczonych w Nowym Jorku w 2006. Rok później miało miejsce kolejne spotkanie, również z okazji Zgromadzenia Ogólnego ONZ.
13 kwietnia 2011 do BRIC dołączyła Republika Południowej Afryki.
BRICS składa się z niejednorodnej grupy ekonomicznej o charakterystycznych cechach ekonomicznych – Rosja jest gospodarką opartą w dużej mierze na surowcach, Chiny są gospodarką opartą na wywozie, Indie to krajowa gospodarka konsumencka, Brazylia ma bardzo rozwiniętą strukturę gospodarczą, a Republika Południowej Afryki jest najszybciej rozwijającym się regionem Afryki.
Spotkania państw w ramach forum BRICS:
Jako RIC określa się trójkę wschodzących mocarstw światowych: Rosję, Indie i Chiny – głównie ze względu na ich potencjał militarny, dzięki któremu zdolne są wspólnie stawić czoła globalnej potędze USA.

</doc>
<doc id="1715565" url="https://pl.wikipedia.org/wiki?curid=1715565" title="Copper Kettle">
Copper Kettle

Copper Kettle (lub „Get you a Copper Kettle”, „Copper Kettle (The Pale Moonlight)”) – piosenka skomponowana przez Alberta Franka Beddoe, która została spopularyzowana przez Joan Baez w roku 1962. Według książki autorstwa Pete’a Seegera, utwór napisany został w roku 1946.
Tekst utworu chwali dobre strony pędzenia bimbru, gdzie mężczyzna twierdzi, że jego „"ojciec robił whisky, a także dziadek"”. Wers „My nie płacimy podatku od whiskey od roku 1792.” nawiązuje do nałożonego rok wcześniej podatku, przez nowo powstały wówczas rząd federalny Stanów Zjednoczonych. Wymuszony podatek akcyzowy sprowokował Whiskey Rebellion. Niedługo potem, w roku 1803 nakaz został zniesiony. Pozytywne słowa i prosta melodia pozwoliły „Copper Kettle” stać się popularną piosenką folk.
Wersja Boba Dylana.
Piosenka zaaranżowana została przez Boba Dylana, nagrana przez niego na czterech sesjach w marcu 1970 r. i wydana na albumie "Self Portrait" w czerwcu 1970 r. Została także wybrana na stronę B singla „Wigwam”.
Historia i charakter utworu.
Utwór ten został nagrany na siódmej sesji do albumu 5 marca 1970 r. Plonem tej sesji były także: „Alberta # 1”, „Alberta # 2”, „Gotta Travel On”, „The Boxer”, „It Hurts Me Too”, „Little Sadie”, „Belle Isle”, „Annie’s Gonna Sing Her Song” i „If Not for You”. Ta siódma sesja była ostatnią sesją nagraniową do albumu oraz ostatnią, w której udział brał Dylan. Pozostałych siedem sesji były instrumentalnymi sesjami overdubbingowymi. Dla tej piosenki sesjami overdubów były: sesja 10 (13.3), sesja 11 (17.3) oraz sesja 12 (17.3).
Chociaż piosenka ta jest przypisywana Albertowi Frankowi Beddoe, niewątpliwie jest źródła są jednak starsze. Najpewniej z regionu Kentucky. Beddoe napisał tę piosenkę do folkowej opery "Go Lightly, Stranger" w 1953 r.
Tematem tej piosenki (jak i wielu utworów folkowych) jest bimbrownictwo („Copper kettle” to „miedziane garnki, kadzie”, w których pędzono bimber).
Pominąwszy kompletnie niepasujące do piosenki żeńskie chórki, jest to jedna z lepiej wykonanych piosenek na albumie i Dylanowi udało się mimo wszystko odświeżyć ten nieco zapomniany utwór. Piosenka jest wykonywana przez Dylana nieco w stylu Carter Family.

</doc>
<doc id="1715572" url="https://pl.wikipedia.org/wiki?curid=1715572" title="Tramwaje w Orsku">
Tramwaje w Orsku

Tramwaje w Orsku – system komunikacji tramwajowej istniejący w Orsku od 1948.
Bilet jednorazowy kosztuje 6 rubli.
W 2006 zamknięto linię tramwajową do końcówki Sintez oraz zajezdnię zlokalizowaną przy tej pętli.
Do października 2008 funkcjonowały dwie sieci tramwajowe. Od października rozpoczęto układanie brakującego odcinka torów pod wiaduktem kolejowym. Również wtedy zlikwidowano zajezdnię obsługującą do tej pory odciętą od reszty sieci trasę OZTP.
Od reorganizacji 31 października 2008 w mieście kursuje 10 linii tramwajowych (1, 1A, 2, 3, 4, 4A, 5, 6, 7, 8) z czego dwie ostatnie tylko w dni robocze w godzinach szczytu. Długość tras wynosi 36 km.
Tabor.
W Orsku obecnie jest eksploatowanych 121 wagonów.

</doc>
<doc id="1715573" url="https://pl.wikipedia.org/wiki?curid=1715573" title="Awi Belleli">
Awi Belleli

Awi Belleli (ur. 27 października 1963 w Giwatajim) – izraelski muzyk i piosenkarz.
Jest wokalistą izraelskiego rockowego zespołu "Tractor’s Revenge" od jego powstania w 1988. Jest autorem ścieżek dźwiękowych do izraelskich koncertów tanecznych, sztuk teatralnych, filmów i seriali telewizyjnych jako on sam i jako wokalista "Tractor’s Revenge". Do tej pory napisał muzykę do m.in."Broken Wings", "Betipul" i "Terapia" oraz sztuk Batsheva Dance Company i Haifa Theatre.

</doc>
<doc id="1715574" url="https://pl.wikipedia.org/wiki?curid=1715574" title="Dobromir Osiński">
Dobromir Osiński

Dobromir Kanut Osiński (ur. 18 kwietnia 1910 w Berlinie, zm. 28 czerwca 1973 w Poznaniu) – polski urzędnik pocztowy i samorządowiec, radny Poznania, poseł do Krajowej Rady Narodowej (1945–1946). 
Życiorys.
Po dziewięcioletnim pobycie w Niemczech zamieszkał wraz z rodziną w Poznaniu, gdzie kształcił się w gimnazjum im. Św. Jana Kantego. Po uzyskaniu matury pracował na poczcie w Poznaniu (do 1945). Po zakończeniu wojny organizował system pocztowy w Wielkopolsce (w tym na tzw. Ziemiach Odzyskanych), pracował również jako naczelnik w Dyrekcji Okręgowej Poczty i Telekomunikacji w Poznaniu (do 1950). W 1950 został zatrudniony w Przedsiębiorstwie Budowlanym. Trzynaście lat później mianowano go kierownikiem w Dyrekcji Okręgu Poczty i Telekomunikacji w Olsztynie. 
W 1945 wstąpił do Stronnictwa Demokratycznego, gdzie był m.in. wiceprzewodniczącym oraz członkiem Prezydium WK, jak również przewodniczącym MK i PK w Poznaniu. Zasiadał w CK. Sprawował mandat radnego MRN w Poznaniu i Rady Narodowej m. Poznania (1945–1950, i 1958–1965, w latach 1958–1961 był członkiem Prezydium). W 1945 powołany w skład Krajowej Rady Narodowej, z której odwołano go w 1946 wraz z A. Klimowiczem. Był przeciwnikiem udziału SD w tzw. Bloku Demokratycznym.
Działał społecznie, był m.in. wiceprezesem Zarządu Wojewódzkiego Towarzystwa Przyjaźni Polsko-Radzieckiej oraz pełnił obowiązki wiceprezesa Klubu Sportowego "Warta". 
Został pochowany na Cmentarzu Junikowskim w Poznaniu. Miał syna Zygmunta (ur. 1935) i córkę Aleksandrę (ur. 1938). Wnuki: Witold Osiński (ur. 1958), Andrzej Apolinarski (ur. 1963) i Grażyna Apolinarska (ur. 1967) 

</doc>
<doc id="1715579" url="https://pl.wikipedia.org/wiki?curid=1715579" title="Losowanie wielostopniowe">
Losowanie wielostopniowe

Losowanie wielostopniowe – losowanie polegające na zastosowaniu kilku (najczęściej: dwóch) technik losowania, przy czym w każdym kolejnym schodzi się "w głąb" zbioru jednostek. Najczęściej spotykaną formą losowania wielostopniowego jest losowanie dwustopniowe, z losowaniem zespołowym na pierwszym stopniu oraz losowaniem prostym na drugim stopniu.

</doc>
<doc id="1715583" url="https://pl.wikipedia.org/wiki?curid=1715583" title="Losowanie proporcjonalne">
Losowanie proporcjonalne



</doc>
<doc id="1715585" url="https://pl.wikipedia.org/wiki?curid=1715585" title="Hadopi">
Hadopi



</doc>
<doc id="1715591" url="https://pl.wikipedia.org/wiki?curid=1715591" title="Józef Czapski (1907–1987)">
Józef Czapski (1907–1987)

Józef Czapski (ur. 17 września 1907 w Lublinie, zm. 12 listopada 1987 tamże) – polski polityk, poseł na Sejm PRL I, II, III, IV i V kadencji (1953–1972).
Życiorys.
Syn Jana i Zofii, urodził się w rodzinie rzemieślników. Ukończył Państwowe Seminarium Nauczycielskie, po czym pracował w charakterze urzędnika. W 1940 podjął pracę w Urzędzie Miejskim Lublina, którą kontynuował również po wojnie. W 1945 rozpoczął studia na Katolickim Uniwersytecie Lubelskim. W tym samym roku wstąpił do Stronnictwa Demokratycznego. Sprawował funkcję sekretarza Wojewódzkiego Komitetu SD w Lublinie (1952–1973). Był również zastępcą członka (1954–1958) i członkiem Centralnego Komitetu SD (1958–1973), Centralnej Komisji Rewizyjnej (1973–1976), a także Wojewódzkiej Komisji Rewizyjnej (1976). Zasiadał w Wojewódzkiej Radzie Narodowej w Lublinie.
W 1953 objął mandat posła na Sejm PRL (w miejsce zmarłego Józefa Niećki ze Zjednoczonego Stronnictwa Ludowego). Po raz kolejny składał ślubowanie poselskie w latach 1957, 1961, 1965 i 1969.
Działał społecznie, był członkiem Zarządu Głównego Towarzystwa Przyjaźni Polsko-Radzieckiej oraz prezesem zarządu wojewódzkiego Towarzystwa Szkoły Świeckiej w Lublinie.
Odznaczony m.in. Orderem Sztandaru Pracy II klasy, Krzyżami Kawalerskim i Oficerskim Orderu Odrodzenia Polski, Medalem 10-lecia Polski Ludowej (1954), Srebrnym i Złotym (1955) Krzyżem Zasługi, a także odznakami „Zasłużony dla miasta Lublina” i „Zasłużony dla Województwa Lubelskiego”.
Został pochowany na cmentarzu przy ul. Lipowej.

</doc>
<doc id="1715593" url="https://pl.wikipedia.org/wiki?curid=1715593" title="Głos Pogranicza">
Głos Pogranicza

Głos Pogranicza – polski tygodnik przeznaczony dla Ziemi Krajeńskiej, Wielkopolski i Kaszub, redagowany i drukowany w Olsztynie ukazujący się w latach 1929–1932. 
Historia.
Pierwszy numer "Głosu Pogranicza" ukazał się 23 października 1929 jako dodatek do sobotniej "Gazety Olsztyńskiej" (z podtytułem: Dodatek do Gazety Olsztyńskiej Głos Pogranicza – Krajna – Poznańskie – Pomorze). W pierwszym numerze zamieszczono słowo wstępne ks. Domańskiego (dyrektora V Dzielnicy) ZPwN). 
Redakcja mieściła się w Złotowie przy ul. Szkolnej 18, a redaktorem naczelnym pisma został Wacław Jankowski, w rzeczywistości jednak artykuły pisane były przez pracowników polskiego konsulatu w Pile (głównie Stanisława Szydłowskiego, ale też konsula Szwarcenberga-Czernego). Co tydzień materiały z Pogranicza dostarczano na Warmię, gdzie podlegały redakcji i wydrukowaniu w siedzibie "Gazety Olsztyńskiej", a w sobotę pismo było w sprzedaży na terenie rejencji pilskiej. Artykuły w zasadzie nie były podpisywane imieniem i nazwiskiem, a jedynie inicjałami lub pseudonimem. 
Nakład gazety w pierwszych miesiącach wynosił ok. 800 egzemplarzy. Najlepiej sprzedawała się na terenach Wielkopolski, najsłabiej na Kaszubach (Lębork i Bytów). 
Początkowo pismo miało dwie strony objętości, później przy specjalnych okazjach ich liczba została zwiększona do czterech. Ze względu na szczupłość środków finansowych i brak własnej redakcji gazeta charakteryzowała się ubogą szatą graficzną. 
"Głos Pogranicza" zamieszczał felietony, wiadomości i komentarze do nich, jak również polemiki z lokalną i ogólnokrajową prasą niemiecką. Sporą część gazety zajmowały sprawozdania z życia lokalnej Polonii. 
W 1933 gazetę zastąpiono dziennikiem Głos Pogranicza i Kaszub. 

</doc>
<doc id="1715595" url="https://pl.wikipedia.org/wiki?curid=1715595" title="Głos Pogranicza i Kaszub">
Głos Pogranicza i Kaszub

Głos Pogranicza i Kaszub – polski dziennik przeznaczony dla Ziemi Krajeńskiej, Wielkopolski i Kaszub, redagowany i drukowany w Opolu, ukazujący się w latach 1933–1939. 
Historia.
"Głos Pogranicza i Kaszub" ukazywał się od stycznia 1933 sześć razy w tygodniu. 
Redakcja pisma mieściła się w Opolu przy ul. Augustyna 5 (w budynku „Nowin Codziennych”), a jej filia w Złotowie (przy ul. Wilhelm Kube, a później Goeringa). Redaktorem pisma był Jan Łangowski (pochodzący z Zakrzewa), a redaktorem odpowiedzialnym August Kowalski. Za redakcję na Pograniczu odpowiadał Henryk Jaroszyk.
Objętość wynosiła 4 strony, a przy specjalnych okazjach 6 lub 8 stron. Większa część artykułów była tożsama z tymi z „Nowin Codziennych”, pismo było jednak wzbogacone o lokalną specyfikę (artykuły zamieszczane w kronice lokalnej i na stronie tytułowej). Oprócz wiadomości z kraju i ze świata zamieszczano komentarze i felietony (w tym również pisane w gwarze krajeńskiej oraz języku kaszubskim). Przedrukowywano utwory znanych polskich pisarzy. 
Gazeta posiadała kilka dodatków tematycznych, m.in. „Zdrowie”, „Dzwonek”, „Rodzina”, „Śmieszek”, „Rolnik” i „Robotnik”. 
Pismo ukazywało się do sierpnia 1939.

</doc>
<doc id="1715596" url="https://pl.wikipedia.org/wiki?curid=1715596" title="Konrad Piecuch">
Konrad Piecuch

Konrad Piecuch (ur. 27 listopada 1897 w Potępie, zm. 10 sierpnia 1932 tamże) – domniemany powstaniec śląski i członek Komunistycznej Partii Niemiec. Zabity przez członków SA, uznawany za symbol zbrodni politycznych w Republice Weimarskiej.
Zarówno udział w powstaniu, jak i członkostwo w partii komunistycznej są kwestionowane.
Życiorys.
Poniższy życiorys, będący efektem publikacji z lat 50. i 60., może nie odzwierciedlać stanu faktycznego i jest kwestionowany.
Konrad Piecuch urodził się w Potępie, niedaleko Toszka w 1897 r. Podczas pracy w Krupskim Młynie związał się z socjaldemokratami. Z powodu swoich socjalistycznych sympatii podczas I wojny światowej walczył na froncie w kompanii karnej. Po wojnie związał się z komunistami, którzy próbowali tworzyć Górnośląską Republikę Rad. W czasie III powstania śląskiego walczył w szeregach powstańców m.in. w bitwie o Górę Świętej Anny. Po podziale Śląska uciekł na stronę polską, gdzie zatrudnił się w stalowni Huty „Królewskiej” w Królewskiej Hucie. Wkrótce jednak wrócił do Niemiec rozczarowany kapitalistyczną Polską. Wstąpił do Komunistycznej Partii Niemiec.
Wg krytycznej analizy Marka Chylińskiego, opartej m.in. na publikacji Richarda Bessela, udział Piecucha w powstaniu śląskim nie ma potwierdzenia w dokumentach i mógł ograniczyć się do 3 pierwszych dni. Brak też dokumentów potwierdzających przynależność Piecucha do partii komunistycznej, a przeczy temu jego wyznanie rzymskokatolickie i pogrzeb kościelny. Nie są natomiast kwestionowane jego lewicowe poglądy.
Zabójstwo.
W nocy z 9 na 10 sierpnia 1932 do domu Piecucha wtargnęła pięcioosobowa nazistowska bojówka SA z Rokitnicy (Paul Lachmann, Reinhold Kottisch, Rufin Wolnitza, August Gräupner, Helmut Josef Müller). Konrada Piecucha i jego brata Alfonsa pobili oni do nieprzytomności gumowymi pałkami i kijami bilardowymi. Potem na oczach ich matki Marii jeden z bojówkarzy Reinhold Kottisch zastrzelił Konrada z pistoletu, po czym bojówkarze odjechali do Mikulczyc, gdzie była siedziba ich jednostki. 
W wyniku rozprawy sądowej w Bytomiu bojówkarzy skazano na karę śmierci, choć wyroku nigdy nie wykonano. Obrońca Hans Frank argumentował, że czyn, jakiego się dopuścili oskarżeni, zasługuje na pochwałę, ponieważ SA-mani: Obrony zbrodniarzy podjął się nawet sam Adolf Hitler, który na łamach prasy nazistowskiej apelował do skazanych&gt;: 
Księga pamiątkowa śląskiej SA „Ehrenbuch” opisała to wydarzenie w następujący sposób: 
W sprawie niewykonania wyroku śmierci na mordercach Piecucha interweniował Związek Polaków w Niemczech składając w Genewie skargę do Ligi Narodów, ale nie odniosła ona żadnego skutku wobec słabości Ligi. W trzeci dzień po dojściu Hitlera do władzy 1 lutego 1933 uroczyście uwolniono z więzienia bojówkarzy SA odpowiedzialnych za morderstwo Piecucha.
Zabójstwo Konrada Piecucha, za sprawą publikacji z lat 50. i 60., stało się symbolem zbrodni politycznych w Republice Weimarskiej. Ówczesne publikacje były jednak słabo udokumentowane. Zabójstwo mogło mieć charakter polityczny i za takie było uważane po wypowiedziach zarówno ówczesnych komunistów, jak i narodowych socjalistów. Do takiej interpretacji przyczynił się zwłaszcza telegram Hitlera. Możliwe jest jednak, że było to morderstwo o charakterze pospolitym. Paul Lachmann był silnie skonfliktowany z Piecuchem i mógł zorganizować napad z pobudek prywatnych, np. z zemsty, z nienawiści do Polaków lub aby usunąć świadka mogącego potwierdzić, że w 1922 r. zastrzelił leśniczego.
Konrada Piecucha upamiętnia ulica jego imienia we wsi Potępa. Do 2017 r. ulica taka znajdowała się również w Bytomiu.

</doc>
<doc id="1715597" url="https://pl.wikipedia.org/wiki?curid=1715597" title="BAe Jetstream 41">
BAe Jetstream 41

BAe Jetstream 41 – brytyjski samolot pasażerski komunikacji lokalnej, produkowany przez British Aerospace będący wydłużoną odmianą BAe Jetstream 31. Wybudowano 100 samolotów tego typu.
Historia.
W 1988 roku wytwórnia British Aerospace postanowiła rozpocząć projektowanie nowej wersji samolotu Jetstream 31, miał to być nowy samolot o zwiększonej pojemności. 25 września 1991 roku maszyna wzbiła się po raz pierwszy w powietrze a rok później uruchomiono produkcję seryjną, która trwała do 1997 roku.
Konstrukcja.
Samolot jest dwusilnikowym dolnopłatem o konstrukcji metalowej. W porównaniu z Jetstream 31, zwiększono pojemność o 50%, osiągnięto to wydłużając kadłub o 4,87 m. Dzięki temu zwiększono liczbę przewożonych pasażerów oraz objętość luku bagażowego. Samolot posiada dwa silniki turbośmigłowe napędzające pięciołopatowe, kompozytowe śmigła o średnicy 2,9 m. Poprawiono oszklenie kabiny, polepszając widoczność z kokpitu oraz zmniejszono opór aerodynamiczny. W przednich drzwiach pasażerskich zamontowano schodki będące ich integralną częścią.

</doc>
<doc id="1715598" url="https://pl.wikipedia.org/wiki?curid=1715598" title="Köja i Nyhamn">
Köja i Nyhamn

Köja i Nyhamn – miejscowość (småort) w Szwecji w gminie Kramfors w regionie Västernorrland. Około 119 mieszkańców.

</doc>
<doc id="1715600" url="https://pl.wikipedia.org/wiki?curid=1715600" title="ZPwN">
ZPwN



</doc>
<doc id="1715601" url="https://pl.wikipedia.org/wiki?curid=1715601" title="Norfolk, Virginia">
Norfolk, Virginia



</doc>
<doc id="1715603" url="https://pl.wikipedia.org/wiki?curid=1715603" title="Jaworzyńskie Turnie">
Jaworzyńskie Turnie



</doc>
<doc id="1715607" url="https://pl.wikipedia.org/wiki?curid=1715607" title="Julia Clarke">
Julia Clarke

Julia Allison Clarke (ur. w San Francisco) – amerykańska ornitolożka i paleontolożka. Specjalizuje się w badaniu systematyki oraz filogenezy dinozaurów, w tym ptaków, ewolucji ptasiego lotu oraz pochodzenia współczesnych ptaków. 
Życiorys.
W 1995 uzyskała podwójny tytuł Bachelor of Arts z geobiologii i literatury porównawczej na Uniwersytecie Browna, w 1998 tytuł Master of Philosophy, a w 2002 doktorat na wydziale geologii i geofizyki Uniwersytetu Yale. Od 2004 pracuje na stanowisku adiunkta ("assistant professor") na wydziale nauk o morzu, ziemi i atmosferze Uniwersytetu Stanu Karolina Północna, a także w działach paleontologii w North Carolina State Museum of Natural Sciences i Amerykańskim Muzeum Historii Naturalnej. Jest jednym z autorów pierwszego opisu niewielkiego dromeozaura "Mahakala" oraz olbrzymiego pingwina "Icadyptes". W swoich pracach nazwy „Aves” używa do określania koronnej grupy ptaków.

</doc>
<doc id="1715609" url="https://pl.wikipedia.org/wiki?curid=1715609" title="Prionopidae">
Prionopidae



</doc>
<doc id="1715610" url="https://pl.wikipedia.org/wiki?curid=1715610" title="Julia A. Clarke">
Julia A. Clarke



</doc>
<doc id="1715612" url="https://pl.wikipedia.org/wiki?curid=1715612" title="Julia Allison Clarke">
Julia Allison Clarke



</doc>
<doc id="1715614" url="https://pl.wikipedia.org/wiki?curid=1715614" title="Water Bearer">
Water Bearer

Water Bearer – pierwszy album angielskiej muzyk/multiinstrumentalistki Sally Oldfield, gdzie obsługuje ona prawie wszystkie instrumenty i wszystkie partie głosowe oprócz tenoru, czyli około 95% całości. Wydany w 1978.
Są to także jej kompozycje i teksty. Utwór "Mirrors" wydany został także jako singiel promujący album i osiągnął 19. miejsce w UK Charts.

</doc>
<doc id="1715615" url="https://pl.wikipedia.org/wiki?curid=1715615" title="Estońskie Oddziały Bezpieczeństwa">
Estońskie Oddziały Bezpieczeństwa

Estońskie Oddziały Bezpieczeństwa (niem. Estnische Sicherungsgruppe, est. Eesti Julgestusgruppe) – ochotnicze oddziały zbrojne złożone z Estończyków podczas II wojny światowej.
Historia.
Podczas zajmowania terytorium Estonii przez wojska niemieckie już pod koniec sierpnia 1941 r. Niemcy zaczęli formować spośród Estończyków oddziały bezpieczeństwa zwane Estnische Sicherungsgruppe. Powstawały one na obszarach działań 16 i 18 Armii. Członkowie tych oddziałów podpisywali 1-roczne kontrakty wojskowe. Ogółem do lutego 1942 r. utworzono sześć Sicherungsgruppen (od nr 181 do nr 186) oraz oddział rezerwowo-szkoleniowy w Narwie. Dowódcą 181 Oddziału Bezpieczeństwa był mjr August Vask, 182 – kpt. Richard Tammemägi, 183 – mjr H. Elram, 185 – mjr Julius Ellandi. Dwie kompanie spośród 183 i 184 Sicherungsgruppe działały samodzielnie. Oddziały bezpieczeństwa liczyły ok. 4 tys. ludzi. Na ich czele stali przedwojenni oficerowie estońskiej armii, którym byli przydzieleni niemieccy oficerowie łącznikowi. Członkowie oddziałów rekrutowali się głównie z Omakaitse. Formowanie dalszych oddziałów przerwał rozkaz Adolfa Hitlera.
Do ich zadań należała ochrona dróg, linii kolejowych i innych obiektów o charakterze militarnym, konwojowanie sowieckich jeńców wojennych, wyszukiwanie i wyłapywanie ukrywających się czerwonoarmistów oraz zwalczanie rodzącej się partyzantki. Administracyjnie oddziały bezpieczeństwa podlegały niemieckim dowódcom obszarów tyłowych (Kommandeur des rückwärtigen Armeegebiets, zwanych w skrócie Korück), zaś operacyjnie dowództwom poszczególnych dywizji Wehrmachtu. Zostały one rozformowane w listopadzie 1942 r., po czym na ich bazie utworzono trzy Bataliony Wschodnie o nr 658, 659 i 660 oraz 657 Kompanię Wschodnią.

</doc>
<doc id="1715617" url="https://pl.wikipedia.org/wiki?curid=1715617" title="29 Estoński Batalion Wartowniczy Schutzmannschaft">
29 Estoński Batalion Wartowniczy Schutzmannschaft

29 Estoński Batalion Wartowniczy Schutzmannschaft (niem. Estnische Schutzmannschafts Wach Bataillon 29, est. Eesti Politsei Vahipataljon 29) – kolaboracyjny pomocniczy oddział policyjny złożony z Estończyków podczas II wojny światowej.
Historia.
Został sformowany 5 listopada 1941 r. w Tallinnie. Na jego czele stanął mjr J. Peikeri. Liczył ok. 530 ludzi. Do jego zadań należała służba ochronna w Tallinnie. Na pocz. marca 1942 r. Estończycy, pomimo braków w uzbrojeniu i wyposażeniu, niespodziewanie zostali wysłani w rejon Leningradu, gdzie ponieśli duże straty. Na pocz. 1943 r. wycofano ich do Tallinna, gdzie batalion został rozformowany. Część schutzmanów wstąpiła do nowo formowanego Legionu Estońskiego SS, pozostali zasilili inne bataliony Schutzmannschaft.

</doc>
<doc id="1715618" url="https://pl.wikipedia.org/wiki?curid=1715618" title="Leon Marek Suzin">
Leon Marek Suzin



</doc>
<doc id="1715620" url="https://pl.wikipedia.org/wiki?curid=1715620" title="Admirał Zhao">
Admirał Zhao



</doc>
<doc id="1715628" url="https://pl.wikipedia.org/wiki?curid=1715628" title="Wodniściak">
Wodniściak

Wodniściak – żleb w Dolinie Miętusiej w Tatrach Zachodnich. Opada spod Siwarowej Przełęczy z wysokości około 1450 m do Wantuli, tuż powyżej Wyżniej Miętusiej Równi (około 1220 m). Żlebem z wysokości około 1400 m po licznych progach spływa woda gubiąca się następnie w piargach u wylotu żlebu.
Orograficznie prawe zbocza Wodniściaka tworzy zalesiony Skoruśniak, lewe w górnej części skalista Zagonna Turnia i skalisty mur od Zagonnej Turni do Kobylarzowej Turni, w dolnej zalesiona grzęda na przedłużeniu Kobylarzowej Turni. Wodniściak przecina szlak turystyczny prowadzący z Przysłopu Miętusiego przez Kobylarzowy Żleb na Małołączniaka. W miejscu, w którym ścieżka turystyczna przecina Wodniściak, w jego korycie zwykle znajduje się woda i jest to ostatnie miejsce z wodą na tej trasie. Wypływa z tzw. źródła wędrującego – w czasie suchej pory roku źródło to wypływa 30 m niżej. Żleb znajduje się w zalesionym obszarze, ale schodzące nim lawiny niszczą las.
W górnej części do Wodniściaka z jego orograficznie lewej strony opadają dwa żlebki; jeden z Zagonnej Przełęczy, drugi z Kobylarzowego Zachodu, pomiędzy Kobylarzową Turnią a skalnym murem na jej przedłużeniu do Zagonnej Turni. Zimą zejście Wodniściakiem na Wyżnią Miętusią Rówień może być najpraktyczniejszym sposobem opuszczenia tego rejonu.
W Dolinie Miętusiej istnieje jeszcze żleb zwany Małym Wodniściakiem.

</doc>
<doc id="1715633" url="https://pl.wikipedia.org/wiki?curid=1715633" title="Primera Divisió (2000/2001)">
Primera Divisió (2000/2001)

Primera Divisió 2000/2001 był to 6. sezon andorskiej pierwszej klasy rozgrywkowej w piłce nożnej. Brało w niej udział 8 zespołów, które grały ze sobą systemem „każdy z każdym”. Mistrzowskiego tytułu nie obroniło Constel·lació Esportiva. Nowym mistrzem Andory zostało FC Santa Coloma, dla którego był to pierwszy tytuł mistrzowski w historii klubu. 
Zasady rozgrywek.
Osiem uczestniczących drużyn, grają mecze każdy z każdym w pierwszej fazie rozgrywek. W ten sposób odbywa się pierwszych 14 meczów. Następnie liga zostaje podzielona na dwie grupy po cztery zespoły. W obydwóch grupach drużyny rozgrywają kolejne mecze – dwukrotnie (mecz i rewanż) z każdą z drużyn ze znajdujących się w jej macierzystej połówce tabeli. W ten sposób każda z drużyn rozgrywa kolejnych sześć meczów, a punkty i bramki zdobyte w pierwszej fazie są brane pod uwagę w fazie drugiej. Górna połówka tabeli walczy o mistrzostwo Andory oraz kwalifikacje do rozgrywek europejskich, natomiast dolna połówka broni się przed spadkiem. Do niższej ligi spada bezpośrednio ostatnia drużyna.
Stadiony.
Wszystkie drużyny grające w Primera Divisió rozgrywały wszystkie spotkania ligowe na Estadi Comunal d'Aixovall w Aixovall.
Pierwsza runda.
Wyniki pierwszej rundy.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Druga runda.
Wyniki drugiej rundy.
Grupa mistrzowska.
 
 
 
 
 
 
 
 
Grupa spadkowa.
 
 
 
 
 
 
 
 

</doc>
<doc id="1715635" url="https://pl.wikipedia.org/wiki?curid=1715635" title="Mały Wodniściak">
Mały Wodniściak

Mały Wodniściak – niewielki i wąski żleb w Dolinie Miętusiej w Tatrach Zachodnich. Opada w północno-zachodnim kierunku z wysokości około 1400 m spod Kobylarza do Wyżniej Miętusiej Równi (około 1220 m). Spływa nim okresowo niewielki strumyk gubiący się w piargach u wylotu żlebu.
W Dolinie Miętusiej istnieje jeszcze drugi, większy żleb Wodniściak. Wyloty obydwu tych żlebów znajdują się obok siebie.

</doc>
<doc id="1715638" url="https://pl.wikipedia.org/wiki?curid=1715638" title="Reprezentacja Nawarry w piłce nożnej mężczyzn">
Reprezentacja Nawarry w piłce nożnej mężczyzn

Reprezentacja Nawarry w piłce nożnej – zespół piłkarski, reprezentujący hiszpańską wspólnotę autonomiczną – Nawarrę. Drużyna nie należy do FIFA ani UEFA.

</doc>
<doc id="1715639" url="https://pl.wikipedia.org/wiki?curid=1715639" title="Christopher Ward (szachista)">
Christopher Ward (szachista)

Christopher Ward (ur. 26 marca 1968) – angielski szachista i autor książek szachowych, arcymistrz od 1996 roku.
Kariera szachowa.
Wielokrotnie startował w finałach mistrzostw Wielkiej Brytanii, największy sukces odnosząc w 1996 r. w Nottingham, gdzie zdobył złoty medal. Poza tym w latach 1993 i 1994 dwukrotnie w turniejach finałowych dzielił III miejsca. Odniósł szereg sukcesów w turniejach międzynarodowych, m.in.:
Najwyższy ranking w dotychczasowej karierze osiągnął 1 lipca 2003 r., z wynikiem 2531 punktów zajmował wówczas 11. miejsce wśród angielskich szachistów.
Jest autorem wielu książek o tematyce szachowej, dotyczących przede wszystkim zagadnień debiutowych.

</doc>
<doc id="1715640" url="https://pl.wikipedia.org/wiki?curid=1715640" title="Primera Divisió (2001/2002)">
Primera Divisió (2001/2002)

Primera Divisió 2001/2002 był to 7. sezon andorskiej pierwszej klasy rozgrywkowej w piłce nożnej. Brało w niej udział 8 zespołów, które grały ze sobą systemem „każdy z każdym”. Mistrzowskiego tytułu nie obroniło FC Santa Coloma. Nowym mistrzem Andory zostało FC Encamp, dla którego był to drugi tytuł mistrzowski w historii klubu. 
Zasady rozgrywek.
Osiem uczestniczących drużyn, grają mecze każdy z każdym w pierwszej fazie rozgrywek. W ten sposób odbywa się pierwszych 14 meczów. Następnie liga zostaje podzielona na dwie grupy po cztery zespoły. W obydwóch grupach drużyny rozgrywają kolejne mecze – dwukrotnie (mecz i rewanż) z każdą z drużyn ze znajdujących się w jej macierzystej połówce tabeli. W ten sposób każda z drużyn rozgrywa kolejnych sześć meczów, a punkty i bramki zdobyte w pierwszej fazie są brane pod uwagę w fazie drugiej. Górna połówka tabeli walczy o mistrzostwo Andory oraz kwalifikacje do rozgrywek europejskich, natomiast dolna połówka broni się przed spadkiem. Do niższej ligi spada bezpośrednio ostatnia drużyna.
Stadiony.
Wszystkie drużyny grające w Primera Divisió rozgrywały wszystkie spotkania ligowe na Estadi Comunal d'Aixovall w Aixovall.
Pierwsza runda.
Wyniki pierwszej rundy.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Druga runda.
Wyniki drugiej rundy.
Grupa mistrzowska.
 
 
 
 
 
 
 
 
Grupa spadkowa.
 
 
 
 
 
 
 
 

</doc>
<doc id="1715641" url="https://pl.wikipedia.org/wiki?curid=1715641" title="Figury Widmanstättena">
Figury Widmanstättena

Figury Widmanstättena (zwane również strukturami Thomsona) – wzory widoczne na przekroju poprzecznym meteorytów żelaznych typu oktaedryt, są spotykane również w szybko schłodzonych żeliwach. Figury Widmanstättena tworzą przecinające się linie: grubsze kamacytu i cieńsze taenitu. Nazwa figur pochodzi od Aloisa von Widmanstättena, który w 1808 roku opisywał je w rozmowach.
Już wcześniej podobnymi badaniami zajmował się William Thomson będący z wykształcenia lekarzem. Badał on meteoryt z Sienny spadły w 1794 roku. W celu pozbycia się z meteorytów żelaznych rdzy używał kwasu azotowego. W 1804 roku opisał on trawienie płytek meteorytów rozcieńczonym kwasem azotowym co spowodowało ujawnienie wyraźnej struktury wewnętrznej. Opis ten jest o cztery lata starszy od opisu Widmanstättena, jednak ukazał się dopiero po śmierci Thomsona, a został zauważony dopiero w 1936 roku. Z tego też względu przez lata za pierwszego odkrywcę uważano Widmanstättena.

</doc>
<doc id="1715643" url="https://pl.wikipedia.org/wiki?curid=1715643" title="Mai (ujednoznacznienie)">
Mai (ujednoznacznienie)



</doc>
<doc id="1715644" url="https://pl.wikipedia.org/wiki?curid=1715644" title="Primera Divisió (2002/2003)">
Primera Divisió (2002/2003)

Primera Divisió 2002/2003 był to 8. sezon andorskiej pierwszej klasy rozgrywkowej w piłce nożnej. Brało w niej udział 9 zespołów, które grały ze sobą systemem „każdy z każdym”. Mistrzowskiego tytułu nie obroniło FC Encamp. Nowym mistrzem Andory zostało FC Santa Coloma, dla której był to trzeci tytuł mistrzowski w historii klubu. 
Zasady rozgrywek.
Dziewięć uczestniczących drużyn, grają mecze każdy z każdym w pierwszej fazie rozgrywek. W ten sposób odbywa się pierwszych 16 meczów. Następnie liga zostaje podzielona na dwie grupy po cztery zespoły. W obydwóch grupach drużyny rozgrywają kolejne mecze – dwukrotnie (mecz i rewanż) z każdą z drużyn ze znajdujących się w jej macierzystej połówce tabeli. W ten sposób każda z drużyn rozgrywa kolejnych sześć meczów, a punkty i bramki zdobyte w pierwszej fazie są brane pod uwagę w fazie drugiej. Górna połówka tabeli walczy o mistrzostwo Andory oraz kwalifikacje do rozgrywek europejskich, natomiast dolna połówka broni się przed spadkiem. Do niższej ligi spada bezpośrednio ostatnia drużyna.
Stadiony.
Wszystkie drużyny grające w Primera Divisió rozgrywały wszystkie spotkania ligowe na Estadi Comunal d'Aixovall w Aixovall.
Pierwsza runda.
Wyniki pierwszej rundy.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Druga runda.
Wyniki drugiej rundy.
Grupa mistrzowska.
 
 
 
 
 
 
 
 
Grupa spadkowa.
 
 
 
 
 
 
 
 

</doc>
<doc id="1715645" url="https://pl.wikipedia.org/wiki?curid=1715645" title="Primera Divisió (2003/2004)">
Primera Divisió (2003/2004)

Primera Divisió 2003/2004 był to 9. sezon andorskiej pierwszej klasy rozgrywkowej w piłce nożnej. Brało w niej udział 8 zespołów, które grały ze sobą systemem „każdy z każdym”. Mistrzowski tytułu obroniła FC Santa Coloma, dla której był to czwarty tytuł mistrzowski w historii klubu. 
Zasady rozgrywek.
Osiem uczestniczących drużyn, grają mecze każdy z każdym w pierwszej fazie rozgrywek. W ten sposób odbywa się pierwszych 14 meczów. Następnie liga zostaje podzielona na dwie grupy po cztery zespoły. W obydwóch grupach drużyny rozgrywają kolejne mecze – dwukrotnie (mecz i rewanż) z każdą z drużyn ze znajdujących się w jej macierzystej połówce tabeli. W ten sposób każda z drużyn rozgrywa kolejnych sześć meczów, a punkty i bramki zdobyte w pierwszej fazie są brane pod uwagę w fazie drugiej. Górna połówka tabeli walczy o mistrzostwo Andory oraz kwalifikacje do rozgrywek europejskich, natomiast dolna połówka broni się przed spadkiem. Do niższej ligi spada bezpośrednio ostatnia drużyna.
Stadiony.
Wszystkie drużyny grające w Primera Divisió rozgrywały wszystkie spotkania ligowe na Estadi Comunal d'Aixovall w Aixovall.
Pierwsza runda.
Wyniki pierwszej rundy.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Druga runda.
Wyniki drugiej rundy.
Grupa mistrzowska.
 
 
 
 
 
 
 
 
Grupa spadkowa.
 
 
 
 
 
 
 
 

</doc>
<doc id="1715647" url="https://pl.wikipedia.org/wiki?curid=1715647" title="Primera Divisió (2004/2005)">
Primera Divisió (2004/2005)

Primera Divisió 2004/2005 był to 10. sezon andorskiej pierwszej klasy rozgrywkowej w piłce nożnej. Brało w niej udział 8 zespołów, które grały ze sobą systemem „każdy z każdym”. Mistrzowskiego tytułu nie obroniła FC Santa Coloma. Nowym mistrzem Andory została UE Sant Julià, dla której był to pierwszy tytuł mistrzowski w historii klubu. 
Zasady rozgrywek.
Osiem uczestniczących drużyn, grają mecze każdy z każdym w pierwszej fazie rozgrywek. W ten sposób odbywa się pierwszych 14 meczów. Następnie liga zostaje podzielona na dwie grupy po cztery zespoły. W obydwóch grupach drużyny rozgrywają kolejne mecze – dwukrotnie (mecz i rewanż) z każdą z drużyn ze znajdujących się w jej macierzystej połówce tabeli. W ten sposób każda z drużyn rozgrywa kolejnych sześć meczów, a punkty i bramki zdobyte w pierwszej fazie są brane pod uwagę w fazie drugiej. Górna połówka tabeli walczy o mistrzostwo Andory oraz kwalifikacje do rozgrywek europejskich, natomiast dolna połówka broni się przed spadkiem. Do niższej ligi spada bezpośrednio ostatnia drużyna.
Stadiony.
Wszystkie drużyny grające w Primera Divisió rozgrywały wszystkie spotkania ligowe na Estadi Comunal d'Aixovall w Aixovall.
Pierwsza runda.
Wyniki pierwszej rundy.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Druga runda.
Wyniki drugiej rundy.
Grupa mistrzowska.
 
 
 
 
 
 
 
 
Grupa spadkowa.
 
 
 
 
 
 
 
 

</doc>
<doc id="1715649" url="https://pl.wikipedia.org/wiki?curid=1715649" title="Mistrz Pakku">
Mistrz Pakku



</doc>
<doc id="1715650" url="https://pl.wikipedia.org/wiki?curid=1715650" title="Primera Divisió (2006/2007)">
Primera Divisió (2006/2007)

Primera Divisió 2006/2007 był to 12. sezon andorskiej pierwszej klasy rozgrywkowej w piłce nożnej. Brało w niej udział 8 zespołów, które grały ze sobą systemem „każdy z każdym”. Mistrzowski tytuł obronił FC Rànger's, dla którego był to drugi tytuł mistrzowski w historii klubu. 
Zasady rozgrywek.
Osiem uczestniczących drużyn, grają mecze każdy z każdym w pierwszej fazie rozgrywek. W ten sposób odbywa się pierwszych 14 meczów. Następnie liga zostaje podzielona na dwie grupy po cztery zespoły. W obydwóch grupach drużyny rozgrywają kolejne mecze – dwukrotnie (mecz i rewanż) z każdą z drużyn ze znajdujących się w jej macierzystej połówce tabeli. W ten sposób każda z drużyn rozgrywa kolejnych sześć meczów, a punkty i bramki zdobyte w pierwszej fazie są brane pod uwagę w fazie drugiej. Górna połówka tabeli walczy o mistrzostwo Andory oraz kwalifikacje do rozgrywek europejskich, natomiast dolna połówka broni się przed spadkiem. Do niższej ligi spada bezpośrednio ostatnia drużyna.
Stadiony.
Wszystkie drużyny grające w Primera Divisió rozgrywały wszystkie spotkania ligowe na Estadi Comunal d'Aixovall w Aixovall.
Pierwsza runda.
Wyniki pierwszej rundy.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Druga runda.
Wyniki drugiej rundy.
Grupa mistrzowska.
 
 
 
 
 
 
 
 
Grupa spadkowa.
 
 
 
 
 
 
 
 

</doc>
<doc id="1715651" url="https://pl.wikipedia.org/wiki?curid=1715651" title="Wii Sports Resort">
Wii Sports Resort

Wii Sports Resort – gra wyprodukowana przez Nintendo na platformę Wii. Kontynuacja gry Wii Sports. Do gry jest dodawana przystawka Wii Motion Plus dzięki czemu ruchy są lepiej odwzorowane. 
Gra zawiera około 12 dyscyplin sportowych: 
W 2022 r. wydano kontynuację pod tytułem Nintendo Switch Sports

</doc>
<doc id="1715652" url="https://pl.wikipedia.org/wiki?curid=1715652" title="Załoga G (film)">
Załoga G (film)

Załoga G (ang. "G-Force", 2009) – amerykański film fabularno-animowany wykonany przy pomocy techniki komputerowej. Film opisuje przygody świnek morskich, będących agentami.
Premiera filmu w polskich kinach odbyła się 14 sierpnia 2009 roku.
Fabuła.
Załoga świetnie wyszkolonych świnek morskich podejmuje się niebezpiecznej misji. Wyposażone w najnowocześniejsze gadżety zwierzaki to:
Ten zgrany zespół musi za wszelką cenę powstrzymać pewnego multimilionera, który chce zawładnąć światem za pomocą odpowiednio zaprogramowanego sprzętu gospodarstwa domowego. Darwin ze swoją załogą wyrusza na misję. Ma na widoku każdy ruch Sabera z pomocą Plujki. Włamuje się do komputera milionera i kopiuje wszystkie dane. Załoga wraca do laboratorium. Ben przedstawia różne sprzęty członkom FBI, gdy Brylus pokazuje dane z czipa, ukradkiem instaluje program detonujący w czipie. Zamiast informacji o planach milionera jest reklama sokowirówek Saber.
Członkowie FBI są wściekli za to, że bez nakazu nielegalnie podjęli się misji. Próbują złapać trójkę świnek morskich i kreta. Załoga ucieka do klatki, której Brylus panicznie się boi. Po wepchnięciu go, klatka zatrzaskuje się. Zwierzaki zostają odwiezione do sklepu zoologicznego, dzieląc klatkę z Kędziorem i chomiko-fretką Pysiem. Brylus udając martwego zostaje wrzucony do śmieciarki. Pozostali myślą, że nie żyje. Do sklepu przychodzą klienci. Kupują Walczaka i Huarez. Darwin i Kędzior zostają z fretką, który mówi, że jest chomikiem czystej krwi. Nocą Darwin słysząc jakieś szmery przechodzi przez granicę Pysia i odkrywa jego tajemnicę – klapkę, dzięki której świnkom udaje się uciec ze sklepu. Walczak i Huarez uciekają z rąk nieznośnych dzieciaków. Wszyscy spotykają się u Bena. On opowiada im prawdę o ich prawdziwym pochodzeniu. Okazuje się, że wszyscy są zwykłym świnkami morskimi, a Kędzior jest bratem Darwina. Saber układa plan z panem Yansho. Załoga wraz z Kędziorem wyruszają by wprowadzić wirusa do komputera. Darwin zostaje odcięty od reszty grupy i sam kontynuuje zadanie. Przed owym komputerem siedzi Brylus, który podawał się za Mr.Yansho. To on przeprogramował roboty kuchenne na złe sprzęty. Darwin uświadamia mu, że niszczenie ludzkości nic nie zdziała. Brylus ulega jego namowom. Załoga dostaje odznaki i zostają pełnoprawnymi super-agentami, a Brylus za karę, ze wszystkich urządzeń na świecie usuwa czipy, które sam zamontował. Ben kupuje Bysia, który z kolegami zostają także agentami.
Wersja polska.
Wersja polska: Sun Studio Polska
Reżyseria: Wojciech Paszkowski
Dialogi polskie: Jan Wecsile
Dźwięk i montaż: Anna Żarnecka, Jarosław Wójcik
Kierownictwo produkcji: Beata Jankowska, Urszula Nowocin
Mix studio: Shepperton International
Opieka artystyczna: Mariusz Arno Jaworowski
Produkcja polskiej wersji językowej: Disney Character Voices International, Inc.
W wersji polskiej udział wzięli:
oraz
i inni

</doc>
<doc id="1715653" url="https://pl.wikipedia.org/wiki?curid=1715653" title="Leopold Damrosch">
Leopold Damrosch

Leopold Damrosch (ur. 22 października 1832 w Poznaniu, zm. 15 lutego 1885 w Nowym Jorku) – amerykański dyrygent, skrzypek i kompozytor pochodzenia niemieckiego. 
Życiorys.
Ukończył studia medyczne na Uniwersytecie Berlińskim (1854), wbrew woli rodziców porzucił jednak zawód lekarza i poświęcił się muzyce. Uczył się u Huberta Riesa, Siegfrieda Dehna i Karla Böhmera. W 1857 roku, z polecenia Ferenca Liszta, objął posadę skrzypka na dworze w Weimarze. Od 1858 roku przebywał we Wrocławiu, gdzie działał jako dyrygent. W 1860 roku odbył tournée koncertowe po Niemczech z Hansem von Bülowem i Karolem Tausigiem, a w latach 1860–1871 dyrygował wrocławskim Philharmonische Gesselschaft.
W 1871 roku wyjechał do Nowego Jorku, gdzie w 1873 roku założył i prowadził do śmierci Oratorio Society. W latach 1876–1877 był dyrektorem muzycznym i dyrygentem Filharmonii Nowojorskiej. W 1878 założył orkiestrę New York Symphony Society, z którą występował w wielu miastach amerykańskich, propagując muzykę Wagnera i Liszta. W sezonie 1884–1885 dyrygował operą niemiecką w Metropolitan Opera.
Komponował symfonie, kantaty, koncerty skrzypcowe, utwory chóralne i pieśni, nie odniósł jednak jako kompozytor większego sukcesu, a jego utwory pod względem muzycznym nie mają większej wartości. Był żonaty ze śpiewaczką Helene von Heimburg (1835–1904). Miał z nią dwóch synów, Franka i Waltera.

</doc>
<doc id="1715654" url="https://pl.wikipedia.org/wiki?curid=1715654" title="Primera Divisió (2007/2008)">
Primera Divisió (2007/2008)

Primera Divisió 2007/2008 był to 13. sezon andorskiej pierwszej klasy rozgrywkowej w piłce nożnej. Brało w niej udział 8 zespołów, które grały ze sobą systemem „każdy z każdym”. Mistrzowskiego tytułu nie obronił zespół FC Rànger's. Nowym mistrzem Andory została FC Santa Coloma, dla której był to piąty tytuł mistrzowski w historii klubu. 
Zasady rozgrywek.
Osiem uczestniczących drużyn, grają mecze każdy z każdym w pierwszej fazie rozgrywek. W ten sposób odbywa się pierwszych 14 meczów. Następnie liga zostaje podzielona na dwie grupy po cztery zespoły. W obydwóch grupach drużyny rozgrywają kolejne mecze – dwukrotnie (mecz i rewanż) z każdą z drużyn ze znajdujących się w jej macierzystej połówce tabeli. W ten sposób każda z drużyn rozgrywa kolejnych sześć meczów, a punkty i bramki zdobyte w pierwszej fazie są brane pod uwagę w fazie drugiej. Górna połówka tabeli walczy o mistrzostwo Andory oraz kwalifikacje do rozgrywek europejskich, natomiast dolna połówka broni się przed spadkiem. Do niższej ligi spada bezpośrednio ostatnia drużyna. 7. zespół zagrał w barażu o utrzymanie z drugim zespołem niższej ligi.
Stadiony.
Wszystkie drużyny grające w Primera Divisió rozgrywały wszystkie spotkania ligowe na Estadi Comunal d'Aixovall w Aixovall.
Pierwsza runda.
Wyniki pierwszej rundy.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Druga runda.
Wyniki drugiej rundy.
Grupa mistrzowska.
 
 
 
 
 
 
 
 
Grupa spadkowa.
 
 
 
 
 
 
 
 
Baraż o utrzymanie.
"Engordany wygrało w barażu 5:3".

</doc>
<doc id="1715655" url="https://pl.wikipedia.org/wiki?curid=1715655" title="Gregorio Mayáns y Siscar">
Gregorio Mayáns y Siscar

Gregorio Mayáns y Siscar (ur. 9 maja 1699 w Olivie, zm. 21 grudnia 1781 w Walencji) – hiszpański myśliciel i pisarz. Propagował literaturę kastylijską, napisał pierwszą biografię Cervantesa. Uznawany za osobę łączącą odrodzenie z oświeceniem w literaturze hiszpańskiej. 

</doc>
<doc id="1715657" url="https://pl.wikipedia.org/wiki?curid=1715657" title="Losowanie bez zwracania">
Losowanie bez zwracania

Losowanie bez zwracania – rodzaj wielokrotnego losowania, w którym wylosowane jednostki nie trafiają z powrotem do puli. 
Przykładem losowania bez zwracania jest losowanie po kolei kilku kul z urny, przy czym wylosowanych już kul nie wrzucamy do niej z powrotem (nie mają one szansy być powtórnie wylosowanymi).

</doc>
<doc id="1715658" url="https://pl.wikipedia.org/wiki?curid=1715658" title="Rata annuitetowa">
Rata annuitetowa



</doc>
<doc id="1715666" url="https://pl.wikipedia.org/wiki?curid=1715666" title="Stadniaki">
Stadniaki

Stadniaki (Pomatostomidae) – rodzina ptaków z rzędu wróblowych (Passeriformes). Należy do niej 5 gatunków. Występują w Australii i na Nowej Gwinei.
Systematyka.
Do rodziny należą następujące rodzaje:

</doc>
<doc id="1715667" url="https://pl.wikipedia.org/wiki?curid=1715667" title="Dharshan Kumaran">
Dharshan Kumaran

Dharshan Kumaran (ur. 7 czerwca 1975) – angielski szachista, arcymistrz od 1997 roku.
Kariera szachowa.
Wielokrotnie reprezentował narodowe barwy na mistrzostwach świata juniorów w różnych kategoriach wiekowych, dwukrotnie zdobywając złote medale, w latach 1986 (w San Juan, do 12 lat) oraz 1991 (w Guarapuavie, do 16 lat).
W latach 90. XX wieku odniósł kilka indywidualnych sukcesów w turniejach międzynarodowych. W 1993 r. zdobył w Dundee tytuł wicemistrza Wielkiej Brytanii, zwyciężył w otwartym turnieju rozegranym na Wyspie Man oraz uczestniczył w turnieju strefowym (eliminacji mistrzostw świata) w Dublinie, w 1994 r. podzielił II m. w Kópavogurze (za Hannesem Stefanssonem, wspólnie z Zoltanem Almasim i Efstratiosem Griwasem), w 1995 r. zwyciężył (wspólnie z Mladenem Palacem) w Grazu, w 1996 r. zajął II m. (za Đào Thiên Hảiem) w cyklicznym turnieju "First Saturday" (edycja FS08 GM) w Budapeszcie, natomiast w 1997 r. podzielił II m. (za Johnem Emmsem, wspólnie z Bogdanem Laliciem) w kołowym turnieju "Drury Lane" w Londynie. 
Najwyższy ranking w dotychczasowej karierze osiągnął 1 stycznia 1995 r., z wynikiem 2505 punktów zajmował wówczas 18. miejsce wśród angielskich szachistów. Od 1998 r. nie uczestniczy w turniejach klasyfikowanych przez Międzynarodową Federację Szachową.

</doc>
<doc id="1715668" url="https://pl.wikipedia.org/wiki?curid=1715668" title="Tropy wiodą przez prerię">
Tropy wiodą przez prerię

Tropy wiodą przez prerię – powieść autorstwa polskiego pisarza Wiesława Wernica z 1965 roku. Powieść pierwotnie nosiła tytuł "Wysoki Orzeł", a następnie "Czerwona Chmura". Zgodnie z sugestią wydawnictwa Czytelnik, które po raz pierwszy opublikowało książkę, jej tytuł zmieniono na "Tropy wiodą przez prerię". Przetłumaczona na j. niemiecki i słowacki.
Do pierwszych prac nad powieścią Wiesław Wernic przystąpił w latach 40. XX wieku, po powrocie do Warszawy z obozów jenieckich w Austrii. Wernic chorując na szkarlatynę i leżąc w łóżku napisał pierwsze 78 stron maszynopisu. Po prawie 16 latach, po namowach syna Dominika, dokończył pisanie. Pierwsze wydanie ukazało się w 1965 roku w nakładzie 20 tys. egzemplarzy i rozstało rozsprzedane w ciągu kilku dni.
Fabuła.
Akcja tej powieści przygodowej dzieje się na Dzikim Zachodzie. Główny bohater powieści, traper Karol Gordon, wraz z zaprzyjaźnionym doktorem Janem wyrusza na kanadyjskie prerie. Przypadkowo spotykają ślady plemienia Czarnych Stóp, a następnie z Indianami docierają do bogatej w złoto Doliny Siodła. Złoto to usiłuje zdobyć morderca, lecz ginie, spadając ze skały.

</doc>
<doc id="1715669" url="https://pl.wikipedia.org/wiki?curid=1715669" title="Ajin">
Ajin

Ajin – szesnasta litera wielu alfabetów semickich, m.in.: fenickiego, aramejskiego, arabskiego (ع‍) i hebrajskiego (ע). W gematrii reprezentuje liczbę 70. Aijn jest także dwudziestą pierwszą literą alfabetu perskiego.
Oznacza szczelinową dźwięczną spółgłoskę gardłową lub nagłośniową.

</doc>
<doc id="1715670" url="https://pl.wikipedia.org/wiki?curid=1715670" title="Pokwitowanie">
Pokwitowanie

Pokwitowanie – potwierdzenie przyjęcia pisma przez podmiot, który je odbiera.
W postępowaniu administracyjnym pokwitowanie zawiera w sobie własnoręczny podpis odbierającego oraz wskazanie daty doręczenia.

</doc>
<doc id="1715671" url="https://pl.wikipedia.org/wiki?curid=1715671" title="Attyla (opera)">
Attyla (opera)

Attyla – opera Giuseppe Verdiego, do której libretto napisał Temistocle Solera. Premiera miała miejsce w Teatro La Fenice w Wenecji w roku 1846. Treść nawiązuje do historii wodza Hunów – Attyli i powstania właśnie Wenecji.
Historia utworu.
W roku 1846 Wenecja była pod władaniem Habsburgów, toteż dzieło Verdiego wpisuje się w jego twórczość wyzwoleńczą (podobnie jak choćby wcześniejszy "Nabucco"). Premiera została przyjęta bardzo entuzjastycznie, a zwłaszcza fragment duetu Attyli i Ezia – "Włochy niech pozostaną moje" wzbudził zrozumiałe uniesienie. Mimo to, dzieło obecnie należy do rzadziej wystawianych oper kompozytora.

</doc>
<doc id="1715673" url="https://pl.wikipedia.org/wiki?curid=1715673" title="Paskowniki">
Paskowniki

Paskowniki (Aegithinidae) – monotypowa rodzina ptaków z rzędu wróblowych (Passeriformes). 
Występowanie.
Rodzina obejmuje gatunki występujące w Azji Południowej i Południowo-Wschodniej.
Morfologia.
Długość ciała 11,5–15,4 cm; masa ciała 10–17 g.
Systematyka.
Podział systematyczny.
Do rodziny należy jeden rodzaj z następującymi gatunkami:

</doc>
<doc id="1715674" url="https://pl.wikipedia.org/wiki?curid=1715674" title="Szeryf z Fort Benton">
Szeryf z Fort Benton

Szeryf z Fort Benton – powieść autorstwa polskiego pisarza Wiesława Wernica z 1966 roku. Druga z serii kilkunastu westernów autorstwa Wernica. Przetłumaczona na j. niemiecki i słowacki. 
Książka opowiada o przygodach trapera Karola Gordona. Fabuła powieści rozgrywa się na Dzikim Zachodzie. Doktor Jan, przyjaciel głównego bohatera, poznaje szeryfa urzędującego w Forcie Benton. Ściga on chłopca podejrzanego o zabójstwo. Przypadkiem okazuje się, że poszukiwany jest pacjentem doktora. Zostaje on oczyszczony z zarzutów i wraz z innymi bohaterami książki udaje się na tereny Czarnych Stóp, aby pomóc ochronić znajdujące się tam złoto. Bohaterowie ponownie stykają się z mordercą, który – jak sądzili – zginął rok wcześniej (historię tę przedstawia powieść Tropy wiodą przez prerię). Tym razem co od jego śmierci nie ma wątpliwości. 

</doc>
<doc id="1715678" url="https://pl.wikipedia.org/wiki?curid=1715678" title="Słońce Arizony">
Słońce Arizony

Słońce Arizony – powieść autorstwa polskiego pisarza Wiesława Wernica z 1967 roku. 
Książka opowiada o przygodach trapera Karola Gordona. Fabuła powieści przygodowej rozgrywa się na Dzikim Zachodzie. Doktor Jan, przyjaciel głównego bohatera, wyrusza do Rainy Valley, aby wraz z Gordonem poznawać Arizonę. Jest świadkiem serii dziwnych napadów na terenie rezerwatu Nawajów. Teraz przed bohaterami staje zadanie zapobiegnięcia niezadowoleniu wśród Indian i wybuchowi buntu. Udaje im się zlikwidować świetnie zorganizowaną bandę i odzyskać sporą część zagrabionych bogactw. 

</doc>
<doc id="1715681" url="https://pl.wikipedia.org/wiki?curid=1715681" title="Jedwabniczki">
Jedwabniczki

Jedwabniczki (Ptiliogonatidae) – rodzina ptaków z rzędu wróblowych (Passeriformes), wcześniej zaliczana do rodziny jemiołuszek.
Występowanie.
Rodzina obejmuje gatunki występujące w Ameryce Północnej – od południowo-zachodnich USA przez Meksyk po Panamę.
Systematyka.
Do rodziny należą następujące rodzaje:

</doc>
<doc id="1715683" url="https://pl.wikipedia.org/wiki?curid=1715683" title="Michał Nahorski">
Michał Nahorski

Michał Edward Nahorski (ur. 1909 w Petersburgu, zm. 22 lipca 1959 pod Chęcinami) – porucznik broni pancernych Wojska Polskiego II RP.
Życiorys.
W 1924 przybył do Polski. W 1930 zdał egzamin dojrzałości w V Gimnazjum w Warszawie. Następnie wstąpił do Szkoły Podchorążych Piechoty. W 1934 rozpoczął karierę sportową w Polskim Klubie Motocyklowym. W 1937 odbył kurs broni pancernej w stopniu podporucznika, a w 1938 szkolenie w Centrum Wyszkolenia Broni Pancernej w Modlinie w stopniu porucznika. Przed II wojną światową pełnił służbę w Centrum Wyszkolenia Broni Pancernych w Twierdzy Modlin. 
We wrześniu 1938 w Warszawie, reprezentując Wojsko Polskie, zwyciężył w wyścigu o Grand Prix Polski w klasie 250 Junior, jadąc na motocyklu Rudge. W 1939 wygrał III Rajd Tatrzański na motocyklu TWN w klasie 350.
W kampanii wrześniowej 1939 dowodził 1 plutonem szwadronu samochodów pancernych 11 Dywizjonu Pancernego uzbrojonym w samochody pancerne wz. 1929. Jedną z najbardziej spektakularnych akcji przeprowadzonych przez Nahorskiego, świadczących o jego olbrzymiej odwadze była bitwa o wieś Szczuki koło Przasnysza. W dniu 4 września 1939 pierwszy pluton, wspierając 7. pułk ułanów zniszczył dwa czołgi lekkie PzKpfw-I z oddziału próbującego obejść pozycje ułanów. Około godz. 15 porucznik Nahorski samochodem wz.29 strzałem z działka 7 mm zniszczył niemiecki samochód sztabowy, zdobywając mapy i dokumenty. Po zakończeniu działań wojennych w Polsce dostał się do niewoli. Był członkiem konspiracji anty-niemieckiej w Oflagu II C Woldenberg. We wspomnianym obozie jenieckim dla żołnierzy posiadał numer obozowy 1803 XI B. Do Oflagu II Woldenberg został przywieziony ze Stalagu XI B czyli z Fallingbostel Hanower, okręg wojskowy XI Hanower.
Po zakończeniu wojny powrócił do Polski i uruchomił zakład zegarmistrzowski w Katowicach. Po wojnie został jednym z działaczy wznawiających działalność Śląsko-Dąbrowskiego Okręgu Polskiego Związku Motocyklowego. Pełnił tam funkcję kapitana sportowego. Brał udział w zawodach samochodowych. Został członkiem reprezentacji Polski. Jako jeden z motoryzacyjnych pasjonatów dostrzegał podstawowy problem reaktywacji wyścigów samochodów w Polsce - brak samochodów sportowych. Powstał pomysł budowy polskich aut sportowych – SAMów. Prekursorem ich budowy był Michał Nahorski. Pierwszy wyścigowy Sam MN powstał w zespole konstrukcyjnym inżyniera Adama Małochleba i Rudolfa Wrocławskiego (znanego w latach międzywojennych zawodnika motocyklowego). Do zawieszenia pochodzącego z fiata 1100 dołączono silnik Lancii. Ręcznie wykonane nadwozie z aluminium było dziełem braci Grychtołów z Zakładu Blacharsko-Samochodowego Zygfryda Grychtoła w Katowicach.
W 1953 srebrzysty Sam stanął na starcie do pierwszego wyścigu i od tego momentu datuje się kolekcja zwycięstw oraz tytułów mistrzowskich Nahorskiego, bowiem samochód spisywał się znakomicie. Dzięki tak przygotowanemu SAMowi Nahorski zdobył trzy tytuły automobilowego mistrza Polski - w 1954, 1955 i 1957. Przykład Nahorskiego, zawodnika Automobilklubu Śląskiego, zadziałał inspirująco na kolegów klubowych. Swoje własne Samy zaczęli budować Stanisław Jabłoński i Ernest Weinrer dotąd ścigający się na osobowych autach firmy DKW. W tym samym czasie na połączonym zebraniu Zarządu Automobilklubu Śląskiego i Zarządu Okręgu PZMot, prowadzonym przez prezesa Witolda Pajewskiego; padła decyzja uruchomienia serii produkcyjnej wyczynowych Samów w warsztatach PZMot w Katowicach. Kierownictwo warsztatu produkcyjnego zostało powierzone doskonałemu konstruktorowi i wytrawnemu automobiliście inż. Janowi Langerowi. Nadzór nad budową i funkcję zaopatrzeniowca objął Konstanty Krajewski - były pilot RAF-u. Na wieść o śląskiej inicjatywie przyjechał z Rabki do Katowic Jan Ripper, słynny zawodnik samochodowy z międzywojnia - by bezpośrednio pomagać przy budowaniu nowych samochodów. W zakładzie tym nie było hamowni silników, nie było specjalnych urządzeń, umożliwiających budowę ram samochodowych, ani innych specjalistycznych narzędzi pomiarowych. a jednak powstawały tam bardzo ambitne i udane konstrukcje. Lotnicze rurki duralowe -jeszcze poniemieckie - odkrył na lotnisku na Muchowcu Konstanty Krajewski. Elementy te były wykorzystywane do produkcji szkieletów nadwozi. W okresie kilku następnych lat Automobilklub Śląski wybudował 24 samochody, a każdy z nich był w pewnym sensie prototypem, bowiem adaptowane byty różnorodne zespoły jezdne, silnikowe, systemy hamulcowe i układy kierownicze, połączone konstrukcją nośną inż. Langera. Następnym autem Nahorskiego był sportowy Triumph TR3A, którego otrzymał od Brytyjczyków wystawiających auto na Targach Poznańskich. Jeżdżąc Triumphem zdobył kolejne dwa tytuły mistrza Polski. Auto ważyło 940 kilogramów, a dwulitrowy silnik dawał mu niewyobrażalną, jak na owe czasy, moc ponad stu koni mechanicznych. Nahorski miał również wkrótce wystartować w słynnym Rajdzie Monte Carlo. 22 lipca 1959 roku z Placu Zamkowego w Warszawie miał miejsce start na trasę VIII Rajdu Adriatyku (odcinek dojazdowy nazwany „Zlotem Gwiaździstym”). Trasa polskiego etapu wyjątkowo w tym roku nie przebiegała przez Gdynię i Poznań, lecz kierowała się na południe w stronę Kielc i Radomia. Nahorski zbyt szybko pokonał jeden wiraż na łuku drogi krajowej E7, która wówczas przebiegała przez Chęciny. Nahorski uderzył w drzewo i dachował. Kanistry z benzyną umieszczone za siedzeniami eksplodowały. Nahorski spłonął wraz z Janem Langerem w samochodzie Triumph TR2. w dniu 22 lipca 1959 roku na trasie Rajdu Adriatyku (zlot gwiaździsty). W miejscu wypadku (droga za zamkiem z centrum Chęcin do Krakowa) postawiono pamiątkowy obelisk () wykonany z szydłowieckiego piaskowca. 
Został pochowany na cmentarzu parafii św. Teresy od Dzieciątka Jezus w Warszawie-Włochy (lokalizacja grobu: sektor C2, rząd 3, numer 9).
Pośmiertnie został odznaczony odznaką Zasłużony Mistrz Sportu.

</doc>
<doc id="1715685" url="https://pl.wikipedia.org/wiki?curid=1715685" title="Postępowanie w sprawie wydawania zaświadczeń">
Postępowanie w sprawie wydawania zaświadczeń

Postępowanie w sprawie wydawania zaświadczeń – uproszczone postępowanie administracyjne, które "zmierza do urzędowego potwierdzenia określonych faktów lub stanu prawnego poprzez wydanie zaświadczenia". W Polsce uregulowane jest w dziale VII. Kodeksu postępowania administracyjnego. Zaświadczenie należy wydać, jeśli przepis prawa wymaga urzędowego poświadczenia określonych faktów lub stanu prawnego oraz jeśli osoba ubiega się o zaświadczenie ze względu na swój interes prawny w urzędowym potwierdzeniu określonych faktów lub stanu prawnego. Organ administracyjny ma obowiązek wydać zaświadczenie, gdy chodzi o potwierdzenie faktów lub stanu prawnego, wynikających z prowadzonej przez ten organ ewidencji, rejestru lub innych danych znajdujących się w jego posiadaniu.

</doc>
<doc id="1715686" url="https://pl.wikipedia.org/wiki?curid=1715686" title="Periodyka Wenckebacha">
Periodyka Wenckebacha



</doc>
<doc id="1715688" url="https://pl.wikipedia.org/wiki?curid=1715688" title="Postępowanie skargowe">
Postępowanie skargowe

Postępowanie skargowe – uproszczone postępowanie administracyjne wszczynane wyłącznie na żądanie jego uczestnika (skarżącego).
Nie stosuje się do niego wyłączeń z art. 3 Kodeksu postępowania administracyjnego, tak więc obowiązuje także w postępowaniach karno-skarbowych, postępowaniach podatkowych uregulowanych Ordynacją podatkową, postępowaniach należących do właściwości polskich przedstawicielstw dyplomatycznych i urzędów konsularnych, a także w sprawach wynikających z podległości służbowej pracowników organów i jednostek organizacyjnych organów państwowych i innych państwowych jednostek organizacyjnych.
Przedmiotem skargi może być w szczególności zaniedbanie lub nienależyte wykonywanie zadań przez właściwe organy albo przez ich pracowników, naruszenie praworządności lub interesów skarżących, a także przewlekłe lub biurokratyczne załatwianie spraw.

</doc>
<doc id="1715689" url="https://pl.wikipedia.org/wiki?curid=1715689" title="Postępowanie wnioskowe">
Postępowanie wnioskowe

Postępowanie wnioskowe – uproszczone postępowanie administracyjne wszczynane wyłącznie na żądanie jego uczestnika (wnioskodawcy).
Nie stosuje się do niego wyłączeń z art. 3 Kodeksu postępowania administracyjnego, tak więc obowiązuje także w postępowaniach karno-skarbowych, postępowaniach podatkowych uregulowanych Ordynacją podatkową, postępowaniach należących do właściwości polskich przedstawicielstw dyplomatycznych i urzędów konsularnych, a także w sprawach wynikających z podległości służbowej pracowników organów i jednostek organizacyjnych organów państwowych i innych państwowych jednostek organizacyjnych.
Przedmiotem wniosku mogą być w szczególności sprawy ulepszenia organizacji, wzmocnienia praworządności, usprawnienia pracy i zapobiegania nadużyciom, ochrony własności, lepszego zaspokajania potrzeb ludności.

</doc>
<doc id="1715691" url="https://pl.wikipedia.org/wiki?curid=1715691" title="Sounds of Decay">
Sounds of Decay

Sounds Of Decay – minialbum zespołu Katatonia zawierający 3 utwory. Zamiast wokalisty grupy Jonasa Renkse, na płycie zaśpiewał Mikael Akerfeldt z zespołu Opeth.

</doc>
<doc id="1715695" url="https://pl.wikipedia.org/wiki?curid=1715695" title="Postępowanie w sprawach wydawania zaświadczeń">
Postępowanie w sprawach wydawania zaświadczeń



</doc>
<doc id="1715696" url="https://pl.wikipedia.org/wiki?curid=1715696" title="Pectus carinatum">
Pectus carinatum



</doc>
<doc id="1715697" url="https://pl.wikipedia.org/wiki?curid=1715697" title="Renat Andegaweński">
Renat Andegaweński



</doc>
<doc id="1715701" url="https://pl.wikipedia.org/wiki?curid=1715701" title="Colorado (powieść)">
Colorado (powieść)

Colorado – powieść autorstwa polskiego pisarza Wiesława Wernica z 1969 roku.
Książka opowiada o przygodach trapera Karola Gordona. Fabuła tej powieści przygodowej rozgrywa się na Dzikim Zachodzie. Doktor Jan, przyjaciel głównego bohatera, wyrusza wraz z nim do Nowego Meksyku. Po drodze spotykają westmana Colorado. Zaprasza on ich na farmę swojego przyjaciela. Kiedy okazuje się, że farma została spalona, a właściciel uprowadzony, Colorado wyrusza w pogoń za porywaczami. Wraz z nim jadą Gordon i Jan. Porwanych udaje się uratować, a sprawcą okazuje się znany ze "Słońca Arizony" herszt bandy.

</doc>
<doc id="1715706" url="https://pl.wikipedia.org/wiki?curid=1715706" title="Neil McDonald">
Neil McDonald

Neil McDonald (ur. 21 stycznia 1967 w Gravesend) – angielski szachista, trener i autor książek o tematyce szachowej, arcymistrz od 1996 roku.
Kariera szachowa.
Pierwsze znaczące sukcesy szachowe zaczął odnosić w połowie lat 80. XX wieku. W 1986 r. podzielił I m. (wspólnie z Jonathanem Levittem) w turnieju "GLC Masters" w Londynie, a na przełomie 1986 i 1987 r. reprezentował Anglię na rozegranych w Groningen mistrzostwach Europy juniorów do lat 20. W 1994 r. zwyciężył w czterech kołowych turniejach w Londynie, w 1995 r. w Budapeszcie zajął I m. w turnieju "Elekes", a w cyklicznym turnieju "First Saturday" (edycja FS07 GM) podzielił III m. (za Władimirem Małachachowem i Zoltanem Gyimesim, wspólnie z Peterem Endersem), natomiast w 1996 r. zajął II m. (za Christianem Gabrielem) w kolejnym turnieju "Elekes" oraz III m. (za Csabą Horvathem i Dirkiem Poldaufem) w edycji FS05 GM kolejnego turnieju "First Saturday". W 1997 r. zwyciężył w Londynie i Dublinie oraz podzielił II m. w kolejnym turnieju w Londynie (za Jonathanem Rowsonem, wspólnie z Lukiem McShanem), a w 1998 r. zajął I m. w Hampstead. Kolejne sukcesy w Budapeszcie odniósł w latach 2002 (dz. I m. w turnieju "First Saturday" FS07 IM-C, wspólnie z Phamem Minhem Hoangiem) i 2003 (I m. w turnieju "Elekes" IM oraz dz. III m. w turnieju "First Saturday" FS04 GM, za Attilą Jakabem i Siergiejem Owsiejewiczem, wspólnie z Lajosem Seresem).
Najwyższy ranking w karierze osiągnął 1 lipca 1996 r., z wynikiem 2500 punktów dzielił wówczas 17-20. miejsce wśród angielskich szachistów.
Neil McDonald jest autorem wielu książek o tematyce szachowej, był również trenerem najbardziej utalentowanych brytyjskich szachistów młodego pokolenia. 

</doc>
<doc id="1715708" url="https://pl.wikipedia.org/wiki?curid=1715708" title="Gegeneophis">
Gegeneophis

Gegeneophis – rodzaj płaza beznogiego z rodziny Indotyphlidae.
Zasięg występowania.
Rodzaj obejmuje gatunki występujące w południowych i północno-wschodnich Indiach.
Systematyka.
Podział systematyczny.
Do rodzaju należą następujące gatunki:

</doc>
<doc id="1715709" url="https://pl.wikipedia.org/wiki?curid=1715709" title="Płomień w Oklahomie">
Płomień w Oklahomie

Płomień w Oklahomie – powieść autorstwa polskiego pisarza Wiesława Wernica z 1970 roku. 
Książka opowiada o przygodach trapera Karola Gordona. Fabuła tej powieści przygodowej rozgrywa się na Dzikim Zachodzie. Doktor Jan, przyjaciel głównego bohatera, wyrusza wraz z nim do Oklahomy, na terytorium Indian nieprzychylnych "bladym twarzom". Bohaterowie chcą to jednak zmienić z pomocą wodza Czarnych Stóp. Okazuje się jednak, że na tym terytorium spotkają bandę oszustów zajmujących się nielegalnym wydobyciem ropy naftowej. Pożar powoduje zniszczenie obozowiska nafciarzy i ostatecznie zostają oni zmuszeni do opuszczenia terytorium indiańskiego.

</doc>
<doc id="1715710" url="https://pl.wikipedia.org/wiki?curid=1715710" title="Prawo Courvoisiera">
Prawo Courvoisiera



</doc>
<doc id="1715711" url="https://pl.wikipedia.org/wiki?curid=1715711" title="Tartusko-moskiewska szkoła semiotyki">
Tartusko-moskiewska szkoła semiotyki

Tartusko-moskiewska szkoła semiotyki (w zachodniej literaturze nazywana naukową "grupą Tartu-Moskwa") – nieformalna grupa badaczy, działająca mniej więcej w l. 1960-1990, przez którą przewinęły się dziesiątki badaczy. Wielu z nich zyskało szeroki międzynarodowy rozgłos.
Grupa ta nie stanowiła formalnej instytucji naukowej z własną strukturą organizacyjną, statutem, planami badawczymi itp. Powstała ona w rezultacie bezpośrednich kontaktów uczonych z kilku ośrodków naukowych byłego ZSRR (Moskwy, Tartu, Leningradu, Rygi, Wilna, Tallinna), którzy na przełomie lat pięćdziesiątych i sześćdziesiątych wykazali zadziwiającą zbieżność zainteresowań naukowych przy zachowaniu naturalnych różnic wynikających z przynależności do odmiennych tradycji naukowych i uprawiania różnych dyscyplin badawczych. 
Grupa jednoczyła przedstawicieli różnych dziedzin wiedzy humanistycznej (historyków i teoretyków literatury, lingwistów, filozofów, historyków, etnografów, teoretyków sztuki, psychologów i neurofizjologów), którzy w metodzie semiotycznej dostrzegli szansę połączenia wysiłków, zmierzających do bardziej integralnego ujęcia fenomenu kultury. Należeli do niej m.in. Jurij Łotman, Boris Uspienski, Władimir Toporow, W moskiewskim skrzydle grupy, które w ostatnim czasie woli się określać jako Moskiewskie Koło Semiotyczne, zdecydowanie przeważali językoznawcy i folkloryści (Wiaczesław Iwanów, Boris Uspienski, Andriej Zalizniak, Tatiana Cywjan, Tatiana Jelizarienkowa, Tatiana Nikołajewa) - wykazywali oni zwiększone zainteresowanie diachronicznym aspektem badanych przez siebie dziedzin kultury, rekonstrukcją ich – odległych w czasie - początków.
Grupa zawiązała się na początku lat sześćdziesiątych. Miejscem dysput początkowo były letnie szkoły, urządzane w ośrodku sportowym uniwersytetu w Tartu, (miasta znanego w Polsce pod starą nazwą - Dorpat) i łamy wydawnictw tej uczelni (najbardziej znana seria to "Trudy po znakowym sistiemam" ("Prace o systemach znakowych" – "Sign Systems Studies"); w latach 1964-1992 ukazało się w niej 25 tomów). Na wybór Tartu miał wpływ nie tylko fakt, że od 1950 roku pracował tu Jurij Łotman, uczony uznawany za lidera całej szkoły, lecz również peryferyjne położenie tego miasta oraz przychylna postawa władz uniwersytetu, jednego z najstarszych w tej części Europy.
Grupa swój dynamiczny rozwój przeżywała na przełomie lat sześćdziesiątych i siedemdziesiątych i po cichu zakończyła swoją działalność jako w miarę spójna grupa uczonych na początku ostatniej dekady ubiegłego wieku (po rozpadzie ZSRR). 
Semiotycy z wymienionej grupy zaproponowali własne ujęcie kultury. Według ich koncepcji ośrodkiem kultury jest język naturalny. W stosowanej przez ten krąg terminologii stanowi on prymarny system modelujący, zawierający pewien globalny, "zdroworozsądkowy" obraz (model) świata. Uprzywilejowana rola języka naturalnego wynika z faktu, że jest on najbardziej rozwiniętym (to "system systemów") i najbardziej uniwersalnym środkiem komunikacji. Język naturalny (etniczny) stanowi wzór systemowości dla pozostałych systemów kultury takich, jak mitologia, religia, sztuka, nauka. Wymienione dziedziny kultury są charakteryzowane jako "wtórne systemy modelujące" w tym sensie, iż są niejako nadbudowane na języku naturalnym lub wzorują się na nim w swojej budowie i działaniu.

</doc>
<doc id="1715713" url="https://pl.wikipedia.org/wiki?curid=1715713" title="Maccabi Jawne">
Maccabi Jawne

Maccabi Jawne (hebr. "מכבי יבנה") – izraelski klub piłkarski, grający obecnie w Liga Alef, mający siedzibę w mieście Jawne.
Historia.
Zespół jest częścią sportowych klubów zrzeszenia Maccabi. Debiutował w najwyższej lidze, zwanej Liga Leumit w 1982. W 1985 zdobył Toto Cup pokonując w finale Beitar Jerozolima 2:1. W sezonie 1986/87 zajął 14 miejsce i spadł do niższej ligi. W sezonie 1991/92 ponownie występował w najwyższej lidze, ale nie utrzymał się w niej (przedostatnie miejsce). Po sezonie 1997/98 klub spadł do Liga Alef (trzeci poziom rozgrywek ligowych). W sezonie 2000/01 klub zdobył mistrzostwo Dywizji Południowej Liga Alef i awansował do Liga Arcit, jednak w następnym sezonie zajął ostatnie miejsce i spadł z powrotem.

</doc>
<doc id="1715714" url="https://pl.wikipedia.org/wiki?curid=1715714" title="Eusebio Ramón Tejera">
Eusebio Ramón Tejera



</doc>
<doc id="1715715" url="https://pl.wikipedia.org/wiki?curid=1715715" title="Monaster św. Trójcy w Wilnie">
Monaster św. Trójcy w Wilnie



</doc>
<doc id="1715716" url="https://pl.wikipedia.org/wiki?curid=1715716" title="Łapacz z Sacramento">
Łapacz z Sacramento

Łapacz z Sacramento powieść autorstwa polskiego pisarza Wiesława Wernica z 1970 roku.
Książka opowiada o przygodach trapera Karola Gordona. Fabuła tej powieści przygodowej rozgrywa się na Dzikim Zachodzie. Przypada na lata 1876-1880, czyli jeszcze przed spotkaniem Gordona z doktorem Janem. Główny wątek książki stanowią losy Vincenta Irvina, czyli szeryfa z Fort Benton zanim otrzymał ten urząd. Irvin aby zdobyć pieniądze na wyleczenie żony postanawia złapać dwóch bandytów i zdobyć nagrodę pieniężną. Akcja kończy się powodzeniem, jednak tymczasem umiera jego żona i syn. Irvin wyrusza do Wichita Falls, gdzie zyskuje przydomek „Łapacza z Sacramento”.

</doc>
<doc id="1715717" url="https://pl.wikipedia.org/wiki?curid=1715717" title="TV Silesia HD">
TV Silesia HD



</doc>
<doc id="1715718" url="https://pl.wikipedia.org/wiki?curid=1715718" title="Raúl Pini">
Raúl Pini

Raúl Pini - piłkarz urugwajski noszący przydomek "Cachorro", obrońca.
Pini w 1944 roku razem z klubem Club Nacional de Football został wicemistrzem Urugwaju.
Jako piłkarz klubu Nacional wziął udział w turnieju Copa América 1945, gdzie Urugwaj zajął czwarte miejsce. Pini zagrał w trzech meczach - z Ekwadorem, Kolumbią i Brazylią (tylko w pierwszej połowie - w przerwie zastąpił go Eusebio Tejera). W tym samym roku drugi raz z rzędu razem z Nacionalem zdobył krajowe wicemistrzostwo.
Wciąż jako piłkarz klubu Nacional wziął udział w turnieju Copa América 1946, gdzie Urugwaj ponownie był czwarty. Pini zagrał we wszystkich pięciu meczach - z Chile, Brazylią, Boliwią, Argentyną i Paragwajem.
W 1946 i 1947 roku razem z Nacionalem Pini zdobył dwa razy z rzędu tytuł mistrza Urugwaju.
Grał także w klubie Racing Montevideo.
Pini od 24 stycznia 1945 roku do 1 kwietnia 1947 roku rozegrał w reprezentacji Urugwaju 12 meczów i nie zdobył żadnej bramki

</doc>
<doc id="1715721" url="https://pl.wikipedia.org/wiki?curid=1715721" title="WUBP Kielce">
WUBP Kielce



</doc>
<doc id="1715723" url="https://pl.wikipedia.org/wiki?curid=1715723" title="Człowiek z Montany">
Człowiek z Montany

Człowiek z Montany – powieść autorstwa polskiego pisarza Wiesława Wernica z 1972 roku. 
Książka opowiada o przygodach trapera Karola Gordona. Fabuła tej powieści przygodowej rozgrywa się na Dzikim Zachodzie. Doktor Jan, przyjaciel Gordona, wyrusza z nim do Montany. Podróż ta miała być kolejną przygodą traperską, ale okazuje się bardzo niebezpieczna. Hodowcę bydła, na którego prośbę przybyli, oraz jego przyjaciela poczmistrza łączy tajemnicza historia sprzed lat. Ku-Klux-Klan siał wtedy postrach wśród plantatorów zatrudniających czarnoskórych robotników podpalając prerię czy stawiając płonące krzyże. Teraz jego niegdysiejsi członkowie usiłują szantażem wymusić na hodowcy pieniądze. Bohaterom udaje się go jednak ochronić.

</doc>
<doc id="1715724" url="https://pl.wikipedia.org/wiki?curid=1715724" title="WUBP Szczecin">
WUBP Szczecin



</doc>
<doc id="1715730" url="https://pl.wikipedia.org/wiki?curid=1715730" title="Gwiazda trapera">
Gwiazda trapera

Gwiazda trapera – powieść autorstwa polskiego pisarza Wiesława Wernica z 1972 roku.
Książka opowiada o przygodach trapera Karola Gordona. Fabuła tej powieści przygodowej rozgrywa się na Dzikim Zachodzie. Główny wątek stanowi pierwsza podróż Karola Gordona na prerię w latach 1875-1876. Chce on przedostać się w Góry Czarne w poszukiwaniu złota. Wyrusza na poszukiwania wraz z rodziną Heartów. Po drodze wypala także fajkę pokoju z wojownikiem z plemienia Dakotów. Pobyt wśród poszukiwaczy złota okazuje się bardzo niebezpieczny i bohater musi się ukryć w obawie o życie. Pomaga mu Indianin. Tuż przed powstaniem Indian pod wodzą Siedzącego Byka Gordon opuszcza Dakotę i przyłącza się do osadników wędrujących do Teksasu.

</doc>
<doc id="1715732" url="https://pl.wikipedia.org/wiki?curid=1715732" title="Raul Pini">
Raul Pini



</doc>
<doc id="1715733" url="https://pl.wikipedia.org/wiki?curid=1715733" title="Global illumination">
Global illumination



</doc>
<doc id="1715734" url="https://pl.wikipedia.org/wiki?curid=1715734" title="Pierwiastki">
Pierwiastki



</doc>
<doc id="1715735" url="https://pl.wikipedia.org/wiki?curid=1715735" title="Władimir Toporow">
Władimir Toporow

Władimir Nikołajewicz Toporow (ros. "Влади́мир Никола́евич Топоро́в", ur. 5 lipca 1928, zm. 5 grudnia 2005) – rosyjski filolog, indoeuropeista, semiotyk kultury.
W 1951 roku ukończył studia na wydziale filologicznym MGU, zaczął publikować w 1958 roku.
Jeden z założycieli i czołowych przedstawicieli Tartusko-moskiewskiej szkoły semiotyki. Pracował w Instytucie Słowianoznawstwa Rosyjskiej Akademii Nauk i w Rosyjskim Państwowym Uniwersytecie Humanistycznym. 
Był redaktorem pism „Etimologija” (1963–2005) i „Bałto-sławianskije issledowanija” (1980–2005), „Linguistica Baltica”, „Kodikas”, „International Journal of Poetics”, „Proverbium”, „Elementa. The Journal of Slavic Studies and Comparative Cultural Semiotics” i „Russian Literature”.
Jeden z najbardziej uniwersalnych humanistów współczesności, autor ok. 1500 prac (w tym kilkunastu obszernych monografii), odnoszących się do wielu dyscyplin naukowych: językoznawstwa, literaturoznawstwa, folklorystyki, religioznawstwa, mitologii. 
Od 1990 roku członek Rosyjskiej Akademii Nauk. Pierwszy laureat nagrody fundacji Aleksandra Sołżenicyna (1999). W roku 1990 otrzymał nagrodę państwową ZSRR. Odmówił jednak jej przyjęcia, by w ten sposób zaprotestować przeciwko represyjnej polityce administracji ZSRR prowadzonej na terenie Litwy. W 2003 roku został laureatem nagrody im. Andrieja Biełego.
W 1993 roku został doktorem honoris causa Uniwersytetu Wileńskiego. W 1999 roku odznaczony orderem Wielkiego Księcia Giedymina, a w 2002 roku orderem Trzech Gwiazd. Był członkiem honorowym Łotewskiej Akademii Nauk, a także członkiem Academia Europaea, International Semiotic Society, International Language Origin Society i Peirce Philosophical Society. Laureat Nagrody Literackiej ustanowionej przez Aleksandra Sołżenicyna - 1998 r.
Pochowany na Cmentarzu Piatnickim w Moskwie.

</doc>
<doc id="1715738" url="https://pl.wikipedia.org/wiki?curid=1715738" title="Clay Ives">
Clay Ives

James "Clay" Ives (ur. 5 września 1972 w Bancroft) − kanadyjski saneczkarz reprezentujący także Stany Zjednoczone, brązowy medalista igrzysk olimpijskich.
Kariera.
Największy sukces w karierze osiągnął w 2002 roku, kiedy w parze z Chrisem Thorpe'em zdobył brązowy medal na igrzyskach olimpijskich w Salt Lake City. Był to jedyny medal wywalczony przez niego na międzynarodowej imprezie tej rangi. Na rozgrywanych cztery lata wcześniej igrzyskach w Nagano, jeszcze w barwach Kanady, zajął piętnaste miejsce w jedynkach. Brał też udział w igrzyskach olimpijskich w Lillehammer w 1994 roku, gdzie był dwudziesty w jedynkach i ósmy w dwójkach (w parze z Robertem Gasperem). Był też między innymi szósty w zawodach drużynowych na mistrzostwach świata w Calgary w 2001 roku.
W 2002 roku zakończył karierę.

</doc>
<doc id="1715741" url="https://pl.wikipedia.org/wiki?curid=1715741" title="Franciszek Dąbal">
Franciszek Dąbal

Franciszek Tomasz Dąbal (ur. 23 marca 1920 w Sobowie, zm. 22 czerwca 1989 w Rzeszowie) – polski polityk, działacz ruchu ludowego, poseł na Sejm PRL IV, V, VI, VII, VIII i IX kadencji. W latach 1969–1973 przewodniczący prezydium Wojewódzkiej Rady Narodowej województwa rzeszowskiego (z uprawnieniami wojewody rzeszowskiego).
Życiorys.
Absolwent trzyletniej szkoły zawodowej w Chełmie, następnie pracował jako piekarz. W 1934 rozpoczął działalność w ruchu ludowym. Działał także w radach narodowych i spółdzielczości rolniczej. Należał do Związku Młodzieży Wiejskiej RP Wici i do Związku Młodzieży Polskiej. W czasie okupacji ukończył Szkołę Spółdzielczą w Gaci Przeworskiej. W 1945 wstąpił do Stronnictwa Ludowego, a w 1949 znalazł się w szeregach Zjednoczonego Stronnictwa Ludowego. Od 1955 do 1959 był wiceprezesem WZGS „Samopomoc Chłopska” w Rzeszowie, a w latach 1959–1969 sekretarzem i prezesem Wojewódzkiego Komitetu ZSL w Rzeszowie. W 1964 zasiadł w Naczelnym Komitecie ZSL. 
Był radnym Wojewódzkiej Rady Narodowej w Rzeszowie. 22 kwietnia 1969 został wybrany na przewodniczącego prezydium WRN w Rzeszowie (z uprawnieniami wojewody rzeszowskiego). 6 czerwca 1969 uzyskał reelekcję na przewodniczącego prezydium WRN w Rzeszowie na kolejną kadencję, który to urząd sprawował do 9 grudnia 1973.
W 1965 uzyskał mandat posła na Sejm PRL IV kadencji w okręgu Tarnobrzeg. W kolejnych latach uzyskiwał reelekcję w: 1969 (w okręgu Jarosław), 1972 (w okręgu Tarnobrzeg, 1976 (w okręgu Rzeszów), 1980 (w okręgu Tarnobrzeg, 1985 (z listy krajowej). W Sejmie IV, V i VI kadencji zasiadał w Komisji Handlu Wewnętrznego, w Sejmie VII kadencji w Komisji Administracji, Gospodarki Terenowej i Ochrony Środowiska, w Sejmie VIII kadencji w Komisji Administracji, Gospodarki Terenowej i Ochrony Środowiska, Komisji Skarg i Wniosków, Komisji Nadzwyczajnej do rozpatrzenia projektu ustawy o Radach Narodowych i Samorządzie Terytorialnym oraz w Komisji Administracji, Gospodarki Przestrzennej i Ochrony Środowiska, a w Sejmie IX kadencji w Komisji Rynku Wewnętrznego i Usług, Komisji Spraw Samorządowych, Komisji Nadzwyczajnej do rozpatrzenia poselskiego projektu ustawy o konsultacjach społecznych i referendum, Komisji Nadzwyczajnej do rozpatrzenia projektów ustaw związanych z realizacją drugiego etapu reformy gospodarczej, Komisji Nadzwyczajnej do rozpatrzenia projektu ustawy o zmianie ustawy Ordynacja wyborcza do rad narodowych oraz w Komisji Nadzwyczajnej do rozpatrzenia projektu Ordynacji Wyborczej do Sejmu oraz Ordynacji Wyborczej do Senatu.
W latach 1974–1981 był ponownie prezesem Wojewódzkiego Komitetu ZSL w Rzeszowie. Do 1981 był także przewodniczącym Rady Centralnego Związku Spółdzielni „Samopomoc Chłopska”. Zasiadał też w Komitecie Centralnym Międzynarodowego Związku Spółdzielczego, w Radzie Krajowej Patriotycznego Ruchu Odrodzenia Narodowego oraz w prezydium Naczelnej Rady Spółdzielczej. Był również przewodniczącym Zarządu Wojewódzkiego Ligi Obrony Kraju. W 1983 został wybrany w skład Krajowej Rady Towarzystwa Przyjaźni Polsko-Radzieckiej.
Pochowany na Cmentarzu Wilkowyja w Rzeszowie.

</doc>
<doc id="1715744" url="https://pl.wikipedia.org/wiki?curid=1715744" title="Maccabi Herclijja">
Maccabi Herclijja

Maccabi Herclijja (hebr.מועדון כדורגל מכבי הרצליה, "Moadon Kaduregel Maccabi Herclijja") – izraelski klub piłkarski, grający obecnie w Liga Alef, mający siedzibę w mieście Herclijja.
Historia.
Klub został założony w 1932 roku. Zespół jest częścią sportowych klubów zrzeszenia Maccabi. W 1978 awansował do Liga Arcit (wtedy drugi poziom rozgrywek ligowych). W sezonie 1980/81 klub zajął ostatnie miejsce i spadł do Liga Alef. W 1983 przeniósł się na Stadion Herclijja, na którym również występuje ich miejscowy rywal Hapoel Herclijja. Na początku lat 90. XX wieku klub powrócił do Liga Arcit, a w 1993 awansował do Liga Leumit (wtedy najwyższy poziom). Pod koniec lat 90. klub zajmował miejsca w dolnej części tabeli ratując się od spadku. Ale w pierwszym że sezonie 1999/2000 nowo utworzonej Premier Ligi zajął przedostatnie miejsce i spadł do niższej ligi. W sezonie 2005/06 klub zdobył mistrzostwo Liga Leumit i powrócił do Premier Ligi, jednak po dwóch sezonach w niej, zajął ostatnie miejsce w sezonie 2007/08 spadł do Liga Leumit.

</doc>
<doc id="1715746" url="https://pl.wikipedia.org/wiki?curid=1715746" title="Bruce McCandless">
Bruce McCandless

Bruce McCandless II (ur. 8 czerwca 1937 w Bostonie, zm. 21 grudnia 2017) – amerykański astronauta, pilot wojskowy, inżynier, komandor United States Navy.
Wykształcenie i służba wojskowa.
Jako pilot samolotów i śmigłowców wylatał ponad 5200 godzin.
Loty kosmiczne.
STS-41-B (Challenger F-4).
Po raz pierwszy poleciał w kosmos 3 lutego 1984 na pokładzie wahadłowca Challenger. Pozostałymi członkami załogi byli: Vance Brand – dowódca misji, Robert Gibson – pilot oraz Ronald McNair i Robert Stewart – specjaliści misji. Był to dziesiąty lot w ramach programu "Space Shuttle". W czasie blisko ośmiodniowej ekspedycji astronauci próbowali umieścić na orbicie dwa satelity telekomunikacyjne – amerykański Westar 6 i indonezyjski Palapa B-2. Jednakże awarie silników PAM-D uniemożliwiły realizację tego zadania i oba obiekty nie osiągnęły zaplanowanych orbit. Najbardziej spektakularnym wydarzeniem podczas wyprawy były dwa spacery kosmiczne, które odbyli McCandless i Stewart. Obaj bez linek asekuracyjnych testowali plecaki manewrowe MMU, oddalając się od Challengera na odległość niemal 100 metrów. Po ośmiu dniach lotu wahadłowiec jako pierwszy prom kosmiczny wylądował na pasie Centrum Kosmicznego im. Johna F. Kennedy’ego na Przylądku Canaveral.
STS-31 (Discovery F-10).
24 kwietnia 1990 po raz drugi znalazł się w kosmosie. Jako specjalista misji był członkiem załogi STS-31, którą dowodził Loren Shriver. Funkcję pilota promu Discovery pełnił Charles Bolden, a pozostałymi specjalistami misji byli Steven Hawley i Kathryn Sullivan. W ładowni wahadłowca znajdował się Kosmiczny Teleskop Hubble’a (HST), który 25 kwietnia załoga umieściła na orbicie kołowej o promieniu ok. 600 km. Podczas lotu astronauci wykonali szereg badań, m.in. mierzyli promieniowanie gamma w kabinie załogi, badali wzrost kryształów białkowych w warunkach mikrograwitacji i prowadzili doświadczenia z zakresu materiałoznawstwa. Misja była filmowana za pomocą kamery IMAX. 29 kwietnia, po ponad pięciu dobach od startu, prom z astronautami wylądował na pasie bazy lotniczej Edwards w Kalifornii.
Po opuszczeniu NASA.
Krótko po swoim drugim locie kosmicznym oraz zakończeniu pracy w NASA znalazł zatrudnienie w Martin Marietta Astronautics Company. Później został szefem naukowców w biurze Lockheed Martin's Advanced Space Transportation w Denver w Kolorado.

</doc>
<doc id="1715749" url="https://pl.wikipedia.org/wiki?curid=1715749" title="Single numer jeden w roku 2000 (USA)">
Single numer jeden w roku 2000 (USA)

Notowanie "Billboard" Hot 100 przedstawia najlepiej sprzedające się single w Stanach Zjednoczonych. Publikowane jest ono przez magazyn "Billboard", a dane kompletowane są przez Nielsen SoundScan w oparciu o cotygodniowe wyniki sprzedaży cyfrowej oraz fizycznej singli, a także częstotliwość emitowania piosenek na antenach stacji radiowych. W 2000 roku 17 singli uplasowało się na szczycie. Mimo iż 18 piosenek zajęło pozycję 1., utwór "Smooth" Santany nie jest wliczany, gdyż osiągnął najwyższe miejsce już w 1999 roku.
W 2000 roku dziesięciu artystów po raz pierwszy w karierze uplasowało się na szczycie "Billboard" Hot 100, w tym m.in.: Aaliyah, Creed, Matchbox Twenty i *NSYNC. Po dwie piosenki Destiny’s Child oraz Christiny Aguilery zajęły miejsca 1. w notowaniu.
"Independent Women Part I" Destiny’s Child był najdłużej utrzymującym się na szczycie singlem roku, pozostając na 1. miejscu przez jedenaście tygodni, z których cztery ostatnie objęły 2001 rok. Drugim singlem, co do ilości tygodni był "Maria Maria" Santany (10 tygodni). Inne piosenki, które utrzymywały się długo na pozycji 1., to "Music" Madonny oraz "Come on Over Baby (All I Want Is You)" Christiny Aguilery (po 4 tygodnie).

</doc>
<doc id="1715750" url="https://pl.wikipedia.org/wiki?curid=1715750" title="George Boris Hassin">
George Boris Hassin

George Boris Hassin (ur. 19 sierpnia 1873 w Jelizawietgradzie, zm. 15 sierpnia 1951 w Chicago) – rosyjsko-amerykański neurolog, neuropatolog. Profesor neurologii w Illinois University Medical School, założyciel i redaktor naczelny „Journal of Neuropathology and Experimental Neurology”.
Urodził się 19 sierpnia 1873 w Jelizawietgradzie (dziś Kropywnycki). Jego ojciec był mełamedem i miał jeszcze czterech synów i pięć córki; zmarł kilka dni przed swoimi setnymi urodzinami.
Hassin ukończył gimnazjum w Chersoniu w 1892 roku. Następnie studiował medycynę na Uniwersytecie w Kazaniu i otrzymał tytuł doktora medycyny w 1897 roku. Zainteresował się neurologią, której uczył się u Liwerija Darkszewicza. Dysertację doktorską przygotował u prof. Wisockiego. Po ukończeniu studiów przez trzy lata praktykował w Jenisejsku. W 1900 lekarzy z Syberii zmobilizowano do rosyjskiej armii i wysłano do Pekinu do stłumienia powstania bokserów, ale bokserzy skapitulowali, zanim Hassin dotarł do Chin. Po demobilizacji wyjechał do Paryża i trafił tam w grudniu 1900. Szybko przeniósł się do Wiednia (od czerwca 1901), gdzie poznał Ottona Marburga i rozpoczął pracę w laboratorium Obersteinera. Po kilku tygodniach w Berlinie skorzystał z zaproszenia dr. Robertsona z Livermore Sanitarium w San Francisco i wypłynął statkiem do USA. 9 maja 1902 dotarł do Nowego Jorku, skąd pociągiem wyjechał do San Francisco.

</doc>
<doc id="1715755" url="https://pl.wikipedia.org/wiki?curid=1715755" title="Muzeum Pamięci Shoah w Paryżu">
Muzeum Pamięci Shoah w Paryżu

Muzeum Pamięci Shoah w Paryżu – istniejące od stycznia 2005 muzeum położone w IV okręgu paryskim, w Le Marais, gromadzące zbiory związane z historią Żydów w czasie II wojny światowej. Obok ekspozycji, w placówce funkcjonuje również centrum dokumentacji, zbierające dokumenty obrazujące realizację planu zagłady Żydów.
Ściana Nazwisk.
Jedną z części kompleksu upamiętniającego francuskich Żydów-ofiary Holokaustu jest Mur Nazwisk (fr. "Mur des Noms"), na którym zapisane zostało 76 tys. imion i nazwisk oraz dat urodzenia Żydów, którzy zostali wywiezieni z Francji i zginęli w obozach zagłady. Wśród nich jest 11 tys. dzieci. Do budowy ściany wykorzystano kamienie przywiezione z Jerozolimy. W czasie tworzenia Ściany zapisywano na niej nazwiska w chronologicznej kolejności wywózek, obecnie, w miarę poznawanie kolejnych personaliów ofiar są one dopisywane na końcu listy.
Ściana Sprawiedliwych.
Drugi pomnik w formie ściany upamiętnia Francuzów, którzy otrzymali tytuł Sprawiedliwego wśród Narodów Świata, porządkowanych w kolejności otrzymywania tytułu. Ściana, na której wypisane zostały 2693 nazwiska, istnieje od 14 czerwca 2006.
Ekspozycje.
W budynku muzeum znajduje się biblioteka i księgarnia udostępniające publikacje poświęcone historii Żydów, antysemityzmu i nazizmu. Właściwa wystawa muzealna położona jest w podziemnej krypcie. Nad wejściem do niej gwiazda Dawida symbolizuje 6 milionów żydowskich ofiar II wojny światowej. Na wystawie zgromadzone są eksponaty związane z wojennymi losami Żydów, osobna jej część przedstawia przykłady nazistowskiej propagandy antysemickiej. Osobny pomnik upamiętnia los zamordowanych dzieci żydowskich.

</doc>
<doc id="1715757" url="https://pl.wikipedia.org/wiki?curid=1715757" title="Maccabi Herzlija">
Maccabi Herzlija



</doc>
<doc id="1715759" url="https://pl.wikipedia.org/wiki?curid=1715759" title="Józef Małysz">
Józef Małysz

Józef Małysz (ur. 7 lutego 1896 w Pogórzu, zm. ?) – polski robotnik, poseł do Krajowej Rady Narodowej (1945–1947). 
Życiorys.
Po ukończeniu szkoły podstawowej w Sławnicy, kształcił się w szkole zawodowej w Witkowicach. Pracował w stoczni w Trieście jako ślusarz. W 1915 powołano go do armii austriackiej, w której służył do 1918. 
W wolnej Polsce pracował jako górnik w kopalni "Barbara" w Chorzowie (do 1929), później był ślusarzem w hucie "Piłsudski" oraz radcą zakładowym (do 1939). W 1945 został zatrudniony w hucie "Kościuszko". W tym samym roku wstąpił do SD. Z jego ramienia był posłem do Krajowej Rady Narodowej. 

</doc>
<doc id="1715761" url="https://pl.wikipedia.org/wiki?curid=1715761" title="Baraguá">
Baraguá

Baraguá - miasto na Kubie, w prowincji Ciego de Ávila. W 2004 r. miasto to zamieszkiwało 32 408 osób.

</doc>
<doc id="1715762" url="https://pl.wikipedia.org/wiki?curid=1715762" title="Henry Woollett">
Henry Woollett

Henry Winslow Woollett (ur. 5 sierpnia 1895 w Southwold, zm. 31 października 1969) – angielski as myśliwski z czasów I wojny światowej. Osiągnął 35 zwycięstw powietrznych. Należał do zaszczytnego grona Balloon Buster.
Henry Winslow Woollett urodził się Suffolk, jako syn lekarza. W latach 1907–1913 uczęszczał do jednej z najstarszych prywatnych szkół w Anglii - Wellingborough School. Przed wojną rozpoczął studia medyczne. Po wybuchu wojny został przyjęty do elitarnej jednostki Royal Lincolnshire Regiment. Został mianowany podoficerem i brał udział między innymi w bitwie o Gallipoli.
W 1916 roku na własną prośbę został przeniesiony do Royal Flying Corps po przejściu szkolenia z pilotażu został przydzielony do eskadry myśliwskiej No. 24 Squadron RAF i latał na samolotach Airco najpierw DH.2, na którym odniósł pierwsze zwycięstwo powietrzne 5 kwietnia 1917 roku, a następnie na DH.5. Po odniesieniu 5 zwycięstw został przeniesiony na stanowisko instruktora lotnictwa do Anglii. 
W marcu 1918 roku powrócił na front do Francji i został przydzielony do No. 43 Squadron RAF. W jednostce latał na samolotach Sopwith Camel odnosząc do końca wojny jeszcze 30 potwierdzonych zwycięstw powietrznych, w tym 11 balonów obserwacyjnych. 12 kwietnia 1918 roku w ciągu dwóch lotów bojowych zestrzelił 6 samolotów niemieckich.
Po zakończeniu wojny w stopniu kapitana służył dalej w lotnictwie. Brał udział między innymi w walkach w Iraku w 1920 roku. W latach 1930–1931 był dowódcą No. 23 Squadron RAF.

</doc>
<doc id="1715763" url="https://pl.wikipedia.org/wiki?curid=1715763" title="Pośrednia Małołącka Turnia">
Pośrednia Małołącka Turnia

Pośrednia Małołącka Turnia (ok. 1780 m) – jedna z kilku turni w północno-zachodniej grani Małołączniaka w polskich Tatrach Zachodnich. Nie znajduje się bezpośrednio w grani Czerwonego Grzbietu, lecz stanowi zakończenie odchodzącej od niego na północny wschód, krótkiej bocznej grzędy i oddzielona jest od Czerwonego Grzbietu przełączką Pośrednie Małołąckie Siodło (ok. 1770 m). Z Czerwonego Grzbietu można łatwo przez tę przełączkę wyjść na turnię, natomiast na północny wschód do Piargów nad Zagonem obrywa się ona potężną ścianą o wysokości ok. 350 m. Po lewej stronie (patrząc z dołu) ściana Pośredniej Małołąckiej Turni płynnie przechodzi w północną depresję oddzielającą ją od Wielkiej Turni, z prawej strony natomiast od swojej sąsiadki – Skrajnej Małołąckiej Turni – oddzielona jest głębokim Żlebem Pronobisa opadającym z Małołąckiego Siodła.
W północnej ścianie można wyróżnić trzy piętra o mniej więcej jednakowej wysokości:
Pierwszym taternikiem, który zainteresował się ścianami Pośredniej Małołąckiej Turni, był Marek Pronobis, on też jako pierwszy przeszedł w niej kilka dróg wspinaczkowych o skali trudności UIAA do 5+ (w tym jedna direttissima). Wspinaczka była tutaj dozwolona do 1982, później jednak ze względu na ochronę przyrody została przez Tatrzański Park Narodowy zakazana. Park konieczność ścisłej ochrony całego rejonu Wielkiej Turni uzasadnia tym, że jest to jedno z zaledwie pięciu miejsc w polskich Tatrach, w których kozice mogą spędzić zimę. Płoszone przez wspinaczy przenoszą się w inne rejony, gdzie giną w lawinach.
We wschodniej ścianie Pośredniej Małołąckiej Turni znajduje się Jaskinia Ciasna w Groniu, a nad nią kilka innych jaskiń, m.in.: Czerwona Studzienka, Zośka, Kominek obok Ciasnej w Groniu, Dziura pod Siodełkiem, Dziura w Czerwonym Grzbiecie. Pod ścianą turni znajduje się figurka z 1862 r. (tzw. Matka Boska Małołącka). Ufundowała ją matka chłopca, który przeżył tutaj szczęśliwie upadek ze skał (jego kolega niestety zginął).

</doc>
<doc id="1715764" url="https://pl.wikipedia.org/wiki?curid=1715764" title="Geotrypetes">
Geotrypetes

Geotrypetes – rodzaj płaza beznogiego z rodziny Dermophiidae.
Zasięg występowania.
Rodzaj obejmuje gatunki występujące w tropikalnych obszarach Afryki Zachodniej.
Systematyka.
Etymologia.
"Geotrypetes": "geō-" „ziemny-”, od γη "gē" „ziemia”; τρυπητής "trupētēs" „ten, który wierci, wiertacz”.
Podział systematyczny.
Do rodzaju należą następujące gatunki:

</doc>
<doc id="1715766" url="https://pl.wikipedia.org/wiki?curid=1715766" title="Kombucza">
Kombucza

Kombucza (także jako kombucha i grzyb herbaciany) – napój uzyskiwany ze słodzonej herbaty poddanej fermentacji przez tzw. grzybek herbaciany, inaczej znany jako grzybek japoński lub SCOBY (z ang. Symbiotic Culture of Bacteria and Yeasts, czyli symbiotyczna kultura bakterii i drożdży). Napój jest lekko słodki, kwaskowaty, orzeźwiający i musujący. Posiada barwę od jasnoszarej do ciemnobrązowej. „Grzybek” to galaretowata struktura o białej lub jasnopomarańczowej barwie zbudowana z celulozy wraz z żyjącymi tam w symbiozie mikroorganizmami. Barwa napoju zależna jest od rodzaju herbaty użytej do fermentacji. Do wyrobu kombuczy najlepiej nadaje się czarna lub zielona herbata oraz cukier. W wyniku fermentacji takiej brzeczki powstają różnorodne produkty, z których najważniejsze związki to kwasy organiczne, etanol oraz dwutlenek węgla.
Nazwa napoju pochodzi z Japonii, gdzie oznacza herbatę z wodorostów.
W procesie fermentacji drożdże obecne w kombuczy wytwarzają pozakomórkowe hydrolazy, które przetwarzają obecny w herbacie cukier do monosacharydów. W przypadku sacharozy są to glukoza i fruktoza, które są metabolizowane do m.in. dwutlenku węgla i alkoholu (ok. 0,5% w końcowym produkcie). Powstają również niewielkie ilości kwasu mlekowego i octowego. W warunkach produkcji przemysłowej proces fermentacji zostaje przerwany po kilku dniach przez pasteryzację, po czym produkt przelewany jest do butelek.
Tradycyjnymi substratami w produkcji napoju z kombuczy są czarna herbata oraz sacharoza w stężeniu 5–8%. Poza nimi mogą być stosowane: Coca-Cola, czerwone wino, białe wino, ocet, ekstrakt z topinamburu, mleko, ekstrakty z ziół i inne. Jest również możliwość wykorzystania produktów ubocznych przemysłu spożywczego, takich jak serwatka i melasa.
Historia.
Wzmianki o herbacianym grzybie jako o napoju oczyszczającym i energetyzującym można znaleźć w chińskich źródłach pisanych dynastii Jin — ok. 220 roku p.n.e. Napój zawędrował do Europy poprzez Japonię i Rosję w początkach XX wieku i w okresie II wojny światowej był już w Europie rozpowszechniony.
Przykładowy przepis sporządzania napoju z kombuczy.
Kombucza jest sporządzana w wielu regionach świata, więc istnieje wiele sposobów przygotowania tego napoju. Na 1 litr napoju wykorzystywane jest 100 gramów cukru (stężenie 10%) i 5 g herbaty. Po zaparzeniu i ostygnięciu herbaty całość przelewa się do szklanego lub plastikowego pojemnika i zaszczepia się poprzez włożenie niewielkiego kawałka grzybka i wlanie ok. 200 ml napoju z poprzedniej fermentacji. Naczynie przykrywa się płótnem chroniącym przed zanieczyszczeniami z powietrza i odstawia się w zacienione miejsce i prowadzi fermentację w temperaturze pokojowej. Napój jest gotowy po 3−5 dniach. Wyrób kombuczy wymaga zachowania czystości w celu zapobieżenia powstawania pleśni. Podczas produkcji nie należy używać metalowych przyrządów, aby nie dopuścić do częściowego rozpuszczenia metalu z powodu występujących w napoju kwasów.
Biom grzybka herbacianego.
Grzybek herbaciany nie jest „grzybem”, a tworzy go wiele gatunków bakterii i drożdży występujących w jednolitej kulturze. Mikroorganizmy symbiotyczne występują w zmiennym składzie ilościowym i jakościowym zależnym od jego pochodzenia.
Najpowszechniej występują bakterie z gatunku "Acetobacter" oraz "Gluconobacter". Podstawowym szczepem obecnym w kombuczy jest "Gluconacetobacter xylinus" (wcześniejsza nazwa: "Acetobacter xylinum"), który syntezuje celulozę. Dominującymi szczepami bakterii kwasu octowego są "A. xylium", "A.pasteurianus", "A. aceti" oraz "Gluconobacter oxydans".
Najczęściej występującymi gatunkami drożdży są "Saccharomyces", "Saccharomycodes", "Schizosaccharomyces", "Zygosaccharomyces", "Dekkera", "Candida", "Torulospora", "Koleckera", "Pichia", "Mycotorula" i "Mycoderma".
Skład chemiczny napoju.
W napoju występują różnorodne składniki zależne od występujących mikroorganizmów oraz surowca, z jakiego został przygotowany napój. Obecne są różnorodne kwasy organiczne, takie jak: octowy, glukonowy, glukoronowy, cytrynowy, mlekowy, jabłkowy, winowy, malonowy, szczawiowy, bursztynowy, pirogronowy, usninowy; cukry: sacharoza, glukoza, fruktoza; witaminy: B1, B2, B6, B12, C; 14 aminokwasów, biogenne aminy, puryny, tłuszcze, białka, niewielką ilość enzymów hydrolitycznych, etanol, dwutlenek węgla, fenole, niewielką ilość polifenoli, minerały, aniony oraz lakton kwasu glukaronowego oraz wiele innych różnych metabolitów bakterii i drożdży.
Mikroorganizmy występujące w kombuczy metabolizują substraty w różnorodny, dopełniający się sposób. Drożdże syntezują inwertazę rozkładającą sacharozę na glukozę i fruktozę. Jednocześnie wykorzystują fruktozę i w procesie glikolizy produkują etanol. Bakterie kwasu octowego wykorzystują glukozę do syntezy kwasu glukonowego, a etanol metabolizują do kwasu octowego. W czasie fermentacji pH napoju spada ze względu na powstawanie kwasów. Przez pierwsze 8 dni uzyskany produkt ma cechy napoju orzeźwiającego, potem przekształca się w ocet spożywczy.
Wpływ spożywania napoju z kombuczy na zdrowie.
Napojowi przypisuje się wiele wartości leczniczych, które zostały potwierdzone w badaniach na liniach komórkowych i zwierzętach. Ze względu na obecność cukru jest niewskazany w przypadku osób chorych na cukrzycę. Ze względu na zawartość alkoholu dochodzącą nawet do 2% nie jest wskazany dla dzieci i kobiet w ciąży. Napój wywiera dodatni wpływ na florę bakteryjną jelit.
Spożywanie napoju z kombuczy powodowało u myszy obniżenie poziomu glukozy we krwi, a efekt trwał do 8 godzin. U myszy, którym sztucznie wywołano hiperglikemię spożywanie napoju obniżało poziom cukru we krwi względem grupy kontrolnej.
Przegląd systematyczny z 2003 określił napoje z kombuczy jako „ekstremalny przypadek” niekonwencjonalnego środka leczniczego ze względu na ogromną przepaść pomiędzy daleko idącymi przekonaniami na temat działań pożądanych a potencjalnymi szkodliwymi skutkami spożycia. Analiza opisana w artykule wskazuje, że właściwości lecznicze są niepotwierdzone i nie równoważą znanych zagrożeń, a zatem kombucza nie powinna być rekomendowana jako środek terapeutyczny. Według autora kombucza przynosi korzyści tylko tym, którzy zarabiają na jej sprzedaży.

</doc>
<doc id="1715767" url="https://pl.wikipedia.org/wiki?curid=1715767" title="Vlad Uzurpator">
Vlad Uzurpator



</doc>
<doc id="1715768" url="https://pl.wikipedia.org/wiki?curid=1715768" title="Grzybek japoński">
Grzybek japoński



</doc>
<doc id="1715769" url="https://pl.wikipedia.org/wiki?curid=1715769" title="Vlad II Diabeł">
Vlad II Diabeł



</doc>
<doc id="1715770" url="https://pl.wikipedia.org/wiki?curid=1715770" title="Yves Mankel">
Yves Mankel

Yves Hagen Mankel (ur. 12 listopada 1970 w Gocie) – niemiecki saneczkarz, srebrny medalista igrzysk olimpijskich i mistrzostw świata raz trzykrotny medalista mistrzostw Europy.
Kariera.
Pierwszy sukces w karierze odniósł w 1991 roku, kiedy w parze z Thomasem Rudolphem zdobył srebrny medal w dwójkach na mistrzostwach świata w Winterbergu. Na rozgrywanych rok później mistrzostwach Europy w tej samej miejscowości Mankel zdobył złoty medal w zawodach drużynowych. W 1992 roku wystąpił również na igrzyskach olimpijskich w Albertville, gdzie razem z Rudolphem zajął drugie miejsce. Był to jego jedyny występ olimpijski. Zdobył także srebrny medal w drużynie i brązowy w dwójkach na mistrzostwach Europy w Königssee w 1994 roku. Ponadto w sezonach 1991/1992 i 1995/1996 zajmował drugie miejsce w klasyfikacji generalnej Pucharu Świata w dwójkach.

</doc>
<doc id="1715771" url="https://pl.wikipedia.org/wiki?curid=1715771" title="Thomas Rudolph">
Thomas Rudolph

Thomas Rudolph (ur. 15 czerwca 1970 w Erfurcie) – niemiecki saneczkarz, srebrny medalista igrzysk olimpijskich i mistrzostw świata raz trzykrotny medalista mistrzostw Europy.
Kariera.
Pierwszy sukces w karierze odniósł w 1991 roku, kiedy w parze z Yvesem Mankelem zdobył srebrny medal w dwójkach na mistrzostwach świata w Winterbergu. Na rozgrywanych rok później mistrzostwach Europy w tej samej miejscowości Rudolph zdobył złoty medal w zawodach drużynowych. W 1992 roku wystąpił również na igrzyskach olimpijskich w Albertville, gdzie razem z Mankelem zajął drugie miejsce. Był to jego jedyny występ olimpijski. Zdobył także srebrny medal w drużynie i brązowy w dwójkach na mistrzostwach Europy w Königssee w 1994 roku. Ponadto w sezonach 1991/1992 i 1995/1996 zajmował drugie miejsce w klasyfikacji generalnej Pucharu Świata w dwójkach.

</doc>
<doc id="1715772" url="https://pl.wikipedia.org/wiki?curid=1715772" title="Live from Amsterdam">
Live from Amsterdam

Live from Amsterdam - pierwszy oficjalny album koncertowy amerykańskiej formacji Alter Bridge. Został wydany 12 września 2009 roku w wersji podstawowej. Premiera wersji deluxe DVD była wielokrotnie przekładana; ostatecznie zadecydowano iż ukaże się 11 stycznia 2011. DVD zostało nagrane podczas trasy koncertowej zespołu promującej album "Blackbird" w grudniu 2008 roku w Amsterdamie. Wydawnictwo jest promowane dwoma klipami: "Watch Over You" w wersji akustycznej i "White Knuckles".

</doc>
<doc id="1715773" url="https://pl.wikipedia.org/wiki?curid=1715773" title="Pauls Šīmanis">
Pauls Šīmanis



</doc>
<doc id="1715774" url="https://pl.wikipedia.org/wiki?curid=1715774" title="Chambas">
Chambas

Chambas - miasto na Kubie, w prowincji Ciego de Ávila. W 2004 r. miasto to zamieszkiwało 39 868 osób.

</doc>
<doc id="1715775" url="https://pl.wikipedia.org/wiki?curid=1715775" title="Ziarninowanie">
Ziarninowanie



</doc>
<doc id="1715778" url="https://pl.wikipedia.org/wiki?curid=1715778" title="Wychodna">
Wychodna

Wychodna (słow. Východná) – wieś słowacka (obec) położona na Liptowie, w kraju żylińskim, w powiecie Liptowski Mikułasz. W 2011 roku zamieszkiwało ją 2180 osób. Na północ od wsi przebiega trasa europejska E50, łącząca Francję z Rosją. Wychodna leży 38 km na wschód od Liptowskiego Mikułasza na wschodnim krańcu Liptowa. Być może stąd pochodzi nazwa wsi ("východ" po słowacku znaczy "wschód").
Założyli ją około 1270 roku osadnicy ze Spisza, od 1469 r. należała do majątku Liptowskiego Gródka. We wsi znajduje się katolicki gotycki kościół św. Stefana z XV w., przebudowany w 1803 r. oraz kościół ewangelicki z 1926 r. Zabudowa wsi w większości pochodzi z XX w. W Wychodnej zlokalizowany jest amfiteatr, w którym od roku 1953 na przełomie czerwca i lipca organizowane jest Międzynarodowy Festiwal Folklorystyczny. Festiwalowi towarzyszy konkurs tancerzy i wystawa rzeźby ludowej.
Z Wychodnej dobrze prezentuje się szczyt Krywania (narodowej góry Słowaków) w Tatrach.

</doc>
<doc id="1715780" url="https://pl.wikipedia.org/wiki?curid=1715780" title="Senat akademicki">
Senat akademicki



</doc>
<doc id="1715781" url="https://pl.wikipedia.org/wiki?curid=1715781" title="François Van der Elst">
François Van der Elst

François Van der Elst (ur. 1 grudnia 1954 w Opwijk, zm. 11 stycznia 2017 w Aalst) – belgijski piłkarz, napastnik. Długoletni zawodnik Anderlechtu.
Do Anderlechtu trafił w 1969, w pierwszym zespole debiutował w sezonie 1971/72. Dwukrotnie zostawał mistrzem Belgii (1972, 1974), cztery razy sięgał po puchar tego kraju, a dwukrotnie triumfował w Pucharze Zdobywców Pucharów (1976 i 1978). W 1977 został królem strzelców ligi (21 trafień). W sezonie 1980/81 był piłkarzem nowojorskiego Cosmosu. W latach 1981–1983 grał w angielskim West Ham United, karierę kończył w 1986 w zespole z rodzinnego Lokeren.
W reprezentacji Belgii wystąpił 44 razy i strzelił 14 bramek. Debiutował w 1973, ostatni raz zagrał w 1983. Grał na mistrzostwach świata w 1982 (2 spotkania). Wcześniej znajdował się wśród srebrnych medalistów ME 80.
Reprezentacyjnym piłkarzem był także jego brat Leo.

</doc>
<doc id="1715783" url="https://pl.wikipedia.org/wiki?curid=1715783" title="Ciro Redondo">
Ciro Redondo

Ciro Redondo - miasto na Kubie, w prowincji Ciego de Ávila. W 2004 r. miasto to zamieszkiwało 29 560 osób.

</doc>
<doc id="1715784" url="https://pl.wikipedia.org/wiki?curid=1715784" title="Bo Svensson">
Bo Svensson

Bo Svensson (ur. 4 sierpnia 1979 w Skørping) – duński trener i piłkarz występujący na pozycji obrońcy. Obecnie pełni funkcję trenera niemieckiego klubu 1. FSV Mainz 05.
Kariera klubowa.
Svensson zawodową karierę rozpoczynał w pierwszoligowym klubie FC København. W lidze duńskiej zadebiutował 3 października 1999 w wygranym 2:1 meczu z Akademisk BK. W 2001 roku zdobył z klubem mistrzostwo Danii i Superpuchar Danii. W 2002 roku jego klub wywalczył wicemistrzostwo Danii, a także zagrał w finale Pucharu Danii, w którym przegrał 1:2 z Odense BK. 6 października 2002 w wygranym 2:1 pojedynku z Silkerborgiem Svensson strzelił pierwszego gola w trakcie gry w ekstraklasie. Zimą 2003 roku, kiedy kapitan FC København - Peter Nielsen zakończył karierę, Svensson został mianowany nowym kapitanem zespołu. W tym samym roku zdobył z klubem mistrzostwo Danii. W 2004 roku jego zespół wywalczył mistrzostwo Danii, a także wygrał Puchar Danii i Superpuchar Danii. W 2005 roku wywalczył wicemistrzostwo Danii, a także przegrał finał Pucharu Ligi Duńskiej z Brøndby IF. W drużynie z Kopenhagi Svensson grał do stycznia 2006. W sumie rozegrał tam 151 ligowych spotkań i zdobył w nich 4 bramki.
W styczniu 2006 przeszedł do niemieckiej Borussii Mönchengladbach, grającej w Bundeslidze. W tej lidze zadebiutował 8 lutego 2006 w bezbramkowo zremisowanym meczu z FC Schalke 04. W sezonie 2006/2007 zajął z klubem 18. miejsce w lidze i spadł z nim do drugiej ligi. Wówczas odszedł z klubu.
Został zawodnikiem innego drugoligowca - 1. FSV Mainz 05. Pierwszy występ w jego barwach zanotował 27 września 2007 w przeciwko TSV 1860 Monachium (2:1). W sezonie 2008/2009 zajął z klubem 2. miejsce w lidze i awansował z nim do ekstraklasy.
Kariera reprezentacyjna.
W 2000 roku Svensson rozegrał dwa spotkania w reprezentacji Danii U-21. 27 maja 2006 w zremisowanym 1:1 towarzyskim meczu z Paragwajem Svensson zadebiutował w kadrze seniorskiej.

</doc>
<doc id="1715785" url="https://pl.wikipedia.org/wiki?curid=1715785" title="Crime &amp; Investigation Network">
Crime &amp; Investigation Network

Crime + Investigation – dokumentalny kanał tematyczny poświęcony śledztwom prowadzonym w sprawach o zbrodnie i najpoważniejsze występki przez policję oraz prokuraturę w USA i w Wielkiej Brytanii.
Kanał swoją tematyką skupia się głównie na rekonstrukcjach zbrodni i śledztw. Emituje również programy analizujące społeczne przyczyny i konsekwencje przestępstw. Kanał zabiera widzów w podróż do świata zbrodni, otwierając przed nimi drzwi laboratoriów kryminalnych, policyjnych archiwów i sal sądowych. Widz staje się częścią śledztwa i razem z policyjnymi inspektorami odkrywa tajemnice stojące za najsłynniejszymi zbrodniami i życiem niesławnych przestępców. Widzowie na własne oczy mogą przekonać się, jak organy ścigania wykorzystując techniki detektywistyczne i narzędzia diagnostyczne, doprowadzają do rozwiązania skomplikowanych śledztw.
Historia.
Crime + Investigation po raz pierwszy został uruchomiony w USA 2005 roku. 28 października 2009 poinformowano o wprowadzeniu polskiej wersji językowej. Jednak w Polsce zadebiutował 1 marca 2010 roku na platformie cyfrowej Cyfra+, gdzie emitowany jest do tej pory. Od 24 listopada 2011 roku właściciel kanału A+E Networks UK nawiązał współpracę z platformą Cyfrowy Polsat, w wyniku której powstał kanał CI Polsat.

</doc>
<doc id="1715786" url="https://pl.wikipedia.org/wiki?curid=1715786" title="Odnawialne źródło energii">
Odnawialne źródło energii



</doc>
<doc id="1715788" url="https://pl.wikipedia.org/wiki?curid=1715788" title="René Friedl">
René Friedl

René Friedl (ur. 17 lipca 1967 w Friedrichroda) – były enerdowski oraz niemiecki saneczkarz startujący w jedynkach, mistrz świata i Europy.
Na igrzyskach olimpijskich startował jeden raz zajmując w 1992 ósme miejsce. Na mistrzostwach świata zdobył dwa medale: złoty i srebrny, oba w drużynie. Triumf odniósł w 1993, w 1989 został wicemistrzem świata. Na mistrzostwach Europy wywalczył cztery medale, w tym trzy złote i jeden srebrny. Najbardziej udana była dla niego impreza w 1992, kiedy do zdobył złoto zarówno w jedynkach jak i drużynie. Mistrzem kontynentu był również w 1990 w drużynie. Ostatni raz na podium stał w 1994 zdobywając z kolegami z drużyny srebro. W Pucharze Świata jeden raz zajął miejsce na podium w klasyfikacji generalnej kończąc sezon 1986/1987 na drugim miejscu.

</doc>
<doc id="1715790" url="https://pl.wikipedia.org/wiki?curid=1715790" title="Cin">
Cin



</doc>
<doc id="1715792" url="https://pl.wikipedia.org/wiki?curid=1715792" title="Boris Uspienski">
Boris Uspienski

Boris Andriejewicz Uspienski (; ur. 1 marca 1937 w Moskwie) – rosyjski filolog, semiotyk kultury, mitograf.
Jeden ze współtwórców Tartusko-Moskiewskiej Szkoły Semiotyki. W roku 1960 ukończył studia na Uniwersytecie Moskiewskim im. M.W. Łomonosowa, gdzie wykładał do roku 1982. Pracował m.in. z Jurijem Łotmanem, który wpłynął na jego idee. Następnie pracował w Harvard University, Cornell University, na uniwersytecie w Wiedniu i Uniwersytecie w Grazu. Obecnie wykłada na uniwersytecie w Neapolu. Mieszka w Rzymie. Został wybrany na członka wielu europejskich towarzystw naukowych i akademickich.
Bibliografia jego prac liczy kilkaset pozycji, w tym 28 książek.
"Historia i semiotyka" to zbiór studiów, obrazujący przemianę, której semiotyka uległa w latach osiemdziesiątych pod wpływem spotkania z historią. Uprzywilejowanym terenem badań, na podstawie których autor buduje swe modele teoretyczne, są dzieje i kultura Rosji.
Tłumaczenia prac na język polski.
Książki:
Teksty w antologiach:

</doc>
<doc id="1715793" url="https://pl.wikipedia.org/wiki?curid=1715793" title="Taśma geodezyjna">
Taśma geodezyjna

Taśma geodezyjna – to wstęgowy przymiar liniowy przeznaczony do bezpośredniego pomiaru długości.
Typowe taśmy miernicze mają długą tradycję w geodezyjnych pomiarach długości, ale zostały wyparte już prawie całkowicie z użycia przez dokładniejsze narzędzia.
Opis.
Taśma geodezyjna wykonana była ze wstęgi stalowej o określonym współczynniku rozszerzalności i wytrzymałości na rozciąganie. Wstęga miała szerokość 20–32 mm i grubość 0,4–0,6 mm. Oznaczona była podziałką ocyfrowaną co 1 m o wartości działki elementarnej 0,1 m. Odcinki metrowe oznaczono z obu stron taśmy mosiężnymi blaszkami podziałowymi z wybitą liczba metrów. Odcinki 5 metrowe zaznaczono większą blaszką. Odcinki półmetrowe oznaczono małymi okrągłymi blaszkami, a decymetry otworkami o średnicy 2,2 mm. Oba końce taśmy były usztywnione mosiężnymi końcówkami, na których naniesione były kreski oznaczające jej całkowitą długość. Końcówki za pomocą łączników połączono z uchwytami do trzymania taśmy w czasie pomiaru. Typowa długość taśmy wynosiła 20 m, chociaż do pewnych pomiarów używano taśm o długościach: 24, 30, 50 i 100 m. Do składowania i transportu taśmę zwijano na metalowym nawijaku mającym kształt obręczy z trzema lub czterema prowadnicami albo specjalny bęben.
Oprócz taśm stalowych niektóre wytwórnie produkowały precyzyjne taśmy geodezyjne wykonywane ze wstęg inwarowych.

</doc>
<doc id="1715794" url="https://pl.wikipedia.org/wiki?curid=1715794" title="Lahidż (muhafaza)">
Lahidż (muhafaza)

Lahidż (arab. لحج / "Laḥij") – jedna z 21 jednostek administracyjnych Jemenu mieszcząca się w południowej części kraju. Według danych z 2017 roku liczyła ponad milion mieszkańców.

</doc>
<doc id="1715795" url="https://pl.wikipedia.org/wiki?curid=1715795" title="Jungdeutsche Partei">
Jungdeutsche Partei



</doc>
<doc id="1715796" url="https://pl.wikipedia.org/wiki?curid=1715796" title="Ibb (muhafaza)">
Ibb (muhafaza)

Ibb (arab. إب) – jedna z 21 jednostek administracyjnych Jemenu. Znajduje się w południowo-zachodniej części kraju. Według danych z 2017 roku liczyła ponad 3 mln mieszkańców.

</doc>
<doc id="1715801" url="https://pl.wikipedia.org/wiki?curid=1715801" title="James Plotkin">
James Plotkin

James Plotkin - amerykański gitarzysta metalowy i producent.

</doc>
<doc id="1715802" url="https://pl.wikipedia.org/wiki?curid=1715802" title="Abjan">
Abjan

Abjan (arab. أبين) – jedna z 21 jednostek administracyjnych Jemenu, położona w południowej części kraju. Według danych z 2017 roku liczyła ok. 624 tys. mieszkańców .

</doc>
<doc id="1715803" url="https://pl.wikipedia.org/wiki?curid=1715803" title="Al-Mahra (muhafaza)">
Al-Mahra (muhafaza)

Al-Mahra (arab. المهرة) – jedna z 21 jednostek administracyjnych Jemenu znajdująca się na wschodzie kraju, stolicą jest Al-Ghajda. Według danych na rok 2011 muhafazę zamieszkiwało 500 000 osób, a gęstość zaludnienia wyniosła 6,1 os./km2.

</doc>
<doc id="1715804" url="https://pl.wikipedia.org/wiki?curid=1715804" title="Twin Spark">
Twin Spark

Twin Spark – technologia występująca w silnikach Alfa Romeo.
Po raz pierwszy wykorzystana została w Alfie Romeo Grand Prix w 1914 roku. Od lat 60. silniki Twin Spark występowały w samochodach wyścigowych (GTA, TZ). Od początku lat 80. Alfa Romeo, mając na uwadze zwiększenie wydajności silników oraz bardziej restrykcyjne normy emisji spalin, wdrożyła silniki z tym systemem do seryjnej produkcji.
Począwszy od modelu 75 a skończywszy na ostatnich latach produkcji silników z TS, silniki te występowały w 2 wariantach:
odmiana 8 zaworowa
Poprzez zastosowanie podobnego bloku silniki mocno nawiązujące do chlubnych tradycji wyścigowych Alfa Romeo z lat 20 i 30.
Silniki serii TS budowane były jako rzędowe czterocylindrowce z dwoma wałkami rozrządu w układzie DOHC .Odmiana 8 zaworowa montowana w 75, 164 i 155 posiadała zarówno blok jak i głowicę wykonaną ze stopu metali lekkich, mokre tuleje cylindrowe, wałki rozrządu napędzane były przez podwójne łańcuchy rozrządu (długi i krótki). Wszystkie z wyjątkiem najmniejszego 1.7 posiadały wariator czyli urządzenia sterujące zmiennymi fazami rozrządu. Silniki te w porównaniu do późniejszej 16 zaworowej wersji były niezwykle wytrzymałe.
odmiana 16 zaworowa
Rozwinięcie technologii Twin Spark, czterocylindrowe rzędowce z żeliwnym blokiem oraz paskiem rozrządu. Wszystkie silniki miały wariator z wyjątkiem 1.6 w modelu 147, gdzie był również dostępny bez wariatora (moc 105 KM).
Nazwa oznacza, że silnik wyposażony jest w podwójny zapłon, tzn. na każdy cylinder przypadają dwie świece zapłonowe. Polepsza to spalanie mieszanki paliwowej, a to z kolei przekłada się na lepsze osiągi, ograniczenie zużycia paliwa i obniżony poziom emisji spalin. Silniki wyposażone w system Twin Spark, lepiej oddają moc oraz żywiej reagują.
Dwie świece dające dwie iskry zapewniają niezawodny zapłon mieszanki paliwowo-powietrznej, co wpływa na polepszenie pracy silnika. Zastosowanie podwójnego zapłonu pozwala także na podniesienie stopnia sprężania bez wystąpienia ryzyka spalania stukowego. Podniesienie stopnia sprężania wpływa bezpośrednio na uzyskiwanie większej mocy z jednostki napędowej.
Zobacz też.
Spalanie stukowe

</doc>
<doc id="1715806" url="https://pl.wikipedia.org/wiki?curid=1715806" title="Sada (muhafaza)">
Sada (muhafaza)

Sada – jedna z 20 jednostek administracyjnych Jemenu znajdująca się w północno-zachodniej części kraju.
Od 2015 ma tam miejsce szyicka rebelia ugrupowania Houti.

</doc>
<doc id="1715808" url="https://pl.wikipedia.org/wiki?curid=1715808" title="Al-Hudajda (muhafaza)">
Al-Hudajda (muhafaza)

Al-Hudajda (arab. الحديدة) – jedna z 21 jednostek administracyjnych Jemenu znajdująca się we zachodniej części kraju. Według danych na rok 2017 muhafazę zamieszkiwało 3 098 000 osób.

</doc>
<doc id="1715809" url="https://pl.wikipedia.org/wiki?curid=1715809" title="Alan Dubin">
Alan Dubin

Alan Dubin – amerykański wokalista metalowy związany z taki zespołami jak OLD i Khanate. Rozpoznawalny ze względu na swój skrzeczący głos. Pod koniec 2008 założył projekt Gnaw, którego pierwszy album został wydany w lutym 2009 za pośrednictwem Conspiracy Records.

</doc>
<doc id="1715810" url="https://pl.wikipedia.org/wiki?curid=1715810" title="Al-Mahwit (muhafaza)">
Al-Mahwit (muhafaza)

Al-Mahwit (arab. المحويت) – jedna z 21 jednostek administracyjnych (muhafaza) Jemenu. Położona w zachodniej części kraju. Stolicą jest Al-Mahwit. Według danych z 2017 roku muhafaza liczyła 706 tys. mieszkańców.

</doc>
<doc id="1715814" url="https://pl.wikipedia.org/wiki?curid=1715814" title="Herb księstwa raciborsko-opawskiego">
Herb księstwa raciborsko-opawskiego



</doc>
<doc id="1715816" url="https://pl.wikipedia.org/wiki?curid=1715816" title="Lista singli numer jeden w Stanach Zjednoczonych">
Lista singli numer jeden w Stanach Zjednoczonych

Notowanie Hot 100 przedstawia najlepiej sprzedające się single w Stanach Zjednoczonych. Publikowane jest przez tygodnik „Billboard”, a dane kompletowane są przez Nielsen SoundScan w oparciu o cotygodniowe wyniki sprzedaży cyfrowej oraz fizycznej singli, a także częstotliwość emitowania piosenek na antenach stacji radiowych. Istnieje ono od 1958, jednak listy najpopularniejszych utworów tworzone były od 1940.
Okres przed Hot 100.
1940 
1941 
1942 
1943 
1944 
1945 
1946 
1947 
1948 
1949 
1950 
1951 
1952 
1953 
1954 
1955 
1956 
1957 

</doc>
<doc id="1715820" url="https://pl.wikipedia.org/wiki?curid=1715820" title="OLD">
OLD

OLD - amerykański zespół metalowy założony w 1986, rozwiązany w 2002. Tworzyli go Alan Dubin (śpiew) i James Plotkin (gitara, gitara basowa); obaj po rozpadzie OLD zostali członkami formacji Khanate.
Dyskografia.
Wszystkie albumy został wydane przez Earache Records, chyba że zaznaczono inaczej.

</doc>
<doc id="1715821" url="https://pl.wikipedia.org/wiki?curid=1715821" title="Jacek Bierut">
Jacek Bierut

Jacek Bierut (ur. 1964) – polski poeta, prozaik, krytyk literacki. Studiował filologię polską na uniwersytetach we Wrocławiu i w Lublinie, absolwent polonistyki UMCS.
Publikował m.in. w „Odrze”, „Kresach”, „Czasie Kultury”, „Akcencie”, „Studium”, „FA-arcie”.
Jeden z założycieli Fundacji Na Rzecz Kultury i Edukacji im. Tymoteusza Karpowicza i księgarni Tajne Komplety. Obecnie mieszka we Wrocławiu.
Dorobek.
Dramat
Nagrody.
Laureat nagród im. Kazimiery Iłłakowiczówny i Fundacji Kultury w konkursie „Promocja najnowszej literatury polskiej”, został nagrodzony także przez wrocławski oddział Stowarzyszenia Pisarzy Polskich w konkursie na książkowy Poetycki Debiut Roku 2001. Za tom "Frak człowieka" został nominowany do Wrocławskiej Nagrody Poetyckiej „Silesius” 2012.

</doc>
<doc id="1715822" url="https://pl.wikipedia.org/wiki?curid=1715822" title="Grandisonia">
Grandisonia

Grandisonia – rodzaj płaza beznogiego z rodziny Indotyphlidae.
Zasięg występowania.
Rodzaj obejmuje gatunki występujące w Seszelach.
Systematyka.
Etymologia.
"Grandisonia": Alice Georgie Cruikshank Grandison (ur. 1927), brytyjska herpetolożka.
Podział systematyczny.
Do rodzaju należą następujące gatunki:

</doc>
<doc id="1715824" url="https://pl.wikipedia.org/wiki?curid=1715824" title="Khlyst">
Khlyst

Khlyst - utworzony w 2006 amerykański zespół muzyczny grający drone metal i doom metal.

</doc>
<doc id="1715827" url="https://pl.wikipedia.org/wiki?curid=1715827" title="Kiełpinek (stacja kolejowa)">
Kiełpinek (stacja kolejowa)

Kiełpinek – nieczynna stacja kolejowa w Gdańsku w dzielnicy Jasień, osiedle Kiełpinek. Dla częściowo zlikwidowanej linii Gdańsk Wrzeszcz – Stara Piła był to ostatni przystanek przed przekroczeniem granicy Wolnego Miasta Gdańska z II Rzeczpospolitą. Obecnie budynek mieszkalny.
W niewielkiej odległości zbudowano w 2015 r. przystanek PKM Gdańsk Kiełpinek (dla linii nr 248 w dużej mierze przebiegającej po śladzie poprzedniej).
Budynek stacyjny wpisany jest do gminnej ewidencji zabytków.

</doc>
<doc id="1715829" url="https://pl.wikipedia.org/wiki?curid=1715829" title="Phantomsmasher">
Phantomsmasher

Phantomsmasher - amerykański zespół metalowy założony w 2000. W 2002 podpisał kontrakt z wytwórnią Ipecac Recordings.

</doc>
<doc id="1715831" url="https://pl.wikipedia.org/wiki?curid=1715831" title="Gymnopis">
Gymnopis

Gymnopis – rodzaj płaza beznogiego z rodziny Dermophiidae.
Zasięg występowania.
Rodzaj obejmuje gatunki występujące w Chiapas w Meksyku, Gwatemali do Panamy.
Systematyka.
Podział systematyczny.
Do rodzaju należą następujące gatunki:

</doc>
<doc id="1715832" url="https://pl.wikipedia.org/wiki?curid=1715832" title="Roztoczańska Konna Straż Ochrony Przyrody">
Roztoczańska Konna Straż Ochrony Przyrody

Roztoczańska Konna Straż Ochrony Przyrody im. 25 Pułku Ułanów Wielkopolskich - stowarzyszenie powstałe z inicjatywy członków lubelskiego Akademickiego Klubu Jeździeckiego. 
Funkcjonuje od 1984 i opiera się na zasadzie wolontariatu. Do statutowych celów stowarzyszenia należy między innymi: organizowanie i podejmowanie działań zmierzających do ochrony przyrody na Lubelszczyźnie, wspieranie rozwoju rekreacji konnej i kontynuowanie tradycji polskiej kawalerii. Stowarzyszenie prowadzi akcje prewencyjno-informacyjne na terenie Roztoczańskiego Parku Narodowego, prowadząc patrole konne i piesze oraz dbając o bezpieczeństwo dzikiej przyrody i wędrujących po parku turystów. Członkowie stowarzyszenia w mundurach ułańskich uświetniają uroczystości patriotyczne. 
W roku 1989 RKSOP przyjęła imię 25 Pułku Ułanów Wielkopolskich. Wybór był nieprzypadkowy. Ostatnia szarża tej jednostki odbyła się pod Krasnobrodem na Roztoczu. Oficjalne imię 25 Pułku Ułanów Wielkopolskich zostało nadane Roztoczańskiej Konnej w 1991 roku przez Koło Pułkowe w Warszawie.

</doc>
<doc id="1715834" url="https://pl.wikipedia.org/wiki?curid=1715834" title="Szemrowice (gmina)">
Szemrowice (gmina)

Szemrowice – dawna gmina wiejska istniejąca w latach 1945–1954 w woj. śląskim, katowickim i stalinogrodzkim (dzisiejsze woj. opolskie). Siedzibą władz gminy były Szemrowice.
Gmina zbiorowa Szemrowice powstała po II wojnie światowej (w grudniu 1945) w powiecie dobrodzieńskim (wydzielonym w marcu 1945 z powiatu lublinieckiego), na terenie tzw. Ziem Odzyskanych (tzw. I okręg administracyjny – "Śląsk Opolski"), który 18 marca 1945 powierzono administracji wojewody śląskiego, a z dniem 28 czerwca 1946 przyłączono do woj. śląskiego ("śląsko-dąbrowskiego").
Według stanu z 1 stycznia 1946 gmina składała się z 7 gromad: Szemrowice, Ligota Dobrodzieńska, Makowczyce, Myślina, Turza, Rzędowice, i Warłów oraz z części Lasów Państwowych (Nadleśnictwo Makowczyce). 6 lipca 1950 zmieniono nazwę woj. śląskiego na "katowickie". 1 kwietnia 1951 w związku ze zniesieniem powiatu dobrodzieńskiego gminę (wraz z całym powiatem) przyłączono do powiatu lublinieckiego w tymże województwie, które 9 marca 1953 przemianowano na "woj. stalinogrodzkie".
Według stanu z 1 lipca 1952 gmina składała się z 7 gromad: Ligota Dobrodzieńska, Makowczyce, Myślina, Rzędowice, Szemrowice, Turza i Warłów. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1715835" url="https://pl.wikipedia.org/wiki?curid=1715835" title="Powinność">
Powinność

Powinność – nakaz, obowiązek, konieczność natury moralnej. Występuje także jak: powinność obywatelska, powinność obrony ojczyzny (samoobrona powszechna), powinność moralna, powinność zawodowa.
Etyka, jako filozoficzno-normatywna teoria ma za przedmiot "powinność moralną" ludzkiego działania. Karpiński pisze: "Etyka jest to dział filozofii zajmujący się problemami moralności […] Określa istotę powinności moralnej człowieka i ostatecznie faktu moralnego działania".
Różnice w aspekcie przedmiotu formalnego etyki wynikają z poglądów, co stanowi normę moralności. Ona wyznacza moralny sens powinności działania i moralny sens jego wartości. Co jest normą moralności - kiedy czyn jest moralnie dobry lub zły, jak należy postępować (działanie "powinny"), stanowi nieodzowny warunek, do którego działający dąży jako do swojego ostatecznego celu. Działanie to zostało działającemu nakazane przez odpowiednio miarodajny autorytet, wyraża afirmację należną komuś lub czemuś z relacji przysługującej wartości, w przypadku osoby – godności. 
Określenie normy powinności.
Trudności z określeniem normy moralności i istoty powinności moralnej związane jest z rozbieżnością przekonań, co jest w szczególnych przypadkach moralnie słuszne (nieodzowne) czy też niesłuszne. Działanie moralnie zgodne, może okazać się jedynie efektywnym środkiem osiągnięcia własnego szczęścia ze względu na jego osiągnięcie i równocześnie być przedmiotem nakazu autorytetu czyli "powinnym", ze względu na nakaz. 
Wskazują na to dwa sposoby ujawnienia moralnej powinności działania i wyodrębnienia jej od powinności pozamoralnej: 
Powinność czy obowiązek?
Zagadnienie wymaga objaśnienia przynajmniej dwóch zastosowanych tu pojęć. Przyjmuje się, jak przeważnie na gruncie studiów etycznych, istotne rozróżnienie pojęć "obowiązku" i "powinności". 
Treść powinności i dobra moralnego.
Osobowa godność adresata działania jest źródłem zaistnienia "powinności" afirmowania go ze strony podmiotu działania, to przedmiotowa struktura tegoż adresata działania musi stanowić tym samym kryterium, obiektywnie determinujące szczegółową treść aktów afirmacji należnych osobie - od osoby. Integralną normą moralności działania ludzkiego jest zatem wyrastająca z samej struktury bytowej człowieka i zarazem całą tę strukturę przenikająca, jego osobowa godność.
Powinność moralna.
Sama obecność osoby wystarczy, by zaistniała powinność jej afirmowania. "Nie znaczy to" - podkreśla T. Styczeń - "że powinność moralna jest jedynie konsekwencją z góry przyjętych założeń antropologicznych. Raczej przeciwnie, to właśnie wgląd w fenomen powinności moralnej ujawnia centralną pozycję osoby". Na tej zasadzie buduje swoją antropologię Roman Ingarden:"Wszystkim wymogom stawianym powinności moralnej czyni zadość osoba w aspekcie swej godności". Poznanie powinności moralnej może się odbywać tylko w sposób bezpośredni, tak jak bezpośrednio jest dana osoba w swojej godności. "Powinność moralna działania okazuje się powinnością afirmowania osoby lub rzeczy dla ich wsobnej wartości, etyka zaś okazuje się teorią powinności działania ze względu na wsobną wartość osoby (godność) lub rzeczy jako normę moralności tegoż działania".
Powinność spotyka się z odpowiedzią osoby w postaci "odpowiedzialności moralnej" - postawy świadomego i dobrowolnego podejmowania czynów, zgodnych z zasadami i normami moralnymi, przy czym niespełnienie tych czynów pociąga za sobą sankcje moralne w postaci: wyrzutów sumienia, poczucia winy, wstydu, przeżywania wobec siebie głębokiego rozżalenia i rozgoryczenia.
Odpowiedzialność moralna związana jest ściśle z osobistą decyzją przyjęcia lub odrzucenia konsekwencji wynikających z podjęcia i wdrożenia (lub zaniechania) uznawanych lub sprzecznych z uznawanymi przez siebie lub społeczność kryteriami zachowania się.
Dotyczy ona zarówno jednostek (decyzje jednostki wobec otoczenia) jak i społeczności (np. decyzja o prowadzeniu konfliktu zbrojnego lub wojny).
Odpowiedzialność moralna zależna jest od kryteriów uznawanych przez społeczność lub jednostkę i może być różna w stosunku do tego samego zachowania (np. zależna od czasu lub przestrzeni geograficznej)
W odpowiedzialności moralnej oceniany jest zamysł (np. użycia narzędzia) i działanie, a nie samo narzędzie. Oceniony zostaje więc sposób użycia dynamitu (kamieniołomy lub dom nielubianego sąsiada), a nie sam dynamit jako taki.
Sumienie – powinność osobiście odkryta.
Powinność moralna - powinność afirmacji osoby dla niej samej - musi być przez człowieka osobiście doświadczona, osobiście odkryta, dana w sądach sumienia. Powinność moralna ma charakter zobowiązujący, gdy jest dana:
"Powinieneś!" jawiące się we wnętrzu człowieka, tak długo nie jest w stanie przybrać znamienia powinności moralnej i być tym samym identyfikowane z sumieniem, jak długo nie przyjmie charakteru osobistego przeświadczenia podmiotu, iż jest istotnie tak, jak owo do niego kierowane "Powinieneś!", nabiera mocy moralnego zobowiązania i staje się utożsamiane z sumieniem dokładnie z chwilą jego przełożenia - na "Powinienem!". Prawdą jest, że powinność moralna ma zobowiązujący dla człowieka charakter wówczas, gdy jest wyrażona poprzez jego własne sądy sumienia. Jest to warunek konieczny, ale nie wystarczający. Uznanie tego wymogu za warunek ostateczny powoduje popadnięcie w subiektywizm. W tej sytuacji można by uznać, że sądy sumienia są arbitralne i zależą tylko i wyłącznie od woli podmiotu. Mogą być przez niego dowolnie ustanawiane, a także uchylane (gdy ich treść jest dla podmiotu niekorzystna) .
Powinność moralna jest możliwa do uchwycenia w sądach sumienia. Jest poznawana w sposób osobisty, subiektywny (podmiotowy), ale nie oznacza to, że ma charakter subiektywistyczny (zależny od upodobania podmiotu, od jego woli). Aby przezwyciężyć zagrożenie subiektywizmu należy zaakcentować inny aspekt sumienia, mianowicie to, że jest to sąd, czyli akt poznania. W poznaniu zaś chodzi o prawdę. Podmiot w swoich sądach stara się tylko wyrazić prawdę o poznanym stanie rzeczy. "Wolność podmiotu" - zauważa ks. T. Styczeń - "przejawiająca się w akcie wydania sobie samemu rozkazu o powinności, nie ma nic wspólnego z działaniem nie liczącym się z prawdą. Gdyby tak było, nie byłoby miejsca na wahanie, ważenie racji, na dociekania, których ostatecznym wyrazem i ukoronowaniem jest dopiero wydanie sądu, czyli aktu poznania. Aktu, którego cechą znamienną jest wyrażenie prawdy".
Gdyby ktoś zakwestionował nasze sądy, to nie będziemy się powoływać jedynie na to, że to my je wydaliśmy i że są one naszym wewnętrznym przeświadczeniem. Raczej spróbujemy wskazać na racje, które sprawiły, że uznaliśmy ten sąd za prawdziwy. A tym samym powinność moralna, którą ten sąd wyraża, obowiązuje nie tylko mnie jako autora tego sądu, ale każdego innego człowieka, który tę samą prawdę poznaje, uznaje i w aktach własnego sumienia wyraża. Sytuacja ta odsłania obiektywną ważność powinności. Żaden z poznających podmiotów tej powinności nie ustanawia, lecz ją tylko w sądach swych stwierdza i uznaje. Obiektywna ważność powinności moralnej opiera się na prawdzie, dostępnej każdemu człowiekowi, ale tylko w sposób osobisty, dzięki własnemu sumieniu. Prawda odkrywana osobiście nie jest jednak prawdą jednostkową, ale ma wyraz powszechnej ważności. Obiektywna ważność powinności moralnej uwidacznia się wówczas, gdy człowiek będąc twórcą swego sądu nie rości sobie pretensji do jednoczesnego bycia twórcą prawdy swego sądu.
Poprzez czyny moralnie dobre, spełniane zgodnie z osobiście odkrytą w sądach sumienia prawdą o dobru, człowiek sam staje się moralnie dobry.
Powinności moralne żołnierza (przykład).
"Powinności moralne żołnierza" - "Dziesięć Przykazań Żołnierza Polskiego" - jest swoistym kodeksem etyczny. "Przykazania" te zostały opublikowane m.in. w "Kalendarzyku Korpusu Ochrony Pogranicza" w 1933 r.
Treść tego dokumentu etycznego ma formę dziesięciu zdań oznajmujących ponumerowanych cyframi arabskimi od 1 do 10. Dokument nie zawiera żadnych informacji o jego autorze (autorach) oraz o instytucji, która zainicjowała jego powstanie i opublikowanie. Ponieważ "Przykazania" zostały wydrukowane jako publikacja, należy zakładać, że miały aprobatę naczelnego wodza.
Forma i treść "Przykazań".
"Dziesięć przykazań..." posiada formę dekalogu nawiązującego w ten sposób do "Dziesięciu Bożych Przykazań" a będącego swoistym chrześcijańskim kodeksem moralnym 
Z okresu międzywojennego znane są także inne "katalogi" powinności moralnych mających formę dekalogu. Przykładem takiego dokumentu etycznego mogą być "Przykazania Policjanta" opublikowane w czasopiśmie policyjnym "Na posterunku" w 1938 r. Także i obecnie powstają tego typu dokumenty, czego przykładem jest "Dekalog pracy" opublikowany przez Henryka Szydłowskiego
Powinności etyczne żołnierza względem osób.
Najliczniejszą kategorię powinności moralnych "Dziesięciu przykazań żołnierza polskiego" stanowiły te powinności, których przedmiotem były osoby. Do tej kategorii zaliczymy powinności odnoszące się do Boga, ponieważ religia kształtująca postawy żołnierzy to chrześcijaństwo, ujmowało Boga jako osobę. W tej kategorii umieścimy też powinności wobec swojego oddziału, traktując oddział jako swoistego rodzaju wspólnotę osób. Powinności odnośnie do osób zostały zawarte w przykazaniach: pierwszym (Bóg), czwartym (swój oddział), piątym (dowódca), szóstym (ludność cywilna), ósmym (kobieta, dziecko, starzec) i dziewiątym (sam żołnierz będący podmiotem i przedmiotem powinności moralnych).
Powinności względem Boga.
Na pierwszym miejscu występuje zobowiązanie moralne żołnierza do wiary w Boga. Przy uzasadnieniu tej powinności odwołano się do ojczystej tradycji: "Przodkowie [żołnierza] zawsze z Bogiem na ustach szli w bój za świętą sprawę". Dokument nie precyzował o jaką tradycję religijną chodzi. W okresie międzywojennym postawy etyczne większości żołnierzy kształtowało przede wszystkich chrześcijaństwo (katolicyzm, prawosławie, protestantyzm). Należy zauważyć, że w uzasadnieniu powinności wiary w Boga nie odwołano się do obiegowego powiedzenia "Polak – katolik" i identyfikacji zasad jedynie ze środowiskiem katolickim lub szerzej mówiąc chrześcijańskim. Pierwsze przykazanie zawierało uniwersalną treść, z którą mógł się identyfikować każdy żołnierz wyznający jakąkolwiek religię, w której występuje pojęcie Boga. Ujęcie służby wojskowej w relacji do Boga nadało obronie Ojczyzny wymiar religijny i stąd też ten rodzaj służby został uznany za "świętą sprawę". Każdy wierzący żołnierz podczas składania przysięgi swe powinności żołnierskie odnosił do Boga. Rota przysięgi rozpoczynała się słowami:
"Przysięgam Panu Bogu Wszechmogącemu w Trójcy Świętej Jedynemu", zaś kończyła się słowami "Tak mi dopomóż Bóg i Święta Jego męka. Amen". Z powodu powiązania powinności żołnierskich z Bogiem wypełnienie bądź też złamanie przysięgi wojskowej miało dla wierzącego w Boga żołnierza nie tylko skutki cywilnoprawne, ale konsekwencje religijno-
-moralne. Nieco inny tekst przysięgi żołnierskiej przeznaczony był dla niechrześcijan,
muzułmanów, ewangelicznych chrześcijan, baptystów oraz tzw. "bezwyznaniowców". Tekst zasadniczy przysięgi był ten sam, natomiast modyfikacji albo opuszczeniu ulegały słowa wezwań.
Powinności względem swojego oddziału.
Na drugim miejscu w kategorii powinności etycznych odnoszących się do osób został umieszczony oddział. Żołnierz winien cenić sobie honor swojego oddziału i przez swoje zachowanie nie powinien go pohańbić. Honor oddziału z pewnością miał bliski, wewnętrzny związek z bezwzględnym wypełnieniem rozkazów wydanych przez przełożonych, z walecznością i dyscypliną. Stosunek do żołnierzy ze swojego oddziału wyrażały cztery cechy: szczerość, otwartość, śmiałość i prawdomówność. Spośród tych cech jedna cecha – śmiałość – zdaje się odnosić nie tyle do osób, co do zachowania się na polu bitwy.
Powinności względem dowódcy.
Powinność etyczną żołnierza w stosunku do dowódcy wyrażono terminem "cześć" i "wiara". Żołnierz polski winien czcić swego Wodza i wierzyć, że on poprowadzi go do zwycięstwa. Słowo czcić miało konotację religijną. Dekalog nakazywał czcić swego ojca i matkę. Tak więc żołnierz w dowódcy winien upatrywać swego ojca, okazywać mu posłuszeństwo i cześć. Wiara żołnierza w dowódcę oznaczała zaufanie w zdolności dowódcze swego przełożonego. Miał on czcić i wierzyć najpierw pierwszemu Marszałkowi Polski Józefowi Piłsudskiemu i wszystkim swoim bezpośrednim przełożonym. Wojsko kultywowało legendę Piłsudskiego.
Powinności względem ludności cywilnej.
W „Dziesięciu przykazaniach” postawiono żołnierzom moralny wymóg takiego postępowania i zachowania się, aby zjednywać w narodzie miłość do wojska. Rodzi się pytanie: czy nie występuje tutaj swoistego rodzaju utylitaryzm? (wojsko potrzebuje życzliwości i sympatii społeczeństwa, aby posiadało potrzebne środki a ludzie w mundurach pewne przywileje). Podstawowym zadaniem, a więc racją i sensem istnienia każdej formacji mundurowej jest ochrona społeczeństwa, danego państwa. Wypełnianie ustawowych zadań przez ludzi w mundurach budzi szacunek i społeczne poważanie. "Przykazania" idą w swych wymogach moralnych jeszcze dalej: "żołnierz miał tak postępować, aby obywatele odnosili się do niego z miłością". Miał on pełnić służbę w taki sposób, aby inni żywili do niego jedynie pozytywne postawy wyrażające się w pojęciu „miłość”. Żołnierz miał odznaczać się dziarską postawą – a więc sprawnością fizyczną, zdecydowaniem, inteligencją, miał mieć pogodne usposobienie – czyli pogodą ducha, optymizmem oraz winien być życzliwy w stosunku do ludności cywilnej. Szóste przykazanie przypomina żołnierzowi nierozerwalną więź wojska ze społeczeństwem i stawia wymóg takiego stylu życia, by społeczeństwo było nastawione pozytywnie do instytucji, w której pełni służbę.
Powinności względem bezbronnych i słabych.
Ósme przykazanie nakazuje żołnierzowi być opiekunem tych, którzy sami nie mogą się obronić. Do tej kategorii osób zaliczono kobietę, dziecko i starca. W sytuacjach zagrożenia ma zawsze przyjść im z pomocą. Tradycja otaczania szczególną ochroną kobiet, dzieci i starców ma swoje biblijne korzenie. Kto krzywdził dziecko, wdowę i starca zasługiwał na społeczne potępienie i ściągał na siebie Boży gniew Sam termin "opiekun" zasługuje na uwagę. Żołnierz miał nie tylko strzec granicy państwowej, ale miał być także opiekunem tych, którzy najbardziej narażeni są na krzywdy, zniewagi i upokorzenia.
Powinności żołnierza względem samego siebie.
Przykazania przypominały żołnierzowi jego obowiązki wobec samego siebie. Jest rzeczą interesującą, że w punkcie dziewiątym przypomniano te powinności, które związane są z wypoczynkiem po służbie. Żołnierz winien się bawić godziwie, czyli wybierać takie formy rozrywki, które są społecznie akceptowane. Słowo "godziwie" zawiera w sobie także powinność wybierania takiej rozrywki czy rozrywek, które nie są ponad stan (ponad możliwości finansowe). Instytucją organizującą wypoczynek dla mundurowych, zwłaszcza dla oficerów w poszczególnych garnizonach były kasyna Istniały także kasyna dla podoficerów z racji specyfiki służby i zamieszkania poza większymi miastami niestety nie mogli korzystać z kasyna i musieli zadowolić się tymi formami rozrywki, które były dostępne dla miejscowej ludności. 
Przykazanie dziewiąte wskazujące na powinności żołnierza wobec samego siebie podkreślało, że rozrywka ma być "bez szkody dla zdrowia". W tym krótkim wyrażeniu zawiera się przestroga przed wszelkimi zachowaniami, które skutkują pogorszeniem zdrowia i kondycji psychofizycznej. Z pewnością mieściły się tutaj takie naganne zachowania jak: pijaństwo, wszelkiego rodzaju burdy, pojedynki i tzw. "fantazja ułańska" czy "fantazja oficerska".
Powinności względem Ojczyzny.
Drugą kategorię powinności, jaką możemy wyodrębnić, tworzą powinności żołnierza wobec Ojczyzny. Kategoria ta obejmuje mniejszą liczbę powinności aniżeli przedstawiona wyżej kategoria osób. Wymogi etyczne dotyczące Ojczyzny występują w trzech przykazaniach: drugim, trzecim i dziesiątym.
Powinność poznania historii swojej Ojczyzny.
W drugim „Przykazaniu” żołnierz winien sobie uświadomić ciążący na nim obowiązek etyczny znajomości historii swojej Ojczyzny: "Żołnierz polski zna historię swojej Ojczyzny". Znajomość historii ma pomóc żołnierzowi w zrozumieniu polskiej racji stanu. Przykład argumentacji typu historycznego: „Tak jak każdy człowiek broni siebie czy swej chaty
przed napadem, tak samo naród broni swej Ojczyzny przed rabunkiem.”
Żołnierz, jak czytamy w „Dziesięciu przykazaniach”, miał brać wzór z bohaterskich czynów i zasług swoich ojców. Historia miała więc być nauczycielką żołnierskiego życia zgodnie z powiedzeniem "historia jest nauczycielką życia”.
Powinność znajomości i umiłowania swojego kraju.
Przykazanie trzecie zobowiązywało żołnierza do znajomości i umiłowania swojego kraju. Powinność znajomości ojczystego kraju została wzmocniona wskutek uwarunkowań okresu międzywojennego. Do tej formacji trafiały niekiedy osoby, które nie posiadały silnej identyfikacji z państwem polskim oraz trafiało stosunkowo wielu analfabetów. Stąd też nie dziwi nas położenie silnego nacisku na pracę oświatowo-wychowawczą zarówno wśród żołnierzy, jak i pośród ludności. Powinność miłowania swojej Ojczyzny wyrażał zapis: "Żołnierz kocha swój kraj". Kocha – to znaczy dla tego kraju żyje i pracuje, dla niego pełni służbę wojskową, a jeżeli trzeba walczy w jej obronie.
Powinność walki w obronie Ojczyzny.
Żołnierska powinność walki w obronie Ojczyzny zapisana została w dwóch przykazaniach: siódmym oraz dziesiątym. Omawiając je przedstawimy najpierw treść przykazania dziesiątego a później przykazania siódmego. Powinnością żołnierza największej wagi jest walczyć w obronie Ojczyzny, gdy jej niepodległość i integralność granic są zagrożone. W „Przykazaniach” wymóg ten został zapisany w ostatnim, dziesiątym punkcie: Żołnierz polski walczy w obronie Ojczyzny do ostatniego tchu i gotów jest zawsze za Ojczyznę oddać swoje życie. Wyrażenie „walczyć do ostatniego tchu” znaczy: w obronie Ojczyzny nie szczędzić swoich sił, dać z siebie wszystko. Odpowiedzią żołnierza na etyczną powinność walki w obronie zagrożonej Ojczyzny ma więc być postawa heroizmu. "Przykazania" stawiają wojskowym wymóg gotowości oddania za Ojczyznę swojego życia, gdy zajdzie taka potrzeba. W ekstremalnych sytuacjach dobro wspólne jakim jest Ojczyzna, trzeba postawić ponad dobrem osobistym, nawet ponad największym dobrem jaki człowiek posiada – życiem. Tak wielka siła zobowiązania jaka występuje w dziesiątym przykazaniu, nie występuje w innych przykazaniach, nawet w pierwszym przykazaniu, które dotyczy powinności pielęgnowania cnoty pobożności. Kalendarzyk we wspomnianym już rozdziale „Na co potrzebne jest wojsko” powinność obrony Ojczyzny ilustruje bardzo prostym, zrozumiałym dla wszystkich porównaniem. Gotowość do oddania swojego życia w obronie Ojczyzny była istotnym rysem żołnierskiego ideału. 
Powinność znajomości oręża i sprzętu wojskowego.
W przykazaniu siódmym pojawił się etyczny wymóg znajomości i poszanowania broni (oręża) oraz sprzętu wojskowego. Powinność tę należy ujmować ściśle w relacji do powinności walki w obronie Ojczyzny. Tak więc zobowiązania wobec Ojczyzny jawią się jako źródło powinności odnoszących się do broni i do wyposażenia wojskowego. W powyższym przykazaniu pojawiła się jeszcze jedna powinność tj. na wojnie żołnierz ma dążyć jedynie i bezustannie do zwycięstwa. Ta powinność motywuje konieczność właściwego stosunku do ekwipunku wojskowego pojętego bardzo szeroko. Uregulowania etyczne odnoszące się do sytuacji wojny świadczą o tym, że wojnę traktowano w tym czasie, w którym powstało "Dziesięć przykazań żołnierza polskiego", jako realne zagrożenie.
Każdy dokument etyczny w formie kodeksu, zasad czy przykazań ma pewną siłę oddziaływania na postawy ludzi. Uchwycone zobowiązania moralne oraz idee moralne
będące częścią etosu żołnierza, mogą i powinny stać się źródłem inspiracji etycznych dla tych wszystkich, którzy obecnie ochraniają granice naszego państwa.

</doc>
<doc id="1715836" url="https://pl.wikipedia.org/wiki?curid=1715836" title="Sieraków (gmina w województwie stalinogrodzkim)">
Sieraków (gmina w województwie stalinogrodzkim)

Sieraków – dawna gmina wiejska istniejąca w latach 1945–1954 w woj. śląskim, katowickim i stalinogrodzkim (dzisiejsze woj. śląskie). Siedzibą władz gminy były Sieraków (obecna nazwa "Sieraków Śląski").
Gmina zbiorowa Sieraków powstała po II wojnie światowej (w grudniu 1945) w powiecie dobrodzieńskim (wydzielonym w marcu 1945 z powiatu lublinieckiego), na terenie tzw. Ziem Odzyskanych (tzw. I okręg administracyjny – "Śląsk Opolski"), który 18 marca 1945 powierzono administracji wojewody śląskiego, a z dniem 28 czerwca 1946 przyłączono do woj. śląskiego ("śląsko-dąbrowskiego").
Według stanu z 1 stycznia 1946 gmina składała się z 4 gromad: Sieraków, Klekotna, Ponoszów i Wędzina. 6 lipca 1950 zmieniono nazwę woj. śląskiego na "katowickie". 1 kwietnia 1951 w związku ze zniesieniem powiatu dobrodzieńskiego gminę (wraz z całym powiatem) przyłączono do powiatu lublinieckiego w tymże województwie, które 9 marca 1953 przemianowano na "woj. stalinogrodzkie".
Według stanu z 1 lipca 1952 gmina składała się z 4 gromad: Klekotna, Ponoszów, Sieraków i Wędzina. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1715837" url="https://pl.wikipedia.org/wiki?curid=1715837" title="Christian Piot">
Christian Piot

Christian Piot (ur. 4 października 1947 w Seraing) – belgijski piłkarz, bramkarz. Długoletni zawodnik Standard de Liège.
Standard Liège był jedynym klubem w jego dorosłej karierze. Trafił do niego w 1963, w pierwszym zespole debiutował w 1967 i do 1978 rozegrał ponad 300 spotkań. Trzy razy zostawał mistrzem kraju (1969–1971). Zdarzało mu się wykonywać rzuty karne. W 1972 otrzymał nagrodę dla najlepszego belgijskiego piłkarza.
W reprezentacji Belgii wystąpił 40 razy. Debiutował w 1969, ostatni raz zagrał w 1978. Grał na mistrzostwach świata w 1970 (3 spotkania). Dwa lata później znajdował się wśród brązowych medalistów ME 72.

</doc>
<doc id="1715838" url="https://pl.wikipedia.org/wiki?curid=1715838" title="Frank Damrosch">
Frank Damrosch

Frank Heino Damrosch (ur. 22 czerwca 1859 we Wrocławiu, zm. 22 października 1937 w Nowym Jorku) – amerykański dyrygent i pedagog pochodzenia niemieckiego. 
Życiorys.
Syn Leopolda, brat Waltera. Uczył się muzyki u Jeana Vogta i Dionysa Prucknera, po wyjeździe wraz z rodziną do Stanów Zjednoczonych w 1871 roku u Ferdinanda von Intena. W latach 1882–1885 dyrygował chórem w Denver. Od 1885 do 1891 roku był chórmistrzem Metropolitan Opera w Nowym Jorku. W 1891 roku odwiedził Berlin, gdzie był uczniem Maurycego Moszkowskiego. Po powrocie do Nowego Jorku w 1892 roku zorganizował People’s Singing Clases, dyrygował też People’s Choral Union (1894–1909). Prowadził założone przez siebie Musical Art Society (1893–1920), był też dyrygentem Oratorio Society (1898–1912). Od 1898 do 1912 roku organizował w Nowym Jorku koncerty muzyczne dla młodzieży. W 1905 roku założył Institute of Musical Art, w 1926 roku połączony z Juilliard School.
Otrzymał tytuł doktora honoris causa Yale University (1904). Był autorem prac "Popular Method of Sight-Singing" (Nowy Jork 1894), "Some Essentials in the Teaching of Music" (Nowy Jork 1916) i "Institute of Musical Art, 1905–1926" (Nowy Jork 1936).

</doc>
<doc id="1715839" url="https://pl.wikipedia.org/wiki?curid=1715839" title="Losowanie proste">
Losowanie proste

Losowanie proste – technika losowania, w której każda jednostka badanej zbiorowości ma jednakowe prawdopodobieństwo dostania się do próby. Wyróżniamy losowanie proste bez zwracania oraz losowanie proste ze zwracaniem.

</doc>
<doc id="1715841" url="https://pl.wikipedia.org/wiki?curid=1715841" title="Gmina Sieraków Śląski">
Gmina Sieraków Śląski



</doc>
<doc id="1715844" url="https://pl.wikipedia.org/wiki?curid=1715844" title="Komisarz polityczny">
Komisarz polityczny



</doc>
<doc id="1715845" url="https://pl.wikipedia.org/wiki?curid=1715845" title="Łagiewniki Małe (gmina)">
Łagiewniki Małe (gmina)

Łagiewniki Małe – dawna gmina wiejska istniejąca w latach 1945–1954 w woj. śląskim, katowickim i stalinogrodzkim (dzisiejsze woj. śląskie). Siedzibą władz gminy były Łagiewniki Małe.
Gmina zbiorowa Łagiewniki Małe powstała po II wojnie światowej (w grudniu 1945) w powiecie dobrodzieńskim (wydzielonym w marcu 1945 z powiatu lublinieckiego), na terenie tzw. Ziem Odzyskanych (tzw. I okręg administracyjny – "Śląsk Opolski"), który 18 marca 1945 powierzono administracji wojewody śląskiego, a z dniem 28 czerwca 1946 przyłączono do woj. śląskiego ("śląsko-dąbrowskiego").
Według stanu z 1 stycznia 1946 gmina składała się z 12 gromad: Łagiewniki Małe, Bzinica Nowa, Bzinica Stara, Dzielna, Główczyce, Gosławice, Gwoździany, Kolejka, Koszwice, Pludry, Skrzydłowice i Zwóz. 6 lipca 1950 zmieniono nazwę woj. śląskiego na "katowickie". 1 kwietnia 1951 w związku ze zniesieniem powiatu dobrodzieńskiego gminę (wraz z całym powiatem) przyłączono do powiatu lublinieckiego w tymże województwie, które 9 marca 1953 przemianowano na "woj. stalinogrodzkie".
Według stanu z 1 lipca 1952 gmina składała się z 12 gromad: Dzielna, Główczyce, Gosławice, Gwoździany, Kolejka, Koszowice, Łagiewniki Małe, Nowa Bzinica, Pludry, Skrzydłowice, Stara Bzinica i Zwóz. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1715846" url="https://pl.wikipedia.org/wiki?curid=1715846" title="Claudio Casciolini">
Claudio Casciolini

Claudio Casciolini (ur. 9 listopada 1697 w Rzymie, zm. 18 stycznia 1760 tamże) – włoski kompozytor i kapelmistrz okresu baroku.
W skład jego kompozycji wchodzą m.in. trzyczęściowa "Missa pro defunctis" (Requiem), ośmioczęściowy "Zacchee festinans descende" oraz "Missa brevissima". Od kwietnia 1726 aż do śmierci śpiewał basem w kościele św. Wawrzyńca (San Lorenzo) w Damaso. Tam również prawdopodobnie pełnił funkcję "maestro di cappella".
Casciolini napisał również muzykę do "Panis Angelicus", przedostatniej strofy hymnu "Sacris solemniis" św. Tomasza z Akwinu. Jest to utwór polifoniczny na cztery głosy: sopran, alt, tenor i bas.

</doc>
<doc id="1715848" url="https://pl.wikipedia.org/wiki?curid=1715848" title="Gmina Ciasno">
Gmina Ciasno



</doc>
<doc id="1715849" url="https://pl.wikipedia.org/wiki?curid=1715849" title="Novitus SA">
Novitus SA



</doc>
<doc id="1715853" url="https://pl.wikipedia.org/wiki?curid=1715853" title="Hakoah Amidar Ramat Gan">
Hakoah Amidar Ramat Gan

Hakoah Amidar Ramat Gan (hebr. מועדון כדורגל הכח עמידר רמת גן) – izraelski klub piłkarski, mający siedzibę w mieście Ramat Gan.
Historia.
Klub został założony w 1959 roku w wyniku fuzji klubów Hakoah Tel Awiw i Maccabi Ramat Gan jako Hakoah Ramat Gan. W 1962 awansował do Liga Leumit (wtedy najwyższy poziom rozgrywek ligowych). W sezonie 1964/65 klub zdobył pierwsze mistrzostwo, a w 1968 pierwszy Puchar Izraela. W sezonie 1977/78 został zdegradowany do niższej ligi, jednak po sezonie nieobecności powrócił do top ligi i ponownie następnego sezonu spadł do Liga Arcit. W sezonie 1982/83 zajął drugie miejsce i awansował do najwyższej ligi, ale po dwóch sezonach w 1984/85 ponownie spadł do Liga Arcit. W końcu lat 90. XX wieku klub spadł do Liga Alef (3 poziom). W sezonie 2001/02 klub zajął 7. miejsce w Liga Leumit, ale z powodów finansowych został zdegradowany. W ostatniej chwili w sierpniu 2002 uzyskał potrzebne środki finansowe i zdobył pierwsze miejsce i awans do Liga Leumit.
W 2005 odbyła się fuzja z klubem Maccabi Ramat Amidar i klub przyjął nazwę Hakoah Maccabi Amidar Ramat Gan. Później słowo „Maccabi” zostało opuszczone w nazwie, jedynie żółte kolory Maccabi zostały. I w pierwszym że sezonie 2005/2006 klub awansował do Premier Ligi, ale zajął przedostatnie miejsce i spadł do niższej ligi. W sezonie 2007/08 klub zdobył mistrzostwo Liga Leumit i powrócił do Premier Ligi, jednak ponownie zajął przedostatnie miejsce w sezonie 2008/09 i spadł do Liga Leumit.

</doc>
<doc id="1715855" url="https://pl.wikipedia.org/wiki?curid=1715855" title="Tête de l’Estrop">
Tête de l’Estrop

Tête de l’Estrop – szczyt w Massif des Trois-Évêchés w Alpach Prowansalskich, części Alp Zachodnich. Leży w południowo-wschodniej Francji w departamencie Alpy Górnej Prowansji w regionie Prowansja-Alpy-Lazurowe Wybrzeże, przy granicy z Włochami. Jest to najwyższy szczyt Alp Prowansalskich. U jego stóp bierze swój początek rzeka Bléone - dopływ rzeki Durance. Szczyt można zdobyć drogą z miejscowości Prads-Haute-Bléone lub Méolans-Revel w dolinie Vallon du Laverq. 24 marca 2015 o zachodnie zbocze tej góry rozbił się samolot pasażerski Airbus A320 linii Germanwings, wykonujący lot z Barcelony do Düsseldorfu. Zginęli wszyscy na pokładzie - 144 pasażerów i 6 członków załogi.

</doc>
<doc id="1715856" url="https://pl.wikipedia.org/wiki?curid=1715856" title="Skrzydła diabła, rogi anioła">
Skrzydła diabła, rogi anioła

Skrzydła diabła, rogi anioła – mówi Mario Vargas Llosa – książka polskiego dziennikarza, pisarza i podróżnika Romana Warszewskiego, będąca zapisem wywiadu ze współczesnym peruwiańskim pisarzem Mario Vargasem Llosą. Wydana została w 2007 roku przez katowickie Wydawnictwo KOS.
Wstęp książki jest opisem poszukiwania przez jej autora w Limie lokalu o nazwie 'Katedra', będącego miejscem akcji powieści Vargasa Llosy pod tytułem Rozmowa w „Katedrze”. Następnie książka zawiera zapis rozmowy z pisarzem, podzielony na 12 rozdziałów. Jej tematami są między innymi: okoliczności powstania najbardziej znanych powieści Vargasa Llosy, doświadczenia z pobytu w szkole wojskowej (opisane w powieści Miasto i psy), historia pierwszego małżeństwa, udział w polityce, sposób pracy twórczej i globalizacja. Książkę kończy ankieta i wykaz literatury.

</doc>
<doc id="1715860" url="https://pl.wikipedia.org/wiki?curid=1715860" title="Bobo (kardynał S. Giorgio)">
Bobo (kardynał S. Giorgio)

Bobo (zm. 1188) – włoski kardynał.
Życiorys.
Pochodził z Rzymu i był krewnym kardynała Giacinto Bobone (1144-1191), późniejszego papieża Celestyna III (1191-1198). Nominacje otrzymał od papieża Klemensa III na konsystorzu 12 marca 1188. Podpisywał bulle papieskie jako kardynał-diakon S. Giorgio in Velabro między 5 kwietnia a 7 czerwca 1188.

</doc>
<doc id="1715862" url="https://pl.wikipedia.org/wiki?curid=1715862" title="Pręty zerowe">
Pręty zerowe

Pręty zerowe – pojęcie z zakresu mechaniki budowli. Mianem prętów zerowych określa się te pręty kratownic (płaskich lub przestrzennych) w których wartości sił normalnych wynoszą zero. Aby określić położenie prętów zerowych najczęściej nie ma potrzeby przeprowadzania obliczeń, gdyż wystarcza analiza geometrii samej kratownicy i umiejscowienia obciążeń zewnętrznych. Określenie położenia prętów zerowych przed rozpoczęciem obliczeń analitycznych znacznie upraszcza sam proces obliczeń.
Przypadki występowania prętów zerowych:

</doc>
<doc id="1715866" url="https://pl.wikipedia.org/wiki?curid=1715866" title="Walter Damrosch">
Walter Damrosch

Walter Johannes Damrosch (ur. 30 stycznia 1862 we Wrocławiu, zm. 22 grudnia 1950 w Nowym Jorku) – amerykański dyrygent i kompozytor pochodzenia niemieckiego. 
Życiorys.
Syn Leopolda, brat Franka. Był uczniem Wilhelma Rischbietera, Antona Ursprucha, Felixa Draesekego i Hansa von Bülowa. W 1871 roku wyjechał wraz z rodziną do Nowego Jorku. Od 1884 roku asystował ojcu jako dyrygent opery niemieckiej w Metropolitan Opera, zaś po jego śmierci w 1885 roku przejął jego obowiązki, pozostając na tym stanowisku do 1891 roku. 
Prowadził też Oratorio Society (1885–1898) oraz New York Symphony Society aż do połączenia się orkiestry w 1928 roku z Filharmonią Nowojorską. Przekonał Andrew Carnegiego, by zbudował Carnegie Hall jako siedzibę dla połączonych orkiestr, po czym przywiózł Czajkowskiego do USA na jej otwarcie w 1891 roku. Zaprezentował amerykańskie prawykonania IV i VI Symfonii Czajkowskiego oraz dzieł Wagnera, Mahlera i Elgara. Był także orędownikiem konserwatywnych kompozytorów amerykańskich, takich jak Daniel Gregory Mason czy Deems Taylor. Zamówił koncert fortepianowy Gershwina i poprowadził prawykonanie jego "Amerykanina w Paryżu". W 1894 roku założył z niemieckimi śpiewakami własną Damrosch Opera Company, z którą przez 5 lat dawał koncerty w licznych miastach amerykańskich. Był dyrektorem muzycznym w Filharmonii Nowojorskiej w sezonie 1902/1903. W latach 1927–1947 był doradcą muzycznym rozgłośni NBC. 
Otrzymał doktoraty honoris causa Columbia University (1914), Princeton University (1929) i New York University (1935). Opublikował autobiografię "My Musical Life" (Nowy Jork 1923, 2. wydanie 1930).

</doc>
<doc id="1715869" url="https://pl.wikipedia.org/wiki?curid=1715869" title="Rzeki na Litwie">
Rzeki na Litwie

Rzeki na Litwie są wolno płynące, meandrujące o szerokich dolinach. Istniejąca tu sieć rzek jest bardzo gęsta i dobrze rozwinięta, na 1 km² przypada 0,4 km rzeki. Zasilane są przede wszystkim wodami ze stopionych śniegów, co jest przyczyną gwałtownego wzbierania stanów wód na wiosnę i występowaniem licznych powodzi. Największe rzeki to: Niemen – o długości całkowitej 937 km, natomiast w granicach Litwy 469 km, którego dorzecze zajmuje prawie 70% powierzchni terytorium Litwy – wraz z dopływami: Wilią, Niewiażą, Dubissą oraz górny bieg Windawy. Najdłuższą rzeką płynącą w całości na terytorium Litwy jest rzeka Święta, o długości 246 km.
Rzeki według długości.
Poniższa tabela przedstawia rzeki, przepływające przez terytorium Litwy, których długość wynosi ponad 100 km.
Długość rzeki Żejmiany jest sporna, wynosi ona, w zależności od źródeł 82 lub 114 km.
Do długości w granicach Litwy zaliczają się również odcinki rzek granicznych.
Zlewnie.
Około 70% terytorium Litwy, czyli ok. 49 600 km² należy do zlewni Niemna. Zlewnie pozostałych rzek są znacznie mniejsze i obejmują głównie tereny przygraniczne. Zlewnia rzeki Lelupy, która jest druga pod względem wielkości na terenie kraju, obejmuje jedynie 8976 km² litewskiego terytorium, zlewnia Windawy 5140 km², Dźwiny 1857 km², zlewnie rzek pobrzeża Bałtyku 2'523 km², zaś zlewnia Pregoły zajmuje zaledwie 54 km² Litwy.

</doc>
<doc id="1715874" url="https://pl.wikipedia.org/wiki?curid=1715874" title="Świnka czarnobrzuszka">
Świnka czarnobrzuszka

Świnka czarnobrzuszka, świnka czarnobrzucha, świnka terska ("Chondrostoma oxyrhynchum") – gatunek słodkowodnej ryby z rodziny karpiowatych (Cyprinidae).
Występowanie.
Dorzecza rzek Kuma, Terek, Sulak i Rubas-chai w zachodniej części zlewiska Morza Kaspijskiego.
Opis.
Dorasta do 25 cm długości.
Status.
Od 2008 Międzynarodowa Unia Ochrony Przyrody (IUCN) uznaje świnkę czarnobrzuszkę za gatunek najmniejszej troski (ang. "least concern" – LC). Trend populacji jest nieznany.

</doc>
<doc id="1715875" url="https://pl.wikipedia.org/wiki?curid=1715875" title="Grande Séolane">
Grande Séolane

Grande Séolane – szczyt w Alpach Prowansalskich, części Alp Zachodnich. Leży w południowo-wschodniej Francji w regionie Prowansja-Alpy-Lazurowe Wybrzeże, przy granicy z Włochami. Szczyt można zdobyć drogą z miejscowości Barcelonnette w dolinie Valle dell'Ubaye.

</doc>
<doc id="1715879" url="https://pl.wikipedia.org/wiki?curid=1715879" title="Hakoah Ramat Gan">
Hakoah Ramat Gan



</doc>
<doc id="1715882" url="https://pl.wikipedia.org/wiki?curid=1715882" title="Hakoah Maccabi Amidar Ramat Gan">
Hakoah Maccabi Amidar Ramat Gan



</doc>
<doc id="1715883" url="https://pl.wikipedia.org/wiki?curid=1715883" title="Skrzyżowanie z wyniesioną powierzchnią">
Skrzyżowanie z wyniesioną powierzchnią

Skrzyżowanie z wyniesioną powierzchnią – rodzaj skrzyżowania stosowany w strefach uspokojenia ruchu. Charakteryzuje się podniesieniem tarczy skrzyżowania do poziomu chodników przy jezdni. Celem takiego ukształtowania jest podkreślenie charakteru strefy uspokojonej.
Wjazd na wyniesioną powierzchnię skrzyżowania odbywa się poprzez specjalnie ukształtowane rampy, działające podobnie jak progi zwalniające tzn. umożliwiające komfortowy wjazd na skrzyżowanie jedynie z ograniczoną prędkością (od 30 do 50 km/h).
Skrzyżowania z wyniesioną powierzchnią są często skrzyżowaniami równorzędnymi, co także jest sposobem uspokojenia ruchu, ponieważ kierowcy przed wjechaniem na skrzyżowanie muszą upewnić się czy nie mają obowiązku ustąpić pierwszeństwa innym pojazdom.
Nawierzchnię skrzyżowania z wyniesioną powierzchnią najczęściej wykonuje się w kolorze odmiennym od poprzedzającego go odcinka ulicy, by było ono łatwiej dostrzegalne. Nawierzchnia najczęściej jest wykonana z kostki betonowej.

</doc>
<doc id="1715885" url="https://pl.wikipedia.org/wiki?curid=1715885" title="Single numer jeden w roku 1998 (USA)">
Single numer jeden w roku 1998 (USA)

Notowanie "Billboard" Hot 100 przedstawia najlepiej sprzedające się single w Stanach Zjednoczonych. Publikowane jest ono przez magazyn "Billboard", a dane kompletowane są przez Nielsen SoundScan w oparciu o cotygodniowe wyniki sprzedaży cyfrowej oraz fizycznej singli, a także częstotliwość emitowania piosenek na antenach stacji radiowych.
"The Boy Is Mine" Moniki i Brandy był najdłużej utrzymującym się na szczycie singlem roku, pozostając na 1. miejscu przez trzynaście tygodni.

</doc>
<doc id="1715887" url="https://pl.wikipedia.org/wiki?curid=1715887" title="Bitwa na przełęczy Szipka">
Bitwa na przełęczy Szipka

Bitwa na przełęczy Szipka – starcie zbrojne, które miało miejsce w roku 335 p.n.e. w trakcie walk Macedończyków z Trakami.
Po zakończonej sukcesem kampanii skierowanej przeciwko plemionom z północy i zachodu Macedonii, Aleksander Macedoński skierował kroki na północ od Bałkanów, gdzie zamieszkiwały niezależne plemiona trackie nieuznające panowania Macedonii. 
Do bitwy doszło na przełęczy Szipka w paśmie górskim na północ od Macedonii. Miejsce to zamieszkiwane było przez jedno z trackich plemion - Triballów, którzy przygotowali zasadzkę w górach. Na szczycie wzniesienia ustawili wozy, które zamierzali zepchnąć po stoku na atakującą piechotę macedońską. Po rozbiciu szyków przeciwnika Triballowie mieli zaatakować Macedończyków z góry. 
Aleksander przewidując zamiary Triballów nakazał swoim żołnierzom utrzymanie luk w szyku, w celu przepuszczenia wozów, a tam gdzie nie byłoby miejsca, żołnierze mieli się położyć na ziemi i przykryć tarczami chroniącymi przed wozami. Po ominięciu pędzących wozów, Aleksander nakazał łucznikom ostrzał Traków. Następnie do walki ruszyli hypaspisi oraz Agrianie. Na koniec nastąpił atak falangi, która rozbiła całkowicie słabo uzbrojonych Triballów.
Po tym zwycięstwie Macedończycy pokonali Triballów po raz drugi, tym razem na otwartej przestrzeni. Pokonani Trakowie wycofali się na drugi brzeg rzeki Ister (Dunaj), jednak po sforsowaniu i tej przeszkody przez Aleksandra, zupełnie zaskoczeni w popłochu uciekli na północ.

</doc>
<doc id="1715888" url="https://pl.wikipedia.org/wiki?curid=1715888" title="Hakoah Maccabi Ramat Gan">
Hakoah Maccabi Ramat Gan



</doc>
<doc id="1715890" url="https://pl.wikipedia.org/wiki?curid=1715890" title="Ceremonial Oath">
Ceremonial Oath

Ceremonial Oath − szwedzka grupa muzyczna wykonująca death metal. Została założona w 1988 roku pod nazwą Striker. Rok później formacja przyjęła nazwę Desecrator. W 1991 roku grupa zmieniła nazwę na Ceremonial Oath. W swej karierze zespół nagrał dwa dema, jeden minialbum oraz dwa albumy studyjne. Zespół został rozwiązany w 1996 roku. W składzie pojawili się muzycy którzy w przyszłości mieli razem stworzyć ostateczny skład grupy In Flames (Jesper Strömblad, Anders Fridén).

</doc>
<doc id="1715891" url="https://pl.wikipedia.org/wiki?curid=1715891" title="Jerzy Lukierski">
Jerzy Lukierski

Jerzy Andrzej Lukierski (ur. 21 maja 1936 w Warszawie) – polski fizyk teoretyk, profesor zwyczajny związany z Uniwersytetem Wrocławskim (UWr), gdzie był dyrektorem Instytutu Fizyki Teoretycznej (1990–2005). Laureat kilku polskich nagród naukowych, w tym Medalu Mariana Smoluchowskiego (2017). Jego specjalności to teoria cząstek elementarnych i oddziaływań fundamentalnych, w tym grawitacji, także kwantowej.
Życiorys.
Ukończył studia na Uniwersytecie Wrocławskim w 1957, doktorat obronił w 1961, habilitował się w 1967. W 1983 został profesorem zwyczajnym.
Pracował nad problemami matematycznymi teorii oddziaływań fundamentalnych, zagadnieniem symetrii i supersymetrii, modelami teoriopolowymi. W 1990 roku zaczął prace nad deformacjami kwantowymi symetrii, geometriami nieprzemiennymi i modelami kwantowej grawitacji. Jest współautorem pracy wprowadzającej tzw. kappa-deformacje symetrii relatywistycznych (1991), która ma ponad 500 cytowań.
Do 2016 roku napisał ponad 300 prac naukowych, dających mu indeks Hirscha równy 35. Wypromował 18 doktoratów.
W dwóch kadencjach był wiceprzewodniczącym Komitetu Fizyki PAN.

</doc>
<doc id="1715892" url="https://pl.wikipedia.org/wiki?curid=1715892" title="Bitwa na przęłeczy Szipka">
Bitwa na przęłeczy Szipka



</doc>
<doc id="1715894" url="https://pl.wikipedia.org/wiki?curid=1715894" title="Maccabi Netanya">
Maccabi Netanya



</doc>
<doc id="1715896" url="https://pl.wikipedia.org/wiki?curid=1715896" title="Maccabi Petah Tikva">
Maccabi Petah Tikva



</doc>
<doc id="1715897" url="https://pl.wikipedia.org/wiki?curid=1715897" title="Single numer jeden w roku 1997 (USA)">
Single numer jeden w roku 1997 (USA)

Notowanie "Billboard" Hot 100 przedstawia najlepiej sprzedające się single w Stanach Zjednoczonych. Publikowane jest ono przez magazyn "Billboard", a dane kompletowane są przez Nielsen SoundScan w oparciu o cotygodniowe wyniki sprzedaży cyfrowej oraz fizycznej singli, a także częstotliwość emitowania piosenek na antenach stacji radiowych.

</doc>
<doc id="1715898" url="https://pl.wikipedia.org/wiki?curid=1715898" title="Hapoel Petah Tikva">
Hapoel Petah Tikva



</doc>
<doc id="1715910" url="https://pl.wikipedia.org/wiki?curid=1715910" title="Polscy biskupi katoliccy pracujący poza granicami Polski">
Polscy biskupi katoliccy pracujący poza granicami Polski

Biskupi polscy pracujący poza granicami Polski
Polscy biskupi pracujący w zagranicznych diecezjach.
Zmarli
Polscy biskupi pracujący w Kurii Rzymskiej.
Zmarli
Polscy biskupi w watykańskiej służbie dyplomatycznej.
Zmarli

</doc>
<doc id="1715911" url="https://pl.wikipedia.org/wiki?curid=1715911" title="Schwedt">
Schwedt

Niemiecka nazwa miejscowości w Polsce (niem. "Schwedt"):

</doc>
<doc id="1715913" url="https://pl.wikipedia.org/wiki?curid=1715913" title="Kapitan N">
Kapitan N

Kapitan N (ang. "Captain N: The Game Master", 1989-1991) – amerykańsko-japońsko-koreańsko-kanadyjski serial animowany opowiadający o przygodach Kapitana N. W Polsce pierwsze 26 odcinków serialu było emitowane z lektorem na kanale Polsat 2 od 19 lipca do 18 października 1997 r. w soboty rano i po południu (później też na kanale Polsat od 5 września 1998 r. do 18 stycznia 1999 r., początkowo w soboty rano, a po Nowym Roku od poniedziałku do czwartku o tej samej porze). Odcinek 27. pt. "When Mother Brain Rules" jest odcinkiem typu clip show, który został wyprodukowany na potrzeby oryginalnych emisji w USA (NBC i syndykacja) i nie jest przez producenta uznawany oficjalnie za część serialu, dlatego nigdy nie wyemitowano tego odcinka poza granicami USA. Trzecia seria natomiast jest uznawana za część innego programu pt. "Kapitan N i nowe przygody braci Mario" (ang. "Captain N &amp; The New Super Mario World").
Opis fabuły.
Nastolatek z Northridge w Kalifornii – Kevin Keene wraz ze swoim psem Duke'm zostaje wciągnięty do innego wymiaru zwanego Wideolandią (ang. Videoland), który oparty jest na grach wydawanych przez Nintendo. Jego zadaniem jest uratowanie krainy Wideoland przed atakami złej Matki Mózg (ang. "Mother Brain", z gry "Metroid"), której celem jest panowanie nad całą Wideolandią z pomocą podwładnych jej towarzyszy z innych gier, m.in. Król Hippo (ang. "King Hippo", z gry "Punch-Out!"), Bakłażanowy Czarodziej (z gry "Kid Icarus"), Drakula (z gry "Castlevania") i Dr. Wily (z gry "Mega Man"). Mieszkańcy krainy sądzili, iż Kevin to spełnienie ich magicznej przepowiedni, więc młodzieńca namaszczono jako Kapitan N – Mistrz gier (ang. Captain N – The Game Master). Do drużyny Kapitana N wchodzą: Księżniczka Lana, Simon Belmont (z gry "Castlevania"), Mega Man (z gry o tym samym tytule) i Kid Icarus (znany graczom jako Pit z gry "Kid Icarus") oraz wielki superkomputer GameBoy (oparty na wtedy nowej konsoli przenośnej Nintendo).

</doc>
<doc id="1715916" url="https://pl.wikipedia.org/wiki?curid=1715916" title="United States Naval Observatory">
United States Naval Observatory

United States Naval Observatory (pol. "Obserwatorium [Astronomiczne] Marynarki Wojennej Stanów Zjednoczonych") jest jedną z najstarszych agend naukowych Stanów Zjednoczonych. Obserwatorium znajduje się w Waszyngtonie i jest jednym z niewielu obserwatoriów astronomicznych zlokalizowanych w dużym mieście: gdy obserwatorium było budowane, znajdowało się na obrzeżach znacznie mniejszego wówczas Waszyngtonu i zanieczyszczenie światłem nie stanowiło poważnego problemu.
Historia.
Placówka została założona w 1830 jako Składnica Map i Instrumentów ("Depot of Charts and Instruments"). W 1842, na mocy prawa federalnego przekształcono ją w obserwatorium astronomiczne. Odpowiedzialnym za uruchomienie nowego przedsięwzięcia był James Melville Gilliss.
Podstawowym zadaniem obserwatorium była dbałość o chronometry okrętowe i mapy morskie Marynarki Wojennej. Chronometry były kalibrowane w oparciu o pomiar tranzytu gwiazd wzdłuż południków niebieskich. Pierwotnie obserwatorium znajdowało się w dzielnicy Foggy Bottom (nieopodal Pomnika Lincolna), do swojej obecnej siedziby (Obserwatory Hill) przeniesione zostało w 1893.
Pierwszym kierownikiem był Matthew Fontaine Maury, oficer Marynarki Wojennej. Na jego zamówienie Charles Goodyear wyprodukował dla obserwatorium pierwszą wulkanizowaną kulę czasu. Była to pierwsza kula czasu w USA i dwunasta na świecie. Dokładność pomiaru czasu zapewniana była przez obserwację gwiazd i planet. Czas ten był podawany nie tylko w Waszyngtonie, ale również – za pośrednictwem telegrafu – przekazywany do wszystkich stanów Unii, "sprzedawano" go także liniom kolejowym, aby i one mogły synchronizować swoje chronometry. Na początku XX w. czas ten był także transmitowany bezprzewodowo przez Arlington Time Signal.
Przez 10 lat nie było jasności co do tego, jak właściwie obserwatorium się nazywa: terminy "Obserwatorium Narodowe" i "Obserwatorium Marynarki Wojennej" były używane zamiennie: dopiero w 1854 ustalono oficjalną nazwę "Obserwatorium i Biuro Hydrograficzne Marynarki Wojennej Stanów Zjednoczonych". Prezydent Stanów Zjednoczonych, John Quincy Adams, który ufundował obserwatorium tuż przed opuszczeniem swojego urzędu, był zwolennikiem nazwy "Obserwatorium Narodowe". Adams spędził w obserwatorium wiele nocy, obserwując i oznaczając gwiazdy wspólnie z Maurayem.
W listopadzie 1913 r. Obserwatorium paryskie, stosując Wieżę Eiffla jako antenę, utrzymywało komunikację radiową z obserwatorium amerykańskim stosującym antenę w hrabstwie Arlington, aby dokładnie wyznaczyć różnicę w szerokości geograficznej między tymi dwoma instytucjami.
Współcześnie obserwatorium dalej pełni istotną rolę w dziedzinie ustalania czasu i obserwacji astronomicznych. We współpracy z Rutherford Appleton Laboratory wyznacza dane potrzebne do precyzyjnej nawigacji i podstawowych badań astronomicznych.
Dom zlokalizowany na terenie obserwatorium, pierwotnie siedziba dyrektora, a później szefa operacji morskich, nosi nazwę Number One Observatory Circle. Od 1973 stanowi on rezydencję wiceprezydenta USA.
Według newsweekowego blogu Eleanor Clift wiceprezydent Joe Biden ujawnił, że w obrębie tej rezydencji istnieje coś, co Clift opisała jako "pokój – jakby bunkier". Istnieje przekonanie, jakoby rzeczony bunkier był miejscem, gdzie ukrywał się wiceprezydent na okoliczność ataków 11 września.
USNO prowadzi także obserwatorium we Flagstaff.
Czas.
Obserwatorium podaje czas przez telefon i internet:
Numery telefonów (USA)
Internet
Od 1978 czas USNO podaje Fred Covington.

</doc>
<doc id="1715918" url="https://pl.wikipedia.org/wiki?curid=1715918" title="Wetherby">
Wetherby

Wetherby – miasto w Anglii, w hrabstwie West Yorkshire, na terenie dystryktu metropolitalnego Leeds. Położone nad rzeką Wharfe, miasto jest jednym z większych przystanków na drodze krajowej Great North Road łączącej Londyn z Edynburgiem.
W latach 1889–1974 miasto należało do hrabstwa West Riding of Yorkshire. Po raz pierwszy nazwa Wetherby jest wspomniana w "Domesday Book" (1086) jako "Wedrebi". Sytuacja pogodowa w mieście jest nierzadko określana idiomem "Weather Goes By" (od wyrażenia pochodzi nazwa miasta), co w wolnym tłumaczeniu oznacza „pogoda omija miasto”; wieść głosi, że gdy w Anglii panują burze, zła pogoda omija Wetherby.
Znajdujący się na terenie miasta Wetherby Bridge, położony nad rzeką Wharfe jest wpisany w rejestr zabytków jako obiekt tzw. II kategorii. Miasto wyróżnia się dużą liczbą agencji turystycznych (co jest spowodowane położeniem miasta i sąsiedztwem ruchliwej drogi), z czego większość jest aktywna do dzisiaj.

</doc>
<doc id="1715922" url="https://pl.wikipedia.org/wiki?curid=1715922" title="Michal Švec">
Michal Švec

Michal Švec (ur. 19 marca 1987 w Pradze) – czeski piłkarz występujący na pozycji prawego obrońcy w Bohemians 1905.

</doc>
<doc id="1715930" url="https://pl.wikipedia.org/wiki?curid=1715930" title="Mistrzostwa Świata w Piłce Siatkowej Mężczyzn 2010 (eliminacje strefy NORCECA)/Grupa C">
Mistrzostwa Świata w Piłce Siatkowej Mężczyzn 2010 (eliminacje strefy NORCECA)/Grupa C

Mecze grupy C drugiej rundy kwalifikacyjnej do Mistrzostw Świata w Piłce Siatkowej Mężczyzn 2010 strefy NORCECA rozegrane zostały w dniach od 2 do 6 czerwca 2009 roku w stolicy Trynidadu i Tobago - Port-of-Spain.
Drużyny podzielone zostały na dwie grupy (A i B), z których po dwie najlepsze przeszły do półfinału, a reprezentacje z trzecich miejsc walczyły w meczu o 5. miejsce. Surinam i Wyspy Dziewicze jako finaliści awansowali do trzeciej rundy kwalifikacyjnej.
Tabele.
Grupa A
Grupa B
Grupa A.
Trynidad i Tobago – Aruba.
Wtorek, 2 czerwca 2009
20:12 - UWI Sport and Physical Education Centre, Port-of-Spain - Widzów: 1500
Wyspy Dziewicze – Aruba.
Środa, 3 czerwca 2009
15:33 - UWI Sport and Physical Education Centre, Port-of-Spain - Widzów: 575
Trynidad i Tobago – Wyspy Dziewicze.
Czwartek, 4 czerwca 2009
18:24 - UWI Sport and Physical Education Centre, Port-of-Spain - Widzów: 1050
Grupa B.
Antigua i Barbuda – Antyle Holenderskie.
Wtorek, 2 czerwca 2009
18:15 - UWI Sport and Physical Education Centre, Port-of-Spain - Widzów: 500
Surinam – Antyle Holenderskie.
Środa, 3 czerwca 2009
13:16 - UWI Sport and Physical Education Centre, Port-of-Spain - Widzów: 400
Surinam – Antigua i Barbuda.
Czwartek, 4 czerwca 2009
16:00 - UWI Sport and Physical Education Centre, Port-of-Spain - Widzów: 600
Mecz o 5. miejsce.
Aruba – Antigua i Barbuda.
Sobota, 6 czerwca 2009
12:03 - UWI Sport and Physical Education Centre, Port-of-Spain - Widzów: 500
Półfinały.
Wyspy Dziewicze – Antyle Holenderskie.
Piątek, 5 czerwca 2009
15:52 - UWI Sport and Physical Education Centre, Port-of-Spain - Widzów: 500
Trynidad i Tobago – Surinam.
Piątek, 5 czerwca 2009
20:32 - UWI Sport and Physical Education Centre, Port-of-Spain - Widzów: 2500
Mecz o 3. miejsce.
Trynidad i Tobago – Antyle Holenderskie.
Sobota, 6 czerwca 2009
14:17 - UWI Sport and Physical Education Centre, Port-of-Spain - Widzów: 1800
Finał.
Wyspy Dziewicze – Surinam.
Sobota, 6 czerwca 2009
18:44 - UWI Sport and Physical Education Centre, Port-of-Spain - Widzów: 1850
Składy.
Sekcja grupuje składy wszystkich reprezentacji narodowych w piłce siatkowej, które grały w grupie C drugiej rundy kwalifikacyjnej do mistrzostw świata.
Przynależność klubowa na początek sezonu 2008-09.
Antigua i Barbuda.
Trener: Alister Benjamin&lt;br&gt;Asystent: Fitzroy Benjamin
Antyle Holenderskie.
Trener: Urvin Leito&lt;br&gt;Asystent: Ruthsel Martis
Aruba.
Trener: John van der LeeAsystent: Michelangelo Boekhoudt
Surinam.
Trener: Jerry Severinus SlijngardAsystent: Michael Ong A Kwie
Trynidad i Tobago.
Trener: Gideon DicksonAsystent: David Camacho
Wyspy Dziewicze.
Trener: Jason LiburdAsystent: Mark J. Daniel

</doc>
<doc id="1715932" url="https://pl.wikipedia.org/wiki?curid=1715932" title="F.C. Ashdod">
F.C. Ashdod



</doc>
<doc id="1715934" url="https://pl.wikipedia.org/wiki?curid=1715934" title="PZ Myers">
PZ Myers

Paul Zachary „PZ” Myers (ur. 9 marca 1957 w Kent w stanie Waszyngton) – amerykański biolog, profesor na University of Minnesota Morris (UMM), autor bloga Pharyngula. Publicznie krytykuje ideę inteligentnego projektu i kreacjonizm.

</doc>
<doc id="1715935" url="https://pl.wikipedia.org/wiki?curid=1715935" title="Trois-Évêchés (szczyt)">
Trois-Évêchés (szczyt)

Trois-Évêchés – szczyt w Alpach Prowansalskich, części Alp Zachodnich. Leży w południowo-wschodniej Francji w regionie Prowansja-Alpy-Lazurowe Wybrzeże, przy granicy z Włochami. Szczyt można zdobyć drogą z miejscowości Embrun w dolinie Vallée de l'Ubaye.

</doc>
<doc id="1715937" url="https://pl.wikipedia.org/wiki?curid=1715937" title="Ibrahim Yattara">
Ibrahim Yattara

Ibrahim Yattara (ur. 3 czerwca 1980 w Kamsarze) – piłkarz gwinejski grający na pozycji ofensywnego pomocnika.
Kariera klubowa.
Pierwszym klubem w karierze Yattary był San Garedi i w 1998 roku zadebiutował w jego barwach w pierwszej lidze gwinejskiej. W 1999 roku odszedł do Athlético de Coléah ze stolicy kraju, Konakry, w którym grał przez jeden sezon. W 2000 roku Gwinejczyk został piłkarzem belgijskiego Royal Antwerp FC. 21 października 2000 zadebiutował w Eerste Klasse w wygranym 1;0 wyjazdowym meczu z KSC Lokeren. W sezonie 2000/2001 był rezerwowym w Royal Antwerp i rozegrał 7 spotkań, ale już od następnego występował w pierwszym składzie. W Royal Antwerp grał do lata 2003 roku.
Kolejnym klubem w karierze Yattary został turecki Trabzonspor, do którego przeszedł za 300 tysięcy euro. W tureckiej Superlidze swoje pierwsze spotkanie rozegrał 9 sierpnia 2003 przeciwko Konyasporowi (3:3). W 66. minucie tego meczu zdobył swojego pierwszego gola dla Trabzonsporu. W 2004 roku został z Trabzonsporem wicemistrzem Turcji, a także zdobył Puchar Turcji, dzięki zwycięstwu 4:1 w finale nad Gençlerbirliği Ankara. W sezonie 2004/2005 ponownie został wicemistrzem kraju. W kolejnych latach nie osiągał większych sukcesów z Trabzonsporem i dopiero w 2009 roku zajął z nim 3. miejsce w lidze za Beşiktaşem JK i Sivassporem. W 2011 roku wywalczył wicemistrzostwo Turcji.
Latem 2011 Yattara przeszedł do Al-Szabab Rijad.
Kariera reprezentacyjna.
W reprezentacji Gwinei Yattara zadebiutował w 2002 roku. W 2004 roku został powołany na Puchar Narodów Afryki 2004 i wystąpił tam w jednym spotkaniu, przegranym 1:2 z Kenią. Z kolei w 2006 roku w Pucharze Narodów Afryki 2006 rozegrał dwa mecze: z Zambią (2:1) i z Tunezją (3:0).

</doc>
<doc id="1715941" url="https://pl.wikipedia.org/wiki?curid=1715941" title="Edmund Ratz">
Edmund Ratz

Edmund Ratz (ur. 4 kwietnia 1933 w Zeitlofs, zm. 31 sierpnia 2017 w Ansbach) – niemiecki teolog protestancki, arcybiskup Kościoła Ewangelicko–Luterańskiego w Rosji, na Ukrainie, w Kazachstanie i Azji Środkowej (Evangelisch–Lutherische Kirche in Russland, der Ukraine, in Kasachstan und Mittelasien, ELKRAS). 
Życiorys.
Studiował teologię na Uniwersytetach w Erlangen, Heidelbergu i Getyndze, jak również Wyższej Szkole Augustiańskiej w Neuendettelsau. W latach 1959–1960 był stypendystą Ekumenicznej Rady Kościołów (Ökumenischer Rat der Kirchen) w Oberlin w USA. W 1960 uzyskał stopień magistra teologii.
Od 1965 do 1969 pełnił posługę w parafiach Bristolu, gdzie był m.in. duszpasterzem marynarzy i rybaków. W latach 1969–1974 stał na czele Luterańskiej Rady Wielkiej Brytanii oraz Synodu Ewangelickiego Języka Niemieckiego w Zjednoczonym Królestwie. Od 1974 do 1977 pełnił już formalnie obowiązki prezesa Rady Luterańskiej Wielkiej Brytanii. 
Po powrocie do Niemiec w 1977 został referentem ds. ekumenizmu i radcą kościelnym w Kościele Krajowym w Monachium. W 1981 zasiadł w Niemieckim Komitecie Narodowym Światowego Związku Luterańskiego w Stuttgarcie. W 1986 uzyskał stopień doktora teologii w Zagrzebiu. 
W 1999 został wybrany biskupem Niemieckiego Kościoła Ewangelicko–Luterańskiego na Ukrainie (Deutsche Evangelisch–Lutherische Kirche der Ukraine, DELKU). W 2005 zastąpił biskupa Georga Kretschmara w roli arcybiskupa Kościoła Ewangelicko–Luterańskiego w Rosji, na Ukrainie, w Kazachstanie i Azji Środkowej (Evangelisch–Lutherische Kirche in Russland, der Ukraine, in Kasachstan und Mittelasien, ELKRAS) z siedzibą w Sankt-Petersburgu. We wrześniu 2007 objął również obowiązki biskupa Ewangelicko–Luterańskiego Kościoła Rosji Europejskiej (Evangelisch-Lutherische Kirche Europäisches Russland, ELKER) jako następca Siegfrieda Springera.

</doc>
<doc id="1715943" url="https://pl.wikipedia.org/wiki?curid=1715943" title="JCUKEN">
JCUKEN



</doc>
<doc id="1715944" url="https://pl.wikipedia.org/wiki?curid=1715944" title="Kemoko Camara">
Kemoko Camara



</doc>
<doc id="1715946" url="https://pl.wikipedia.org/wiki?curid=1715946" title="Komisarz policji (Polska)">
Komisarz policji (Polska)



</doc>
<doc id="1715947" url="https://pl.wikipedia.org/wiki?curid=1715947" title="Gianni Meccia">
Gianni Meccia

Gianni Meccia (ur. 2 czerwca 1931 w Ferrarze) – włoski piosenkarz, kompozytor, autor tekstów i producent muzyczny.
Życiorys.
Lata 50..
Gianni Meccia urodził się w rodzinie muzyków. Z tego względu zaczął grać na gitarze, podjął też próby skomponowania kilku piosenek. W 1954 roku opuścił rodzinną Ferrarę i udał się do Rzymu, gdzie zamierzał robić karierę jako aktor wodewilowy. Plany te nie powiodły się, dlatego przez długi czas zadowalał się posadą w małych pismach, próbując też występów w radiu i na filmie; telewizja w ówczesnych Włoszech była w powijakach, mając w ofercie jeden kanał. W 1959 roku wystąpił programie Musichiere prowadzonym przez Mario Rivę. wykonywany wówczas utwór „Odio tutte le signore” („Nienawidzę wszystkich kobiet”) wzbudził ze względu na tekst falę kontrowersji, w następstwie których Meccia został usunięty telewizji. Również w 1959 roku Meccia nagrał swój debiutancki singiel „Jasmine” (Franco Migliacci–Gianni Meccia)/„I soldati delicati” (Gianni Meccia) wydany przez RCA Italiana. Przy okazji tego singla po raz pierwszy na gruncie włoskiej muzyki rozrywkowej pojawił się termin cantautore (śpiewający autor), którego użył Vincenzo Micocci w komentarzu na rewersie wydawnictwa&lt;ref name="Jasmine/I soldati delicati"&gt;&lt;/ref&gt;.
Lata 60. I późniejsze.
Niezrażony tym niepowodzeniem artysta postanowił zmienić swój styl, zachowując jednak ironiczny ton swoich piosenek i unikając przy tym słów obraźliwych. Skomponował oryginalny utwór, „Il barattolo” („Puszka do konserw”), którego tematem było serce nieszczęśliwie zakochanego, porównane do puszki do konserw, kopanej przez dzieci symulujące grę w piłki nożną; w warstwie muzycznej można było usłyszeć dźwięk toczącej się puszki. Innym ciekawym szczegółem związanym z tym utworem był fakt, iż zaaranżował go nieznany jeszcze kompozytor, który jednak wkrótce miał zyskać sławę – Ennio Morricone. Tematem kolejnego utworu, „Il pullover” był męski sweter, który zakochana dziewczyna podarowała swemu wybrankowi i który stał się symbolem miłości i więzi między mężczyzną a kobietą.
W 1961 roku Meccia zadebiutował na Festiwalu Piosenki Włoskiej w San Remo piosenką „Patatina”, napisaną razem z Franco Migliaccim i zaśpiewaną w parze z Wilmą De Angelis; piosenka nie zakwalifikowała się do finału, zyskała jednak dużą popularność dzięki transmisji radiowej. W 1962 roku Meccia napisał dla festiwalu piosenkę „Cose inutili” (wspólnie z Ugo Tognazzim), w 1967 „Ma piano” (wykonawcy: Nico Fidenco i Cher) oraz w 1975 „Adesso basti tu” (wykonawczyni: Gabriella Sanna).
Meccia pisał w tym czasie piosenki również dla innych wykonawców: „Folle banderuola” (dla Miny), „Alzo la vela” (dla Jenny Luny), „Primo sguardo” (dla Nilli Pizzi) czy „Così, a poco a poco” (dla Teddy'ego Reno). Jedyną piosenką jego autorstwa, która stała się sławna, również poza granicami Włoch, była „Il mondo” napisana wspólnie z przyjacielem Jimmy Fontaną dla Carlo Pesa. Jej tekst nawiązywał do zakończonej miłości, przeciwstawionej światu, którego wydarzenia toczą się w swoim rytmie.
W życiu muzycznym Mecci nastąpiły jeszcze dwa ważne wydarzenia. Pod koniec latach 60. założył firmę fonograficzną Pull, dzięki której powstał zespół Cugini di Campagna, znany z przeboju „Anima mia”. Utwór został przetłumaczony na język angielski i wykonany między innymi przez Franka Sinatrę.
Drugim wydarzeniem było stworzenie zespołu Superquattro, w skład którego weszło czterech piosenkarzy w zbliżonym wieku: sam Meccia oraz Jimmy Fontana, Nico Fidenco i Riccardo Del Turco. Ich występy w telewizji, odwołujące się do przeszłości, miały silne oddziaływanie nostalgiczne.
Meccia występował również za granicą. Spośród jego występów uwagę wzbudziły dwa. W Niemczech artyście postawiono wymóg śpiewania w języku niemieckim, z perfekcyjnym akcentem, co było dla niego kłopotliwe i omal nie zakończyło się zerwaniem kontraktu. W Japonii z kolei, gdzie artysta dał serię koncertów ze swoimi imiennikami, Giannim Morandim i Giannim Boncompagnim, przyjęcie było powściągliwe, w przeciwieństwie do entuzjastycznych scen, jakie miały miejsce w Europie i Stanach Zjednoczonych.
Dyskografia.
Gianni Meccia ma w dorobku nagraniowym 4 albumy, 5 kompilacji oraz blisko 30 singli i EP-ek.

</doc>
<doc id="1715948" url="https://pl.wikipedia.org/wiki?curid=1715948" title="GEP-NET">
GEP-NET



</doc>
<doc id="1715951" url="https://pl.wikipedia.org/wiki?curid=1715951" title="Montagne du Cheval Blanc">
Montagne du Cheval Blanc

Montagne du Cheval Blanc – masyw górski w Alpach Prowansalskich, części Alp Zachodnich. Leży w południowo-wschodniej Francji w regionie Prowansja-Alpy-Lazurowe Wybrzeże, przy granicy z Włochami, ok. 80 km na północny zachód od wybrzeża Morza Śródziemnego.
Zbudowany głównie z wapieni, długi na ok. 10 km grzbiet masywu w części południowej biegnie w osi północ-południe, natomiast w części północnej - w osi wschód - zachód. Jest pierwszym dużym masywem alpejskim, widocznym dla podróżnego jadącego w górę doliny Durance. Stoki w dolnych partiach porastają lasy. W górnych partiach występują rozległe hale, wykorzystywane jeszcze jako pastwiska dla owiec. Nazwa nawiązuje do widoku masywu, w którym jasne obszary hale kontrastują z ciemną zielenią lasów (fr. "cheval blanc" = biały koń). Najwyższy szczyt masywu nosi nazwę Cheval Blanc.
W końcu stycznia 1948 r. w masywie, w odstępie zaledwie 3 dni, wydarzyły się dwie katastrofy lotnicze samolotów C-47 Dakota i B-17, należących do US Army Air Forces. Jedynie z drugiej z nich uratowała się jedna osoba.
Masyw jest dość licznie odwiedzany przez turystów, dla których wyznakowano w nim kilka szlaków turystycznych.
W 2005 roku wybudowano na szczycie automatyczne obserwatorium astronomiczne.

</doc>
<doc id="1715952" url="https://pl.wikipedia.org/wiki?curid=1715952" title="Arkadiusz Wiereszko">
Arkadiusz Wiereszko

Arkadiusz Wiereszko (ur. 31 sierpnia 1967 w Dobrym Mieście) – polski piłkarz grający na pozycji napastnika.

</doc>
<doc id="1715954" url="https://pl.wikipedia.org/wiki?curid=1715954" title="Zespół pozornego nadmiaru mineralokortykosteroidów">
Zespół pozornego nadmiaru mineralokortykosteroidów



</doc>
<doc id="1715958" url="https://pl.wikipedia.org/wiki?curid=1715958" title="Juan Santiago">
Juan Santiago

Juan Santiago - piłkarz urugwajski, napastnik.
Jako piłkarz klubu Liverpool Montevideo wziął udział w turnieju Copa América 1945, gdzie Urugwaj zajął czwarte miejsce. Santiago zagrał tylko w meczu z Boliwią.

</doc>
<doc id="1715959" url="https://pl.wikipedia.org/wiki?curid=1715959" title="Operacja Lalgarh">
Operacja Lalgarh

Operacja Lalgarh – operacja prowadzona przez siły rządowe Zachodniego Bengalu, głównie wokół miasta Lalgarh leżącego 170 km od Kalkuty przeciwko działających tam bojówkom maoistowskim, które zorganizowały plemienny ruch PCAPA (Ludowy Ruch Przeciwko Okrucieństwu Policji). Operacja rozpoczęta 17 czerwca 2009 roku miała na celu przywróceniu ładu w stanie.
Wydarzenia poprzedzające operację.
2 listopada 2008 premier Bengalu Zachodniego Buddhadeb Bhattacharya oraz minister federalny ds. stali Ram Vilas Paswan i Jitin Prasad, podczas podróży po Bengalu wpadli na minę zdetonowaną przez maoistów. Ministrowie nie ucierpieli w incydencie, jednak sześciu policjantów ochraniających konwój odniosło rany . W komunikacie prasowym rebelianci przyznali się do przeprowadzenia wybuchu i dali wyraźnie do zrozumienia, że są przeciwni budowie fabryki stali na plemiennych terytoriach Bengalu. Mieszkańcy twierdzili, że miejscowa policja torturowała maoistów i surowo karała pod najmniejszym pretekstem. 
Wieczorem 4 listopada 2008 czterech chłopców wracających z gimnazjum zostało aresztowanych, ponieważ policja podejrzewała, że są maoistami. Wydarzenie to wywołało bunt przeciw policji mieszkańców maoistowskich rejonów Lalgarh, gdzie doszło do zatrzymania. Ludność maoistowska obległa wówczas posterunki policji, a także blokowała drogi drzewami, co doprowadziło do niedopuszczenia policji do patrolowania terenu. Utworzono wtedy antypolicyjny komitet PCAPA - Ludowy Ruch Przeciwko Okrucieństwu Policji. Komitet wysunął kilka żądań wobec policji m.in. uwolnienie osób niesłusznie aresztowanych. Niektóre postulaty komitetu zostały spełnione. Zwolnione zostały m.in. dzieci i kobiety. Maoiści nadal jednak twierdzili, że są pozbawiani podstawowych praw demokratycznych.
Ataki rebeliantów podczas wyborów parlamentarnych.
Na przełomie kwietnia i maja 2009 w Indiach odbyły się wybory parlamentarne. Podczas trwania wyborów uaktywnili się lewaccy maoistowscy rebelianci. Do pierwszych ataków doszło w rejonach plemiennych maoistów stanu Dźharkhand, podczas pierwszej tury głosowania - 16 kwietnia. Bojownicy zdetonowali minę, w trakcie gdy przejeżdżał autobusu z żołnierzami indyjskimi, po czym ostrzelali ich z moździerzy. Zginęło 7 żołnierzy i dwóch cywili. 
W stanie Bihar rebelianci zabili dwóch żołnierzy. 
Z kolei w stanie Ćhattisgarh wysadzono pojazd, którym poruszali się członkowie komisji wyborczej. Zginęło 5 pracowników. 
22 kwietnia podczas drugiej tury wyborów, grupa ok. 200 rebeliantów wkroczyła do pociągu na wschodzie Indii po czym siłą go przejęła. Do ataku doszło do na dworcu w miejscowości Ranchi. Ranchi jest stolicą prowincji Dźharkhand, która była uważany za bastion rebeliantów. Jednakże po 5 godzinach niewoli dla ok. 500 pasażerów, bojownicy ustąpili i uciekli. Według rebeliantów ustąpienie to "gest dobrej woli". Przed atakiem na pociąg, wysadzono w powietrze część torów i budynek miejscowej szkoły. W tym ataku nie odnotowano ofiar.
Operacja.
Na spotkaniu w Midnapore 17 czerwca 2009 rząd Bengalu Zachodniego poprosił o wsparcie centralnego rządu w walce przeciwko bojówkom maoistowskim. Na specjalnym spotkaniu zdecydowano się rozpocząć ofensywę przeciwko rebeliantom. Ostateczną decyzję wystosował premier Bengalu Zachodniego Buddhadeb Bhattacharya.
18 czerwca.
18 czerwca 2009 o godzinie 8:00 czasu indyjskiego (4:30 czasu polskiego) zdecydowano, że pierwszym celem operacji będzie Pirakata. O 16:00 (12:30 czasu polskiego) indyjskie oddziały CRPF oraz korpus policji przystąpiły do walk pod Pirakatą niedaleko Lalgarh. Maoiści na drogach ustawili powalone konary, tak by pojazdy policyjne nie mogły przejechać. Największy opór rebelianci postawili w wiosce Malida. Ok. 2000 cywilów, którzy znaleźli się w strefie walk, byli używani przez rebeliantów jako żywe tarcze. W walce oprócz broni palnej policja użyła gazu łzawiącego. Policja aresztowała kilku wieśniaków, którzy zapewnili schronienie rebeliantom. Usuwano także blokady drogowe. O 18:30 ofensywa rozprzestrzeniła się na miejscowości Bhimpur i Tirlakhali, jednak w nocy została zatrzymana przez wybuch bomby na drodze wojsk indyjskich pod Koima. Kilometr od Tirlakhali na polach ryżowych policja utworzyła obóz. Żołnierze którzy brali udział w działaniach w nocy, zostali zastąpieni przez rezerwy z obozu znajdującego się koło Pirkaty.
Pierwszego dnia walk zginęło co najmniej 10 żołnierzy Bengalu.
19 czerwca.
19 czerwca helikoptery zrzucały ulotki informacyjne, które ostrzegały mieszkańców przed rządową ofensywą i podawały jak się zachowywać podczas zagrożenia . Siły bezpieczeństwa posuwały się w kierunku Lalgarh z czterech kierunków: z obleganej Sarengi, wschodniego Goaltore, zachodniej drogi Jhargram-Dahijuri oraz południowej drogi Midnapur- Pirakata . Ponadto do Lalgarh wysłano trzy kompanie Straży Granicznej (BSF). 
Natomiast helikoptery indyjskich sił lotniczych patrolowały obszary na których znajdowali się maoiści.
O 13:00 wokół Bhimpur zaczął działać batalion COBRA składający się z 200 żołnierzy . 
Podczas oblężenia Sarengi aresztowano 15 maoistów . 
Tego dnia siły bezpieczeństwa usuwały barykady ustawiane na drogach do różnych miejscowości oraz rozbrajano miny, podłożone przez bojowników PCAPA. Pod wsią Tinboni rebelianci przeciwstawili silny opór wojsku zmierzającego na Lalgarh. O 17:00 grupa rebeliantów uciekła z miejsca potyczki, jednakże udało się schwytać 10 maoistów. Mimo walk ok. 3000 mieszkańców wsi wyszło na drogi i utrudniało operację wojsku skandując antypolicyjne hasła .
Po południu walki miały miejsce pod Malida, Tirlakhali, Pirrakhuli, Pinbani oraz na drodze między Pirakata i Bhimpur .
O godzinie 19:45 (16:15 czasu polskiego) pod Pirakatą wybuchła mina pod przejeżdżającym pojazdem. Ciężko rannych zostało dwóch policjantów . 
O godzinie 21:00 maoiści zaatakowali posterunek policji w Lalgarh. Z kolei w Ghatshila zatrzymano kilku rebeliantów uciekających ze stanu Dźharkhand .
20 czerwca.
Członek maoistów Koteswar Rao alias Kishenji powiedział w rozmowie telefonicznej, iż PCAPA jest skłonna do rozmów w przypadku wycofaniu się sił bezpieczeństwa i policji z rejonu Lalgarh. Ok. 5:00 rano czasu polskiego (7:30 indyjskiego) rozpoczęło się poszukiwanie rebeliantów w różnych budynkach. Nadal rozbrajano miny zakładane przez maoistów. Ok. 9:00 siły indyjskie odbiły posterunek w Lalgarh, zdobyty przez maoistów wieczorem 19 czerwca. O 13:45 policja została zaatakowana przez maoistów z broni palnej. Podczas ataku doszło do paniki wśród funkcjonariuszy. Wtedy wybuchła mina, która raniła 4 policjantów. O 15:00 zwiększone siły policyjne wróciły na miejsce pułapki przygotowanej przez rebeliantów i po ponad godzinnej strzelaninie, policja tym razem była górą.
21 czerwca.
Policja zatrzymała cztery osoby, które zakładały miny na drodze z Sarengi do Lalgarh. Około 35 000 mieszkańców Lalgarh uciekło do innych miejsc dla bezpieczeństwa. Wiele osób, które znajdowało się w obozie w Pirakacie skarżyło się na pobicia, a kobiety na molestowanie seksualne ze strony policjantów.
Do Lalgrah przybyli ministrowie stanu Sisir Adhikari oraz Mukul Roy. Na spotkaniu z wieśniakami obiecali pomoc.
22 czerwca.
Maoiści wezwali swoich zwolenników do wszczęcia protestów w pięciu stanach indyjskich: Bihar, Jharkhand, Bengal Zachodni, Orisa i Chhattisgarh. Miał to być znak niezadowolenia rebeliantów na zajęcie Lalgarh przez siły bezpieczeństwa. W wymienionych stanach siły bezpieczeństwa postawiono w stan najwyższej gotowości. Miasto Midnapore powracało do życia, na drogi wyjechały autobusy, jednak większość sklepów pozostała jeszcze zamknięta. Około północy czasu polskiego zawieszono kurs pociągu w rejonie Purulia, ponieważ stwierdzono podłożenie bomby na torach.

</doc>
<doc id="1715961" url="https://pl.wikipedia.org/wiki?curid=1715961" title="Nusnäs">
Nusnäs

Nusnäs – miejscowość w centralnej Szwecji, w regionie Dalarna, w gminie Mora. Położona na wschodnim brzegu jeziora Siljan, w odległości 10 km od miasta Mora.
Nusnäs jest znane na całym świecie jako jedyne miejsce wyrabiania konika z Dalarny .

</doc>
<doc id="1715963" url="https://pl.wikipedia.org/wiki?curid=1715963" title="Hapoel Ramat Gan">
Hapoel Ramat Gan

Moadon Kaduregel Hapoel Ramat Gan Giwatajjim () – izraelski klub piłkarski, mający siedzibę w mieście Ramat Gan.
Historia.
Klub został założony w 1927 roku. Od początku rozgrywek piłkarskich w niepodległym Izraelu występował w najwyższej lidze. W sezonie 1959/60 klub spadł do niższej ligi, jednak w 1963 powrócił. W sezonie 1963/64 zdobył pierwsze mistrzostwo, a dopiero w 2003 Puchar Izraela. W sezonie 1968/69 został zdegradowany do niższej ligi. W sezonach 1980/81, 1982/83 i 1989/90 klub występował w Liga Leumit, jednak nie utrzymywał się w niej i powracał do Liga Arcit. W końcu lat 90. XX wieku klub spadł do Liga Alef (3 poziom), a powrócił w sezonie 1999/2000. W sezonie 2003/04 klub ponownie został zdegradowany do trzeciej ligi. W sezonie 2006/2007 zdobył pierwsze miejsce i awans do Liga Leumit, a w sezonie 2008/09 awansował do Ligat ha’Al. Od sezonu 2011/2012, po spadku, zespół występuje na drugim poziomie rozgrywek piłkarskich w Izraelu - Liga Leumit.

</doc>
<doc id="1715964" url="https://pl.wikipedia.org/wiki?curid=1715964" title="Bożena Rybicka-Grzywaczewska">
Bożena Rybicka-Grzywaczewska

Bożena Rybicka-Grzywaczewska (ur. 10 września 1957 w Gdyni) – polska technolog żywienia, działaczka opozycji w okresie PRL i działaczka społeczna.
Życiorys.
Córka Stefana i Marii Rybickich. Absolwentka Technikum Gastronomicznego w Gdańsku z 1976 w zakresie technologii żywienia. Do 1980 pracowała m.in. w WSS Społem.
Od 1977 działała w organizacjach opozycyjnych, należąc do Ruchu Obrony Praw Człowieka i Obywatela. W 1979 była wśród sygnatariuszy deklaracji powołującej Ruch Młodej Polski. Współpracowała z Wydawnictwem im. Konstytucji 3 Maja, brała udział w organizacji nielegalnych manifestacji rocznicowych.
W sierpniu 1980 uczestniczyła w strajku w Stoczni Gdańskiej. Później zaangażowała się w działalność NSZZ „Solidarność”, została osobistą sekretarką przywódcy związku, Lecha Wałęsy. W 1981 brała udział w delegacji NSZZ „S” w czasie wizyty w Watykanie.
Po wprowadzeniu stanu wojennego pozostawała kilka miesięcy w ukryciu. Do 1984 prowadziła nieformalny sekretariat Lecha Wałęsy. Od 1984 przebywała na emigracji we Francji, gdzie współpracowała z wydawnictwami, a także organizowała Fundusz „SOS Pomoc Chorym w Polsce”. Do kraju wróciła w 1988, zakładała Stowarzyszenie Pomocy Osobom Autystycznym oraz Stowarzyszenie Wspólny Dom. W 1992 stanęła na czele Gdańskiej Fundacji Dobroczynności. W 2008 została przewodniczącą Gdańskiej Rady Seniorów (przy prezydencie miasta).
Odznaczona m.in. Krzyżem Komandorskim Orderu Odrodzenia Polski (2006) oraz Krzyżem Wolności i Solidarności (2016). Jest żoną Macieja Grzywaczewskiego, a także siostrą Arkadiusza, Mirosława i Sławomira Rybickich.

</doc>
<doc id="1715965" url="https://pl.wikipedia.org/wiki?curid=1715965" title="Nikołaj Iczenko">
Nikołaj Iczenko

Nikołaj Michajłowicz Iczenko (ros. Николай Михайлович Иценко, ur. 16 grudnia 1889 w Sofijiwce, zm. 14 stycznia 1954) – rosyjski lekarz neurolog.
Studiował w Petersburgu i na Uniwersytecie w Dorpacie. Od 1912 pracował w klinice chorób nerwowych i psychicznych w Rostowie nad Donem, od 1921 asystent, we 1923 otrzymał tytuł doktora medycyny. W 1925 opisał objawy zespołu, nazwanego później zespołem Cushinga.

</doc>
<doc id="1715968" url="https://pl.wikipedia.org/wiki?curid=1715968" title="IDL">
IDL



</doc>
<doc id="1715970" url="https://pl.wikipedia.org/wiki?curid=1715970" title="Marek Kuczma">
Marek Kuczma

Marek Kuczma (ur. 10 października 1935 w Katowicach, zm. 13 czerwca 1991 tamże) – polski matematyk; profesor.
Życiorys.
W 1956 r. ukończył studia matematyczne na Uniwersytecie Jagiellońskim. W 1961 r. uzyskał stopień doktora za dysertację pt. "O pewnym równaniu funkcyjnym pierwszego rzędu", którą wykonał pod kierunkiem prof. Stanisława Gołąba. Dwa lata później habilitował się na podstawie rozprawy "O równaniu Schrödera". W 1969 r. uzyskał tytuł profesora matematyki. Wypromował trzynaścioro doktorów nauk matematycznych, m.in. Karola Barona I Marka Cezarego Zduna. Autor trzech monografii matematycznych:
Uznawany za ojca polskiej szkoły równań funkcyjnych. Naukowiec i nauczyciel akademicki Uniwersytetu Śląskiego w Katowicach.
Pochowany jest na cmentarzu przy ul. Sienkiewicza w Katowicach.
Linki zewnętrzne.
Polskojęzyczne
Anglojęzyczne

</doc>
<doc id="1715972" url="https://pl.wikipedia.org/wiki?curid=1715972" title="Szyrwinta">
Szyrwinta

Szyrwinta (lit. "Širvinta") – rzeka na Litwie o długości 129 km, najdłuższy dopływ Świętej
Jest szesnastą pod względem długości rzeką na Litwie i ósmą wśród tych, które w całości znajdują się na litewskim terytorium.
Ma swoje źródła na wyżynach w pobliżu miasta Szyrwinty, przez które także przepływa. Płynie przez rejon szyrwincki, rejon wiłkomierski i rejon janowski. Do Świętej uchodzi w pobliżu miasta Wieprze.

</doc>
<doc id="1715973" url="https://pl.wikipedia.org/wiki?curid=1715973" title="Majagua (miasto)">
Majagua (miasto)

Majagua – miasto na Kubie, w prowincji Ciego de Ávila. W 2004 r. miasto to zamieszkiwało 26 617 osób.

</doc>
<doc id="1715976" url="https://pl.wikipedia.org/wiki?curid=1715976" title="Erich von Tschermak">
Erich von Tschermak



</doc>
<doc id="1715979" url="https://pl.wikipedia.org/wiki?curid=1715979" title="A9CAD">
A9CAD

A9CAD – program typu CAD/2D, służący do tworzenia dokumentacji projektowej w formacie *.dwg, m.in. do projektowania budynków.
Program dostępny jest w dwóch wersjach darmowej oraz w wersji płatnej PRO. Status wykorzystania licencyjnego wersji darmowej jest niejasny.
Program posiada klasyczny interfejs w postaci menu, pasków, wiersza poleceń oraz okna właściwości.
Wyposażony jest w dwa moduły do rysowania i podglądu z możliwością edycji projektów. Natywnym formatem plików programu są pliki DWG i DXF w wersji 2000/2001. W programie wbudowana jest konsola do wprowadzania wartości i parametrów. Można tworzyć i edytować: warstwy, bloki itp. Pozwala na proste modyfikacje projektów wykonanych w komercyjnym programie AutoCAD. Twórcą oprogramowania jest firma A9Tech.
Obsługiwane systemy.
A9CAD jest certyfikowany do pracy w rodzinie systemów operacyjnych Microsoft Windows. Wersja 2.2.1 obsługuje systemy operacyjne Windows 98, Windows Me, Windows 2000 i Windows XP. Chociaż system operacyjny Linux nie jest oficjalnie obsługiwany, program można pomyślnie uruchomić dzięki Wine.

</doc>
<doc id="1715980" url="https://pl.wikipedia.org/wiki?curid=1715980" title="Fotofosforylacja">
Fotofosforylacja



</doc>
<doc id="1715982" url="https://pl.wikipedia.org/wiki?curid=1715982" title="Sidney Highwood">
Sidney Highwood

Sidney William Highwood (ur. 30 grudnia 1896 w Marden, zm. 1975) – angielski as myśliwski z czasów I wojny światowej. Osiągnął 16 zwycięstw powietrznych. Należał do zaszczytnego grona Balloon Buster.
Sidney William Highwood urodził się w Marden w Kencie. Służbę w Royal Flying Corps rozpoczął w 1917 roku. 20 maja 1918 roku został skierowany do działającej na terytorium Francji eskadry myśliwskiej No. 84 Squadron RAF. Pierwsze zwycięstwo odniósł 8 sierpnia 1918 nad niemieckim samolotem Fokker D.VII. Latając na samolocie S.E.5a do końca wojny zestrzelił 7 samolotów oraz 9 balonów obserwacyjnych. Był dwukrotnie odznaczony Distinguished Flying Cross.

</doc>
<doc id="1715984" url="https://pl.wikipedia.org/wiki?curid=1715984" title="Primero de Enero">
Primero de Enero

Primero de Enero – miasto na Kubie, w prowincji Ciego de Ávila. W 2004 r. miasto to zamieszkiwało 27 813 osób.

</doc>
<doc id="1715986" url="https://pl.wikipedia.org/wiki?curid=1715986" title="Mistrzostwa Europy w Koszykówce Kobiet 2005">
Mistrzostwa Europy w Koszykówce Kobiet 2005

30. Mistrzostwa Europy w koszykówce kobiet odbyły się w dniach 2–11 września 2005 w Turcji. W turnieju wystąpiło 12 drużyn. W pierwszej fazie drużyny zostały podzielone na dwie grupy po sześć zespoły. Do ćwierćfinałów awansowały cztery najlepsze drużyny z każdej z grup.
Uczestniczki turnieju występowały w trzech miastach: Bursie, Izmirze oraz w Ankarze, gdzie odbyła się cała faza finałowa włącznie z finałem.

</doc>
<doc id="1715988" url="https://pl.wikipedia.org/wiki?curid=1715988" title="Skrajna Małołącka Turnia">
Skrajna Małołącka Turnia

Skrajna Małołącka Turnia (ok. 1830 m) – jedna z kilku turni w północno-zachodniej grani Małołączniaka w Tatrach Zachodnich. Jej bardzo niewybitny i trawiasty wierzchołek znajduje się pomiędzy dwoma również niewybitnymi przełączkami: Małołąckim Siodłem oddzielającym go od Kobylarzowej Kopki oraz Zagonnymi Wrótkami oddzielającymi go od turniczki Zagonny Ząb. W południowo-zachodnim kierunku odchodzą od jej wierzchołka dwie grzędy, tworzące obramowanie dla Kobylarzowego Zachodu, Szarego Żlebu i Kobylarzowego Żlebu.
Skrajna Małołącka Turnia jest z łatwością dostępna z Czerwonego Grzbietu. Ma jednak atrakcyjną dla taterników ścianę północno-wschodnią, obrywającą się do Wyżniego w Dolinie Małej Łąki. Od południowej strony ściana ta ograniczona jest Żlebem Pronobisa, od północnej dużą depresją opadającą z Zagonnych Wrótek. Ściana jest w większości skalista, są w niej przewieszone ścianki, liczne zachody, uskoki i płytko wcięte skalisto-trawiaste depresje. Kombinacja tych różnorodnych formacji skalnych daje możliwość pokonania ściany różnymi wariantami. Atrakcyjnym celem wspinaczkowym taterników był tutaj zwłaszcza lewy filar o wysokości około 250 m, opadający do środkowej części wielkiego żlebu Zagon. Pierwszego przejścia dokonali Janusz Bidziński i Andrzej Cynka 7 sierpnia 1980 r. Natrafili oni jednak na ślady wcześniejszego, nieopublikowanego przejścia (hak, luźne pętle). Swoje przejście tak opisywali: "Ze względu na dużą ilość ruchomych traw droga wymaga bardzo starannej asekuracji".
Od 1982 rejon ten jest zamknięty dla taterników, wspinaczka tutaj została przez Tatrzański Park Narodowy zakazana. Park konieczność ścisłej ochrony całego rejonu Wielkiej Turni uzasadnia tym, że jest to jedno z zaledwie pięciu miejsc w polskich Tatrach, w których kozice mogą spędzić zimę. Płoszone przez wspinaczy przenoszą się w inne rejony, gdzie giną w lawinach. Na Skrajnej Małołąckiej Turni stwierdzono też występowanie potrostka alpejskiego i traganka wytrzymałego – bardzo rzadkich roślin, w Polsce występujących tylko w Tatrach i to w nielicznych miejscach.

</doc>
<doc id="1715990" url="https://pl.wikipedia.org/wiki?curid=1715990" title="Wolf-Heinrich von Helldorf">
Wolf-Heinrich von Helldorf

Hrabia Wolf-Heinrich von Helldorf (niem. "Wolf-Heinrich Graf von Helldorf"), także "von Helldorff" (ur. 14 października 1896 w Merseburgu, zm. 15 sierpnia 1944 w Berlinie-Plötzensee) – niemiecki polityk, członek NSDAP, poseł do Reichstagu (1933–1944), prezydent berlińskiej policji (1935–1944), SA-Obergruppenführer, SS-Obergruppenführer (od 1936).
Od 1938 utrzymywał kontakty z konspiratorami z kręgu Friedricha Goerdelera. Za uczestnictwo w zamachu 20 lipca na Adolfa Hitlera został skazany na karę śmierci i stracony w 1944.
Życiorys.
Hr. Wolf-Heinrich von Helldorf był synem rotmistrza Ferdinanda von Helldorfa. Uczestniczył w I wojnie światowej, służąc od 1914 jako podchorąży. W 1915 awansował na stopień podporucznika.
Od 1918 należał do wielu organizacji paramilitarnych, tzw. Freikorps, m.in. do Freikorps Roßbach. W latach 1919–1920 był członkiem Związku Żołnierzy Frontowych Stahlhelm. W marcu 1920 brał udział w nieudanej próbie przewrotu monarchistycznego w Republice Weimarskiej, tzw. puczu Kappa-Lüttwitza, po czym w obliczu zarzutu o zabójstwo musiał uciekać z kraju – wyjechał do Włoch, gdzie pozostawał przez cztery lata.
Po powrocie do Niemiec von Helldorf pracował w rodzinnych dobrach rycerskich (niem. "Rittergut") (1921–1928) w Wohlmirstedt. W październiku 1920 ożenił się z Ingeborg von Wedel, z którą miał pięcioro dzieci. W 1923 pełnił funkcję dowódcy Związku Żołnierzy Frontowych Stahlhelm w regionie Unstruty. W 1924 wstąpił do NSDAP. W latach 1924–1928 oraz ponownie w latach 1932–1933 von Helldorf był członkiem saksońskiego sejmiku prowincjonalnego. Z początku z ramienia Narodowosocjalistycznej Partii Wolności (niem. "Nationalsozialistische Freiheitspartei", NSFP) na terenie Prus, a od 1925 reprezentując NSDAP. W 1932 von Helldorf został przewodniczącym frakcji NSDAP w sejmiku. W wyborach do Reichstagu 12 listopada 1933 zdobył mandat posła również z ramienia NSDAP.
W 1931 wstąpił do SA i został dowódcą SA w Berlinie. Na długo przed przejęciem władzy przez Hitlera, 12 września 1931, na który przypadało święto żydowskiego nowego roku Rosz ha-Szana, von Helldorf razem z Goebbelsem zorganizował antyżydowskie akcje w stolicy (niem. "Krawall am Kurfürstendamm"). Ok. 1000 SA-mannów skandowało hasła antyżydowskie, m.in. „Juda, verrecke“ (pol. giń Żydzie) i „Schlagt die Juden tot!“ (pol. zabijcie Żydów), lżąc i bijąc Żydów wychodzących z synagogi. Wieloosobowa grupa szturmowała położoną nieopodal kawiarnię "Cafe Reimann" przy Kurfürstendamm 25, wielu gości odniosło obrażenia. Von Helldorf wraz z Karlem Ernstem znajdowali się na miejscu zdarzenia i wydawali instrukcje. Von Helldorf miał nawet wydać rozkaz do szturmu. Zidentyfikowano 27 sprawców, w większości SA-mannów, których sąd skazał na karę od 9 do 21 miesięcy więzienia. Von Helldorf, po zatrzymaniu przez policję, został wypuszczony. Stawił się później dobrowolnie, by zeznawać na korzyść swoich podkomendnych. Został jednak zaaresztowany i czekał na wyrok sądu w trybie przyspieszonym (niem. "Schnellgericht"), który skazał właśnie jego szofera na 18 miesięcy więzienia. Po interwencji Göringa u kanclerza Rzeszy Heinricha Brüninga, von Helldorfa zamiast sędziów sądu działającego w trybie przyspieszonym sądził sąd ławniczy w Charlottenburgu. W zamian, na żądanie Brüninga, naziści powstrzymali się od demonstracji podczas wizyty francuskiego ministra w Berlinie. Von Helldorf został skazany na 6 miesięcy więzienia i grzywnę 100 Reichsmarek. Ze względu na zły stan zdrowia został natychmiast zwolniony. SA-mani złożyli apelację od wyroku. Goebbels zeznawał jako świadek. Kara więzienia dla Helldorfa, reprezentowanego przez Freislera i Franka, została anulowana – Helldorf musiał jedynie zapłacić grzywnę za ubliżanie Żydom.
W grudniu 1931 von Helldorf objął przywództwo SA w regionie Berlina-Brandenburgii – funkcję tę pełnił z krótką przerwą do 1933, a we wrześniu 1932 został jednym z pięciu SA-Obergruppenführerów. W 1933 został generałem SS na Berlin-Brandenburgię. W latach 1933–1935 piastował stanowisko prezydenta policji w Poczdamie, a od lipca 1935 w Berlinie. Pozostawał w bliskich kontaktach z Goebbelsem, gauleiterem Berlina i ministrem propagandy i oświecenia publicznego.
Długi.
W 1931 von Helldorf utracił dobra rycerskie. Jego bankructwo nie było spowodowane wyłącznie spadkiem cen na produkty rolne. Przyczyniły się do tego rozrzutny tryb życia oraz liczne długi. Von Helldorf zadłużył się u Erika Jana Hanussena, znanego żydowskiego jasnowidza. Na poczet jego długów karcianych, niespłaconych rachunków i nieopłaconego czynszu zajęto nawet część jego pensji jako prezydenta policji. Wielokrotnie von Helldorf otrzymywał nieoprocentowane pożyczki opiewające na znaczne sumy, które wypłacano mu z kasy partyjnej i których spłaty nie wymagano.
Pożar Reichstagu.
Według popierających tezę podpalenia Reichstagu przez jednostki SA (m.in. komunistów na wygnaniu, którzy w Paryżu w 1933 opublikowali tzw. Brunatną Księgę (niem. "Braunbuch über Reichstagsbrand und Hitler-Terror", w skrócie "Braunbuch") opartą na rzekomych zeznaniach Karla Ernsta), von Helldorf miał być bezpośrednio zaangażowany w organizację podpalenia parlamentu. Okoliczności pożaru do tej pory nie zostały wyjaśnione.
Antysemityzm.
Jako szef berlińskiej policji, von Helldorf był zwolennikiem zaostrzenia przepisów prawnych sankcjonujących prześladowania berlińskich Żydów. 2 czerwca 1938 Goebbels zanotował w swoim dzienniku: 
W lipcu 1938 von Helldorf wydał wytyczne odnośnie do postępowania ze sprawami żydowskimi (niem. "Richtlinien für die Behandlung von Judenangelegenheiten"), które w 76 punktach dokładnie określały szykana administracyjne. Goebbels pisał dalej: 
Od 1938 konfiskował paszporty Żydów berlińskich, których majątek przekraczał 300.000 marek, a którzy zamierzali wyemigrować. Za zwrot dokumentów wymuszał wysoką opłatę, średnio 250.000 marek – tzw. Helldorf-Spende.
Natomiast Hans-Otto Meissner uważał, że von Helldorf Także inni świadkowie potwierdzają skuteczne interwencje von Helldorfa w sprawach jego żydowskich przyjaciół. Jednak istnieją podstawy ku temu, by podejrzewać, że za swoje usługi von Helldorf pobierał wynagrodzenie.
W czasie nocy kryształowej Helldorf przebywał na urlopie. Według Giseviusa po swoim powrocie Helldorf miał 
Afera Blomberga-Fritscha.
W styczniu 1938 von Helldorf znalazł się w centrum wydarzeń związanych z tzw. aferą Blomberga-Fritscha. 12 stycznia 1938 marszałek polny (niem. "Feldmarschall") Werner von Blomberg – naczelny dowódca Wehrmachtu – poślubił młodszą o 28 lat stenotypistkę z podległego mu ministerstwa wojny, Ernę Gruhn. Świadkami na ślubie byli Hitler i Göring. Wkrótce po tym Gestapo odkryło, że pani von Blomberg była notowana przez policję berlińską za pozowanie do zdjęć pornograficznych i karana za prostytucję. Sprawa została przekazana von Helldorfowi, który przedsięwziął kroki, by potwierdzić tożsamość pani von Blomberg na podstawie otrzymanych zdjęć. O pomoc w identyfikacji poprosił generała Keitela, którego najstarszy syn ożenił się z córką von Blomberga w 1937. Ten jednak nie był w stanie dokonać weryfikacji. Von Blomberg był nieobecny. Keitel zasugerował, by zwrócić się o pomoc do Göringa. Ten rozpoznał małżonkę von Blomberga. Powiadomiony Hitler nakazał usunąć generała z armii i pozbawić go wszystkich tytułów wojskowych.
W kilka dni później usunięto również generała Wernera von Fritscha, członka Naczelnego Dowództwa Wehrmachtu (niem. "Oberkommando der Wehrmacht", OKW). Oskarżony o skłonności homoseksualne, von Fritsch został zmuszony do dymisji 4 lutego 1938. Hitler wykorzystał sytuację zamieszania do zastąpienia kilku generałów oraz ministrów osobami bardziej lojalnymi względem niego. W ten sposób przejął kontrolę nad Wehrmachtem. Wkrótce okazało się, że oskarżenia wobec von Fritscha były bezpodstawne, a honorowy sąd oficerów przebadał sprawę Blomberga-Fritscha, chociaż była ona prowadzona przez samego Göringa. Fritsch został oczyszczony z zarzutów 18 marca, jednak jego wizerunek pozostał nadszarpnięty. Von Helldorf, oburzony intrygami wobec Fritscha, udostępnił ważne dla sprawy dokumenty szefowi sztabu Abwehry Hansowi Osterowi, bliskiemu współpracownikowi Wilhelma Canarisa, spiskującym przeciwko Hitlerowi.
Kontakty z konspiracją antyhitlerowską.
Poprzez swojego podwładnego Fritza-Dietlofa Grafa von der Schulenburga (wiceszefa berlińskiej policji), z którym był zaprzyjaźniony, Helldorf miał kontakt z wysokimi oficerami Wehrmachtu.
W obliczu wojny nawiązał kontakty z Ludwigiem Beckiem i Erwinem von Witzlebenem. Później przekazał Hansowi von Dohnanyi tajne raporty Sicherheitsdienst – służby bezpieczeństwa SS, z opisem mordów masowych dokonywanych przez nazistów na terenie Polski. Von Helldorf miał również powiązania z Friedrichem Frommem oraz Friedrichem Olbrichtem.
W 1944 wielokrotnie spotykał się z Clausem von Stauffenbergiem, głównym organizatorem zamachu na Hitlera 20 lipca 1944.
Zamach 20 lipca.
Rola von Helldorfa.
Według Giseviusa, von Helldorf miał zapewnić neutralność berlińskiej policji podczas zamachu, a później poprzeć nowy rząd. Berlińska policja miała zaaresztować pozostających w Berlinie przywódców a także pomóc Wehrmachtowi w zajęciu stolicy.
Jednak postawa von Helldorfa w dniu zamachu może wydawać się dwuznaczna. Według Giseviusa von Helldorf miał poinformować wysłannika Olbrichta w godzinach porannych, że siły policji wejdą do akcji dopiero po zajęciu budynków rządowych przez Wehrmacht, co zdziwiło przedstawiciela Olbrichta, gdyż oddziały wojska miały jedynie obstawić budynki, a ich zajęcia miała dokonać policja. Rezerwa von Helldorfa wydawała się świadczyć o jego niechęci do wczesnego zaangażowania się w działania puczystów. O godz. 17 von Helldorf spotkał się z generałem Olbrichtem, który oświadczył, że Hitler zginął w zamachu, władzę wykonawczą przejął Wehrmacht, a policja objęta jest nadzorem Naczelnego Dowództwa Wehrmachtu. Podczas spotkania Beck poinformował von Helldorfa, że otoczenie Hitlera zaprzecza śmierci przywódcy, jednak pucz ma przebiegać tak jak zaplanowano. Von Helldorf nie wydał więc rozkazu do rozpoczęcia zaplanowanych aresztowań, czekając na instrukcje od generała Paula von Hase lub sztabu spiskowców "Wehrkreis". Przez cały czas utrzymywał siły policji w gotowości do podjęcia wyznaczonych im zadań. Ok. godz. 19.00 von Helldorf spotkał się z Giseviusem, do którego skarżył się na brak informacji o dalszym postępowaniu. Von Hase nie skontaktował się z nim, a informacje o tym, że Hitler przeżył zamach były już podawane przez radio.
Von Helldorfa aresztowano 24 lipca 1944.
Wyrok.
Za udział w zamachu na Hitlera von Helldorf został skazany przez Trybunał Ludowy (niem. "Volksgerichtshof") pod przewodnictwem Rolanda Freislera na karę śmierci, utratę praw obywatelskich i konfiskatę majątku.
Reakcja na zdradę von Helldorfa była bardzo gwałtowna. Goebbels skarżył się na niewdzięczność zdrajcy, którego wspierał i któremu przyznał z tajnej puli dobra obejmujące 500 mórg ziemi. Heinrich Himmler, w swojej mowie do gauleiterów z 1944, mówiąc o spiskowcach wymienił von Helldorfa na pierwszym miejscu: 
Również Hitler skarżył się, że spłacał długi Helldorfa cztero- lub pięciokrotnie, każdorazowo na sumę nie mniejszą niż 100.000 marek. Z rozkazu Hitlera Helldorf zmuszony był oglądać sceny śmierci trzech uczestników spisku zanim sam został powieszony jako ostatni. Kara śmierci została wykonana w więzieniu Plötzensee w Berlinie-Plötzensee.

</doc>
<doc id="1715993" url="https://pl.wikipedia.org/wiki?curid=1715993" title="Stanisław Falkowski (literaturoznawca)">
Stanisław Falkowski (literaturoznawca)

Stanisław Henryk Falkowski (ur. 4 sierpnia 1953) – polski literaturoznawca, pisarz, krytyk literacki, nauczyciel języka polskiego, doktor filologii polskiej.
Życiorys.
Absolwent VI Liceum Ogólnokształcącego im. Tadeusza Reytana w Warszawie (1972), uczeń Jerzego Ratajczyka (klasa maturalna), Jerzego Axera, Elżbiety Jakubczak, Anny Modrzejewskiej, Stanisława Makowskiego i Ireneusza Gugulskiego, któremu zadedykował książkę "Ciężkie norwidy, czyli subiektywny przewodnik po literaturze polskiej". Po ukończeniu procesu kształcenia m.in. wykładowca Uniwersytetu Warszawskiego (1978–1989). Nauczyciel języka polskiego w Dwujęzycznym Gimnazjum nr 59 i Liceum im. Tadeusza Reytana w Warszawie. Znawca twórczości Stefana Żeromskiego i Cypriana Kamila Norwida.
W latach 1976–1980 współpracował z opozycją demokratyczną w Polsce, m.in. z Elżbietą Regulską i Tomaszem Chlebowskim; powielał i kolportował prasę i literaturę niezależną.
Autor kilku książek na temat literatury polskiej, dwukrotny laureat nagrody Edukacja XXI (w 2000 wraz z Pawłem Stępniem). Prowadzi wykłady i dyskusje traktujące o historii literatury polskiej.

</doc>
<doc id="1715994" url="https://pl.wikipedia.org/wiki?curid=1715994" title="Hera z Samos">
Hera z Samos

Hera z Samos, Hera Cheramyesa – marmurowa rzeźba grecka z okresu archaicznego, datowana na około 560 p.n.e. Znajduje się w zbiorach Luwru.
Rzeźba została odnaleziona około 1875 roku przez mieszkańca Samos niedaleko północno-wschodniego narożnika świątyni Hery i zakupiona następnie do kolekcji paryskiego Luwru przez Paula Girarda. Wykonana przez anonimowego artystę, została wystawiona ku czci bogini przez niejakiego Cheramyesa, o czym zaświadcza wyryta na jej powierzchni inskrypcja o treści „Cheramyes dedykował mnie Herze jako ofiarę”. Przypuszczalnie stanowiła część większej grupy rzeźbiarskiej.
Mierząca 1,92 m wysokości rzeźba jest jednym z lepszych przykładów archaicznej rzeźby typu jońskiego. Przedstawia stojącą postać kobiecą odzianą w ukośny himation, chiton oraz welon. Nie zachowała się głowa oraz przyciśnięta do piersi lewa ręka, która najprawdopodobniej trzymała jakiś przedmiot. Prawa ręka opuszczona jest wzdłuż ciała. Artysta starannie oddał fałdy szat oraz uwypuklił zarysy piersi i pośladków. Górną część posągu oddziela od dolnej wyraźnie zarysowana talia, podkreślona dodatkowo wystającym spod ubioru paskiem. U spodu znajduje się okrągła baza, sugerująca, że pierwotnie rzeźba ustawiona była na kolumnie. Zbliżająca się do cylindrycznej forma i hieratyczność postaci przypomina rzeźby mezopotamskie, wskazując na orientalne wpływy artystyczne.

</doc>
<doc id="1715997" url="https://pl.wikipedia.org/wiki?curid=1715997" title="Hapoel Beer Szewa">
Hapoel Beer Szewa

Amutat Hapoel Beer Szewa () – izraelski klub piłkarski, mający siedzibę w mieście Beer Szewa.
Historia.
Klub został założony w 1949 roku. W 1965 debiutował w najwyższej lidze. W sezonie 1969/70 klub spadł do Liga Alef, ale po sezonie nieobecności powrócił. W sezonie 1974/75 zdobył pierwsze mistrzostwo, a dopiero w 1997 Puchar Izraela. W sezonie 2004/05 został zdegradowany do Liga Leumit. W 2007 były właściciel Eli Zino sprzedał klub Alonie Barkat, a w sezonie 2008/09 zespół awansował do Premier Ligi.

</doc>
<doc id="1715999" url="https://pl.wikipedia.org/wiki?curid=1715999" title="Dudley (Georgia)">
Dudley (Georgia)

Dudley – miasto w stanie Georgia, w hrabstwie Laurens. W 2000 r. miasto to zamieszkiwało 447 osób.

</doc>
<doc id="1716001" url="https://pl.wikipedia.org/wiki?curid=1716001" title="Przychody operacyjne">
Przychody operacyjne

Przychody operacyjne – przychody związane z prowadzeniem przez jednostkę gospodarczą działalności operacyjnej. Przychody te prezentowane są w dwóch częściach rachunku zysków i strat: w części pierwszej znajdują się przychody związane z podstawową działalnością operacyjną jednostki, tj. dla której jednostka została stworzona, np. sprzedaż towarów i produktów. Druga część rachunku zysków i strat prezentuje przychody pośrednio związane z działalnością operacyjną (tzw. pozostałe przychody operacyjne), np. wynikające ze sprzedaży zbędnych środków trwałych.
Oprócz przychodów operacyjnych, sumę przychodów podmiotu gospodarczego tworzą takie kategorie rachunku zysków i strat, jak przychody finansowe (związane z działalnością inwestycyjną i finansową) oraz zyski nadzwyczajne (związane ze zdarzeniami losowymi).

</doc>
<doc id="1716003" url="https://pl.wikipedia.org/wiki?curid=1716003" title="Parki dinozaurów w Polsce">
Parki dinozaurów w Polsce

Park dinozaurów – plenerowy park tematyczny, w którym prezentowane są naturalnej wielkości modele (rekonstrukcje) dinozaurów, w tym także ruchome. Niektóre z parków usytuowane są na terenach wykopalisk paleontologicznych (Krasiejów, Bałtów), inne zaś są częścią większych kompleksów rozrywkowych (Ochaby) lub ogrodów zoologicznych (Dolina Dinozaurów w Śląskim Ogrodzie Zoologicznym). Przy niektórych znajdują się muzea, prezentujące eksponaty geologiczne (skamieniałości, minerały).

</doc>
<doc id="1716010" url="https://pl.wikipedia.org/wiki?curid=1716010" title="Blue bloater">
Blue bloater



</doc>
<doc id="1716011" url="https://pl.wikipedia.org/wiki?curid=1716011" title="Trybologia">
Trybologia



</doc>
<doc id="1716012" url="https://pl.wikipedia.org/wiki?curid=1716012" title="Rzeki w Mołdawii">
Rzeki w Mołdawii

Rzeki na terenie Mołdawii należą do zlewiska Morza Czarnego, głównymi są Dniestr i Prut, które wyznaczają także granice państwa, odpowiednio z nieuznawaną międzynarodowo Republiką Naddniestrza i Rumunią.
Rzeki według długości.
Najdłuższą rzeką w Mołdawii jest Dniestr, najdłuższy odcinek w granicach kraju posiada Prut, zaś Reut jest najdłuższą rzeką w całości położoną w Mołdawii.

</doc>
<doc id="1716014" url="https://pl.wikipedia.org/wiki?curid=1716014" title="Dudley (Massachusetts)">
Dudley (Massachusetts)

Dudley – miejscowość w stanie Massachusetts, w hrabstwie Worcester.
Demografia.
46% mieszkańców jest urodzonych w Polsce, oraz około 25,3% mieszkańców deklaruje polskie pochodzenie.

</doc>
<doc id="1716015" url="https://pl.wikipedia.org/wiki?curid=1716015" title="Pink puffer">
Pink puffer



</doc>
<doc id="1716016" url="https://pl.wikipedia.org/wiki?curid=1716016" title="Hapoel Ra’ananna">
Hapoel Ra’ananna

Hapoel Ra’ananna (hebr. עמותת הפועל רעננה מחלקת כדורגל, "Amutat Hapoel Ra’ananna Mahleket Kaduregel") – izraelski klub piłkarski, mający siedzibę w mieście Ra’ananna.
Historia.
Klub został założony w 1972 roku, chociaż wcześniej w latach 50. i 60. XX wieku istniał klub pod nazwą Hapoel Ra’ananna, który występował w sezonie 1951/52 w Liga Bet (wtedy drugi poziom rozgrywek piłkarskich). Do lat 90. XX wieku klub występował w Liga Gimel (najniższy poziom). W 1997 klub awansował do Liga Bet, a następnego sezonu do Liga Alef. W sezonie 1998/99 klub zdobył awans do Liga Arcit, w sezonie 2000/2001 awans do Liga Leumit, a w sezonie 2008/09 awansował do Ligat ha’Al.

</doc>
<doc id="1716018" url="https://pl.wikipedia.org/wiki?curid=1716018" title="Pustyniogwan">
Pustyniogwan

Pustyniogwan, legwan brązowy, legwan pustynny ("Dipsosaurus dorsalis") – gatunek jednej z najpospolitszych jaszczurek na pustyniach: Sonora i Mojave w południowo-zachodniej części Stanów Zjednoczonych i w północno-zachodnim Meksyku. Występuje także na kilku wyspach Zatoki Kalifornijskiej.
Taksonomia.
Gatunek został pierwotnie opisany w "Catalog of North American Reptiles" Spencera Fullertona Birda i Charlesa Frédérica Girarda w 1853. Edward Hallowell przeklasyfikował "Crotaphytus dorsalis", dwa lata później, pod nazwę "Dipsosaurus dorsalis". Nazwa rodzaju pochodzi od kombinacji dwóch greckich słów – "Dipsa"(δίψα) ("spragniona") i "sauros"(σαῦρος) ("jaszczurka"). Drugi człon nazwy naukowej – "dorsalis" pochodzi od łacińskiego słowa "dorsum", oznaczającego "plecy", co odnosi się do rzędu powiększonych łusek na środku grzbietu jaszczurki. 
Morfologia.
Pustyniogwan osiąga średnią wielkość w porównaniu z innymi przedstawicielami rodziny legwanowatych. Dorasta do 40 cm (razem z ogonem). Ubarwienie matowoszare z jasnobrązowym, siatkowanym wzorem na grzbiecie. Przy tylnych nogach, wzór zamienia się w pasy, przebiegające przez cały ogon, który jest zwykle około jeden i pół raza dłuższy niż reszta ciała. Podbrzusze jest jasne. W czasie sezonu rozrodczego u obu płci boki stają się różowawe.
Środowisko.
Preferowany habitat często pokrywa się z obszarami na których występuje roślina "Larrea tridentata" – to przeważnie suche, piaszczyste obszary porośnięte zaroślami. Mogą być także znajdowane w pobliżu skalistych koryt rzecznych. W południowej części środowiska, na którym występuje, jaszczurka zamieszkuje obszary wysuszonego, podzwrotnikowego buszu oraz tropikalne lasy liściaste.
Pustyniogwany wytrzymują wysokie temperatury, dlatego wychodzą na powierzchnię, podczas gdy inne jaszczurki kryją się w norach. Często w celach obronnych wspinają się na krzewy. Nory zazwyczaj są kopane we wzgórkach piasku, który gromadzi się w pobliżu krzaków, takich jak "Larrea tridentata". Mogą używać gotowych nor lisów długouchych i żółwi "Gopherus agassizii".
Pożywienie i rozród.
Jaszczurki te rozmnażają się wczesną wiosną. Uważa się, że raz w roku, składają od trzech do ośmiu jaj. Młode wykluwają się koło września.
Pustyniogwany są głównie zwierzętami roślinożernymi, żywią się pąkami, owocami i liśćmi wielu roślin – zarówno jednorocznych, jak i wieloletnich. Jednym z ich ulubionych pokarmów są żółte kwiaty "Larrea tridentata". Czasami jedzą owady, kał (ssaków i jaszczurek) oraz padlinę.
Drapieżniki polujące na jaszczurki, bądź zjadające ich jaja to: ptaki drapieżne, lisy, szczury, łasice, niektóre węże i ludzie.

</doc>
<doc id="1716021" url="https://pl.wikipedia.org/wiki?curid=1716021" title="Dipsosaurus dorsalis">
Dipsosaurus dorsalis



</doc>
<doc id="1716022" url="https://pl.wikipedia.org/wiki?curid=1716022" title="Aristide Bancé">
Aristide Bancé

Aristide Bancé (ur. 19 września 1984 w Abidżanie) – burkiński piłkarz występujący na pozycji napastnika w Al-Masry.
Kariera klubowa.
Bancé urodził się w Wybrzeżu Kości Słoniowej, ale jako dziecko emigrował z rodzicami do Burkina Faso. Karierę piłkarską rozpoczynał jednak w Wybrzeżu Kości Słoniowej. Jako junior grał tam w klubach Stade d’Abidjan, RFC Daoukro oraz Athlétic Adjamé. W 2002 roku wrócił do Burkina Faso, gdzie został zawodnikiem Santos Wagadugu. W 2003 roku przeszedł do belgijskiego KSC Lokeren. W Jupiler League zadebiutował 1 sierpnia 2003 w wygranym 2:1 meczu z Germinalem Beerschot. W Lokeren grał przez trzy sezony.
Latem 2006 przeniósł się do ukraińskiego Metałurhu Donieck. Od czasu debiutu pełnił tam rolę rezerwowego. W sezonie 2006/2007 zagrał tam w 12 ligowych meczach i zdobył w nich 2 bramki. W sezonie 2007/2008 przebywał na wypożyczeniach w belgijskim Germinalu Beerschot oraz niemieckim Kickers Offenbach. Po zakończeniu tamtego sezonu odszedł z Metałurha.
Podpisał kontrakt z niemieckim 1. FSV Mainz 05, grającym w 2. Bundeslidze. Pierwszy ligowy występ w barwach Mainz zanotował 29 sierpnia 2008 przeciwko VfL Osnabrück (4:2). W tamtym meczu strzelił dwa gole. W sezonie 2008/2009 zajął z klubem 2. miejsce w lidze i awansował z nim do Bundesligi. W 2010 roku odszedł do Al-Ahli Dubaj. W 2011 roku został piłkarzem katarskiego Umm-Salal SC.
Latem 2012 roku został piłkarzem FC Augsburg. W 2013 roku wypożyczono go do klubu Fortuna Düsseldorf. Następnie grał w takich klubach jak: HJK Helsinki, Irtysz Pawłodar i Chippa United. W 2016 trafił do Riga FC.
Kariera reprezentacyjna.
Bancé jest reprezentantem Burkina Faso. W drużynie narodowej zadebiutował w 2003 roku. Był uczestnikiem eliminacji Mistrzostw Świata 2006, jednak jego reprezentacja nie awansowała na ten turniej. Wystąpił ze swoją reprezentacją w Pucharze Narodów Afryki 2013, a w półfinale strzelił bramkę która wyrównała wynik spotkania z Ghaną. Po serii rzutów karnych jego zespół awansował do finału, a Bancé strzelił jedną z bramek.

</doc>
<doc id="1716023" url="https://pl.wikipedia.org/wiki?curid=1716023" title="Aristide Bance">
Aristide Bance



</doc>
<doc id="1716025" url="https://pl.wikipedia.org/wiki?curid=1716025" title="Dipsosaurus">
Dipsosaurus

Dipsosaurus – rodzaj zauropsyda z rodziny legwanowatych (Iguanidae).
Zasięg występowania.
Rodzaj obejmuje gatunki występujące w Stanach Zjednoczonych (południowo-wschodnia Kalifornia, południowa Nevada, zachodnia Arizona i południowo-zachodnie Utah) i Meksyku (Kalifornia Dolna, zachodnia Sonora i północno-zachodnia Sinaloa).
Systematyka.
Etymologia.
"Dipsosaurus": "dipsa" „pragnienie”; σαυρος "sauros" „jaszczurka”.
Podział systematyczny.
Do rodzaju należą następujące gatunki:

</doc>
<doc id="1716031" url="https://pl.wikipedia.org/wiki?curid=1716031" title="Jupiler League">
Jupiler League



</doc>
<doc id="1716033" url="https://pl.wikipedia.org/wiki?curid=1716033" title="GeForce GTS 250">
GeForce GTS 250



</doc>
<doc id="1716034" url="https://pl.wikipedia.org/wiki?curid=1716034" title="Bordereau">
Bordereau

Bordereau – pomocniczy dokument stosowany w transporcie kolejowym i samochodowym, przy organizacji przesyłek zbiorowych.
Jest wystawiany przez spedytora nadawczego i przesyłany do spedytora odbiorczego, który na jego podstawie może dokonać rozformowania przesyłki i wysyłać poszczególne partie ładunkowe do finalnych odbiorców. Zawiera także zestawienie ładunków tworzących daną przesyłkę zbiorczą oraz nazwy nadawców i odbiorców.

</doc>
<doc id="1716035" url="https://pl.wikipedia.org/wiki?curid=1716035" title="Instrukcja wysyłkowa">
Instrukcja wysyłkowa

Instrukcja wysyłkowa – dokument przygotowywany przez spedytora po otrzymaniu i przyjęciu zlecenia spedycyjnego. 
Instrukcja wysyłkowa jest przeznaczona dla dostawcy i zawiera konkretne informacje na temat przygotowania towaru do wysyłki, zawierania umów z przewoźnikami krajowymi, doboru najkorzystniejszej trasy przewozu do portu lub stacji granicznej itp. Do instrukcji wysyłkowej bywa dołączony wzorcowy list przewozowy oraz wzór zgłoszenia celnego. Dostawca pokrywa wszelkie szkody, jakie mogą wyniknąć z nieprzestrzegania wymogów instrukcji, pod rygorem ewentualnych dodatkowych kosztów wynikłych na skutek niewykonania poleceń spedytora.

</doc>
<doc id="1716036" url="https://pl.wikipedia.org/wiki?curid=1716036" title="Wilhelm Topinek">
Wilhelm Topinek

Wilhelm Topinek (ur. 16 stycznia 1880 w Kętach, zm. ?) – polski działacz socjalistyczny i związkowy, poseł na Sejm II kadencji w II RP.
Życiorys.
Urodził się 16 stycznia 1880 w Kętach jako syn Józefa. Ukończył sześć klas wydziałowych i szkołę przemysłową. Pracował jako robotnik (tokarz-metalowiec). Był zatrudniony w Sanoku, a następnie w Krakowie. Członek Polskiej Partii Socjalno-Demokratycznej Galicji i Śląska Cieszyńskiego. Od 1908 członek jej Komitetu Wykonawczego. Został prezesem zarządu Związku Metalowców w sanockiej Fabryce Wagonów. Od 1905 krajowy sekretarz Związku Metalowców w Krakowie. 
Od października 1918 był przedstawicielem PPSD w Polskiej Komisji Likwidacyjnej, stanowiącej pierwszą polską władzę na terenie Galicji. W sanockim zakładzie stanął na czele strajku trwającego od 6 czerwca do 25 lipca 1919 Fabryce Wagonów.
Od 1919 należał do zjednoczonej Polskiej Partii Socjalistycznej, był członkiem Rady Naczelnej. Od 1928 do 1934 wiceprzewodniczący, a od 1934 do 9 maja 1937 przewodniczący RN PPS, od lutego 1937 członek władz partii, od 9 maja 1937 członek Centralnego Komitetu Wykonawczego PPS.
Członek Centralnego Komitetu Wykonawczego od 1937 do 1939. Od 1920 sekretarz generalny, od 1927 członek egzekutywy, a od 1937 wiceprzewodniczący, a od 23 marca 1939 (po objęciu przez Jana Kwapińskiego urzędu prezydenta Łodzi) przewodniczący Komisji Centralnej Klasowych Związków Zawodowych.
4 marca 1928 został wybrany posłem na Sejm II kadencji (1928–1930). Należał do klubu Związek Parlamentarny Polskich Socjalistów. Sekretarz Związku Zawodowego Metalowców i członek władz krajowych od 1919 do 1939. Był jednym z polskich delegatów na Nadzwyczajne Kongresy Międzynarodowej Federacji Związków Zawodowych: III w 1923, IV w 1927, V w 1930.
Na początku XX wieku zamieszkiwał w podsanockiej Posadzie Olchowskiej. 29 września 1906 poślubił w Sanoku Walerię Konieczną z Posady Olchowskiej (ur. 1879). Później w Sanoku jego domem prywatnym była do końca lat 30. tzw. Willa „Pod Topolami”, przy ówczesnej ul. Zielonej 23, należąca do jego żony (obecnie Dom Harcerza w Sanoku). W Warszawie zamieszkiwał przy ulicy Leszno 53.
We wrześniu 1939 uczestniczył w obronie Warszawy, prowadził sekcję techniczną w ramach Robotniczego Komitetu Pomocy Społecznej, powstałego z inicjatywy PPS. Członek Robotniczego Komitetu Pomocy Społecznej i jeden z organizatorów Robotniczych Brygad Obrony Warszawy. Członek Komitetu Obywatelskiego przy Dowództwie Obrony Warszawy. Według jednego ze źródeł został ciężko ranny w swoim mieszkaniu na ul. Oboźnej, zginął w trakcie bombardowania, gdy przenoszono go do szpitala Także inne zrodło wskazało datę śmierci we wrześniu 1939. Według doniesienia prasowego z 4 października 1939 w tym czasie jako przedstawiciel związków robotniczych był członkiem Komitetu Obywatelskiego, obradującego nad najważniejszymi sprawami życia Warszawy po jej kapitulacji.

</doc>
<doc id="1716038" url="https://pl.wikipedia.org/wiki?curid=1716038" title="Wasilij Obrazcow">
Wasilij Obrazcow

Wasilij Parmienowicz Obrazcow (ros. Василий Парменович Образцов, ur. 1 stycznia / 13 stycznia 1849 w Griazowcu, zm. 14 grudnia 1920 w Kijowie) – rosyjski lekarz. Ukończył studia na Akademii Medyko-Chirurgicznej w Sankt Petersburgu. Przypisuje mu się opisanie obrazu klinicznego zawału mięśnia sercowego.

</doc>
<doc id="1716039" url="https://pl.wikipedia.org/wiki?curid=1716039" title="Jadwiga Szayer">
Jadwiga Szayer



</doc>
<doc id="1716042" url="https://pl.wikipedia.org/wiki?curid=1716042" title="Maccabi Ahi Nazaret">
Maccabi Ahi Nazaret

Maccabi Ahi Nazaret (hebr. מועדון כדורגל מכבי אחי נצרת, "Moadon Kaduregel Maccabi Ahi Natzrat") – izraelski klub piłkarski, mający siedzibę w mieście Nazaret.
Historia.
Klub został założony w 1967 roku. Do 1975 klub występował w Liga Gimel (najniższy poziom). W 1998 klub awansował do Liga Arcit. W sezonie 2002/2003 klub zajął pierwsze miejsce w Liga Leumit i awansował do Premier Ligi, jednak nie utrzymał się w niej i spadł. W sezonie 2004/05 spadł do trzeciej ligi, ale w następnym 2005/06 powrócił do drugiej ligi, a w sezonie 2008/09 zdobył awans do Premier Ligi.

</doc>
<doc id="1716046" url="https://pl.wikipedia.org/wiki?curid=1716046" title="OpenVZ">
OpenVZ

OpenVZ – otwarta platforma wirtualizacji systemu operacyjnego dla Linuksa. Pozwala niezależnie od siebie uruchomić kilka systemów wirtualnych (VPS), używających wspólnego jądra z 
hipernadzorcą. Mogą to być na przykład różne dystrybucje, środowiska testowe czy serwery dzierżawione. Każde z tych środowisk wirtualnych może być zarządzane zupełnie osobno, tak jakby było fizycznym serwerem. Ograniczeniem jest brak możliwości zmiany jądra, gdyż jest ono wspólne. Systemy wirtualne posiadają osobne, wzajemnie niezależne (fizyczne albo wirtualne) pamięć operacyjną, systemy plików, użytkowników (również "root") i grupy, urządzenia i zarządzanie siecią (np. adres IP, zaporę sieciową), drzewa procesów i komunikację międzyprocesową. Zarządzanie środowiskami wirtualnymi pozwala na zmiany "w locie" ilości dostępnej pamięci czy zasad przydziału czasu procesora. Umożliwia również hibernację całego środowiska wirtualnego do pliku dyskowego i odtworzenie go na innym serwerze OpenVZ, co pozwala na migrację na żywo między fizycznymi maszynami, postrzeganą od strony klienta jak krótkotrwały przestój, gdyż zachowywany jest nawet stan otwartych połączeń sieciowych.
Ograniczenia.
Domyślnie OpenVZ ogranicza dostęp systemów wirtualnych do rzeczywistych urządzeń (dzięki czemu kontener jest niezależny od sprzętu). 
Administrator OpenVZ może zezwolić na dostęp różnych kontenerów do fizycznych urządzeń takich jak dyski twarde albo partycje, porty USB, urządzenia PCI lub fizyczne karty sieciowe.
Stabilna wersja OpenVZ jest oparta na zmodyfikowanym jądrze w wersji 2.6.32, pochodzącym z dystrybucji Red Hat Enterprise Linux 6.
OpenVZ jest podstawą dla komercyjnego oprogramowania Virtuozzo, dostarczanego przez firmę Parallels. Parallels pomaga i sponsoruje projekt OpenVZ, ale nie daje komercyjnego wsparcia jego użytkownikom.

</doc>
<doc id="1716048" url="https://pl.wikipedia.org/wiki?curid=1716048" title="Maria Czerkawska">
Maria Czerkawska

Maria Czerkawska Mauthner, także Maryla (ur. 27 listopada 1881 w Bezmiechowej Górnej, zm. 2 listopada 1973 w Krakowie) – polska poetka, nowelistka, autorka książek dla dzieci.
Życiorys.
Urodziła się w zubożałej rodzinie szlacheckiej. Odebrała wykształcenie domowe, następnie – jako wolna słuchaczka wysłuchała dwa semestry wykładów polonistyki na Uniwersytecie Jagiellońskim. W 1916 r. wyszła za mąż za chemika Gustawa Mauthnera. Do wybuchu II wojny światowej z małymi przerwami mieszkała w rodzinnej wsi, zajmując się gospodarstwem domowym, pszczelarstwem i ziołolecznictwem. Resztę życia spędziła w Krakowie. W 1957, w wyniku potrącenia przez cyklistę została okulawiona, do śmierci przykuta do inwalidzkiego wózka. Dodatkowo przez kilka ostatnich lat życia cierpiała na kataraktę i nie mogła pisać.
Dzięki pomocy krytyka literackiego Wilhelma Feldmana jej wiersze zaczęły się ukazywać w czasopismach: „Krytyka”, „Tygodnik Ilustrowany”, „Słowo Polskie”, „Przegląd”, „Nasz Kraj”, „Sfinks”, „Biesiada Literacka” i in. Nieco później pojawiały się kolejne tomiki jej poezji, które wzbudzały dość żywe i w większości pozytywne reakcje krytyków. Tworzyła – w wiejskiej ciszy i pełnym osamotnieniu – symboliczne liryki refleksyjne i krajobrazowe, poświęcone bieszczadzkiej przyrodzie i ludziom w niej żyjącym. Nie była związana z żadną grupą literacką ani nie uczestniczyła w tworzeniu żadnych prądów literackich. W okresie krakowskim współpracowała z prasą dziecięcą. Należała do oddziału krakowskiego Związku Literatów Polskich. Została określona "nestorką polskich poetów".
Zmarła 2 listopada 1973 w Krakowie. Została pochowana na tamtejszym Cmentarzu Salwatorskim 5 listopada 1973.
Twórczość.
Wydane tomiki: "Poezye" (wiersze (1908), "Z listów do niego" (nowele) (1912), "Poezje z 1914-1915 roku" (wiersze) (1915), "Zielony cień" (1928), "Sieci na wietrze" (1931), "Ludzie i liście" (1935), "Malowanką na szkle" (1939), "Zwierząt naszych gromadka" (1945), "Przyjaciele" (1947), "Nasza szkolna gromada plany sobie uklada" (1950), "U nas na wsi" (1953), "Wiersze wybrane" (1956), "Czerwony kogucik" (1956), "Skrzeczała raz sójka w borze" (1956), "Kto się śmieje" (1959), "Żółte chodaczki" (1964), "W czas pogody" (1966), "U starej wierzby" (1968), "W lesie biało" (1968), "czerwona piłeczka" (1971). Na rok przed śmiercią poetki ukazała się w Wydawnictwie Literackim w Krakowie obszerna (260 s.) antologia jej wierszy pt. "Jałowcowe żniwa" w wyborze i ze wstępem Jerzego Kwiatkowskiego.

</doc>
<doc id="1716051" url="https://pl.wikipedia.org/wiki?curid=1716051" title="Raúl Sarro">
Raúl Sarro

Raúl Sarro Álvarez - piłkarz urugwajski, pomocnik, napastnik.
Jako piłkarz klubu Defensor Sporting wziął udział w turnieju Copa América 1945, gdzie Urugwaj zajął czwarte miejsce. Sarro zagrał w czterech meczach - z Brazylią (tylko w drugiej połowie - w przerwie zmienił José Garcíę), Boliwią, Chile i Argentyną.
Nadal jako gracz klubu Defensor wziął udział w turnieju Copa América 1947, gdzie Urugwaj zajął trzecie miejsce. Sarro zagrał w sześciu meczach - z Kolumbią (w 50 munucie zmienił go Juan Riephoff), Chile (tylko w pierwszej połowie, w której zdobył gola - w przerwie meczu zmienił go Riephoff), Paragwajem, Ekwadorem (zdobył 1 bramkę), Peru i Argentyną (tylko w pierwszej połowie - w przerwie zmienił go Riephoff).
W lidze urugwajskiej Sarro dwukrotnie był najlepszym strzelcem klubu Defensor - w 1947 roku jako zdobywca 12 bramek i w 1948 roku jako strzelec 7 bramek.
Sarro od 7 lutego 1945 roku do 4 kwietnia 1948 roku rozegrał w reprezentacji Urugwaju 12 meczów i zdobył 3 bramki.
Linki zewnętrzne.
Statystyki w bazie playerhistory.com

</doc>
<doc id="1716052" url="https://pl.wikipedia.org/wiki?curid=1716052" title="Hapoel Akka">
Hapoel Akka

Hapoel Akka (hebr. הפועל עכו "Hapoel Akko") – izraelski klub piłkarski, mający siedzibę w mieście Akka.
Historia.
Klub został założony w 1946 roku. Do lat 70. XX wieku klub występował w niższych ligach. W sezonie 1975/76 klub zajął drugie miejsce i awansował do najwyższej ligi, ale po dwóch sezonach spadł z powrotem do drugiej ligi. W latach 90. klub spadł do Liga Alef, a powrócił do Liga Arcit dopiero w sezonie 1998/99. W sezonie 2003/2004 klub zajął drugie miejsce i awansował do Liga Leumit. W sezonie 2008/09 zdobył awans do Premier Ligi.

</doc>
<doc id="1716053" url="https://pl.wikipedia.org/wiki?curid=1716053" title="Raul Sarro">
Raul Sarro



</doc>
<doc id="1716055" url="https://pl.wikipedia.org/wiki?curid=1716055" title="Thomasschule w Lipsku">
Thomasschule w Lipsku

Szkoła Tomasza w Lipsku ("Thomasschule zu Leipzig", "Schola Thomana Lipsiensis") jest koedukacyjną i publiczną szkołą w Lipsku w Niemczech. Została założona przez augustianów w 1212 i jest jedną z najstarszych szkół na świecie.
Szkoła Tomasza znana jest z edukacji językowej, muzycznej oraz w zakresie sztuk pięknych. Humanistyczne gimnazjum dysponuje bardzo długą listą wybitnych byłych słuchaczy, zawierającą m.in. Richarda Wagnera oraz szereg członków rodziny Bachów.
Od obchodów swojego 800-lecia w 2012 Szkoła Tomasza będzie stanowić część międzynarodowego centrum edukacji "Forum Thomanum".

</doc>
<doc id="1716056" url="https://pl.wikipedia.org/wiki?curid=1716056" title="Ruggero Oddi">
Ruggero Oddi

Ruggero Ferdinando Antonio Vincenzo Oddi (ur. 20 lipca 1864 w Perugii, zm. 22 marca 1913 w Tunisie) – włoski lekarz, chirurg, fizjolog i anatom. Opisał zwieracz Oddiego.
Życiorys.
Urodził się 20 lipca 1864 w Perugii, jako syn Filippo Oddiego i Pampaglini Zelinda. Studiował na Uniwersytecie w Perugii i jeszcze jako student czwartego roku dokonał swojego największego odkrycia – opisał budowę i rolę zwieracza pęcherzyka żółciowego. Był asystentem Luigiego Lucianiego w Instytucie Fizjologicznym we Florencji. W styczniu 1894 w wieku 29 lat objął katedrę fizjologii Uniwersytetu w Genewie. W kwietniu 1900 stracił jednak posadę z powodu uzależnienia od kokainy. W 1901 roku wyjechał w ramach trzyletniego kontraktu do Wolnego Państwa Kongo jako medyk drugiej klasy. Tam jednak zachorował i w czerwcu następnego roku wrócił do Belgii.
Żonaty od 15 października 1891 z Teresą Bresciani Bartoli, ojciec Adelaide (ur. 1892) i Enrico (ur. 1893). Zmarł 22 marca 1913 w Tunisie; przyczyna jego śmierci i miejsce pochówku są nieznane.

</doc>
<doc id="1716058" url="https://pl.wikipedia.org/wiki?curid=1716058" title="Ettore Messina">
Ettore Messina

Ettore Messina (ur. 30 września 1959 w Katanii) – utytułowany włoski trener koszykówki, w latach 2009–11 szkoleniowiec Realu Madryt. Czterokrotny zwycięzca rozgrywek Euroligi – dwukrotnie z Virtusem Bolonia i tyle samo razy z CSKA Moskwa. Obecnie trener włoskiej Olimpii Mediolan.
Kariera zawodnicza.
Ettore Messina swoją karierę zawodniczą rozpoczął w 1976 roku. Jego pierwszym klubem był wenecki Reyer. Po czterech latach gry w zespole juniorów przeniósł się do Supergi Mestre. Tam nie mógł przebić się do drużyny seniorów, więc w wieku 23 lat, w 1982 roku, zakończył karierę zawodniczą.
Początki kariery trenerskiej.
W sezonie 1982/1983 był asystentem trenera Fantoni Udine. Od następnego sezonu przeniósł się do bardziej utytułowanego Virtusu Bolonia, gdzie przez sześć lat był asystentem czterech trenerów: Włochów Alberto Bucciego (1983-85) i Alessandro Gamby (1985-87), Jugosłowianina Krešimira Ćosicia oraz Amerykanina Boba Hilla (1988-89).
Virtus Bolonia.
W 1989 roku został pierwszym trenerem bolońskiego klubu. Był nim przez kolejne cztery lata. W tym czasie Vitus zdobył mistrzostwo i puchar Włoch, a także Puchar Saporty.
Reprezentacja Włoch.
W 1993 roku został selekcjonerem reprezentacji Włoch. Funkcję tę pełnił do 1997 roku. W tym czasie zdobył m.in. złoty medal Igrzysk Śródziemnomorskich (1993) i srebrny Mistrzostw Europy (1997).
Powrót do Bolonii.
W 1997 roku ponownie został trenerem Virtusu Bolonia. Zdobył z nim trzy mistrzostwa kraju, trzy puchary i dwukrotnie wygrał Euroligę w sezonach: 1997/98 i 2000/01. Poważne kłopoty finansowe klubu spowodowały jego degradację do drugiej ligi, co skłoniło Messinę do przyjęcia posady trenera Benettonu Treviso.
Benetton Treviso.
Messina trenował Benetton Treviso w latach 2002–2005. W tym czasie klub stał się jednym z najlepszych zespołów we Włoszech. Wraz z nią wygrał ligę oraz trzy puchary Włoch. W Eurolidze zaszedł do "Final Four" w roku 2003.
CSKA Moskwa.
W 2005 roku podpisał kontrakt z CSKA Moskwa. W Rosji przepracował cztery lata: czterokrotnie zdobył mistrzostwo Rosji, dwukrotnie Puchar Rosji, czterokrotnie dotarł do "Final Four" Euroligi, dwukrotnie je wygrywając (sezony 2005/06 i 2007/08). W tym czasie CSKA Moskwa była jedną z najlepszych drużyn w Europie. Zmniejszenie budżetu moskiewskiego klubu, spowodowane wycofaniem się głównego sponsora, skłoniło Ettorego Messinę do opuszczenia stolicy Rosji, mimo iż miesiąc wcześniej, w maju 2009 roku, przedłużył umowę z CSKA.
Real Madryt.
18 czerwca 2009 roku oficjalna strona internetowa Realu Madryt ogłosiła, iż Messina został nowym trenerem klubu. Dzień później Sycylijczyk podpisał trzyletni kontrakt, który obowiązywał do końca sezonu 2011/12. Tego samego dnia na Estadio Santiago Bernabéu odbyła się jego oficjalna prezentacja, po której udał się na pierwszą konferencję prasową jako trener madryckiego klubu. W pierwszym sezonie pracy w Madrycie nie wygrał żadnego trofeum. W trakcie drugiego, 4 marca 2011 roku, zrezygnował ze stanowiska trenera Realu. Następcą Messiny został jego dotychczasowy asystent, Emanuele Molin.

</doc>
<doc id="1716062" url="https://pl.wikipedia.org/wiki?curid=1716062" title="Panis Angelicus">
Panis Angelicus

Panis angelicus (Chleb anielski) – pierwsze słowa przedostatniej strofy hymnu "Sacris solemniis", napisanego na uroczystość Bożego Ciała, który stanowi tekst modlitw we Mszy świętej i Liturgii Godzin w tym dniu. Jego autorem jest św. Tomasz z Akwinu.
Strofa "Panis angelicus" była niejednokrotnie traktowana osobno. Do niej bowiem pisano muzykę, pozostawiając resztę hymnu. Najbardziej popularną aranżację muzyczną na tenor, organy, harfę, wiolonczelę i kontrabas stworzył w 1872 roku César Franck, który później przepisał ją na tenor, chór oraz orkiestrę i wkomponował ją do swojej mszy "Messe à troi voix" Opus 12.

</doc>
<doc id="1716067" url="https://pl.wikipedia.org/wiki?curid=1716067" title="Edward Dec">
Edward Dec

Edward Dec (ur. 18 czerwca 1942 w Saint-Martin-Chennetron) – polski polityk, poseł na Sejm PRL IX kadencji.
Życiorys.
Prowadził własne gospodarstwo rolne. Został sołtysem w Roźwienicy. W 1980 został prezesem Gminnego Komitetu Zjednoczonego Stronnictwa Ludowego, objął też funkcję prezesa Ochotniczej Straży Pożarnej. W latach 1985–1989 pełnił mandat posła na Sejm PRL IX kadencji w okręgu Przemyśl, zasiadając w Komisji Przemysłu.

</doc>
<doc id="1716069" url="https://pl.wikipedia.org/wiki?curid=1716069" title="Stanisław Derda">
Stanisław Derda

Stanisław Derda (ur. 1 września 1944 w Kiwercach na Wołyniu) – polski polityk, poseł na Sejm PRL IX kadencji.
Życiorys.
W 1967 ukończył Wyższą Szkołę Rolniczą we Wrocławiu. Był pracownikiem Centrali Nasiennej w Brzegu, Powiatowego Inspektoratu Wodnych Melioracji w Prudniku, Powiatowego Związku Kółek Rolniczych w Prudniku, Prezydium Powiatowej Rady Narodowej w Głubczycach, czy też Kombinatu PGR Głubczyce. Od 1977 przez ponad 30 lat pełnił funkcję prezesa Rolniczej Spółdzielni Produkcyjnej Rostkowice. W latach 1981–1983 zasiadał w prezydium Wojewódzkiego Komitetu Zjednoczonego Stronnictwa Ludowego w Opolu. Od 1985 do 1989 pełnił mandat posła na Sejm PRL IX kadencji w okręgu Kędzierzyn-Koźle, zasiadając w Komisji Administracji, Spraw Wewnętrznych i Wymiaru Sprawiedliwości, Komisji Spraw Samorządowych, Komisji Rolnictwa, Leśnictwa i Gospodarki Żywnościowej oraz w Komisji Nadzwyczajnej do rozpatrzenia projektu ustawy o mieniu komunalnym. W 2014 z listy Polskiego Stronnictwa Ludowego bez powodzenia kandydował do sejmiku województwa opolskiego.
Otrzymał Odznakę Honorową „Zasłużonemu Opolszczyźnie”.

</doc>
<doc id="1716070" url="https://pl.wikipedia.org/wiki?curid=1716070" title="Środkowy pas brukowany">
Środkowy pas brukowany

Środkowy pas brukowany, a także pas manewrowy (tzw. czerwony pas) – element przekroju drogi stosowany na odcinkach dróg o stosunkowo dużym natężeniu ruchu zarówno tranzytowego, jak i lokalnego, przekroju jednojezdniowym, prowadzących przez miejscowości, jako sposób uspokojenia ruchu. Pas ten znajduje się między podstawowymi pasami ruchu przeznaczonymi dla przeciwnych kierunków. Posiada nawierzchnię z odróżniającego się od jezdni materiału (np. kostki betonowej lub kamiennej) lub koloru (najczęściej czerwonego). Typowa szerokość to 2,5 do 3 m.
Stosowanie przekrojów drogi ze środkowym pasem brukowanym pozwala utrzymać płynność ruchu poprzez wykorzystanie go jako miejsca oczekiwania na możliwość wykonania manewru skrętu w lewo dla pojazdów chcących zjechać do posesji (nie blokują wtedy podstawowego pasa ruchu), zawracania, a także poprzez umożliwienie bezpiecznego wyprzedania pojazdów wolnobieżnych i rowerzystów (choć w Polsce często umieszczany jest tu zakaz wyprzedzania). Środkowy pas brukowany przedzielany jest azylami dla pieszych oraz wysepkami, co z jednej strony ułatwia bezpieczne przekraczanie jezdni przez pieszych, a z drugiej utrudnia wykorzystywanie tego pasa do wyprzedzania. Pas jest przerywany na skrzyżowaniach, gdzie najczęściej zmienia się w lewoskręty.
Środkowy pas brukowany różni się od wydzielonych pasów do lewoskrętu tym, że może być wykorzystywany przez pojazdy poruszające się w obu kierunkach. Jest to wadą tego rozwiązania, gdyż może dochodzić do kolizji, gdy dwa pojazdy poruszające się w przeciwnych kierunkach będą chciały jednocześnie wjechać na ten pas.
Ponieważ środkowy pas brukowany jest rozwiązaniem rzadko stosowanym w Polsce oraz nieunormowanym prawnie, kierowcy mają trudności we właściwym korzystaniu z niego. Do najczęstszych błędów należą: parkowanie na tym pasie (co jest zakazane) oraz traktowanie go jako powierzchni wyłączonej z ruchu, która jest oddzielona od jezdni grubą ciągłą linią lub skośnymi pasami.
Przykłady zastosowań w Polsce:

</doc>
<doc id="1716071" url="https://pl.wikipedia.org/wiki?curid=1716071" title="Zdzisław Dębowski">
Zdzisław Dębowski

Zdzisław Dębowski (ur. 8 kwietnia 1956 w Budrach) – polski polityk, poseł na Sejm PRL IX kadencji.
Życiorys.
Podejmował pracę m.in. w Fabryce Maszyn Budowlanych w Jasieniu i na budowie Huty Katowice. Od 1981 prowadził własne gospodarstwo rolne. Zasiadał w Wojewódzkim, a także w Miejsko-Gminnym Komitecie Zjednoczonego Stronnictwa Ludowego. W latach 1985–1989 pełnił mandat posła na Sejm PRL IX kadencji w okręgu Zielona Góra, zasiadając w Komisji Transportu, Żeglugi i Łączności, Komisji Nadzwyczajnej do rozpatrzenia projektu ustawy o zasadach udziału młodzieży w życiu państwowym, społecznym, gospodarczym i kulturalnym oraz w Komisji Rolnictwa, Leśnictwa i Gospodarki Żywnościowej.

</doc>
<doc id="1716072" url="https://pl.wikipedia.org/wiki?curid=1716072" title="Martin Hewitt">
Martin Hewitt

Martin Hewitt (ur. 19 lutego 1958 w San Jose, w stanie Kalifornia) – amerykański aktor filmowy i telewizyjny.
Życiorys.
Po debiucie na szklanym ekranie w operze mydlanej ABC "Szpital miejski" ("General Hospital", 1979) jako Steven Lars Webber, wystąpił po raz pierwszy na kinowym ekranie u boku Brooke Shields, Jamesa Spadera i Iana Zieringa w melodramacie Franco Zeffirelli "Niekończąca się miłość" ("Endless Love", 1981). Jednak jego rola Davida Axelroda była nominowana do Nagrody Młodych Artystów i jednocześnie otrzymała nominację do Złotej Maliny jako najgorszy nowy gwiazdor. Potem pojawił się w melodramacie Zalmana Kinga "Spotkanie dwóch księżyców" ("Two Moon Junction", 1988) z Sherilyn Fenn, Louise Fletcher i Millą Jovovich.
W 1990 roku ożenił się z Kerstin Gneiting. Mają dwoje dzieci: córkę Guineverę (ur. 1993) i syna Caileana (ur. 1995). Zamieszkali razem w Los Osos, w stanie Kalifornia. Martin Hewitt zajął się sprzedażą domowego inspekcyjnego programu komputerowego i sprawdzaniem domów dla nabywców. Pozostał także aktywnym w miejscowym teatrze.

</doc>
<doc id="1716076" url="https://pl.wikipedia.org/wiki?curid=1716076" title="Sojusz polsko-gruziński">
Sojusz polsko-gruziński

Sojusz polsko-gruziński odnosi się do krótkotrwałego przymierza pomiędzy II Rzecząpospolitą a Demokratyczną Republiką Gruzji. Projekt ten był popierany przez Józefa Piłsudskiego, który chciał włączyć Gruzję do federacji Międzymorze.
Polska oficjalnie uznała Gruzję 29 stycznia 1919 roku, jednak nieformalne stosunki zostały nawiązane już wcześniej. W marcu 1920 roku do Tbilisi przybyła misja specjalna RP na czele z Tytusem Filipowiczem, który 31 marca złożył listy uwierzytelniające ministrowi Eugeniuszowi Gegeczkoriemu. Dyskutowany był sojusz, według którego Polska miała przekazać Gruzji sprzęt wojskowy i amunicję, w zamian za co Gruzja zobowiązała się do podjęcia zbrojnej akcji przeciw Sowietom (zob. wojna polsko-bolszewicka). Na początku 1921 roku polska nieoficjalna placówka stała się już konsulatem RP, którego szefostwo objął Wiktor Białobrzeski. Sojusz nie doszedł do skutku z powodu udanej inwazji ZSRR na Gruzję (luty-marzec 1921) i stworzenia Zakaukaskiej Federacyjnej Socjalistycznej Republiki Radzieckiej.
Polska nie uznała aneksji Gruzji przez Sowietów i utrzymywała kontakty z osiadłym w Paryżu gruzińskim rządem emigracyjnym, wspomagając ruchy niepodległościowe w Gruzji (zob. prometeizm).
Dobre stosunki pomiędzy Polską a Gruzją spowodowały napływ emigrantów z Gruzji do Polski, m.in. byłych żołnierzy gruzińskiej armii, którzy wstąpili do polskiej armii (zob. gruzińscy oficerowie kontraktowi – Zachari Bakradze, Aleksander Czcheidze, Wiktor Łomidze, Walerian Tewzadze).

</doc>
<doc id="1716079" url="https://pl.wikipedia.org/wiki?curid=1716079" title="Sulfid">
Sulfid



</doc>
<doc id="1716080" url="https://pl.wikipedia.org/wiki?curid=1716080" title="Sulfidy">
Sulfidy



</doc>
<doc id="1716082" url="https://pl.wikipedia.org/wiki?curid=1716082" title="Hapoel Kefar Sawa">
Hapoel Kefar Sawa

Hapoel Kefar Sawa (hebr. מועדון כדורגל הפועל כפר סבא, "Moadon Kaduregel Hapoel Kefar Sawa") - izraelski klub piłkarski, mający siedzibę w mieście Kefar Sawa.
Historia.
Klub został założony w 1928 roku. W 1952 debiutował w najwyższej lidze. W sezonie 1955/56 klub spadł do Liga Alef, ale po sezonie nieobecności powrócił. W sezonie 1958/59 ponownie spadł do drugiej ligi, a powrócił do Liga Leumit dopiero w 1968. W 1975 zdobył Puchar Izraela, a dopiero w 1982 mistrzostwo. W sezonie 1976/77 ponownie spadł do drugiej ligi i ponownie po sezonie nieobecności powrócił. W sezonie 1982/83 kolejny raz spadł do drugiej ligi i kolejny raz po sezonie nieobecności powrócił. W sezonie 1990/91 ponownie spadł do drugiej ligi, ale powrócił do niej w 1993, jednak nie utrzymał się w najwyższej lidze. W sezonie 1995/96 awansował do najwyższej ligi. W sezonie 1999/2000 ponownie spadł do drugiej ligi, a powrócił w 2002. Po jednym sezonie spadł do drugiej ligi. W sezonie 2004/05 zajął pierwsze miejsce i awansował do Premier Ligi, ale po sezonie 2007/08 został zdegradowany do Liga Leumit.

</doc>
<doc id="1716084" url="https://pl.wikipedia.org/wiki?curid=1716084" title="Bolesław Doktór">
Bolesław Doktór

Bolesław Doktór (ur. 10 sierpnia 1929 w Trzebnicy, zm. 2 listopada 2021 w Międzyświeciu) – polski polityk, poseł na Sejm PRL VIII i IX kadencji.
Życiorys.
W 1951 był nauczycielem w Liceum Rolniczym w Kościelcu Kujawskim, natomiast od 1954 w Technikum Rolniczym w Międzyświeciu, którego w 1970 został dyrektorem. Po ukończeniu Wyższej Szkoły Rolniczej w Krakowie (1956) i Uniwersytetu Warszawskiego (1966) otrzymał tytuły odpowiednio inżyniera rolnika i magistra pedagogiki. Od 1966 należał do Zjednoczonego Stronnictwa Ludowego, zasiadał w Naczelnym Komitecie oraz w prezydium Wojewódzkiego Komitetu tej partii, był też prezesem Miejskiego Komitetu. Przez wiele lat zasiadał w Wojewódzkiej Radzie Narodowej w Bielsku Białej (w tym jako wiceprzewodniczący). W 1981 uzyskał mandat posła na Sejm PRL IX kadencji w okręgu Bielsko-Biała, zasiadając w Komisji Rolnictwa i Przemysłu Spożywczego, Komisji Oświaty i Wychowania oraz w Komisji Rolnictwa, Gospodarki Żywnościowej i Leśnictwa. W 1985 uzyskał reelekcję. W Sejmie IX kadencji zasiadał w Komisji Współpracy Gospodarczej z Zagranicą oraz w Komisji Edukacji Narodowej i Młodzieży.
Otrzymał Order Odrodzenia Polski i Medal Komisji Edukacji Narodowej.
Został pochowany na starym cmentarzu w Skoczowie.

</doc>
<doc id="1716086" url="https://pl.wikipedia.org/wiki?curid=1716086" title="Lubsza (gmina w województwie stalinogrodzkim)">
Lubsza (gmina w województwie stalinogrodzkim)

Lubsza (od 1973 "Psary") – dawna gmina wiejska istniejąca w latach 1945–1954 w woj. śląskim, katowickim i stalinogrodzkim (dzisiejsze woj. śląskie). Siedzibą władz gminy była Lubsza.
Gmina zbiorowa Lubsza powstała w grudniu 1945 w powiecie lublinieckim w woj. śląskim ("śląsko-dąbrowskim"). Według stanu z 1 stycznia 1946 gmina składała się z 6 gromad: Lubsza, Babienica, Kamienica, Ligota Woźnicka, Piasek i Psary. 6 lipca 1950 zmieniono nazwę woj. śląskiego na "katowickie", a 9 marca 1953 kolejno na "woj. stalinogrodzkie".
Według stanu z 1 lipca 1952 gmina składała się z 6 gromad: Babienica, Kamienica, Ligota Woźnicka, Lubsza, Piasek i Psary. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, utworzono natomiast jej terytorialny odpowiednik, gminę Psary z siedzibą w Lubszy.

</doc>
<doc id="1716090" url="https://pl.wikipedia.org/wiki?curid=1716090" title="Ostre infekcyjne zapalenie tarczycy">
Ostre infekcyjne zapalenie tarczycy

Ostre infekcyjne zapalenie tarczycy () – ostra choroba zapalna gruczołu tarczowego o bakteryjnej etiologii. Najczęstszymi patogenami powodującymi zapalenie tarczycy są "Streptococcus pyogenes", "Streptococcus pneumoniae", "Escherichia coli", "Pseudomonas aeruginosa", "Salmonella typhi" i beztlenowce jamy ustnej.
Epidemiologia.
Ostre infekcyjne zapalenie tarczycy występuje stosunkowo rzadko, zazwyczaj u dzieci i młodych dorosłych.
Objawy i przebieg.
Choroba objawia się silnym bólem w przedniej części szyi, dysfagią, gorączką. Skóra nad tarczycą jest ucieplona i zaczerwieniona. Stwierdza się miejscową limfadenopatię.
Wyniki badań dodatkowych.
Podwyższone są parametry stanu zapalnego; OB, CRP, występuje leukocytoza. Poziom hormonów tarczycy jest prawidłowy.
Leczenie.
Postępowaniem z wyboru jest biopsja aspiracyjna cienkoigłowa tarczycy i posiew materiału. Do czasu uzyskania wyniku posiewu wdraża się antybiotykoterapię obejmująca możliwie najszersze spektrum patogenów.

</doc>
<doc id="1716091" url="https://pl.wikipedia.org/wiki?curid=1716091" title="Michael Fleischer">
Michael Fleischer

Michael Thadaus Fleischer (ur. 23 lutego 1952 w Zabrzu) – polski filolog, kulturoznawca, teoretyk kultury niemieckiego pochodzenia.
Życie.
Urodził się jako syn Rudolfa i Ilse Fleischer. W roku 1971 ukończył Technikum Przemysłu Gazowniczego. Po zdaniu matury studiował filologię, kulturoznawstwo i filmoznawstwo na Uniwersytecie Śląskim w Katowicach. Magisterium otrzymał przedkładając pracę dotyczącą liryki Edwarda Stachury. Od 1982 roku studiował slawistykę i germanistykę na Uniwersytecie w Bochum, uzyskując doktorat w zakresie slawistyki w roku 1985. Tam też później habilitował się na polu slawistyki (1990). Liczne pobyty badawcze za granicą: w latach 1985–1986 przebywał na stypendium w Rosji, a w latach 1988–1990 na Uniwersytecie w Bochum. W latach 90. był też profesorem slawistyki na uniwersytetach w Oldenburgu i Frankfurcie nad Menem. Pracował też w Kolegium Karkonoskim w Jeleniej Górze i w Instytucie Lingwistyki Stosowanej Uniwersytetu Poznańskiego.
Od 1999 do 2007 roku profesor w Katedrze Kulturoznawstwa Uniwersytetu Wrocławskiego. Od 2001 roku pracował w Dolnośląskiej Szkole Wyższej we Wrocławiu, gdzie w ramach Instytutu Komunikacji Społecznej kierował specjalnością corporate identity, communication design i public relations. W 2008 roku zakończył współpracę z DSW.
Obecnie pracuje w Instytucie Dziennikarstwa i Komunikacji Społecznej Uniwersytetu Wrocławskiego, gdzie kieruje specjalnością projektowanie komunikacji/communication design. Wykłada również w Uniwersytecie SWPS we Wrocławiu.
Redaktor naczelny czasopism naukowych: „2K – kultura i komunikacja” (2002-2008) i obecnie „Communication design magazine”.
Autor wielu publikacji książkowych z zakresu teorii komunikacji, kulturoznawstwa, teorii systemów, teorii dyskursu i germanistyki.
Pomysłodawca antynagrody Chamlet.

</doc>
<doc id="1716092" url="https://pl.wikipedia.org/wiki?curid=1716092" title="Georges Heylens">
Georges Heylens

Georges Heylens (ur. 8 sierpnia 1941 w Etterbeek) – belgijski piłkarz, boczny obrońca. Długoletni zawodnik Anderlechtu.
Anderlecht był jedynym klubem w jego dorosłej karierze. W pierwszym zespole debiutował w 1960 i do 1973 rozegrał blisko 400 spotkań ligowych. Siedem razy zostawał mistrzem kraju.
W reprezentacji Belgii wystąpił 67 razy. Debiutował w 1961, ostatni raz zagrał w 1973. Grał na mistrzostwach świata w 1970 (3 spotkania). Dwa lata później znajdował się wśród brązowych medalistów ME 72.
Pracował jako trener – w ojczyźnie, ale także Francji czy Turcji.

</doc>
<doc id="1716094" url="https://pl.wikipedia.org/wiki?curid=1716094" title="Lysá nad Dunajcom">
Lysá nad Dunajcom



</doc>
<doc id="1716097" url="https://pl.wikipedia.org/wiki?curid=1716097" title="Montagne de Lure">
Montagne de Lure

Montagne de Lure – rozległy masyw górski w Prealpach Prowansalskich, części Alp Zachodnich. Leży w południowo-wschodniej Francji w regionie Prowansja-Alpy-Lazurowe Wybrzeże niedaleko Forcalquier. Ciągnie się na linii wsch.-zach. na długości ok. 40 km od doliny Durance na wsch. po Montbrun les-Bains na zach., gdzie graniczy z masywem Mont Ventoux.

</doc>
<doc id="1716100" url="https://pl.wikipedia.org/wiki?curid=1716100" title="Osiedle 1 Maja">
Osiedle 1 Maja



</doc>
<doc id="1716102" url="https://pl.wikipedia.org/wiki?curid=1716102" title="Cheramyes">
Cheramyes

Cheramyes – arystokrata starogrecki, żyjący w VI wieku p.n.e.
Znana jest tylko jedna ofiarowana przez niego rzeźba, znaleziony na wyspie Samos, posąg bogini Hery, tzw. Hera z Samos, który datowany jest na rok 530 p.n.e.

</doc>
<doc id="1716104" url="https://pl.wikipedia.org/wiki?curid=1716104" title="USS DD-59">
USS DD-59



</doc>
<doc id="1716108" url="https://pl.wikipedia.org/wiki?curid=1716108" title="Christoph Bach">
Christoph Bach

Christoph Bach (ur. 19 kwietnia 1613 w Wechmar, zm. 12 września 1661 w Arnstadt) – drugi syn Johannesa Bacha (pozostali to Johann i Heinrich). Dziadek Johanna Sebastiana Bacha.
Życiorys.
Christoph Bach zdobywał wykształcenie muzyczne – najpierw pod kierunkiem ojca, a później, prawdopodobnie także pod kierunkiem niejakiego Hoffmanna, trębacza miejskiego w Suhl. Około 1633 powrócił do rodzinnego miasta jako muzykant miejski i dworski.
W 1640 Christoph Bach przebywał w saksońskim Prettin, gdzie ożenił się z Marią Magdaleną Grabler, córką miejscowego trębacza miejskiego. Mieli oni trzech synów, którzy byli muzykami:
W latach 1642-1652 Christoph Bach był muzykantem miejskim w Erfurcie. Mieszkając w tym mieście dał początek erfurckiej gałęzi rodziny Bachów – w 1793 w księgach parafialnych miejscowego Kaufmannskirche odnotowano ponad 60 chrztów, ślubów i pogrzebów erfurckiej gałęzi tej rodziny.
W 1654 Christoph Bach udał się do Arnstadt, gdzie również dostał posadę muzykanta miejskiego, a także dworskiego. W mieście tym spędził resztę życia. Jego ewentualne kompozycje nie zachowały się.

</doc>
<doc id="1716115" url="https://pl.wikipedia.org/wiki?curid=1716115" title="Emeka">
Emeka

Emeka – napisana przez Fredericka Forsytha biografia jego przyjaciela pułkownika Chukwuemeka Odumegwu Ojukwu, przywódcy państwa Biafra, republiki powstałej w wyniku secesji od Nigerii, niepodległej tylko przez kilka lat. Książka została wydana w 1982 roku.
"Emeka" to skrót od imienia Chukwuemeka, znaczącego w języku Igbo "Bóg wspaniale uczynił".

</doc>
<doc id="1716116" url="https://pl.wikipedia.org/wiki?curid=1716116" title="Porfiria">
Porfiria



</doc>
<doc id="1716119" url="https://pl.wikipedia.org/wiki?curid=1716119" title="Józef Dumała">
Józef Dumała

Józef Dumała (ur. 4 lipca 1949 w Żabinie) – polski polityk, poseł na Sejm PRL IX kadencji.
Życiorys.
Działał w Związku Młodzieży Socjalistycznej i Związku Socjalistycznej Młodzieży Polskiej. Ukończył Akademię Rolniczo-Techniczną w Olsztynie. Został członkiem ochotniczej straży pożarnej, Gminnej Spółdzielni „Samopomoc Chłopska” i Spółdzielni Mleczarskiej Gminnego Związku Rolników, Kółek i Organizacji Rolniczych. Był elektrykiem w Ostrołęckich Zakładach Celulozowo-Papierniczych, a od 1974 prowadził gospodarstwo rolne w Żabinie. W tym samym roku wstąpił do Zjednoczonego Stronnictwa Ludowego. Był członkiem Wojewódzkiego Komitetu ZSL w Ostrołęce, przewodniczącym Gminnej Rady Narodowej w Goworowie i członkiem prezydium Rady Gminnej Patriotycznego Ruchu Odrodzenia Narodowego. W latach 1985–1989 pełnił mandat posła na Sejm PRL IX kadencji w okręgu Ostrołęka z ramienia ZSL, zasiadając w Komisji Przemysłu.
Był radnym gminy Goworowo z ramienia Polskiego Stronnictwa Ludowego (w 2010 nie został ponownie wybrany).
Wchodzi w skład rady nadzorczej Banku Spółdzielczego w Goworowie.

</doc>
<doc id="1716120" url="https://pl.wikipedia.org/wiki?curid=1716120" title="Raoul Lambert">
Raoul Lambert

Raoul Lambert (ur. 20 października 1944) – belgijski piłkarz, napastnik. Długoletni zawodnik Club Brugge.
Club Brugge był jedynym klubem w jego dorosłej karierze. W pierwszym zespole debiutował w 1962 i w lidze grał do 1980. We wszystkich rozgrywkach łącznie rozegrał 458 spotkań i zdobył 270 bramek. Zostawał mistrzem kraju, w 1972 był królem strzelców ekstraklasy.
W reprezentacji Belgii wystąpił 33 razy i strzelił 18 bramek. Debiutował w 1966, ostatni raz zagrał w 1977. Grał na mistrzostwach świata w 1970 (2 spotkania, 2 bramki). Dwa lata później znajdował się wśród brązowych medalistów ME 72.

</doc>
<doc id="1716121" url="https://pl.wikipedia.org/wiki?curid=1716121" title="Ziemia bełska">
Ziemia bełska



</doc>
<doc id="1716122" url="https://pl.wikipedia.org/wiki?curid=1716122" title="Sadów (gmina)">
Sadów (gmina)

Sadów – dawna gmina wiejska istniejąca w latach 1945–1954 w woj. śląskim, katowickim i stalinogrodzkim (dzisiejsze woj. śląskie). Siedzibą władz gminy był Sadów.
Gmina zbiorowa Sadów powstała w grudniu 1945 w powiecie lublinieckim w woj. śląskim ("śląsko-dąbrowskim"). Według stanu z 1 stycznia 1946 gmina składała się z 5 gromad: Sadów, Droniowice, Harbułtowice, Rusinowice i Wierzbie. 6 lipca 1950 zmieniono nazwę woj. śląskiego na "katowickie", a 9 marca 1953 kolejno na "woj. stalinogrodzkie".
Według stanu z 1 lipca 1952 gmina składała się z 5 gromad: Droniowice, Harbułtowice, Rusinowice, Sadów i Wierzbie. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1716124" url="https://pl.wikipedia.org/wiki?curid=1716124" title="Signal de Saint-Pierre">
Signal de Saint-Pierre

Signal de Saint-Pierre – szczyt w Prealpach Prowansalskich, części Alp Zachodnich. Leży w południowo-wschodniej Francji w regionie Prowansja-Alpy-Lazurowe Wybrzeże niedaleko Lagarde-d’Apt.

</doc>
<doc id="1716125" url="https://pl.wikipedia.org/wiki?curid=1716125" title="Stanisław Dyrszka">
Stanisław Dyrszka

Stanisław Marcin Dyrszka (ur. 21 października 1932 w Piekarach Rudnych, zm. 31 stycznia 1990 w Oleśnie) – polski polityk, poseł na Sejm PRL IX kadencji.
Życiorys.
Ukończył technikum rolnicze. W 1952 został instruktorem rolnym w prezydium Powiatowej Rady Narodowej w Tarnowskich Górach. Od 1954 pracował na różnych stanowiskach w PGR (m.in. był dyrektorem Biura Zrzeszenia). Był przewodniczącym Związku Spółek Wodnych. Zasiadał w prezydium Wojewódzkiego Komitetu Zjednoczonego Stronnictwa Ludowego. W latach 1985–1989 pełnił mandat posła na Sejm PRL IX kadencji w okręgu Częstochowa, zasiadając w Komisji Polityki Społecznej, Zdrowia i Kultury Fizycznej oraz w Komisji Prac Ustawodawczych.
Odznaczony Orderem Odrodzenia Polski. Pochowany w Oleśnie.

</doc>
<doc id="1716126" url="https://pl.wikipedia.org/wiki?curid=1716126" title="Trubaduryzm">
Trubaduryzm



</doc>
<doc id="1716127" url="https://pl.wikipedia.org/wiki?curid=1716127" title="Osiedle Bajkowe">
Osiedle Bajkowe

Zobacz też:

</doc>
<doc id="1716128" url="https://pl.wikipedia.org/wiki?curid=1716128" title="Mourre Nègre">
Mourre Nègre

Mourre Nègre – szczyt w Prealpach Prowansalskich, części Alp Zachodnich. Leży w południowo-wschodniej Francji w regionie Prowansja-Alpy-Lazurowe Wybrzeże niedaleko miejscowości Auribeau, Cabrières-d’Aigues i Castellet.

</doc>
<doc id="1716129" url="https://pl.wikipedia.org/wiki?curid=1716129" title="Walter Sydney Adams">
Walter Sydney Adams

Walter Sydney Adams (ur. 20 grudnia 1876 w Kassab, zm. 11 maja 1956 w Pasadenie) – amerykański astronom, w latach 1935–1948 wiceprezes Międzynarodowej Unii Astronomicznej, współtwórca metody paralaks spektroskopowych.
Życiorys.
Urodził się w syryjskim miasteczku Kassab (okolice Antiochii), jako syn misjonarzy Luciena Harpera Adamsa i Nancy Dorrance Francis. Po powrocie rodziny do Derry w stanie New Hampshire w 1885 r. Adams uczęszczał do szkół publicznych i prywatnych, kończąc w 1894 roku Phillips Academy w Andover, z zamiarem kontynuowania kariery w astronomii. Szkolił się pod kierunkiem Edwina Branta Frosta w Dartmouth College, macierzystej uczelni swojego ojca, uzyskując dyplom A.B. w 1898 roku, a stamtąd udał się na University of Chicago, studiując mechanikę nieba na kampusie i praktyczną technikę astrofizyczną w nowo otwartym Obserwatorium Yerkes w Chicago w Williams Bay (Wisconsin), stworzonym przez George’a Hale’a, gdzie pracował przez 2 lata.
Edukację kontynuował w Monachium, a po powrocie z Niemiec zatrudnił się, w kierowanym przez George’a Hale’a, Mount Wilson Observatory. W latach 1923–1945 był dyrektorem tej placówki. Prowadził badania Słońca przy użyciu technik spektroskopowych, co doprowadziło do odkrycia, że plamy słoneczne mają niższą temperaturę i wyższe pole magnetyczne, niż oczekiwano. Wraz z Theodorem Dunhamem zaobserwował obecność ditlenku węgla w atmosferze Wenus. Jego obserwacje Syriusza B pozwoliły rozpoznać w nim białego karła.
Wyróżnienia i nagrody.
Jego imieniem nazwano planetoidę (3145) Walter Adams i krater uderzeniowy na Marsie.
Krater księżycowy Adams został nazwany na cześć Waltera Adamsa, Johna Adamsa oraz Charlesa Adamsa.

</doc>
<doc id="1716131" url="https://pl.wikipedia.org/wiki?curid=1716131" title="Kalety (gmina)">
Kalety (gmina)

Kalety – dawna gmina wiejska istniejąca w latach 1945–1950 w woj. śląskim, katowickim i stalinogrodzkim (dzisiejsze woj. śląskie). Siedzibą władz gminy była wieś Kalety.
Gmina zbiorowa Kalety powstała w grudniu 1945 w powiecie lublinieckim w woj. śląskim ("śląsko-dąbrowskim"). Według stanu z 1 stycznia 1946 gmina składała się z 2 gromad: Kalety i Zielona (Zielona utworzyła później odrębną gminę Zielona). 6 lipca 1950 zmieniono nazwę woj. śląskiego na "katowickie".
Jako "gmina wiejska" jednostka przestała istnieć z dniem 1 stycznia 1951 wraz z nadaniem Kaletom praw miejskich i przekształceniem jednostki w gminę miejską (do której równocześnie przyłączono obszar zniesionej gminy Zielona).

</doc>
<doc id="1716136" url="https://pl.wikipedia.org/wiki?curid=1716136" title="Stowarzyszenie Buddyjskie &quot;Kandzeon&quot;">
Stowarzyszenie Buddyjskie &quot;Kandzeon&quot;



</doc>
<doc id="1716138" url="https://pl.wikipedia.org/wiki?curid=1716138" title="Edward Dzięgiel">
Edward Dzięgiel

Edward Dzięgiel (ur. 23 lutego 1925 w Dębie) – polski działacz ruchu ludowego i polityk, poseł na Sejm PRL VIII i IX kadencji, żołnierz Batalionów Chłopskich, podporucznik, członek prezydium Tymczasowej Rady Krajowej PRON w latach 1982–1983.
Życiorys.
Posiada wykształcenie podstawowe. Podczas okupacji walczył w Batalionów Chłopskich, gdzie został podporucznikiem. Działał w Związku Młodzieży Wiejskiej RP „Wici” i Stronnictwie Ludowym. Członek Naczelnego Komitetu, wiceprzewodniczący Wojewódzkiego Komitetu i prezes Miejsko-Gminnego Komitetu Zjednoczonego Stronnictwa Ludowego. Był radnym rad narodowych różnych szczebli. Członek Rady Miejsko-Gminnej, Rady Wojewódzkiej i Komitetu Wykonawczego Rady Krajowej Patriotycznego Ruchu Odrodzenia Narodowego. W 1980 uzyskał mandat posła na Sejm PRL VIII kadencji w okręgu Suwałki z ramienia ZSL. Zasiadał w Komisji Spraw Wewnętrznych i Wymiaru Sprawiedliwości, Komisji Rolnictwa i Przemysłu Spożywczego, Komisji Do Spraw Samorządu Pracowniczego Przedsiębiorstw, Komisji Odpowiedzialności Konstytucyjnej oraz w Komisji Nadzwyczajnej do rozpatrzenia projektu ustawy o Trybunale Konstytucyjnym. W 1985 uzyskał reelekcję. Kandydował z ramienia tej samej partii i w tym samym okręgu. Zasiadał w Komisji Regulaminowej i Spraw Poselskich, Komisji Budownictwa, Gospodarki Przestrzennej, Komunalnej i Mieszkaniowej, Komisji Nadzwyczajnej do rozpatrzenia projektu ustawy o zmianach w organizacji naczelnych i centralnych organów administracji państwowej, Komisji Ochrony Środowiska i Zasobów Naturalnych oraz w Komisji Nadzwyczajnej do rozpatrzenia projektów ustaw o stosunku Państwa do Kościoła Katolickiego, o gwarancjach wolności sumienia i wyznania oraz o ubezpieczeniu społecznym duchownych.
Prezes zarządu powiatowego koła Batalionów Chłopskich w Węgorzewie.
W 2000 odznaczony Krzyżem Komandorskim z Gwiazdą Orderu Odrodzenia Polski. Wcześniej nadano mu Krzyż Kawalerski i Oficerski tego Orderu, Krzyż Walecznych, Krzyż Partyzancki i Złoty Krzyż Zasługi. W 2003 otrzymał medal pamiątkowy BCh.

</doc>
<doc id="1716139" url="https://pl.wikipedia.org/wiki?curid=1716139" title="Tête Grosse">
Tête Grosse

Tête Grosse – szczyt w Prealpach Prowansalskich, części Alp Zachodnich. Leży w południowo-wschodniej Francji w regionie Prowansja-Alpy-Lazurowe Wybrzeże niedaleko Auzet i Selonnet.

</doc>
<doc id="1716140" url="https://pl.wikipedia.org/wiki?curid=1716140" title="Hapoel Ironi Riszon le-Cijjon">
Hapoel Ironi Riszon le-Cijjon

Hapoel Ironi Riszon le-Cijjon (hebr. הפועל עירוני ראשון לציון) – izraelski klub piłkarski, mający siedzibę w mieście Riszon le-Cijjon.
Historia.
Klub został założony w 1940 roku jako Hapoel Riszon le-Cijjon. Do lat 90. XX wieku klub występował tylko trzy sezony w najwyższej lidze (1978/79, 1980-1982). W sezonie 1993/94 klub ponownie awansował do najwyższej ligi. Do nazwy klubu dodano słowo Ironi. Do 2003 występował 9 sezonów w najwyższej lidze, a potem spadł do Liga Leumit. W sezonie 2008/09 zdobył awans do Liga Leumit. W sezonie 2011/2012 zespół powrócił do najwyższej klasy rozgrywkowej Ligat ha’Al.

</doc>
<doc id="1716141" url="https://pl.wikipedia.org/wiki?curid=1716141" title="Hapoel Riszon le-Cijjon">
Hapoel Riszon le-Cijjon



</doc>
<doc id="1716144" url="https://pl.wikipedia.org/wiki?curid=1716144" title="Mourre de Chanier">
Mourre de Chanier

Mourre de Chanier – szczyt w Prealpach Prowansalskich, części Alp Zachodnich. Leży w południowo-wschodniej Francji w regionie Prowansja-Alpy-Lazurowe Wybrzeże.

</doc>
<doc id="1716145" url="https://pl.wikipedia.org/wiki?curid=1716145" title="Henryk Grencel">
Henryk Grencel

Henryk Franciszek Grencel (ur. 7 września 1932 w Śmieszkowie, zm. 23 marca 2014 w Czarnkowie) – polski rolnik i polityk, poseł na Sejm PRL VIII i IX kadencji.
Życiorys.
Syn Jana i Marii. Uzyskał wykształcenie średnie zawodowe. Od 1949 do 1952 był pracownikiem młodzieżowego Hufca Pracy „Służba Polsce” w Szczecinie, potem w Nowej Hucie, a od 1954 pracował we własnym gospodarstwie rolnym. W 1965 wstąpił do Zjednoczonego Stronnictwa Ludowego, gdzie pełnił funkcje na różnych szczeblach (był m.in. wiceprezesem Wojewódzkiego Komitetu w Pile). Zasiadał w Wojewódzkiej Radzie Narodowej w Pile. W 1981 uzyskał mandat posła na Sejm PRL IX kadencji w okręgu Piła. Zasiadał w Komisji Budownictwa i Przemysłu Materiałów Budowlanych, Komisji Gospodarki Morskiej i Żeglugi oraz w Komisji Współpracy Gospodarczej z Zagranicą i Gospodarki Morskiej. W 1985 uzyskał reelekcję. W Sejmie IX kadencji zasiadał w Komisji Budownictwa, Gospodarki Przestrzennej, Komunalnej i Mieszkaniowej.
Pochowany na cmentarzu komunalnym w Czarnkowie.

</doc>
<doc id="1716147" url="https://pl.wikipedia.org/wiki?curid=1716147" title="Corry Evans">
Corry Evans

Corry Evans (ur. 30 lipca 1990 w Belfaście w Irlandii Północnej) – piłkarz pochodzący z Irlandii Północnej, zawodnik Blackburn Rovers. Gra na pozycji obrońcy lub pomocnika. Jest bratem Jonny'ego Evansa.

</doc>
<doc id="1716148" url="https://pl.wikipedia.org/wiki?curid=1716148" title="Antoni Gulij">
Antoni Gulij

Antoni Gulij (ur. 17 lutego 1937 w Tarnowicy Polnej, zm. 21 sierpnia 2009 w Polanicy-Zdroju) – polski rolnik, mechanik i polityk, poseł na Sejm PRL VIII i IX kadencji.
Życiorys.
Syn Włodzimierza i Rozalii. Posiadał wykształcenie zasadnicze zawodowe. Od 1954 do 1961 był ślusarzem mechanikiem w Zakładach Przemysłu Zapałczanego w Bystrzycy Kłodzkiej, a w latach 1964–1969 pracował jako dyspozytor-kierownik bazy Kółka Rolniczego w Starej Bystrzycy. Od 1972 prowadził własne gospodarstwo rolne. Był wiceprezesem prezydium rady gminnego związku rolniczego w Bystrzycy Kłodzkiej.
W 1980 i 1985 uzyskiwał mandat posła na Sejm PRL VIII i IX kadencji z okręgu Wałbrzych z ramienia Zjednoczonego Stronnictwa Ludowego. W trakcie VIII kadencji zasiadał w Komisji Mandatowo-Regulaminowej oraz w Komisji Obrony Narodowej, w IX w Komisji Rynku Wewnętrznego i Usług oraz w Komisji Transportu, Żeglugi i Łączności.
Pochowany na cmentarzu komunalnym w Bystrzycy Kłodzkiej. 
Odznaczony Orderem Odrodzenia Polski oraz Srebrnym i Brązowym Krzyżem Zasługi.

</doc>
<doc id="1716149" url="https://pl.wikipedia.org/wiki?curid=1716149" title="FSV Frankfurt">
FSV Frankfurt

FSV Frankfurt – niemiecki klub piłkarski z Frankfurtu nad Menem. Klub posiada również sekcję piłki nożnej kobiet.

</doc>
<doc id="1716152" url="https://pl.wikipedia.org/wiki?curid=1716152" title="Hugo Wieslander">
Hugo Wieslander

Karl Hugo Wieslander (ur. 11 czerwca 1889 w Ljuder, zm. 24 maja 1976 w Bromma w Sztokholmie) – szwedzki lekkoatleta, specjalizujący się głównie w wielobojach, mistrz olimpijski.
Startował na igrzyskach olimpijskich w 1908 w Londynie w rzucie oszczepem stylem dowolnym, w którym zajął 5. miejsce, a także w skoku w dal, pchnięciu kulą, rzucie dyskiem i rzucie oszczepem, w których nie zakwalifikował się do finału.
W 1911 w Göteborgu ustanowił pierwszy rekord świata w dziesięcioboju wynikiem 6903,92 pkt. Na igrzyskach olimpijskich w 1912 w Sztokholmie zajął 2. miejsce w dziesięcioboju przegrywając z Amerykaninem Jimem Thorpe o 688 punktów. Po dyskwalifikacji Thorpe’a w następnym roku za naruszenie przepisów o amatorstwie Wieslander został oficjalnie uznany mistrzem olimpijskim. Otrzymał złoty medal, ale odmówił jego przyjęcia. W 1982, po śmierci zarówno Thorpe'a, jak i Wieslandera, Międzynarodowy Komitet Olimpijski podjął decyzję o przywróceniu złotego medalu Thorpe’owi i uznaniu obu atletów za mistrzów olimpijskich, a w 2022 ostatecznie uznał, że złotym medalistą będzie Thorpe, srebrnymi Wieslander i trzeci w zawodach Charles Lomberg, a brązowym czwarty Gösta Holmér.
Na tych samych igrzyskach Wieslander zajął 7. miejsce w pięcioboju lekkoatletycznym.

</doc>
<doc id="1716155" url="https://pl.wikipedia.org/wiki?curid=1716155" title="Mont Chiran">
Mont Chiran

Mont Chiran – szczyt w Prealpach Prowansalskich, części Alp Zachodnich. Leży w południowo-wschodniej Francji w regionie Prowansja-Alpy-Lazurowe Wybrzeże niedaleko Blieux. Na szczycie znajduje się obserwatorium astronomiczne.

</doc>
<doc id="1716157" url="https://pl.wikipedia.org/wiki?curid=1716157" title="HPS">
HPS



</doc>
<doc id="1716158" url="https://pl.wikipedia.org/wiki?curid=1716158" title="Nidka">
Nidka

Nidka (znana także jako Wigrynia i Wygrynia) – struga na Mazurach. 
Wypływa z Jeziora Nidzkiego obok Nidy, płynie przez Ruciane-Nida, następnie przez jezioro Wygryny i dalej do zatoki Lodownia (Bełdany). Przez Nidkę wiedzie szlak kajakowy.

</doc>
<doc id="1716159" url="https://pl.wikipedia.org/wiki?curid=1716159" title="Bolesława Hrabia">
Bolesława Hrabia

Bolesława Hrabia (ur. 6 kwietnia 1933 w Szklarach) – polska polityk, posłanka na Sejm PRL IX kadencji.
Życiorys.
Uzyskała wykształcenie podstawowe. Członkini plenum Gminnego Komitetu Zjednoczonego Stronnictwa Ludowego i przewodnicząca Wiejskiego Koła ZSL. Działaczka Koła Gospodyń Wiejskich oraz Gminnej Spółdzielni „Samopomoc Chłopska”. W 1985 uzyskała mandat posłanki na Sejm PRL IX kadencji w okręgu Kraków Śródmieście z ramienia ZSL. Zasiadała w Komisji Polityki Społecznej, Zdrowia i Kultury Fizycznej.

</doc>
<doc id="1716161" url="https://pl.wikipedia.org/wiki?curid=1716161" title="HRS">
HRS



</doc>
<doc id="1716165" url="https://pl.wikipedia.org/wiki?curid=1716165" title="Montagne du Cheiron">
Montagne du Cheiron

Montagne du Cheiron – szczyt w Prealpach Prowansalskich, części Alp Zachodnich. Leży w południowo-wschodniej Francji w regionie Prowansja-Alpy-Lazurowe Wybrzeże niedaleko miejscowości Gréolières, Coursegoules i Bézaudun-les-Alpes.

</doc>
<doc id="1716166" url="https://pl.wikipedia.org/wiki?curid=1716166" title="Krystyna Jachimowska">
Krystyna Jachimowska

Krystyna Anna Jachimowska (ur. 24 lipca 1946 w Bojanowie, zm. 24 stycznia 2021) – polska rolniczka i polityk, posłanka na Sejm PRL IX kadencji.
Życiorys.
W 1966 została absolwentką Technikum Hodowli Roślin i Nasiennictwa w Bojanowie. W 1969 podjęła pracę jako zootechnik i kierownik fermy drobiu w PGR Górka Wąsoska. Od 1973 prowadziła indywidualne gospodarstwo rolne. Pełniła funkcję wiceprezesa Wojewódzkiego Komitetu Zjednoczonego Stronnictwa Ludowego w Lesznie. Była też radną Miejsko-Gminnej Rady Narodowej oraz przewodniczącą Koła Gospodyń Wiejskich. W latach 1985–1989 pełniła mandat posłanki na Sejm PRL IX kadencji w okręgu Leszno z ramienia ZSL, zasiadając w Komisji Transportu, Żeglugi i Łączności.
Pochowana na cmentarzu parafialnym w Bojanowie.

</doc>
<doc id="1716167" url="https://pl.wikipedia.org/wiki?curid=1716167" title="Jan Ambrosii">
Jan Ambrosii

Jan Ambrosii, Jan Ambrosius, Jan Ambrożowy (zm. 3 października 1504) – biskup pomocniczy wrocławski od 1476.
Życiorys.
Był synem Ambrożego. Od imienia ojca pochodzi przydomek Ambrosii. Wstąpił do klasztoru kanoników regularnych na Piasku we Wrocławiu. Pełnił funkcję prepozyta wrocławskiego szpitala św. Ducha. 11 marca 1476 został sufraganem w diecezji wrocławskiej jako biskup tytularny Cyzicus. Pełnił także inne urzędy: proboszcza w Lubinie, a po zamianie w 1500 w Trzebnicy, kanonika kapituł w Głogowie (1487-1494 rezydował w tym mieście, prebendę posiadał zapewne do śmierci) i Nysie. W 1494 doprowadził do pojednania między kapitułą katedralną a ordynariuszem Janem Rothem. Konsekrował kościoły: św. Piotra i św. Pawła we Wrocławiu (11 lutego 1493), kościół w Starym Koźlu (1499), w Knurowie (1497), św. Barbary w Świdnicy (1501). Ponadto poświęcił ołtarze: w Żaganiu, Nysie i Ziębicach. Wydawał też przywileje odpustowe. W 1481 ufundował kościół św. Fabiana i Sebastiana przy szpitalu św. Ducha we Wrocławiu. Z powodu licznych obowiązków pozaklasztornych nie mógł stale sprawować funkcji prepozyta szpitala i ustanowił dla niego urząd szafarza.
Biskup Jan został pochowany w ufundowanym przez siebie kościele św. Fabiana i Sebastiana. Po jego zburzeniu w 1525 płytę nagrobną przeniesiono do Katedry św. Marii Magdaleny. Wykorzystano ją tam jako nagrobek Łukasza Lindnera (zm. 10 lutego 1538) i na odwrocie opatrzono odpowiednią inskrypcją. Została ustawiona przy północnej elewacji zakrystii pomiędzy przyporami. 26 lipca 1894 nagrobek przeniesiono do dolnego kościoła św. Krzyża we Wrocławiu. Obecnie jest ustawiony w północnym ramieniu transeptu. Nagrobek wykonany z szarego marmuru przedstawia stojącego biskupa z infułą na głowie i pastorałem w ręku. W dolnych rogach znajdują się dwa herby: biskupstwa wrocławskiego i rodowy Himmler. Płytę obiega łacińska inskrypcja wymieniająca imię zmarłego i datę śmierci.
Nagrobek biskupa Jana pod względem stylistycznym bliski jest południowoniemieckiej rzeźbie nagrobkowej, a zwłaszcza bawarskiej. Artysta w sposób naturalistyczny pokazał proces starzenia się duchownego.

</doc>
<doc id="1716168" url="https://pl.wikipedia.org/wiki?curid=1716168" title="Martin Paterson">
Martin Paterson

Martin Andrew Paterson (ur. 10 maja 1987 w Stoke-on-Trent) – północnoirlandzki piłkarz grający na pozycji napastnika.
Kariera klubowa.
Paterson swoją profesjonalną karierę zaczynał w Stoke City. Zadebiutował w tym klubie 16 kwietnia 2005 roku, kiedy to wystąpił w wygranym 2:0 meczu z Plymouth Argyle. Do końca sezonu 2004/05 zawodnik rozegrał jeszcze dwa inne spotkania. Pierwszego gola dla "Garncarzy" zdobył 12 września 2006 roku w meczu z Sheffield Wednesday F.C. 23 listopada Paterson został wypożyczony na trzy miesiące do Grimsby Town. W barwach tego klubu wystąpił łącznie w piętnastu spotkaniach i strzelił w nich sześć goli. Pod koniec lutego piłkarz wrócił do Stoke i wystąpił jeszcze w trzech ligowych meczach.
4 lipca 2007 roku Paterson podpisał kontrakt z Scunthorpe United. W jego barwach zadebiutował w zremisowanym 1:1 meczu z Charltonem, zaś pierwsze trafienie zaliczył już w następnym spotkaniu (z Hartlepool United). Młody zawodnik, po kilku dobrych występach zapewnił sobie podstawowe miejsce w składzie swojego zespołu. Łącznie w sezonie 2007/08, Paterson rozegrał 43 mecze w których czternaście razy wpisywał się na listę strzelców.
W czerwcu 2008 roku Paterson przeszedł za milion funtów do Burnley FC. W "The Clarets" zadebiutował 9 sierpnia, kiedy to wystąpił w ligowym meczu z Sheffield Wednesday F.C. Również w tym spotkaniu strzelił swojego pierwszego gola dla Burnley. Dobry początek gry w angielskim zespole spowodował, że Paterson szybko zdobył zaufanie trenera i wywalczył sobie pewne miejsce w podstawowym składzie. Łącznie w sezonie 2008/09 zawodnik wystąpił w 57 meczach (w tym 43 ligowych) i zdobył w nich 19 goli (12 w lidze), a wraz z kolegami z drużyny, po wygranych barażach, awansował do Premier League. W lidze tej pierwszy mecz rozegrał 15 sierpnia 2009 przeciwko Stoke City (0:2). W sezonie 2009/2010 wraz z zespołem Burnley zajął 18. miejsce w Premier League i spadł z nim do Championship.
W 2013 roku Paterson odszedł do także w Championship Huddersfield Town. Stamtąd był wypożyczany do zespołów League One – Bristolu City oraz Fleetwood Town, a także do amerykańskiego Orlando City, grającego w MLS, z którym następnie podpisał kontrakt. Z Orlando odszedł w sierpniu 2015.
Potem ponownie występował w League One w drużynach Blackpool oraz Port Vale. Był też graczem amerykańskiego Tampa Bay Rowdies, a także indyjskiego ATK. W 2018 roku Paterson zakończył karierę.
Kariera reprezentacyjna.
Paterson urodził się w Anglii, ale ze względu na ojca pochodzącego z Irlandii Północnej, został uprawniony do gry w reprezentacji Irlandii Północnej. Zadebiutował w niej 21 listopada 2007 w przegranym 0:1 meczu eliminacji do ME 2008 z Hiszpanią. W latach 2007–2014 w drużynie narodowej rozegrał 23 spotkania i zdobył 3 bramki.

</doc>
<doc id="1716170" url="https://pl.wikipedia.org/wiki?curid=1716170" title="Montagne de Lachens">
Montagne de Lachens

Montagne de Lachens – szczyt w Prealpach Prowansalskich, części Alp Zachodnich. Leży w południowo-wschodniej Francji w regionie Prowansja-Alpy-Lazurowe Wybrzeże niedaleko Sainte-Maxime.

</doc>
<doc id="1716171" url="https://pl.wikipedia.org/wiki?curid=1716171" title="Leuciscus vorax">
Leuciscus vorax

Leuciscus vorax – gatunek słodkowodnej ryby z rodziny karpiowatych (Cyprinidae).
Występowanie.
Syria oraz górna część dorzecza Eufratu.
Opis.
Osiąga 102 cm długości i 10 kg masy ciała.

</doc>
<doc id="1716172" url="https://pl.wikipedia.org/wiki?curid=1716172" title="Czesi w Chorwacji">
Czesi w Chorwacji

Według danych spisu powszechnego z roku 2001, Czesi w Chorwacji są grupą liczącą 10 512 osób, co stanowi 0,24% populacji tego kraju. Przez nie-czeską ludność są określani jako "Pemci".
Większość chorwackich Czechów żyje w zachodniej Slawonii, głównie wokół miast Daruvar i Grubišno Polje. Ponadto niewielkie społeczności czeskie żyją w większości chorwackich miast.
Udział procentowy.
W żupanii bielowarsko-bilogorskiej stanowią 5,33% populacji i są trzecią co do wielkości grupą etniczną, natomiast w komitacie Požeško-slavonskim Czesi stanowią 0,9% ludności.
Historia.
Po podpisaniu pokoju w Karłowicach w 1699 roku Slawonia przeszła z rąk osmańskich w habsburskie. W efekcie tego populacja muzułmańska skurczyła się, a Habsburgowie na wolne tereny zaczęli sporwadzać osadników z terenu całego swojego państwa. Czesi pojawili się w Slawonii w latach 50. XVIII wieku i napływali stale aż do upadku imperium habsburskiego po I wojnie światowej. Czeskiemu osadnictwu sprzyjały stosunek cen ziemi w Czechach i Chorwacji.
Czeska społeczność w Chorwacji bezproblemowo rozwijała swoją kulturę, w 1874 roku powstała organizacja "Česka Beseda", która promowała język i kulturę czeską, w tym samym roku wystawiono pierwszą sztukę w języku czeskim. W 1911 rozpoczęto wydawanie czeskojęzycznej gazety w Zagrzebiu.
Skutkiem przyjaznych relacji powstałych po I wojnie światowej państw SHS i Czechosłowacji był dalszy swobodny rozwój czeskiej kultury i brak prześladowań czeskiej społeczności w Chorwacji. Już w 1922 otwarto w Daruvarze pierwszą czeską szkołę, a w 1926 przedszkole.
W powojennej, titowskiej Jugosławii niezmieniony pozostał stosunek władz do Czechów. W czasie wojny w Chorwacji pomiędzy Chorwatami i Serbami wielu Czechów służyło w armii chorwackiej.
W niepodległej Chorwacji Czesi i Słowacy mają zagwarantowanego w parlamencie jednego, wspólnego przedstawiciela.

</doc>
<doc id="1716174" url="https://pl.wikipedia.org/wiki?curid=1716174" title="Kazimierz Janik">
Kazimierz Janik

Kazimierz Janik (ur. 23 maja 1936 w Dylowie Rządowym) – polski polityk, poseł na Sejm PRL IX kadencji.
Życiorys.
Od 1955 nauczyciel w szkole podstawowej w Namysłowie. W latach 1966–1972 był zastępcą inspektora oświaty i kultury Prezydium Powiatowej Rady Narodowej w Pajęcznie. Od 1973 do 1984 był gminnym dyrektorem szkół w Sulmierzycach, a potem inspektorem oświaty i wychowania w Urzędzie Gminy w Sulmierzycach. W 1978 uzyskał tytuł zawodowy magistra pedagogiki na Uniwersytecie Łódzkim. Zasiadał w Wojewódzkim Komitecie Zjednoczonego Stronnictwa Ludowego w Piotrkowie Trybunalskim, był też prezesem Gminnego Komitetu tej partii w Sulmierzycach. Zasiadał w Gminnej Radzie Narodowej, był też przewodniczącym Rady Gminnej Patriotycznego Ruchu Odrodzenia Narodowego. W latach 1985–1989 pełnił mandat posła na Sejm PRL IX kadencji w okręgu Piotrków Trybunalski, zasiadając w Komisji Edukacji Narodowej i Młodzieży oraz w Komisji Kultury. Otrzymał Srebrny Krzyż Zasługi.

</doc>
<doc id="1716175" url="https://pl.wikipedia.org/wiki?curid=1716175" title="Ogień w górach">
Ogień w górach

Ogień w górach (tyt. oryg. "Flaka e maleve") – albański film fabularny z roku 1983 w reżyserii Vladimira Kasaja.
Opis fabuły.
Film przedstawia biografię Bardha Sokollego, który w czasach osmańskich był przywódcą powstania górali albańskich. Rozpoczyna go scena pogrzebu jedynego syna Bardha, który zginął w walce z Turkami. Wartością filmu jest przedstawienie zasad prawa zwyczajowego, które określały rytm życia lokalnej społeczności, a także scen batalistycznych, oddających realia walk powstańców z armią osmańską.
Scenariusz nawiązuje w kilku miejscach do epickiego poematu "Lahuta e malcis" autorstwa Gjergji Fishty. W realizacji filmu wzięli udział aktorzy teatru Migjeni w Szkodrze.

</doc>
<doc id="1716180" url="https://pl.wikipedia.org/wiki?curid=1716180" title="Hapoel Cafririm Holon">
Hapoel Cafririm Holon

Ha-Po’el Cafririm Holon (hebr. הפועל צפרירים חולון) - izraelski klub piłkarski grający obecnie w Liga Alef, mający siedzibę w mieście Holon.
Historia.
Klub został założony w 1985 roku w wyniku fuzji klubów Ha-Po’el Holon i Cafririm Holon. Debiutował w najwyższej lidze, zwanej Liga Leumit w 1987. W latach 80. i 90. XX wieku 11 sezonów zaliczył w najwyższej lidze. W sezonie 2005/06 spadł do Liga Alef, a potem do piątej ligi zwanej Liga Bet. W sezonie 2008/09 klub zdobył mistrzostwo Dywizji Południowej Liga Bet i awansował do Liga Alef, która w wyniku reorganizacji systemu lig została 3 szczeblem.

</doc>
<doc id="1716181" url="https://pl.wikipedia.org/wiki?curid=1716181" title="Janusz Jurys">
Janusz Jurys

Janusz Jurys (ur. 26 sierpnia 1952 w Opatowie) – polski polityk, poseł na Sejm PRL IX kadencji.
Życiorys.
Skończył Technikum Rolnicze w Mokoszynie. Był instruktorem służby rolnej w Urzędzie Gminy w Sadowie. Do Zjednoczonego Stronnictwa Ludowego wstąpił w 1978. Zasiadał w prezydium Gminnego Komitetu ZSL i Wojewódzkiego Komitetu ZSL, był też wiceprezesem WK ZSL w Tarnobrzegu oraz radnym Gminnej Rady Narodowej. Członek Rady Wojewódzkiej PRON. W latach 1985–1989 pełnił mandat posła na Sejm PRL IX kadencji w okręgu Tarnobrzeg z ramienia ZSL. Zasiadał w Komisji Rynku Wewnętrznego i Usług. Później przez kilka kadencji był radnym gminy Sadowie z ramienia Polskiego Stronnictwa Ludowego, w 2014 nie ubiegał się o reelekcję.
Otrzymał odznaki „Zasłużony dla Rolnictwa” i „Zasłużony dla województwa tarnobrzeskiego”.

</doc>
<doc id="1716195" url="https://pl.wikipedia.org/wiki?curid=1716195" title="Tete Grosse">
Tete Grosse



</doc>
<doc id="1716196" url="https://pl.wikipedia.org/wiki?curid=1716196" title="Mourre Negre">
Mourre Negre



</doc>
<doc id="1716198" url="https://pl.wikipedia.org/wiki?curid=1716198" title="Akihabara">
Akihabara

, również – rejon wokół dworca Akihabara w tokijskiej dzielnicy Chiyoda. Duże centrum handlu artykułami gospodarstwa domowego, sprzętem elektronicznym, grami komputerowymi i artykułami związanymi z anime i mangą.
Nazwa.
W okresie Edo miasto było trawione częstymi pożarami unicestwiającymi domy z drewna i papieru i odbierającymi życie tysięcy ludzi. Mawiano wówczas: „Pożary i kłótnie to kwiaty Edo". Aby temu zapobiec, w 1869 roku władze państwowe ustanowiły obszar zwany „Chinkabara” (w miejscu dzisiejszej Akihabary) jako „obszar ognioodporny”. Nazwa „Chinkabara” oznacza „pole (równinę) ugaszonego pożaru”. Aby jeszcze bardziej zwiększyć bezpieczeństwo, przeniesiono tu z ówczesnej prowincji Enshū (współczesna prefektura Shizuoka) sanktuarium bóstwa o nazwie Akiba Daigongen (秋葉大権現), chroniącego przed pożarami. 
W nazwie Akiba Daigongen „Akiba” oznacza „jesienne liście”, eufemizm na określenie ognia, pożaru. Ze względu na to, że miejsce to nosiło nazwę Chinkabara, chram poświęcony temu bóstwu pierwotnie nosił nazwę Chinka-jinja, ale skoro bóstwo miało na imię Akiba, to przyjęła się powszechna nazwa Akiba-jinja, a dla całego regionu Akiba.
Było kilka różnych nazw dla tego rejonu, takie jak Akibahara lub Akibappara. Dopiero w 1890 roku, kiedy powstała stacja kolejowa służąca do przewozu towarów (dla pasażerów od 1925 roku), została ona oficjalnie nazwana Akihabara. Popularna, skrócona nazwa Akiba jest używana do dziś.
Historia.
W 1890 roku wzniesiono tu stację kolejową linii Sōbu. Na początku XX w. do dworca doprowadzono linię Yamanote i Akihabara stała się głównym ośrodkiem rozładunku towarów dla stolicy – urządzono tu skład.
Po II wojnie światowej, okolice wokół torów kolejowych zaczęły służyć jako miejsce handlu nielegalnymi towarami. Początkowo sprzedawano tu tekstylia i artykuły pierwszej potrzeby. Następnie jeden z kramów zaczął sprzedawać używane lampy próżniowe i części radiowe na potrzeby studentów pobliskiej szkoły elektrotechniki (Denki Gakkō, od 1949 roku Tōkyō Denki Daigaku, ang. Tokyo Denki University, TDU). Lampy cieszyły się wielkim powodzeniem, ponieważ były wykorzystywane do budowy lub napraw odbiorników radiowych. Inne kramy zachęcone sukcesem konkurencji również zaczęły je sprzedawać, a także inne części elektroniczne. 
W 1948 roku amerykańskie władze okupacyjne zarządziły usunięcie kramów, aby zbudować drogi. Władze miasta przygotowały dla handlowców miejsce pod wiaduktem kolejowym pobliskiego dworca, co zapoczątkowało szybki rozwój dzielnicy handlowej. W 1950 roku funkcjonowało tu 120 sklepów, z czego 50 specjalizowało się w elektronice. W latach 90. XX w. powstało również wiele sklepów specjalizujących się w sprzedaży komputerów i oprogramowania.
W latach 90. XX wieku, wskutek pęknięcia bańki spekulacyjnej (ang. „bubble economy”) nastąpiła stagnacja gospodarcza i firmy Akihabary zostały zmuszone do poszukiwania nowych rozwiązań i zmian profilu. Pojawiły się gry komputerowe, artykuły związane z anime i mangą. Na przykład Minami Musen firma, która w latach 50. XX wieku rozpoczęła działalność jako hurtownik urządzeń elektrycznych, rozpoczęła sprzedaż zegarków, biżuterii i futer. 
Współczesna Akihabara.
W Akihabarze funkcjonują setki sklepów elektronicznych. Od malutkich, jednoosobowych straganów specjalizujących się w poszczególnych komponentach elektronicznych po duże sklepy i domy towarowe. Oferują one wszystko, od najnowszych komputerów, aparatów fotograficznych, telewizorów, telefonów komórkowych, części elektronicznych i sprzętu AGD po towary używane i śmieci elektroniczne.
Większość towarów jest przeznaczona tylko na rynek japoński ze względu na: odmienne napięcie elektryczne, różnice techniczne, instrukcje obsługi i dokumentację w języku japońskim i ograniczone warunki gwarancji. Działa tu jednak także wiele sklepów oferujących duży wybór urządzeń bezcłowych, przeznaczonych dla turystów z zagranicy i nadających się do użytku za granicą.
Ulice i uliczki Akihabary są wypełnione licznymi centrami gier, jak: Super Potato, SEGA Game Center, Taito Center. Na ósmym piętrze domu towarowego Don Quijote występuje we własnym teatrze zespół dziewczęcych idolek o nazwie AKB48. 
Dzielnica jest ośrodkiem kultury otaku – fanów japońskiej popkultury, głównie anime, mangi i gier komputerowych w tym stylu, a także centrum cosplay. Znajduje się tu wiele kawiarń/barów typu maid café (jap. "meido kissa", skrót od "kissaten" lub "meido kafe"). Kelnerki są ubrane w kostiumy pokojówek, pełnią rolę służących i traktują klientów, jak panów w prywatnym domu. W języku slangowym termin "moe" oznacza słodycz, zauroczenie i podkochiwanie się w kimś lub czymś. Jest ono dobrze znane w kulturze otaku Akihabary. 
W dniu 8 czerwca 2008 roku miał tu miejsce incydent zwany masakrą w Akihabarze, w którym zginęło 7 osób, a 14 zostało rannych.

</doc>
<doc id="1716202" url="https://pl.wikipedia.org/wiki?curid=1716202" title="The Politics of Time">
The Politics of Time

The Politics of Time – trzeci album zespołu Minutemen wydany w 1984 przez wytwórnię New Alliance Records. Materiał stanowią utwory nagrane pomiędzy styczniem 1979, a wrześniem 1983.

</doc>
<doc id="1716204" url="https://pl.wikipedia.org/wiki?curid=1716204" title="Nusnas">
Nusnas



</doc>
<doc id="1716205" url="https://pl.wikipedia.org/wiki?curid=1716205" title="Nusnaes">
Nusnaes



</doc>
<doc id="1716207" url="https://pl.wikipedia.org/wiki?curid=1716207" title="Trois-Eveches">
Trois-Eveches



</doc>
<doc id="1716208" url="https://pl.wikipedia.org/wiki?curid=1716208" title="Michal Svec">
Michal Svec



</doc>
<doc id="1716209" url="https://pl.wikipedia.org/wiki?curid=1716209" title="Grande Seolane">
Grande Seolane



</doc>
<doc id="1716210" url="https://pl.wikipedia.org/wiki?curid=1716210" title="Tete de l'Estrop">
Tete de l'Estrop



</doc>
<doc id="1716211" url="https://pl.wikipedia.org/wiki?curid=1716211" title="Rene Friedl">
Rene Friedl



</doc>
<doc id="1716212" url="https://pl.wikipedia.org/wiki?curid=1716212" title="Francois Van Der Elst">
Francois Van Der Elst



</doc>
<doc id="1716213" url="https://pl.wikipedia.org/wiki?curid=1716213" title="Vychodna">
Vychodna



</doc>
<doc id="1716214" url="https://pl.wikipedia.org/wiki?curid=1716214" title="Baragua">
Baragua



</doc>
<doc id="1716215" url="https://pl.wikipedia.org/wiki?curid=1716215" title="Gregorio Mayans y Siscar">
Gregorio Mayans y Siscar



</doc>
<doc id="1716216" url="https://pl.wikipedia.org/wiki?curid=1716216" title="Koja i Nyhamn">
Koja i Nyhamn



</doc>
<doc id="1716217" url="https://pl.wikipedia.org/wiki?curid=1716217" title="Koeja i Nyhamn">
Koeja i Nyhamn



</doc>
<doc id="1716218" url="https://pl.wikipedia.org/wiki?curid=1716218" title="Diadectoides">
Diadectoides



</doc>
<doc id="1716221" url="https://pl.wikipedia.org/wiki?curid=1716221" title="Kotlina Simleu">
Kotlina Simleu



</doc>
<doc id="1716223" url="https://pl.wikipedia.org/wiki?curid=1716223" title="Góry Meses">
Góry Meses



</doc>
<doc id="1716225" url="https://pl.wikipedia.org/wiki?curid=1716225" title="Czesi w Rumunii">
Czesi w Rumunii

Czesi w Rumunii lub Czesi banaccy stanowią, według spisu powszechnego z 2002 roku, grupę 3938 osób. Czesi mieszkają w południowo-zachodniej części kraju, ok. 60% z nich zamieszkuje okręg Caraş-Severin, gdzie stanowią 0,7% populacji. W skali całego kraju Czechami jest 0,017% populacji.
Czesi posiadają, łącznie ze Słowakami, jedno miejsce w niższej izbie rumuńskiego parlamentu.
Czesi w Rumunii są nazwani "Cehi" (Czesi) lub "Pemowie" (czes. "Pémové"), druga nazwa pochodzi od niemieckiego słowa "Böhm", oznaczającego mieszkańców krainy Czechy.

</doc>
<doc id="1716226" url="https://pl.wikipedia.org/wiki?curid=1716226" title="Władysława Chomsowa">
Władysława Chomsowa

Władysława Laryssa Chomsowa, ps. "Danuta", "Dionizy", "Róża", "Diana", "Lalka" (ur. 1895 w Kielcach, zm. 26 sierpnia 1966 w Beit Avot) – polska działaczka społeczna i polityczna, przewodnicząca okręgowej Rady Pomocy Żydom przy Delegaturze Rządu na Kraj „Żegota” we Lwowie (1943–1944). Przez Żydów ocalonych z Holokaustu nazywana „aniołem ze Lwowa”. Sprawiedliwa wśród Narodów Świata.
Życiorys.
Urodziła się, według różnych źródeł, w 1885, 1891 lub w 1895 w Kielcach. W dwudziestoleciu międzywojennym sprawowała mandat radnej Drohobycza. Stała na czele Komisji Opieki Społecznej. Angażowała się w obronę ludności żydowskiej przed polskimi tendencjami nacjonalistycznymi, przemawiała min. na cmentarzu żydowskim podczas pogrzebu żydowskiego studenta Karola Zellermayera zamordowanego przez bojówki endeckie. W 1938 przeprowadziła się do Lwowa. W lutym 1938 i marcu 1939 była wybierana w skład zarządu Klubu Demokratycznego we Lwowie. Rok później została członkinią zarządu okręgowego Stronnictwa Demokratycznego. Zasiadała w Radzie Naczelnej Stronnictwa (1939). Od 1943 związana ze Stronnictwem Polskiej Demokracji.
Podczas II wojny światowej działała w podziemiu, m.in. jako kierownik łączności w kontrwywiadzie Oddziału II Komendy Obwodowej Armii Krajowej we Lwowie (została mianowana na stopień podporucznika AK). W maju 1943 została wybrana przewodniczącą okręgowej Rady Pomocy Żydom przy Delegaturze Rządu na Kraj „Żegota” we Lwowie (do 1944). Uczestniczyła w powstaniu warszawskim. Żydowskie dzieci umieszczała m.in. w katolickich sierocińcach na terenie Galicji Wschodniej. Oblicza się, że dzięki jej pomocy uratowano ok. kilkudziesięciu Żydów.
Po II wojnie światowej została nazwana przez uratowanych „aniołem ze Lwowa” („The Angel of Lvov”). Władysława Chomsowa była autorem raportu na temat sytuacji Żydów na terenie Małopolski Wschodniej, który został przesłany do rządu RP na uchodźstwie, następnie zaś do władz USA. Ostatni rok okupacji spędziła w Warszawie, uciekając przed Niemcami (1944–1945).
Po 1945 wyjechała do Francji. Przez krótki okres mieszkała w Wielkiej Brytanii, by ostatecznie osiąść w Izraelu (1964–1966). W 1963 zasadziła w Jad Waszem drzewko pamięci na cześć Polaków ratujących Żydów. Zmarła 26 sierpnia 1966 w Ben Avot na Górze Karmel.
Związek małżeński zawarła z majorem Fryderykiem Chomsem (1889–1951), z którym miała syna Wiesława (1913–1941), porucznika pilota 161 eskadry myśliwskiej i 306 dywizjonu myśliwskiego.

</doc>
<doc id="1716229" url="https://pl.wikipedia.org/wiki?curid=1716229" title="Buzz or Howl Under the Influence of Heat">
Buzz or Howl Under the Influence of Heat

Buzz or Howl Under the Influence of Heat – czwarta EPka zespołu Minutemen wydana w 1983 przez wytwórnię SST Records. Materiał nagrano w styczniu 1983 w "Radio Tokyo", Venice oraz w maju 1983 podczas koncertu w Redondo Beach (Kalifornia).

</doc>
<doc id="1716233" url="https://pl.wikipedia.org/wiki?curid=1716233" title="Bean-Spill">
Bean-Spill

Bean-Spill – trzecia EPka zespołu Minutemen wydana w 1982 przez wytwórnię Thermidor. Materiał nagrano w 1982 w studiach: "Media Art" (Hermosa Beach, Kalifornia) oraz w "Casbah Studio" (Fullerton, Kalifornia).

</doc>
<doc id="1716234" url="https://pl.wikipedia.org/wiki?curid=1716234" title="Pic du Beal Traversier">
Pic du Beal Traversier



</doc>
<doc id="1716235" url="https://pl.wikipedia.org/wiki?curid=1716235" title="Góry Ses">
Góry Ses



</doc>
<doc id="1716236" url="https://pl.wikipedia.org/wiki?curid=1716236" title="Padurea Craiului">
Padurea Craiului



</doc>
<doc id="1716237" url="https://pl.wikipedia.org/wiki?curid=1716237" title="Kotlina Beius">
Kotlina Beius



</doc>
<doc id="1716238" url="https://pl.wikipedia.org/wiki?curid=1716238" title="Stobbes Machandel">
Stobbes Machandel

Stobbes Machandel (nazwa pochodzi od dolnoniemieckiego określenia jałowca) – wódka jałowcówka o mocy 38°, produkowana od 3 maja 1776 do 1945 przez mennonicką rodzinę Stobbe, zamieszkującą Nowy Dwór Gdański (dawniej Tiegenhof). Firmę założył Piotr Stobbe, a gorzelnia mieściła się nad Tugą, przy dzisiejszej ul. 3 Maja. Napitek sprzedawano w butelkach o pojemności 0,5 l i 0,25 l, o charakterystycznym beczułkowatym kształcie, zdobionych krzyżem.
W 1897 roku machandel został określony „gdańskim napojem narodowym” i był chroniony lokalnym prawem. 
Zwyczaj picia machandla upowszechnił się w okresie istnienia Wolnego Miasta Gdańska. Rüdiger Ruhnau w książce poświęconej historii Gdańska, określa machandel jako narodowy trunek gdański.
Obecnie machandel nie jest już produkowany na Żuławach. Po wkroczeniu Armii Czerwonej na Żuławy własność zakładu skonfiskowano, a ówczesny właściciel firmy Bernhard Stobbe został aresztowany i wysłany za Ural. Zwolniony w 1949, wyjechał do Oldenburga. Udało się ocalić dokumentację produkcji, dzięki czemu wznowił ją w 1951 Ott-Heinrich Stobbe. W 1970 firmę Stobbego przejęła niemiecka wytwórnia G.Vetter. Obecnie machandel produkuje firma niemiecka Marken Horst w Osnabrück, która wprowadza na rynek machandel w butelkach o pojemności 0,7 l.
Rytuał picia machandla wymaga specjalnego kieliszka, a także suszonej śliwki, nabitej na wykałaczkę. Po spożyciu śliwki, namoczonej w machandlu, wypija się trunek, a wykałaczkę łamie i pozostawia w kieliszku.

</doc>
<doc id="1716239" url="https://pl.wikipedia.org/wiki?curid=1716239" title="Osterdalalven">
Osterdalalven



</doc>
<doc id="1716240" url="https://pl.wikipedia.org/wiki?curid=1716240" title="Oesterdalaelven">
Oesterdalaelven



</doc>
<doc id="1716241" url="https://pl.wikipedia.org/wiki?curid=1716241" title="Rene Dorme">
Rene Dorme



</doc>
<doc id="1716242" url="https://pl.wikipedia.org/wiki?curid=1716242" title="Grand Berard">
Grand Berard



</doc>
<doc id="1716243" url="https://pl.wikipedia.org/wiki?curid=1716243" title="Osiedle Batorego">
Osiedle Batorego



</doc>
<doc id="1716244" url="https://pl.wikipedia.org/wiki?curid=1716244" title="Andre Brie">
Andre Brie



</doc>
<doc id="1716245" url="https://pl.wikipedia.org/wiki?curid=1716245" title="Miodrag Andelković">
Miodrag Andelković



</doc>
<doc id="1716247" url="https://pl.wikipedia.org/wiki?curid=1716247" title="Osiedle Stefana Batorego">
Osiedle Stefana Batorego



</doc>
<doc id="1716250" url="https://pl.wikipedia.org/wiki?curid=1716250" title="L'Ailefroide">
L'Ailefroide



</doc>
<doc id="1716252" url="https://pl.wikipedia.org/wiki?curid=1716252" title="Historia Polski (1939–1945)">
Historia Polski (1939–1945)

Historia Polski (1939–1945) – historia Polski w czasie II wojny światowej, od agresji III Rzeszy i ZSRR na Polskę do zakończenia II wojny światowej 8 maja 1945 i konferencji poczdamskiej (17 lipca – 2 sierpnia 1945), która określiła status i granice Polski po II wojnie światowej.
Inwazja niemiecka.
1 września 1939 roku w godzinach porannych Wehrmacht uderzył na Polskę wzdłuż granicy polsko-niemiecko-słowackiej. Wojnę rozpoczęło zbombardowanie Wielunia o godz. 4.35. Następnie, o godz. 4.45, niemiecki pancernik „Schleswig-Holstein” rozpoczął ostrzał polskiej placówki wojskowej na Westerplatte. Tego samego dnia, we wczesnych godzinach rannych, Niemcy uderzyli na Pocztę Polską w Wolnym Mieście Gdańsku, aresztowali pierwszych 250 Polaków mieszkających w Gdańsku i wymordowali polskich kolejarzy w Szymankowie.
W ciągu pierwszych trzech dni polskie wojska przegrały bitwę graniczną i zostały zmuszone do odwrotu na całej linii frontu. 3 września Wielka Brytania i Francja wypowiedziały wojnę Niemcom i niedługo potem przeszli do działań zbrojnych (ofensywa w Zagłębiu Saary). Tymczasem Wehrmacht, korzystając z przewagi w lotnictwie Luftwaffe i broni pancernej odniósł w Polsce szereg zwycięstw, pokonując polskie wojska pod Piotrkowem Trybunalskim i Tomaszowem Mazowieckim.
6 września wojska polskie rozpoczęły wycofywanie się na drugi brzeg Wisły. Następnego dnia wojska polskie w bitwie pod Iłżą zostały rozbite. Trzy dni później nad Bzurą doszło do największej bitwy kampanii wrześniowej. W bitwie tej walczyły dwie polskie armie „Poznań” i „Pomorze”, z niemieckimi 8 i 10 Armią z Grupy Armii Południe („Süd”). 8 września rozpoczęła się bitwa o Warszawę, zakończona kapitulacją stolicy 28 września.
Atak słowacki.
Armia słowacka zaatakowała Polskę 1 września o godzinie 5.00 siłą trzech dywizji na kierunkach podhalańskim, nowosądeckim i bieszczadzkim. 1 Dywizja zajęła Jaworzynę oraz Niedzicę i posunęła się w ciągu kilku dni o 30 km, dochodząc 3 września wieczorem do Ochotnicy, a 4 września – do rejonu Zabrzeż – Rzeki, gdzie nawiązano kontakt ogniowy z jednostkami Armii „Karpaty”. 9 września dywizja ta powróciła na Słowację (niewielkie siły pozostały na Polskim Spiszu aż do jego włączenia w granice Słowacji oraz jako wojska okupacyjne w Zakopanem). 2 Dywizja w składzie XVIII Korpusu Armijnego gen. piech. Eugena Beyera zajęła pozycje na linii Jasło – Krosno – Sanok, mając styczność bojową z jednostkami polskimi (11 KDP).
W czasie trwania kampanii piechota słowacka zajęła pozycje, od zachodu na linii Kamienica – Zbludza – Zalesie, Jaworki – Biała Woda oraz Krynica-Zdrój – Tylicz, bez znaczącego oporu ze strony polskiej. Do 16 września jednostki piechoty zajęły miejscowości Liszna, Jabłonki, Baligród, Sanok, Krosno i Dukla, po czym wycofano je w granice Słowacji.
W czasie całej kampanii wrześniowej straty armii słowackiej w Polsce wyniosły 18 zabitych, 46 rannych i 11 zaginionych. Wzięto do niewoli ok. 1350 jeńców polskich. W styczniu 1940 około 1200 z nich Słowacy przekazali Niemcom oraz Sowietom, a resztę uwięzili w obozie w miejscowości Lešť.
Agresja ZSRR na Polskę.
W dniu 17 września na skutek realizacji paktu Ribbentrop-Mołotow z dnia 23 sierpnia 1939 roku i dodatkowego tajnego protokołu o podziale stref wpływu na ziemiach polskich, na Rzeczpospolitą na całej długości granicy polsko-sowieckiej uderzyły oddziały Armii Czerwonej w sile sześciu armii liczących 600–650 tysięcy żołnierzy i ponad 5000 czołgów, podzielonych na dwa Fronty: białoruski i ukraiński. Siły te miały za zadanie zająć wschodnie ziemie Polski aż do linii Wisły. Wojsko Polskie stawiło opór agresorom. 28 września 1939 III Rzesza i ZSRR zawarły "układ o przyjaźni i granicach" wytyczający granicę na okupowanych terenach II Rzeczypospolitej. Agresja sowiecka – w nocie nie przyjętej przez ambasadora Grzybowskiego – była „usprawiedliwiona” tezą o „wzięciu w obronę ludności ukraińskiej i białoruskiej i upadku państwa polskiego”.
Okupacja niemiecka.
W wyniku agresji Niemiec i ZSRR na Polskę we wrześniu 1939 r., po okupacji całości terytorium II Rzeczypospolitej przez Wehrmacht i Armię Czerwoną i ustaleniu w dniu 28 września 1939 r. w pomiędzy III Rzeszą a ZSRR granicy niemiecko-sowieckiej na okupowanym terytorium Polski, Adolf Hitler dwoma dekretami – z 8 i 12 października 1939 r. jednostronnie wcielił zachodnie terytoria Polski do Rzeszy.
Z terytorium Rzeczypospolitej pomiędzy linią granicy niemiecko-sowieckiej z 28 września 1939 r., a określoną w dekrecie wschodnią granicą ziem polskich wcielonych bezpośrednio do Niemiec (określoną jako nowa wschodnia granica Rzeszy) Adolf Hitler utworzył odrębny twór administracyjny podporządkowany Rzeszy – Generalne Gubernatorstwo.
Powyższe akty prawne, sprzeczne z ratyfikowaną przez Niemcy były nieważne w świetle prawa międzynarodowego i nie były uznawane zarówno przez Rząd RP na uchodźstwie, jak i państwa sojusznicze wobec Polski, a także państwa trzecie (neutralne) przez cały czas trwania II wojny światowej.
Pozostałe terytorium Rzeczypospolitej Polskiej na wschód od linii granicznej ustalonej na terytorium Polski w układzie pomiędzy III Rzeszą a ZSRR zostało w październiku 1939 anektowane przez ZSRR.
Na terenach zajętych przez Niemcy dochodziło do aresztowań i wysiedleń polskich obywateli. Na przełomie 1939/1940 roku wysiedlono 860 tysięcy polskich obywateli, zasiedlając tereny ludnością niemiecką przybyłą z terenów byłych republik bałtyckich oraz Besarabii.
Na terenach okupowanych III Rzesza prowadziła politykę terroru i ludobójstwa.
Okupacja sowiecka.
Na terenach okupowanych przez ZSRR 22 października zostały przeprowadzone sfałszowane wybory do Ludowego Zgromadzenia Zachodniej Białorusi i Ludowego Zgromadzenia Zachodniej Ukrainy. Sesje wybranych parlamentów odbyły się w Białymstoku i Lwowie. Na posiedzeniu od 31 października do 2 listopada Rada Najwyższa ZSRR formalnie włączyła tereny Zachodniej Białorusi i Zachodniej Ukrainy do ZSRR.
29 listopada 1939 Prezydium Rady Najwyższej ZSRR przyjęło dekret, w myśl którego obywatele polscy zamieszkujący "zachodnie obwody Ukrainy i Białorusi" automatycznie stawali się obywatelami ZSRR. Wprowadzono także przymus posiadania paszportów wewnętrznych ZSRR przez obywateli II RP, którzy w wyniku wojny znaleźli się na tych terenach. Akcja rejestracyjna z tym związana była podstawą do późniejszych policyjnych represji NKWD (w tym masowych wywózek z roku 1940).
Powyższe akty prawne, sprzeczne z ratyfikowaną przez Rosję były nieważne w świetle prawa międzynarodowego i nie były uznawane zarówno przez Rząd RP na uchodźstwie, jak i państwa sojusznicze wobec Polski, a także państwa trzecie (neutralne) przez cały czas trwania II wojny światowej. Niemniej od czerwca 1941 ZSRR konsekwentnie powoływał się wobec Wielkiej Brytanii i USA na fakt odbycia „wyborów” jako plebiscytu ludności zamieszkałej tereny Polski okupowane od agresji ZSRR na Polskę na rzecz przynależności tych terenów do ZSRR.
Kilkaset tysięcy osób zostało aresztowanych przez NKWD i uwięzionych w sowieckich obozach koncentracyjnych systemu Gułagu, deportowanych na Syberię, do Komi lub Kazachstanu, czy zamordowanych. Wśród aresztowanych znaleźli się polscy policjanci i żołnierze. 5 marca 1940 roku Biuro Polityczne KC WKP(b) podjęło decyzję o rozstrzelaniu polskich oficerów znajdujących się w obozach w Kozielsku, Starobielsku i Ostaszkowie. W kwietniu i maju w Miednoje i Katyniu NKWD wymordowało około 15 tysięcy oficerów. Okupację sowiecką ziem polskich zakończył atak Niemiec na ZSRR 22 czerwca 1941 roku. Po ataku Niemiec na ZSRR NKWD wymordowało kilkanaście tysięcy więźniów politycznych w więzieniach na terenach okupowanych.
Rząd RP na uchodźstwie.
Wobec agresji Niemiec (1 września 1939) i ZSRR (17 września 1939) na Polskę, władze Rzeczypospolitej zmuszone zostały do przeniesienia siedziby poza granice kraju dla uniknięcia niewoli i wymuszonej kapitulacji. W nocy z 17 na 18 września prezydent RP i wódz naczelny przekroczyli granicę polsko-rumuńską w Kutach mając przyrzeczony zgodnie z i układem sojuszniczym pomiędzy Polską a Rumunią z 1921 przejazd do Francji (fr. "droit de passage"). Pod równoległym naciskiem władz III Rzeszy, ZSRR i Francji, władze Rumunii zażądały wbrew V konwencji haskiej zrzeczenia się od władz RP ich suwerennych prerogatyw państwowych pod groźbą internowania. Wobec odmowy prezydenta RP, premiera i naczelnego wodza zostali oni internowani przez władze Rumunii w przygotowanych jeszcze w pierwszej połowie września 1939 ośrodkach internowania.
Wobec zaistniałej sytuacji należało wyznaczyć władze Rzeczypospolitej spośród polityków polskich, którzy znajdowali się poza zasięgiem obu agresorów (III Rzeszy i ZSRR). Niekwestionowanymi kandydatami w sytuacji załamania struktur państwa byli przedstawiciele dyplomatyczni Rzeczypospolitej chronieni immunitetem dyplomatycznym. W konsekwencji 25 września prezydent RP Ignacy Mościcki, zgodnie z art. 24 konstytucji kwietniowej (upoważniającym do wyznaczenia następcy prezydenta RP w stanie wojny), na swego następcę wyznaczył Bolesława Wieniawę-Długoszowskiego, Ambasadora RP we Włoszech. Jednak wobec sprzeciwu przebywających w Paryżu przedstawicieli partii opozycyjnych wobec sanacji i wywołanego ich naciskami sprzeciwu rządu Francji (co było ingerencją w suwerenność decyzji sojuszniczej Polski) Wieniawa-Długoszowski zrzekł się nominacji, a na urząd prezydenta RP został nominowany Władysław Raczkiewicz, który nominację przyjął. Po dyskusjach prezydent Raczkiewicz powołał na urząd prezesa Rady Ministrów gen. broni Władysława Sikorskiego, który powołał z kolei koalicyjny gabinet (w skład weszli przedstawiciele SN, SP, SL, PPS i politycy sanacyjni)
Prawnomiędzynarodowa ciągłość instytucji państwowych Polski została w ten sposób, wbrew deklaracjom Niemiec i ZSRR zawartych w układzie o granicach i przyjaźni z 28 września 1939 zachowana i była uznawana przez cały okres II wojny światowej na forum międzynarodowym.
Polskie Siły Zbrojne.
Jednym z głównych zadań Rządu RP było rozbudowywanie Polskich Sił Zbrojnych. Podpisano szereg umów z Brytyjczykami i Francuzami, planowano nawet stworzenie 100-tysięcznej armii polskiej we Francji. Ostatecznie, 4 stycznia 1940 podpisano polsko-francuski układ wojskowy i umowę lotniczą. Choć planów tych nie udało się do końca zrealizować, to we Francji powstały już wiosną 1940 1. Dywizja Grenadierów (pod dowództwem gen. bryg. Bronisława Ducha), 2. Dywizja Strzelców Pieszych (pod dowództwem gen. bryg. Bronisława Prugar-Ketlinga), Samodzielna Brygada Strzelców Podhalańskich (pod dowództwem gen. bryg. Zygmunta Bohusza-Szyszki), Polskie Siły Powietrzne (sformowano jeden zwarty dywizjon 1/145 Warszawski). Organizowano także 3. i 4. Dywizje Piechoty oraz 10. Brygadę Kawalerii Pancernej (pod dowództwem gen. bryg. Stanisława Maczka). Z inicjatywy rządu polskiego utworzono także Brygadę Strzelców Karpackich gen. Stanisława Kopańskiego w Syrii
Polskie Państwo Podziemne.
W nocy z 26 na 27 września 1939 roku powstała w oblężonej Warszawie Służba Zwycięstwu Polski. W listopadzie 1939 roku została ona przekształcona w Związek Walki Zbrojnej (ZWZ). 14 lutego 1942 roku generał Władysław Sikorski przekształcił ZWZ w Armię Krajową. Pod tą nazwą funkcjonowała do końca II wojny światowej. Do najgłośniejszych akcji Kedywu AK należała Akcja Kutschera, w której został wykonany wyrok na dowódcy SS i policji na dystrykt warszawski, odpowiedzialnym za masowe publiczne egzekucje Polaków Franzu Kutscherze. Polskie Państwo Podziemne przestało istnieć po zajęciu terytorium Polski Armię Czerwoną i aresztowaniu przywódców Polskiego Państwa Podziemnego przez NKWD.
Układ Sikorski-Majski.
Po agresji niemieckiej na ZSRR przy pośrednictwie rządu brytyjskiego doszło do zawarcia układu o normalizacji stosunków pomiędzy Polską a ZSRR, zwanego układem Sikorski-Majski. Układ został podpisany przez gen. Władysława Sikorskiego, premiera rządu RP na uchodźstwie i ambasadora ZSRR w Londynie Iwana Majskiego. Układ przewidywał unieważnienie przez ZSRR wszelkich układów zawartych z III Rzeszą odnośnie do Polski, przywrócenie stosunków dyplomatycznych między obydwoma krajami, uwolnienie obywateli polskich skazanych i wywiezionych przez NKWD w okresie okupacji sowieckiej terytorium II Rzeczypospolitej i utworzenie armii polskiej w ZSRR pod dowództwem polskim. Porozumienie zostało podpisane 30 lipca 1941 roku. Stało się ono podstawą utworzenia Polskich Sił Zbrojnych w ZSRR pod dowództwem gen. Władysława Andersa składających się z Polaków uprzednio więzionych i deportowanych w głąb Związku Radzieckiego.
Polsko-radzieckie stosunki dyplomatyczne zostały zerwane przez ZSRR 25 kwietnia 1943, gdy Rząd RP na uchodźstwie zwrócił się do MCK o zbadanie okoliczności sprawy po odkryciu i ujawnieniu przez Niemców masowych grobów polskich oficerów w Katyniu, zamordowanych wiosną 1940 przez NKWD.
Konflikt polsko-ukraiński.
Konflikt między polską a ukraińską ludnością zamieszkującą wschodnie tereny II RP, którego apogeum była rzeź wołyńska trwająca od lutego 1943 (Zbrodnia w Parośli I) do lutego 1944.
Powstanie w getcie warszawskim.
Powstanie w getcie warszawskim wybuchło 19 kwietnia 1943 roku. Jego przyczyną była chęć stawienia oporu wobec nieuchronnej likwidacji getta, w którym znajdowało się około 50-70 tysięcy ludzi. Siły powstańcze składały się z około 1000 źle uzbrojonych bojowników Żydowskiego Związku Wojskowego i Żydowskiej Organizacji Bojowej.
5 maja – premier rządu RP na uchodźstwie Władysław Sikorski w audycji radiowej BBC zaapelował do Polaków o pomoc bojownikom getta. Mimo pomocy – bardzo ograniczonej z powodu braku sił i środków i wielkiej przewagi niemieckiej – 8 maja rozbite zostało dowództwo powstania. 16 maja powstanie zakończyło się wysadzeniem w powietrze przez Niemców Wielkiej Synagogi.
Powstanie warszawskie.
Powstanie warszawskie wybuchło 1 sierpnia 1944 roku o godzinie 17:00 i trwało 63 dni Do walki stanęło około 40 000 żołnierzy. Podczas powstania udało się zdobyć niektóre ze strategicznych punktów oporu Niemców. Jednak znaczna przewaga w ludziach i sprzęcie, oraz bierność ze strony stojącej po praskiej stronie Armii Czerwonej spowodowały klęskę powstania warszawskiego. 2 października 1944 dowódca powstania Tadeusz Komorowski podjął decyzję o kapitulacji. W nocy z 2 na 3 października o godzinie 2.00 podpisano "Układ o zaprzestaniu działań wojennych w Warszawie", o 5:00 rano nastąpiło zawieszenie broni. Ostatnie oddziały powstańcze opuściły Warszawę 5 października.
W powstaniu zginęło około 200 tys. ludzi, w tym 17 tysięcy żołnierzy Armii Krajowej.
Polski Komitet Wyzwolenia Narodowego.
21 lipca 1944 został powołany w Moskwie Polski Komitet Wyzwolenia Narodowego (zob. rząd marionetkowy). Funkcjonował pod polityczną kontrolą Józefa Stalina. Zdominowany był przez komunistów polskich i realizował politykę ZSRR w Polsce. Na powstanie PKWN mieli dominujący wpływ komuniści z Centralnego Biura Komunistów Polski, jednak ostateczną decyzję o jego powstaniu podjął Stalin.
Decyzję o jego utworzeniu podjęto w Moskwie między 18 a 20 lipca 1944, a samą nazwę (kopię nazwy działającego od 1943 pod przewodnictwem de Gaulle’a Francuskiego Komitetu Wyzwolenia Narodowego) osobiście zaakceptował Józef Stalin, decydując również o składzie osobowym komitetu i podejmując końcową decyzję o utworzeniu PKWN. 22 lipca 1944 roku Radio Moskwa poinformowało, że PKWN powstał w Chełmie, pierwszym mieście polskim na zachód od Linii Curzona zajętym przez Armię Czerwoną w ofensywie białoruskiej (od czerwca 1944). W rzeczywistości pierwsi członkowie PKWN dotarli do Chełma dopiero 28 lipca 1944, zastając tam legalne władze polskie – delegata powiatowego i przedstawicieli Armii Krajowej.
27 lipca 1944 roku PKWN w umowie z ZSRR uznał tzw. Linię Curzona za granicę polsko-sowiecką. 1 sierpnia siedzibą Polskiego Komitetu Wyzwolenia Narodowego został Lublin. 31 grudnia 1944 Józef Stalin przekształcił PKWN w Rząd Tymczasowy Rzeczypospolitej Polskiej z Edwardem Osóbką-Morawskim na czele, formalnie w trybie uchwały KRN.
Legalnym i uznawanym powszechnie przez społeczność międzynarodową do lipca 1945 rządem polskim był Rząd RP na uchodźstwie.
Wkroczenie Armii Czerwonej do Polski w latach 1944–1945.
Na znajdujące się pod okupacją niemiecką terytorium II Rzeczypospolitej od stycznia 1944 roku wkraczała Armia Czerwona. Terytorium Polski zostało całkowicie opanowane przez Armię Czerwoną do maja 1945 roku. Na zajętych terytoriach organy NKWD prowadziły masowe aresztowania żołnierzy Armii Krajowej i urzędników Polskiego Państwa Podziemnego, polskich elit politycznych i społecznych, połączone z deportacjami do systemu obozów koncentracyjnych Gułagu.
Najważniejszymi operacjami wojskowymi Armii Czerwonej na terytorium Polski były:
Tymczasowy Rząd Jedności Narodowej.
W wykonaniu postanowień konferencji jałtańskiej o powołaniu nowego, tymczasowego rządu Polski, mającego sprawować władzę do czasu wolnych demokratycznych wyborów, 28 czerwca 1945 roku na podstawie porozumienia zawartego na konferencji w Moskwie pomiędzy KRN a częścią polityków emigracyjnych skupionych wokół Stanisława Mikołajczyka i Stronnictwa Ludowego doszło do powołania Tymczasowego Rządu Jedności Narodowej. Premierem rządu został Edward Osóbka-Morawski, wicepremierami Władysław Gomułka i Stanisław Mikołajczyk. 5 lipca Tymczasowy Rząd Jedności Narodowej został uznany przez USA i Wielką Brytanię. Uznawany był także przez inne państwa koalicji antyhitlerowskiej. Równolegle zostało wycofane uznanie Rządu RP na uchodźstwie. Tymczasowy Rząd Jedności Narodowej przy zachowaniu pozorów koalicyjności był faktycznie zdominowany przez PPR.
Konferencja poczdamska.
W dniach od 17 lipca 1945 do 2 sierpnia 1945 doszło do spotkań "wielkiej trójki" (przywódców USA, Wielkiej Brytanii i ZSRR), określanych jako konferencja poczdamska. Na konferencji ustalono wysokość reparacji wojennych, oddano także pod administrację polską obszary leżące na wschód od rzek Nysa Łużycka, Odra oraz wolne miasto Gdańsk. Polską delegację reprezentowali: Bolesław Bierut, Edward Osóbka-Morawski, Stanisław Grabski, Stanisław Mikołajczyk, Wincenty Rzymowski, oraz Michał Rola-Żymierski. Konferencja poczdamska ustaliła przebieg zachodniej granicy Polski, potwierdzony układem zgorzeleckim (1950), układem PRL-RFN (1970) i ostatecznie polsko-niemieckim traktatem granicznym (1991).
Straty materialne i zniszczenia.
Polska w czasie II wojny światowej poniosła największe straty biologiczne (na każdy tysiąc mieszkańców straciła 220 osób) i materialne (straty rzeczowe w przeliczeniu na jednego mieszkańca, które wyniosły 626 dolarów w porównaniu z 601 dolarami w Jugosławii). Wiele polskich miast i wsi zostało w znacznym stopniu zniszczonych, zaginęło lub zniszczono wiele dzieł sztuki, zniszczenia dotknęły również wiele innych dziedzin życia.

</doc>
<doc id="1716253" url="https://pl.wikipedia.org/wiki?curid=1716253" title="Joy (EP)">
Joy (EP)

Joy – druga EPka zespołu Minutemen wydana w sierpniu 1981 przez wytwórnie: SST Records oraz New Alliance Records. Materiał nagrano 1 sierpnia 1981 w "Casbah Studio" w Fullerton (Kalifornia).

</doc>
<doc id="1716255" url="https://pl.wikipedia.org/wiki?curid=1716255" title="Marek Ferdynand Arczyński">
Marek Ferdynand Arczyński

Marek Ferdynand Arczyński, ps. "Janek", "Marek", "Łukowski" (ur. 8 grudnia 1900 w Krakowie, zm. 16 lutego 1979 w Warszawie) – polski działacz społeczny i polityczny, dziennikarz, skarbnik Rady Pomocy Żydom przy Delegaturze Rządu na Kraj „Żegota” (1942–1945), poseł do Krajowej Rady Narodowej i na Sejm Ustawodawczy (1945–1952). Sprawiedliwy wśród Narodów Świata.
Życiorys.
Urodził się w Krakowie w robotniczej rodzinie jako syn Franciszka i Antoniny. W 1921 uczestniczył w III powstaniu śląskim. W dwudziestoleciu międzywojennym pracował w kolejnictwie. W 1938 znalazł się w Komitecie Zaolziańskim Korpusu Ochotniczego Ziemi Krakowskiej. W czasie II wojny światowej był prezesem zarządu okręgowego Stronnictwa Demokratycznego w województwie krakowskim oraz redaktorem „Dziennika Polskiego”. W 1943 związał się ze Stronnictwem Polskiej Demokracji, którego został sekretarzem generalnym. Był jednym z inicjatorów powołania do życia Rady Pomocy Żydom przy Delegaturze Rządu na Kraj „Żegota”. Należał do jej prezydium oraz pełnił obowiązki skarbnika (od grudnia 1942 do stycznia 1945). Stał na czele Referatu Legalizacyjnego Rady, jaki miał za zadanie wytwarzać fikcyjne dokumenty dla ukrywających się Żydów.
Po wojnie sprawował funkcję wicesekretarza generalnego CK SD, był również kierownikiem propagandy i wydawnictw CK. W 1945 został powołany w skład Krajowej Rady Narodowej. Dwa lata później znalazł się wśród posłów Sejmu Ustawodawczego. Zaangażował się w propagandę na rzecz tzw. referendum z 1946. W latach 1946–1947 pełnił obowiązki sekretarza generalnego Bloku Stronnictw Demokratycznych. Po 1950 pracował jako dziennikarz. Był członkiem honorowym PTTK, sekretarzem generalnym Ligi do Walki z Rasizmem oraz prezesem zarządu okręgowego Związku Powstańców Śląskich w Krakowie. Pełnił funkcję zastępcy redaktora naczelnego pism „Turysta” i „Światowid”. Został usunięty z władz SD, a w 1958 zawieszony w prawach członka partii za współorganizowanie opozycyjnej wewnątrz niej tzw. grupy odnowy.
Pochowany na Cmentarzu Wojskowym na Powązkach (kwatera 15B-4-7).
Odznaczenia.
Odznaczony m.in. Orderem Krzyża Grunwaldu III klasy (1946), Krzyżem Oficerskim Orderu Odrodzenia Polski, Śląskim Krzyżem Powstańczym, Medalem za Warszawę 1939–1945 i Medalem 10-lecia Polski Ludowej (1955). Sprawiedliwy wśród Narodów Świata, Zasłużony Działacz Turystyki.

</doc>
<doc id="1716257" url="https://pl.wikipedia.org/wiki?curid=1716257" title="Paranoid Time">
Paranoid Time

Paranoid Time – pierwsza EPka zespołu Minutemen wydany w 1980. Materiał nagrano w studiu "Media Art" w Hermosa Beach (Kalifornia). W 1985 wydano reedycję albumu na płycie gramofonowej (SST Records).

</doc>
<doc id="1716260" url="https://pl.wikipedia.org/wiki?curid=1716260" title="Hapoel Ironi Kirjat Szemona">
Hapoel Ironi Kirjat Szemona

Hapoel Ironi Kirjat Szemona (hebr. מועדון כדורגל הפועל עירוני קרית שמונה) – izraelski klub piłkarski, grający obecnie w Ligat ha’Al, mający siedzibę w mieście Kirjat Szemona.
Historia.
Chronologia nazw:
Klub został założony w 2000 roku w wyniku fuzji Hapoel Kirjat Szemona i Maccabi Kirjat Szemona, po tym jak biznesmen i dyrektor firmy Ituran, Izi Szeracki, kupił oba kluby i połączył je w jeden pod nazwą Hapoel Ironi Ituran Kirjat Szemona ("Ironi" po hebrajsku - „miasto”). Klub rozpoczął występy w Dywizji Północnej Liga Alef, w której wcześniej grał Hapoel. W debiutowym sezonie 2000/01 roku zjednoczonemu klubowi miejskiemu udało się awansować do Liga Arcit. W sezonie 2003/04 klub zajął drugie miejsce i awansował do Liga Leumit, wówczas drugiej w hierarchii lidze w Izraelu. W sezonie 2006/07 zajął pierwsze miejsce i awansował do Premier Ligi, jednak po dwóch sezonach w niej, zajął ostatnie miejsce w sezonie 2008/09 i spadł do Liga Leumit. Po roku powrócił do najwyższej klasy rozgrywkowej, a w sezonie 2011/12 sięgnął po swoje pierwsze mistrzostwo Izraela. W 2012 klub skrócił nazwę do Hapoel Ironi Kirjat Szemona. Drużyna posiada własny stadion: Kirjat Szemona Municipal Stadium.

</doc>
<doc id="1716267" url="https://pl.wikipedia.org/wiki?curid=1716267" title="Tour-Spiel">
Tour-Spiel

Tour-Spiel – szósta EPka zespołu Minutemen wydana w kwietniu 1984 przez wytwórnię Reflex Records. Materiał nagrano 24 sierpnia 1984 w studiu "Sound Factory" w Tucson, (Arizona) przy udziale 15-osobowej publiczności.

</doc>
<doc id="1716270" url="https://pl.wikipedia.org/wiki?curid=1716270" title="Karol Perłowski">
Karol Perłowski

Karol Perłowski ps. "Łoś", (ur. 1923, zm. 3 grudnia 2010) – pułkownik Wojska Polskiego i żołnierz AK, uczestnik powstania warszawskiego w Zgrupowaniu „Bartkiewicz”.
Żołnierz 36 pułku piechoty Legii Akademickiej. Odznaczony za udział w walkach w szeregach AK Krzyżem Walecznych, odznaczony Krzyżem Oficerskim Orderu Odrodzenia Polski, a następnie Krzyżem Komandorskim Orderu Odrodzenia Polski. W 2009 Rada Miejska w Trzebiatowie nadała mu tytuł honorowego obywatela tego miasta na wniosek oficerów 36. Brygady Zmechanizowanej za starania, by brygada stacjonująca w Trzebiatowie nosiła tradycje Legii Akademickiej. Współpracował z Uniwersytetem Warszawskim, w 2008 odznaczony medalem tej uczelni.
W 2005 został prezesem rady naczelnej Światowego Związku Żołnierzy Armii Krajowej, funkcję tę pełnił do 2008.

</doc>
<doc id="1716273" url="https://pl.wikipedia.org/wiki?curid=1716273" title="Jądro przedsionkowe boczne">
Jądro przedsionkowe boczne

Jądro przedsionkowe boczne (jądro Deitersa, łac. "nucleus vestibularis lateralis") – jedno z jąder pnia mózgu, do którego dochodzą włókna nerwowe części przedsionkowej nerwu przedsionkowo-ślimakowego. Wysyła drogę przedsionkowo-rdzeniową ("tractus vestibulospinalis").
Opisał je niemiecki anatom Otto Friedrich Karl Deiters w 1865.
Nazwa jądra Deitersa została wprowadzona przez włoskiego anatoma Giambattistę Laurę.

</doc>
<doc id="1716275" url="https://pl.wikipedia.org/wiki?curid=1716275" title="Jądro Deitersa">
Jądro Deitersa



</doc>
<doc id="1716277" url="https://pl.wikipedia.org/wiki?curid=1716277" title="Herb gminy Rogowo">
Herb gminy Rogowo



</doc>
<doc id="1716278" url="https://pl.wikipedia.org/wiki?curid=1716278" title="Project Mersh">
Project Mersh

Project: Mersh – piąta EPka zespołu Minutemen wydana w 1985 przez wytwórnię SST Records. Materiał nagrano w styczniu 1983 w studiu "Total Access Recording" w Redondo Beach (Kalifornia).

</doc>
<doc id="1716279" url="https://pl.wikipedia.org/wiki?curid=1716279" title="Paweł Soroka">
Paweł Soroka

Paweł Soroka (ur. 3 września 1953 w Gnieźnie) – polski politolog, poeta i dziennikarz, profesor doktor habilitowany.
Życiorys.
W 1976 ukończył z wyróżnieniem studia z zakresu nauk politycznych na Uniwersytecie Warszawskim. Uczęszczał następnie na seminarium doktorskie u prof. Józefa Kukułki. Doktoryzował się w 1985 na macierzystej uczelni, na podstawie pracy zatytułowanej "Teorie podejmowania decyzji w amerykańskiej nauce o stosunkach międzynarodowych". Stopień naukowy doktora habilitowanego uzyskał w 2008 na UW, w oparciu o rozprawę "Strategia bezpieczeństwa zewnętrznego Polski. Proces formułowania". Postanowieniem z dnia 15 grudnia 2021 r. Prezydent RP nadał mu tytuł profesora nauk społecznych.
W 1991 podjął pracę w Warszawskiej Szkole Zarządzania, przekształconej następnie w Warszawską Szkołę Zarządzania – Szkołę Wyższą. W 1993 objął stanowisko adiunkta, natomiast w latach 1999–2004 był prodziekanem Wydziału Zarządzania. Na uczelni tej objął później stanowisko profesora nadzwyczajnego, a od listopada 2017 r. do października 2020 r. był w niej dziekanem. Od 2008 do 2010 pracował w Wyższej Szkole Ekonomii i Prawa im. prof. Edwarda Lipińskiego w Kielcach. W październiku 2010 został zatrudniony na stanowisku profesora nadzwyczajnego na Uniwersytecie Humanistyczno-Przyrodniczym Jana Kochanowskiego w Kielcach, przekształconym następnie w Uniwersytet Jana Kochanowskiego. Związany jest z Instytutem Stosunków Międzynarodowych i Polityk Publicznych na Wydziale Prawa i Nauk Społecznych, gdzie m.in. był kierownikiem Zakładu Bezpieczeństwa Narodowego. 
W 1981 został zastępcą redaktora naczelnego dwutygodnika „Twórczość Robotników”. W latach 80. był członkiem Narodowej Rady Kultury. Po zmianach ustrojowych pełnił funkcję sekretarza Klubu Menedżerów i Pracowników na Rzecz Przekształceń Własnościowych. Od 1993 jest koordynatorem Polskiego Lobby Przemysłowego im. Eugeniusza Kwiatkowskiego. Jest współautorem opinii, stanowisk i ekspertyz dotyczących polityki przemysłowej, przekształceń własnościowych i restrukturyzacji strategicznych branż polskiej gospodarki, publikowanych w rocznikach PLP. Ponadto został powołany w skład Krajowej Rady Lotnictwa (2003), natomiast w 2012 został członkiem Rady Budowy Okrętów. Jest także członkiem rady naukowej Polskiego Towarzystwa Geopolitycznego i członkiem Stowarzyszenia Euro-Atlantyckiego. Społecznie pełni również funkcję redaktora naczelnego czasopisma społeczno-kulturalnego „Własnym Głosem”.
Opublikował pięć tomików wierszy i dwa arkusze poetyckie. Jego twórczość znalazła się również w kilkunastu antologiach i almanachach oraz na łamach kilkudziesięciu czasopism. W 2000 przyjęty został do Związku Literatów Polskich. Ponadto opublikował ponad 300 artykułów i tekstów publicystycznych w gazetach i czasopismach ogólnopolskich i krajowych. W 1991 został członkiem Stowarzyszenia Dziennikarzy Rzeczypospolitej Polskiej.
Odznaczenia państwowe i medale resortowe
Medal Złoty za Długoletnią Służbę - nr leg. 236-2021-28 ( 7 sierpnia 2021 r.)
Nagroda Gnieźnieńskiej Kapituły Orła Białego – grudzień 2022 r..
https://gniezno24.com/aktualnosci/8809/wreczono-nagrody-kapituly-orla-bialego/

</doc>
<doc id="1716282" url="https://pl.wikipedia.org/wiki?curid=1716282" title="Jądro przedsionkowe dolne">
Jądro przedsionkowe dolne

Jądro przedsionkowe dolne, jądro Rollera (, ) – jedno z jąder części przedsionkowej nerwu przedsionkowo-ślimakowego, mające długość 5–6 mm. Znajduje się w górnym odcinku rdzenia przedłużonego.

</doc>
<doc id="1716292" url="https://pl.wikipedia.org/wiki?curid=1716292" title="Bioklast">
Bioklast

Bioklast – fragment twardego elementu (szkieletu, muszli), budującego organizmy żywe, transportowany i zdeponowany w skale osadowej. Skały osadowe zbudowane w większości z bioklastów to skały organodetrytyczne (organogeniczne).

</doc>
<doc id="1716293" url="https://pl.wikipedia.org/wiki?curid=1716293" title="Siarczan glukozaminy">
Siarczan glukozaminy



</doc>
<doc id="1716294" url="https://pl.wikipedia.org/wiki?curid=1716294" title="Liczba epsilonowa">
Liczba epsilonowa

Liczba epsilonowa – liczba porządkowa formula_1 o tej własności, że
Najmniejszą liczbą epsilonową jest liczba
Liczba formula_4 jest przeliczalna – ma ona zastosowanie w wielu dowodach pozaskończonych, na przykład w dowodzie twierdzenia Goodsteina. Kolejne liczby epsilonowe indeksujemy kolejnymi liczbami porządkowymi, na przykład:

</doc>
<doc id="1716296" url="https://pl.wikipedia.org/wiki?curid=1716296" title="Salon 24">
Salon 24



</doc>
<doc id="1716297" url="https://pl.wikipedia.org/wiki?curid=1716297" title="Radio „Znad Wilii”">
Radio „Znad Wilii”

Radio „Znad Wilii” – litewska rozgłośnia radiowa nadająca program w języku polskim, nadająca z Wilna na częstotliwości 103,8 MHz.
Założycielem i prezesem radia jest prawnik, polityk i działacz społeczności polskiej na Litwie Czesław Okińczyc. Pierwsza audycja została nadana 1 lipca 1992.
Rozgłośnia nadaje muzykę, serwisy informacyjne oraz programy autorskie o tematyce politycznej, gospodarczej, edukacyjnej, społecznej, kulturalnej i rozrywkowej. Na antenie pojawiają się także audycje Europejskiego Radia dla Białorusi (w języku białoruskim) oraz Polskiego Radia dla Zagranicy (w języku białoruskim i polskim).
Od 2013 roku funkcjonuje portal informacyjny www.zw.lt, który jest zarówno oficjalną witryną rozgłośni, jak również miejscem, w którym dziennikarze radia publikują m.in. felietony, fotoreportaże, wywiady.

</doc>
<doc id="1716298" url="https://pl.wikipedia.org/wiki?curid=1716298" title="Pałac w Leśnie Górnym">
Pałac w Leśnie Górnym

 Pałac w Leśnie Górnym – zabytkowy neogotycki (eklektyzm) pałac z poł. XIX wieku w Leśnie Górnym w gminie Police (województwo zachodniopomorskie).
Historia i architektura.
Został zbudowany przez Hermanna Schoefflera w latach 90. XIX wieku. Architektura budowli utrzymana została w stylu neogotyckim z formami eklektyzmu. Pałac zbudowano z otynkowanej czerwonej cegły i przykryty został czterospadowym dachem, na osi krótkiej przesłonięty parawanowymi ścianami. Posiada narożną, ośmioboczną wieżę przy fasadzie. Budynek jest trójkondygnacyjny o elewacjach podzielonych symetrycznie otworami okiennymi. Właściciele - rodzina Brussow - doprowadzili elektryczność, wodę i kanalizację, zamontowali podłogi wyłożone dębowym parkietem oraz wprowadzili centralne ogrzewanie. Kolejni natomiast urządzili park przypałacowy, w którym ustawiono w 1934 r. głaz ku pamięci poety Hermanna Lönsa.
Po II wojnie światowej obiekt przeszedł pod jurysdykcję polską. Od lat 60. XX w. pałac popadał w ruinę. W 2000 r. podjęto odbudowę pałacu i przyległego terenu. Obecnie budowla jest odrestaurowana i stanowi własnością prywatną.
Pałac oraz park z poł. XIX w. (nr. rej. A-866 z 18.05.1990 r.) znajdują się w rejestrze zabytków, natomiast teren dziedzińca gospodarczego stanowi zabudowę o lokalnych wartościach kulturowych.

</doc>
<doc id="1716299" url="https://pl.wikipedia.org/wiki?curid=1716299" title="Litoklast">
Litoklast

Litoklast – fragment skały magmowej, osadowej bądź metamorficznej transportowany i zdeponowany w skale okruchowej. 

</doc>
<doc id="1716301" url="https://pl.wikipedia.org/wiki?curid=1716301" title="Andreas Fromm">
Andreas Fromm

Andreas Fromm (ur. w 1621 w Pänitz k. Wusterhausen (Marchia Brandenburska), zm. 16 października 1683 w Pradze) – niemiecki kompozytor epoki baroku.
Życiorys.
Andreas Fromm był synem luterańskiego pastora, również Andreasa, proboszcza Pänitz i jego żony Margarete, córki superintendenta Daniela Michaelisa, która przedwcześnie zmarła. Po wybuchu wojny trzydziestoletniej Andreas Fromm wraz z ojcem znalazł się na krótko w Berlinie, gdzie poznał Johanna Crügera, którego twórczość stała się dla Fromma wzorem. Od roku 1638 pobierał nauki w szczecińskim Pedagogium, a w latach 1641-1644 studiował teologię we Frankfurcie nad Odrą. Następnie pracował jako kantor w Altdamm ("obecnie dzielnica Szczecina - Dąbie"). W roku 1648 działał w Kościele Zamkowym w Szczecinie, zastępując tam chorego kaznodzieję, a 11 grudnia tegoż roku otrzymał posadę kantora Pedagogium Szczecińskiego. Od 1649 roku był też kantorem w Gimnazjum Mariackim, a później w Kościele Mariackim.
W 1651 roku został wpisany na Uniwersytet w Rostocku jako „Magister Andreas Fromm, Wusterhusa-Marchicus, professor pedagogiki Stettinensis et vocatus Pastor et inspector Svevo-Coloniensis”. W tym samym roku otrzymał godność licencjata i jako pastor udał się do Kolonii nad Szprewą (współcześnie część Berlina, gdzie został proboszczem. W tym czasie już nie komponował i prawdopodobnie całkowicie poświęcił się teologii. Na zlecenie księcia Fryderyka Wilhelma I stał się rozjemcą w sporze z kościołem reformowanym (kalwińskim), jednak jego zaangażowanie przeciw kalwinistom, spowodowała wydalenie go ze służby księcia. Na krótko wyjechał do Wittenbergi, gdzie był wykładowcą. 
W 1668 roku przeniósł się z rodziną do Pragi i przeszedł na katolicyzm; krok ten uzasadnił w dziele "Compendium metaphysicum". W latach 1668–1671 był dziekanem w Kamnitz w północnych Czechach, a następnie został kanonikiem w Litomierzycach. Ostatnie dwa lata życia spędził w klasztorze norbertanów na Strahowie w Pradze, gdzie zmarł w wieku 62 lat.
Dzieła muzyczne.
Kompozycje Fromma były wydawane za jego życia, przez Georga Götzke (w latach 1649 i 1650), oraz Mamphrasena Jeremiasa (w roku 1649). Do czasów dzisiejszych zachowało się tylko kilka jego utworów, są to dwa "dialogi oratoryjne", będące najstarszymi przykładami oratorium w muzyce niemieckiej:
Nie zachowała się jego "Pieśń pogrzebowa" ("Grabe-lied") na cześć aptekarza książęcego i asesora sądowego Georga Dethardinga (1650). 
Wiadomo, że Fromm komponował też motety.

</doc>
<doc id="1716303" url="https://pl.wikipedia.org/wiki?curid=1716303" title="Aaron Summerscale">
Aaron Summerscale

Aaron Summerscale (ur. 26 sierpnia 1969) – angielski szachista, arcymistrz od 1997 roku.
Kariera szachowa.
Wielokrotnie startował w finałach indywidualnych mistrzostw Wielkiej Brytanii, najlepszy wynik osiągając w 1995 r. w Swansea, gdzie zdobył brązowy medal. Do innych jego indywidualnych sukcesów należą m.in.:
Najwyższy ranking w dotychczasowej karierze osiągnął 1 lipca 2001 r., z wynikiem 2520 punktów dzielił wówczas 16-17. miejsce wśród angielskich szachistów.
Publikacje.
Aaron Summerscale jest autorem dwóch książek o tematyce szachowej:

</doc>
<doc id="1716305" url="https://pl.wikipedia.org/wiki?curid=1716305" title="George Charles Deering">
George Charles Deering

George Charles Deering, właśc. Georg Karl Dering (ur. ok. 1695, zm. 1749) – brytyjski botanik niemieckiego pochodzenia. 
Pochodził z Saksonii, potem naturalizowany w Anglii.
Gdy w 1721 roku w Oksfordzie Johann Jakob Dillen (1687-1747) założył Towarzystwo Botaniczne ("Botanical Society"), Deering został jego członkiem. 

</doc>
<doc id="1716309" url="https://pl.wikipedia.org/wiki?curid=1716309" title="Kate Schmidt">
Kate Schmidt

Kate Schmidt (ur. 29 grudnia 1953 w Long Beach) – amerykańska lekkoatletka, która specjalizowała się w rzucie oszczepem. 
Dwukrotna uczestniczka igrzysk olimpijskich – Monachium 1972 oraz Montreal 1976. W obu swoich olimpijskich występach zdobyła brązowe krążki. Miała uczestniczyć także w olimpijskich zmaganiach w roku 1980 jednak w związku z bojkotem do Moskwy nie pojechała. W czasie swojej kariery wywalczyła dwa srebrne medale uniwersjady – Moskwa 1973 oraz Rzym 1975. 11 września 1977 w Fürth rzutem na odległość 69,32 ustanowiła rekord świata. Schmidt jest uważana za najwybitniejszą amerykańską oszczepniczkę.

</doc>
<doc id="1716310" url="https://pl.wikipedia.org/wiki?curid=1716310" title="Ulica Bolesława Chrobrego w Rybniku">
Ulica Bolesława Chrobrego w Rybniku

Ulica Króla Bolesława Chrobrego w Rybniku – jedna z ważniejszych i ruchliwszych ulic Śródmieścia. Od skrzyżowania z ulicą Miejską i Zamkową do ul. Kościuszki jest drogą jednokierunkową. Trasa rozciąga się od Skrzyżowania z ulicami Miejską i Zamkową do Ronda Powstańców Śląskich. Ma ponad kilometr długości. 
Obiekty.
Przy ulicy Króla Bolesława Chrobrego znajdują się m.in.:
Komunikacja.
Przy ulicy znajduje się przystanek KM - Rybnik Chrobrego, ponadto biegną trasy 26 linii komunikacji miejskiej. Są to linie numer 1, 2, 3, 4, 5, 6, 8, 9, 10, 12, 13, 14, 15, 16, 22, 23, 28, 41, 43, 45, 47, 49, 51, 52, N1, N3

</doc>
<doc id="1716311" url="https://pl.wikipedia.org/wiki?curid=1716311" title="Cerkiew św. Olgi we Franciszkowych Łaźniach">
Cerkiew św. Olgi we Franciszkowych Łaźniach

Cerkiew św. Olgi – cerkiew prawosławna we Franciszkowych Łaźniach, w archidekanacie karlowarskim eparchii praskiej Kościoła Prawosławnego Czech i Słowacji.
Historia.
Pierwsza prawosławna placówka duszpasterska we Franciszkowych Łaźniach powstała na potrzeby turystów rosyjskich, nabożeństwa w niej odbywały się w niej jedynie latem, w wynajmowanych pomieszczeniach. Dzisiejsza świątynia powstała w latach 1881–1889 według projektu Gustawa Widermana. Pracami budowlanymi i wcześniejszą zbiórką pieniędzy kierował specjalny komitet. Cerkiew została poświęcona 25 czerwca 1889. W dziesięć lat później była remontowana, a w 1901 została otoczona murem kamiennym. Cerkiew działała do I wojny światowej, kiedy została zamknięta.
W latach 1920–1930 cerkiew pozostawała w jurysdykcji Zachodnioeuropejskiego Egzarchatu Rosyjskiego Kościoła Prawosławnego, a następnie Zachodnioeuropejskiego Egzarchatu Parafii Rosyjskich. Ponownie cerkiew straciła status parafialnej, nabożeństwa w niej odbywały się w miesiącach letnich.
5 maja 1939 cerkiew została decyzją władz lokalnych przekazana Rosyjskiemu Kościołowi Prawosławnemu poza granicami Rosji. Latem 1945 ponownie trafiła do Zachodnioeuropejskiego Egzarchatu Rosyjskiego Kościoła Prawosławnego, a po 1951 do Kościoła Prawosławnego Czechosłowacji.

</doc>
<doc id="1716322" url="https://pl.wikipedia.org/wiki?curid=1716322" title="Le Chasseron">
Le Chasseron

Le Chasseron (1607 m n.p.m.) – szczyt w szwajcarskiej części gór Jura, położony w kantonie Vaud, ok. 5 km na północny wschód od miejscowości Sainte-Croix.
Szczyt ma formę wielkiej wychodni skalnej, zbudowanej z potężnych warstw wapieni, podciętej urwiskami z jednej i łatwo dostępnej z drugiej strony. Partie szczytowe pokryte są łąkami górskimi. Na szczycie trójnożny znak geodezyjny.
Le Chasseron charakteryzuje się bogactwem flory i fauny, chronionych szczególnie w utworzonym w jego masywie rezerwacie przyrody "Vallon des Dénériaz". Występują tu m.in. kozice, świstaki, głuszce i kilka gatunków dużych ptaków drapieżnych.
Z racji swego ukształtowania szczyt stanowi doskonały punkt widokowy, bardzo licznie odwiedzany przez turystów. Dookolna panorama obejmuje widoki m.in. na znaczną część Wyżyny Szwajcarskiej, duże fragmenty samej Jury oraz na łańcuch Alp od Titlisu aż po masyw Mont Blanc. Tuż poniżej szczytu znajduje się hotel górski (L'hôtel du Chasseron; noclegi i restauracja). Wysoko w masyw Le Chasseron wiedzie publiczna droga jezdna z Sainte-Croix, zakończona parkingiem na wysokości górnej granicy lasu, skąd już tylko ok. 20 min. pieszo na szczyt.
Wapienne zerwy pod szczytem są popularnym obiektem wspinaczki skałkowej, oferującym szereg dróg wspinaczkowych o długości do 50 m i trudności do 7a. Pionierami wspinaczki w masywie Le Chasseron byli Armand Martin i Edmond Margot z Sainte-Croix, którzy w 1928 r. jako pierwsi pokonali szczytowe urwisko tej góry.

</doc>
<doc id="1716323" url="https://pl.wikipedia.org/wiki?curid=1716323" title="Historia o Janaszu Korczaku i o pięknej miecznikównie">
Historia o Janaszu Korczaku i o pięknej miecznikównie

Historia o Janaszu Korczaku i o pięknej miecznikównie – powieść Józefa Ignacego Kraszewskiego.
Powieść z czasów Jana Sobieskiego. Historia miłości młodego szlachcica do córki bogatego pana. Janasz Korczak kocha Jadzię, ale nie stara się o jej rękę. Ciekawy opis polskiej szlachty w XVII wieku.

</doc>
<doc id="1716328" url="https://pl.wikipedia.org/wiki?curid=1716328" title="I Liceum Ogólnokształcące im. Kazimierza Jagiellończyka w Sieradzu">
I Liceum Ogólnokształcące im. Kazimierza Jagiellończyka w Sieradzu

I Liceum Ogólnokształcące im. Kazimierza Jagiellończyka w Sieradzu – państwowe liceum ogólnokształcące pod patronatem króla Polski Kazimierza IV Jagiellończyka. Mieści się przy ulicy Żwirki i Wigury 3 w Sieradzu, w województwie łódzkim. Jest to najstarsza placówka oświatowa w Sieradzu – pierwsza wzmianka o szkole pochodzi z 1260 roku. Budynek liceum został wpisany do rejestru zabytków pod numerem 1/85 w dniu 22 lutego 1988 roku.

</doc>
<doc id="1716332" url="https://pl.wikipedia.org/wiki?curid=1716332" title="Franek Wichura">
Franek Wichura



</doc>
<doc id="1716334" url="https://pl.wikipedia.org/wiki?curid=1716334" title="Chemia leków">
Chemia leków

Chemia leków także chemia medyczna lub chemia farmaceutyczna – dyscyplina badawcza znajdującą się na pograniczu chemii i farmakologii. Głównym celem chemii medycznej jest projektowanie, synteza i badanie właściwości indywiduów chemicznych użytecznych w terapii, a także dopracowanie metod otrzymywania tych substancji w celu obniżenia kosztów produkcji. Cele te wiążą się też z badaniem już istniejących leków, zwłaszcza na poziomie ich oddziaływania z cząsteczką docelową. Jedną z głównych metod badawczych rozwiniętych w tym celu jest QSAR (ilościowa zależność pomiędzy strukturą a reaktywnością).
W Polsce dyscyplina ta stanowi przedmiot obowiązujący na studiach farmaceutycznych i jedną z podstawowych dyscyplin zawodowych farmaceutów. Tematyka badań koncentruje się na następujących zagadnieniach:
Chemia leków jest wysoce interdyscyplinarną dziedziną wykorzystującą osiągnięcia dyscyplin takich jak: chemia organiczna, biochemia, chemia fizyczna, chemia obliczeniowa, farmakologia, farmakognozja, fizjologia, mikrobiologia i statystyka.
Rys historyczny.
Chemia leków wywodzi się od chemii lekarskiej, zwanej jatrochemią, której podwaliny stworzyła alchemia. Twórcą jatrochemii był Paracelsus (1493–1541), który wprowadził do lecznictwa rtęć, siarkę i sól kuchenną. Jemu zawdzięczamy również hipotezę, że za działanie lecznicze roślin odpowiadają zawarte w nich związki chemiczne. Pierwszej izolacji jednorodnej chemicznie substancji leczniczej z surowca roślinnego dokonał Friedrich Sertürner. To wydarzenie przyjmuje się za początek rozwoju chemii leków.

</doc>
<doc id="1716337" url="https://pl.wikipedia.org/wiki?curid=1716337" title="QTL">
QTL

QTL (Quantitative Trait Loci) – "locus" cechy ilościowej.
Metoda badań, stosowana między innymi w genetyce zachowania, która pozwala na poszukiwanie genów odpowiedzialnych za cechy warunkowane poligenowo.

</doc>
<doc id="1716344" url="https://pl.wikipedia.org/wiki?curid=1716344" title="Pen">
Pen



</doc>
<doc id="1716347" url="https://pl.wikipedia.org/wiki?curid=1716347" title="Sztorm tropikalny">
Sztorm tropikalny



</doc>
<doc id="1716355" url="https://pl.wikipedia.org/wiki?curid=1716355" title="Typologia Sheldona">
Typologia Sheldona

Typologia Sheldona – konstytucjonalna teoria temperamentu autorstwa Williama Sheldona. Bazuje na podobnych podstawach, co typologia Kretschmera, jest jednak bardziej zobiektywizowana.
Osoby badane, po dokonaniu pomiarów odpowiednich proporcji w ich budowie ciała są oceniane na trzech wymiarach w skali od 1 do 7, a następnie na podstawie uzyskanych wyników przypisywane do odpowiedniego typu. Wyniki badania przedstawia się w postaci trzycyfrowej, gdzie każda cyfra odpowiada natężeniu danego wymiaru u osoby badanej.
Skale w typologii Sheldona.
Są one analogiczne do skal wyodrębnionych przez Kretschmera:
Powyższe 3 typy są skrajnie wysokim natężeniem jednej z cech i skrajnie niskim cech pozostałych, większość ludzi należy jednak do typów mieszanych.
Teoretycznie istnieją 343 (=7³) możliwe typy budowy ciała, jednak w praktyce większość ludzi można przydzielić do około 80 z nich.

</doc>
<doc id="1716358" url="https://pl.wikipedia.org/wiki?curid=1716358" title="Ołeksandr Zotow">
Ołeksandr Zotow

Ołeksandr Serhijowycz Zotow, ukr. Олександр Сергійович Зотов (ur. 23 lutego 1975 w Jenakijewem, w obwodzie donieckim, Ukraińska SRR) – ukraiński piłkarz, grający na pozycji pomocnika lub obrońcy, reprezentant Ukrainy.
Kariera piłkarska.
Kariera klubowa.
Jest wychowankiem DJuSSz w Jenakijewe (od 1986). Pierwszy trener - Serhij Ikonnikow i Jurij Babiczew. W 1992 ukończył DJuSzOR w Doniecku i rozpoczął karierę piłkarską w klubie Kanatnyk Charcyzk, dokąd zaprosił go trener Ihor Sokołowski. Po rozformowaniu klubu w 1994 został polecony przez byłego trenera selekcjonerom Czornomorca Odessa, którzy najpierw wysłali go na 2 miesiące do SK Odessa, a potem zaproponowali podpisać kontrakt. W 1998 przeszedł do Krywbasa Krzywy Róg. 2001 rok rozpoczął w Worskle Połtawa, a latem został piłkarzem Metałurha Donieck. W 2006 powrócił do Czornomorca Odessa, jednak w 2008 ponownie przeszedł do Metałurha Donieck, w którym występował do 2009. 31 sierpnia 2009 został wypożyczony tym razem do Zakarpattia Użhorod. Latem 2010 kontrakt z Metałurhiem wygasł i w październiku 2010 został piłkarzem drugoligowego klubu Feniks-Illiczoweć Kalinine.
Kariera reprezentacyjna.
1 maja 1996 roku debiutował w reprezentacji Ukrainy w meczu towarzyskim z Turcją, przegranym 2:3. Łącznie rozegrał 4 mecze reprezentacyjne.
Kariera trenerska.
Po zakończeniu kariery piłkarskiej został zaproszony do Szkoły Piłkarskiej Metałurha Donieck pomagać trenować młodych piłkarzy.

</doc>
<doc id="1716359" url="https://pl.wikipedia.org/wiki?curid=1716359" title="Rtt">
Rtt



</doc>
<doc id="1716362" url="https://pl.wikipedia.org/wiki?curid=1716362" title="Quantitative Trait Locus">
Quantitative Trait Locus



</doc>
<doc id="1716364" url="https://pl.wikipedia.org/wiki?curid=1716364" title="Rok 1812 (uwertura)">
Rok 1812 (uwertura)

1812 op. 49 (ros. "Торжественная увертюра 1812-ого года") – uwertura koncertowa w tonacji Es-dur stworzona przez rosyjskiego kompozytora Piotra Czajkowskiego w 1880.
Utwór został napisany dla upamiętnienia obrony Moskwy przed atakiem wojsk Napoleona Bonaparte, który był efektem wyniku Bitwy pod Borodino z 1812.
Prawykonanie dzieła miało miejsce 20 sierpnia 1882 w Cerkwi Chrystusa Zbawiciela w Moskwie (8 sierpnia według kalendarza starego stylu).
Podczas wizyty Czajkowskiego w Stanach Zjednoczonych w 1891 dyrygował on swoją kompozycją na koncercie otwierającym Carnegie Hall w Nowym Jorku.
Mimo że utwór nie ma związku z historią USA, jest często wykonywany z okazji Dnia Niepodległości.
Utwór wykorzystano również w ścieżce dźwiękowej filmu "V jak vendetta".
Instrumentacja.
Orkiestra dęta.
Swobodna instrumentacja w większości nie zawiera żadnych „dodatkowych” instrumentów dętych. W niektórych wykonaniach odbywających się w pomieszczeniach ich partię wykonują organy.
Boże, zachowaj Cara!
W partyturze uwertury "Rok 1812" Czajkowski wykorzystał fragment hymnu Rosji "Boże, zachowaj Cara!". Zrobił to z pobudek patriotycznych, ale wbrew prawdzie historycznej – w roku 1812 Rosja w ogóle nie miała oficjalnego hymnu, a nieoficjalnie rolę tę spełniała pieśń "Niech rozgrzmiewa pieśń zwycięstwa". Pierwszym oficjalnie zatwierdzonym hymnem Rosji była od 1816 roku "Modlitwa Rosjan". Pieśń "Boże, zachowaj Cara!" stała się hymnem dopiero w roku 1833.
W Związku Radzieckim w czasie wykonywania uwertury "Rok 1812" melodię carskiego hymnu zastępowano fragmentem opery Michaiła Glinki "Życie za cara" (znana też pod tytułem "Iwan Susanin"). Ten właśnie fragment, jako "Pieśń Patriotyczna" stał się melodią pierwszego hymnu Rosji po rozpadzie Związku Radzieckiego.

</doc>
<doc id="1716366" url="https://pl.wikipedia.org/wiki?curid=1716366" title="Nowojorskie Badania Podłużne">
Nowojorskie Badania Podłużne

Nowojorskie Badania Podłużne (ang. "New York Longitudinal Studies") – projekt badawczy przeprowadzony od roku 1956 do lat 1990. przez Alexandra Thomasa i Stellę Chess na 133 dzieciach amerykańskich pochodzących z rodzin klasy średniej. Celem badania było stworzenie teorii temperamentu dla dzieci oraz sprawdzenie wartości predykcyjnej tej teorii. W ramach NYLS wyróżniono 9 cech temperamentalnych, które układały się w 3 typy temperamentów.
Cechy i typy temperamentalne.
9 cech temperamentu wyróżnionych przez Thomasa i Chess:
3 typy temperamentalne:
Krytyka pojęcia "temperament trudny" – dobroć dopasowania.
Przypisanie grupie dzieci etykiety "trudne" może sugerować rolę temperamentu (z definicji uwarunkowanego biologicznie i trudnego do zmiany) jako decydującą w powstawaniu zaburzeń rozwoju u dzieci. Wrażenie to jest mylne, gdyż ważniejsza w przewidywaniu zaburzeń jest dobroć dopasowania. Dobroć dopasowania to stan, w którym oczekiwania otoczenia odnośnie do dziecka i pozostałej części jego otoczenia jest dopasowana do jego stylu temperamentalnego. Dzieci z temperamentem trudnym dużo łatwiej niż inne przejawiają objawy patologiczne w sytuacji braku dobroci zachowania. Jednak jeśli dzieci te znajdują się w dopasowanej sytuacji, występuje u nich mniej zaburzeń, niż u dzieci z temperamentem łatwym, które nie znajdują się w dopasowanej sytuacji.

</doc>
<doc id="1716367" url="https://pl.wikipedia.org/wiki?curid=1716367" title="NYLS">
NYLS



</doc>
<doc id="1716368" url="https://pl.wikipedia.org/wiki?curid=1716368" title="New York Longitudinal Studies">
New York Longitudinal Studies



</doc>
<doc id="1716370" url="https://pl.wikipedia.org/wiki?curid=1716370" title="Pendeltåg">
Pendeltåg

Pendeltåg – szwedzka nazwa systemów szybkiej kolei miejskiej.

</doc>
<doc id="1716372" url="https://pl.wikipedia.org/wiki?curid=1716372" title="Jan Cieślik">
Jan Cieślik

Jan Cieślik (ur. 4 października 1924, zm. 5 października 1995 w Warszawie) – polski dowódca wojskowy, generał brygady Wojska Polskiego.
Życiorys.
Syn Jana i Anieli. Przed wojną uczęszczał do Publicznej Szkoły Powszechnej w Świętogorzu. Podczas II wojny światowej, w 1942 nawiazał pierwsze kontakty z komórką Gwardii Ludowej w rejonie świętokrzyskim, w okręgu nr 7 Radom. Pod koniec 1943 wstąpił do Gwardii Ludowej, a następnie Armii Ludowej. Od kwietnia 1944 walczył w oddziałach 2 Brygady AL „Świt”, a od lipca 1944 jako szeregowy w zwiadzie 1 Brygady AL im. Ziemi Kieleckiej. Używał pseudonimu "Młody". W sierpniu 1944 był kontuzjowany podczas akcji wysadzania pociągu w rejonie Belna. Uczestniczył w wielu walkach z niemieckimi oddziałami, m.in. we wrześniu 1944 w bitwie pod Gruszką. Do zakończenia wojny przebywał w gospodarstwie ojca.
W kwietniu 1945 wstąpił ochotniczo do ludowego Wojska Polskiego, powołany przez Rejonową Komendę Uzupełnień Ostrowiec Świętokrzyski. We wrześniu 1945 ukończył Centralną Szkołę Oficerów Polityczno-Wychowawczych w Łodzi i został promowany na stopień podporucznika. Po ukończeniu szkoły został skierowany do 10 Sudeckiej Dywizji Piechoty, gdzie był zastępcą dowódcy 2. kompanii strzeleckiej do spraw polityczno-wychowawczych w 27 Pułku Piechoty,od lutego 1947 instruktorem - wykładowcą w dywizjonie artylerii 25 Pułku Piechoty, a od kwietnia 1947 zastępcą dowódcy tego dywizjonu do spraw polityczno-wychowawczych. Od stycznia 1948 do sierpnia 1949 uczył się w Wyższej Szkole Oficerów Polityczno-Wychowawczych w Rembertowie, po ukończeniu której został skierowany do Wyszej Szkoły Piechoty w Rembertowie, gdzie był kolejno wykładowcą wydziału politycznego na kursie dowódców batalionów i kompanii, od grudnia 1949 zastępcą dowódcy kursu dowódców pułku i oficerów sztabu, od maja 1950 wykładowcą Cyklu Politycznego i Wyszkolenia Ogólnokształcącego, a od grudnia 1951 starszym instruktorem pracy organów partyjnych wydziału politycznego. W kwietniu 1953 został przeniesiony do Głównego Zarządu Politycznego WP, na stanowisko starszego instruktora Wydziału Organów Polityczno-Partyjnych Zarządu I Organizacyjnego, a od sierpnia 1955 starszego instruktora Oddziału I Organów Politycznych i Organów Partyjnych Zarządu I Organizacyjnego. Od maja 1957 przebywał w dyspozycji, a od września 1957 do czerwca 1961 studiował na Wydziale Pedagogicznym Wojskowej AkademiiPolitycznej im. Feliksa Dzierżyńskiego w Warszawie.
Po ukończeniu studiów powrócił do GZP WP, gdzie został szefem wydziału I Organów Politycznych Oddziału I Organizacyjnego Zarządu I Organizacyjnego, a od marca 1962 sekretarzem Komitetu Partyjnego PZPR Głównego Zarządu Politycznego WP i instytucji podległych. Od sierpnia 1964 był oficerem do zleceń zespołu oficerów do zleceń specjalnych, a od marca 1965 zastępcą sekretarza Komitetu Partyjnego MON. Od lutego 1967 był sekretarzem Komitetu Partyjnego MON. Od października 1968 do lipca 1978 był zastępcą do spraw politycznych dowódcy Wojsk Obrony Powietrznej Kraju. Do stopnia generała brygady awansowany na mocy uchwały Rady Państwa PRL z 5 października 1971. Nominację wręczył mu w Belwederze przewodniczący Rady Państwa Józef Cyrankiewicz. Od 1978 był wiceprezesem Zarządu Głównego Ligi Obrony Kraju oraz głównym specjalistą Kierownictwa GZP WP. W sierpniu 1985 pożegnany oficjalnie przez ministra obrony narodowej gen. armii Floriana Siwickiego oraz szefa Głównego Zarządu Politycznego WP gen. broni Józefa Baryłę i przeniesiony w stan spoczynku z dniem 15 października 1985.
Działacz PPR i PZPR. W latach 1968–1980 wchodził w skład Centralnej Komisji Kontroli Partyjnej PZPR. Zasiadał również w Radzie Naczelnej ZBoWiD.
Pochowany na Cmentarzu Wojskowym na Powązkach w Warszawie (kwatera 18C-1-6). Wojska Lotnicze i Obrony Powietrznej reprezentował na pogrzebie szef sztabu WLOP gen. dyw. pil. Henryk Pietrzak. 
Awanse.
W trakcie wieloletniej służby w ludowym Wojsku Polskim otrzymywał awanse na kolejne stopnie wojskowe:
Życie prywatne.
Mieszkał w Warszawie. Od 1949 był żonaty z Emilią z domu Gwiazda (1928-2012). Miał przybraną córkę, .

</doc>
<doc id="1716374" url="https://pl.wikipedia.org/wiki?curid=1716374" title="Peter van Dalen">
Peter van Dalen

Peter van Dalen (ur. 3 września 1958 w Zwijndrecht) – holenderski polityk, poseł do Parlamentu Europejskiego VII, VIII i IX kadencji.
Życiorys.
Po ukończeniu DevelsteinCollege w rodzinnym Zwijndrecht, studiował historię i stosunki międzynarodowe na Rijksuniversiteit Utrecht. Podczas studiów wstąpił do chrześcijańskiej organizacji "Nieuwe afdeling Utrecht der Societas Studiosorum". Był asystentem posła Meinderta Leerlinga (z RPF) w dziedzinie współpracy na rzecz rozwoju i ochrony zdrowia. Później współpracował z holenderskim deputowanym do Parlamentu Europejskiego Leenem van der Waalem.
Od 1989 nieprzerwanie pozostawał zatrudniony w resorcie komunikacji i gospodarki wodnej. W 1991 był współodpowiedzialny za przygotowanie niderlandzkiego przewodnictwa w EWG. Od 1994 zasiadał w samorządzie gminy Houten, gdzie pełnił obowiązki przewodniczącego zjednoczonej frakcji RPF i GPV (do 1998).
Zadeklarował się jako zwolennik tzw. eurorealizmu – przeciwnik zbędnych w jego ocenie przepisów i tworzenia europejskiego „superpaństwa”. Sprzeciwił się też członkostwu Turcji w Unii Europejskiej, jednak bardziej z powodów ekonomicznych i geograficznych niż wyznaniowych.
W maju 2009 w publicznym radiu stwierdził, że tzw. kryzys gospodarczy był wynikiem sekularyzacji i doprowadzi społeczeństwa europejskie do powrotu do tradycyjnych wartości religijnych. Jako praktykujący protestant stał się zdecydowanym przeciwnikiem sekularyzacji.
W wyborach do Parlamentu Europejskiego z 4 czerwca 2009 otwierał wspólna listę ChristenUnie i Politycznej Partii Protestantów, reprezentując pierwsze z tych ugrupowań. Uzyskał jeden z dwóch mandatów, jakie przypadły tej koalicji. W 2014 i 2019 z powodzeniem ubiegał się o reelekcję.
Peter van Dalen jest żonaty, zamieszkał w Houten. Należy do Kościoła Protestanckiego w Holandii.

</doc>
<doc id="1716376" url="https://pl.wikipedia.org/wiki?curid=1716376" title="Daniël van der Stoep">
Daniël van der Stoep

Daniël van der Stoep (ur. 12 września 1980 w Delfcie) – niderlandzki prawnik i polityk, poseł do Parlamentu Europejskiego VII kadencji.
Życiorys.
Studiował prawo międzynarodowe i europejskie na Uniwersytecie w Lejdzie oraz politologię, której nie ukończył. W 2005 zaangażował się w działalność Partii Wolności, gdzie zajął się sprawami wewnętrznymi, obroną oraz stosunkami z Antylami Holenderskimi i Arubą. Współpracował z frakcją parlamentarną PVV. W czasie kampanii wyborczej do Parlamentu Europejskiego kontrowersje wzbudziła jedna z jego wypowiedzi na dawnym blogu, w której podawał w wątpliwość ludobójstwo dokonane na Ormianach w 1915. W Europarlamencie, do którego się dostał, pozostał posłem niezrzeszonym, przystąpił do Komisji Budżetowej oraz delegacji ds. stosunków z USA. Z mandatu w PE zrezygnował w sierpniu 2011 po spowodowaniu kolizji drogowej w stanie nietrzeźwości. W grudniu tego samego roku wrócił do Europarlamentu VII kadencji, było to możliwe w związku z uzyskaniem przez Holandię dodatkowego mandatu po wejściu w życie traktatu lizbońskiego. W 2012 założył własne ugrupowanie pod nazwą Artikel 50.

</doc>
<doc id="1716379" url="https://pl.wikipedia.org/wiki?curid=1716379" title="Nomos Rodopi">
Nomos Rodopi

Rodopi (gr. "Ροδόπη") – dawna prefektura w Grecji, w regionie administracyjnym Macedonia Wschodnia i Tracja, ze stolicą w Komotini. Od 2011 r. jej miejsce zajmuje jednostka regionalna Rodopy. Graniczyła od wschodu z prefekturą Ewros, od zachodu z prefekturą Ksanti, od północy z obwodem Kyrdżali w Bułgarii, od południa ograniczona przez Morze Egejskie. Powierzchnia prefektury wynosiła 2,543 km², w 2005 roku zamieszkiwały ją 112 883 osoby.
Szczególne stosunki narodowościowe:
Mimo utrzymującej się lokalnej, grecko-tureckiej nieufności, wywoływanej zewnętrzne, tereny prefektur Ksanti, Rodopi i Ewros często wymieniane są jako przykład bardzo zgodnego współżycia i idealnego sąsiedztwa różnych narodowości oraz wyznań. Aktualnie, prócz prawosławnych Greków, zamieszkuje tu około 130 tysięcy muzułmanów, w tym duża i bardzo aktywna politycznie mniejszość turecka, dysponująca własnym szkolnictwem podstawowym i średnim, nawet własną bankowością, wspieraną przez sąsiednią Turcję i dużym udziałem swych przedstawicieli w miejscowych władzach administracyjnych. Prócz tego mieszka tu co najmniej 50 tysięcy Pomaków, przez Greków uznawanych za oddzielne, autochtoniczne plemię o cechach odrębnego narodu i zawsze dobrych sąsiadów. Do lat 20. XX wieku zamieszkiwało tu także wielu Bułgarów. Bułgarzy opuścili te ziemie stopniowo, w drodze przesiedleń, zorganizowanych po Traktacie Lozańskim, pod kontrolą Ligi Narodów.
Natomiast okres wcielenia tych ziem do Bułgarii, w trakcie II Wojny światowej, jest tu wspominany dramatycznie.

</doc>
<doc id="1716380" url="https://pl.wikipedia.org/wiki?curid=1716380" title="Gotta Travel On">
Gotta Travel On

Gotta Travel On – piosenka zaaranżowana przez Boba Dylana, nagrana przez niego na dwóch sesjach w marcu 1970 r. i wydana na albumie "Self Portrait" w czerwcu 1970 r.
Historia i charakter utworu.
Utwór ten został nagrany na siódmej sesji do albumu 5 marca 1970 r. Plonem tej sesji były także: „Alberta # 1”, „Alberta # 2”, „Copper Kettle”, „The Boxer”, „It Hurts Me Too”, „Little Sadie”, „Belle Isle” oraz „Annie's Gonna Sing Her Song” i „If Not for You”. Ta siódma sesja była ostatnią sesją nagraniową do albumu oraz ostatnią, w której udział brał Dylan. Pozostałych siedem sesji były instrumentalnymi sesjami overdubbingowymi. Dla tej piosenki sesją overdubów była sesja 10 (13.3).
Pierwotnym źródłem tej piosenki jest XIX-wieczna folkowa piosenka angielska. Jednak w toku jej istnienia była rozwijana przez wielu wykonawców i autorów, z których trzeba wymienić Paula Claytona, Davida Lazara, Larry’ego Ehrlicha i Toma Sixa.
Dylan zetknął się z utworem bardzo wcześnie, bo nagrał go już w 1960 r. na tzw. "St. Paul Tape". Niektórzy sugerują, że po raz pierwszy usłyszał tę piosenkę, gdy Buddy Holly koncertował w Duluth w 1959 r. Znał on także samego Paula Claytona, z którym współpracował i jako gość pojawił się na koncercie Claytona w Waszyngtonie we wrześniu 1961 r. Później relacje między nimi się zepsuły.
Piosenka ta była także śpiewana przez Pete'a Seegera. Jak sam wspominał, nauczył się jej od Larry’ego Ehrlicha w Chicago. Ehrlich nauczył się jej od Arthura Kyle’a Davisa z University of Virginia. Davis nauczył się jej z broszurki pewnego francuskiego profesora. Jego źródłem był anonimowy afroamerykański piosenkarz folkowy.
Wersja piosenki, którą Dylan zaprezentował na albumie, jest dynamiczna, bardzo dobrze zaśpiewana; ekspresji dodaje jej także wykorzystanie kongi. Być może jest to najlepsza piosenka na albumie.
W 1976 r. Dylan wykonywał ten utwór w drugiej serii koncertów w ramach tury Rolling Thunder Revue.

</doc>
<doc id="1716382" url="https://pl.wikipedia.org/wiki?curid=1716382" title="Klęska głodu">
Klęska głodu

Klęska głodu – niedostatek żywności, powodujący niedożywienie lub śmierć głodową znacznej części populacji.
Przyczyny głodu.
Wśród głównych przyczyn występowania głodu można wymienić:
Głód – problem globalny.
Według szacunków ONZ ds. Wyżywienia i Rolnictwa, w latach 2016–2018 głodowało 821 mln ludzi. Problem w największym stopniu dotyka kraje rozwijające się, tylko 16 mln spośród głodujących mieszkało w krajach rozwiniętych.
Państwa, które według danych ONZ w latach 2000–2002 miały co najmniej 5 mln głodujących obywateli:
Głód w historii.
W Europie epidemie głodu nie są odległym historycznie wydarzeniem. W „Baśniach” braci Grimm znajdujemy reminiscencje wydarzeń z czasów wojny trzydziestoletniej. Nowsze, pamiętane wciąż przez żyjących świadków (2006) wiążą się m.in. z powojennymi zniszczeniami II wojny światowej, np. w Niemczech i Rosji oraz głodem ostatnich lat I wojny światowej. Także historycznie doniosła, sztucznie wywołana klęska głodu w latach 30. XX w., która dotknęła Ukrainę na skutek działań politycznych wobec odrzucenia kolektywizacji prowadzonej przez Stalina. Śmiercią głodową umierali ludzie w obozach koncentracyjnych, w gettach, podczas marszów śmierci, na wygnaniu.

</doc>
<doc id="1716383" url="https://pl.wikipedia.org/wiki?curid=1716383" title="Wasilij Grossman">
Wasilij Grossman

Wasilij Siemionowicz Grossman (ros. Василий Семёнович Гроссман, właśc. Iosif Sołomonowicz Grossman (ros. Иосиф Соломонович Гроссман); ur. w Berdyczowie, Imperium Rosyjskie, zm. 14 września 1964 w Moskwie) – rosyjski pisarz i dziennikarz. Autor utworów batalistycznych, przenikniętych refleksją historiozoficzną oraz oskarżeniami wobec systemu sowieckiego.
Życiorys.
Młodość.
Przyszedł na świat jako Iosif Sołomonowicz Grossman w Berdyczowie, w ówczesnym Imperium Rosyjskim w zaborze rosyjskim (dzisiaj Ukraina) w oświeceniowej rodzinie żydowskiej i nie odebrał tradycyjnego żydowskiego wykształcenia. Rosyjska niania nazywała go nie "Josią" a "Wasią" (zdrobnienie imienia "Wasilij"), co cała rodzina zaakceptowała. Jego ojciec miał socjaldemokratyczne przekonania i związał się z mienszewikami. Młody Wasilij Grossman zaangażował się – z idealistycznych pobudek – w rewolucję bolszewicką.
Grossman zaczął pisywać krótkie opowiadania podczas studiów na Moskiewskim Uniwersytecie Państwowym, co kontynuował później, pracując jako inżynier w Donbasie. Jedno z jego pierwszych opowiadań, "W mieście Berdyczowie" (В городе Бердичеве), zwróciło nań uwagę takich twórców jak Maksim Gorki i Michaił Bułhakow. Na tej 4-stronicowej historii oparty był film "Komisarz" w reżyserii Aleksandra Askoldowa z roku 1967, którego premiera miała miejsce dopiero w czasach głasnosti w lipcu 1987 roku.
W połowie lat 30. XX wieku Grossman porzucił swe inżynierskie zajęcie i poświęcił się całkowicie pisarstwu. Do roku 1936 opublikował dwa tomiki opowiadań, a w 1937 został przyjęty do Związku Pisarzy ZSRR. W czasie tzw. wielkiej czystki funkcjonariusze NKWD aresztowali wielu jego przyjaciół i krewnych, w tym także jego konkubinę, Olgę Huber. Przez wiele miesięcy zabiegał u władz o jej zwolnienie, pisząc listy do premiera Kalinina i szefa NKWD Jeżowa, ostatecznie uzyskując jej zwolnienie w roku 1938.
Korespondent wojenny.
Kiedy hitlerowskie Niemcy uderzyły na ZSRR w 1941 roku, matka Grossmana znalazła się w zajętym przez Niemców Berdyczowie, gdzie podzieliła los 20 000 do 30 000 zamordowanych Żydów, którzy nie zdołali uciec z miasta. Grossman zgłosił się na ochotnika na front, ale został uznany za niezdolnego do służby wojskowej; zgłosił się więc do redakcji gazety Armii Czerwonej „Krasnaja zwiezda”, gdzie na własną prośbę został korespondentem wojennym. W trakcie trwania zmagań opisywał największe bitwy: pod Moskwą, stalingradzką, na łuku kurskim i berlińską. Obok reportaży z pola bitwy w gazetach ukazywały się jego opowiadania (jak na przykład "Naród nieśmiertelny" (Народ бессмертен)). Powieść "Stalingrad" (1950), wydana później pod zmienionym tytułem "Za dobrą sprawę" (За правое дело), oparta została na jego osobistych przeżyciach.
Sporządzone przez Grossmana opisy nazistowskich czystek etnicznych na Ukrainie i w Polsce oraz relacje z wyzwolonych przez Armię Czerwoną obozów koncentracyjnych Treblinka i Majdanek były jednymi z pierwszych – od roku 1943 – zapisów tego, co później przyjęło miano Holocaustu. Jego artykuł "Piekło Treblinki" z roku 1944 został wykorzystany podczas procesu norymberskiego przez prokuratorów.
Konflikt z reżimem.
Grossman brał udział w tworzeniu "Czarnej Księgi" powstałej z inicjatywy Żydowskiego Komitetu Antyfaszystowskiego w celu dokumentowania zbrodni Holocaustu. Powojenne wycofanie Czarnej Księgi przez władze sowieckie wstrząsnęło nim do głębi i spowodowało, że zaczął podawać w wątpliwość swe oddanie dla reżimu stalinowskiego. Początkowo cenzorzy zażądali dokonania w tekście Księgi zmian informacji, że zbrodnie miały specyficznie antysemicki charakter, a także na temat roli, jaką odgrywali u boku Niemców ukraińscy policjanci. Wreszcie, w roku 1948, sowiecka edycja Księgi została całkowicie zastopowana. Poeta , przyjaciel Grossmana, twierdził, że stalinowska powojenna kampania antysemicka złamała wiarę Grossmana w doskonałość sowieckiego systemu:
"W 1946… spotkałem się z przyjaciółmi, Inguszem i Bałkarem, których rodziny w czasie wojny zostały deportowane do Kazachstanu. Powiedziałem o tym Grossmanowi, a on na to: „Może to było konieczne z przyczyn wojskowych.” Zapytałem więc: „…Powiedziałbyś tak samo, gdyby to dotyczyło Żydów?” Powiedział, że tak by się nigdy nie stało. W kilka lat później w „Prawdzie” ukazał się jadowity artykuł wymierzony w „kosmopolitów”. Grossman napisał do mnie, że jednak miałem rację. Przez wiele lat Grossman nie czuł się wcale Żydem. To kampania przeciw kosmopolitom obudziła w nim Żyda."
Grossman krytykował kolektywizację i represje wobec rolników, które doprowadziły do wielkiego głodu na Ukrainie. Napisał, że „dekret [o obowiązkowych dostawach zboża] spowodował, że chłopi z Ukrainy, znad Donu i Kubania zostali skazani na śmierć głodową, skazani na śmierć wraz ze swymi małymi dziećmi”.
W związku z prześladowaniem przez władze zaledwie kilka powojennych prac Grossmana zostało opublikowanych za jego życia. Gdy oddał do wydawnictwa swą najważniejszą książkę "Życie i los" (Жизнь и судьба, 1959), KGB włamało się do jego mieszkania. Maszynopis, jego kalkowe kopie, notatki, a nawet zostały skonfiskowane.
Po śmierci Stalina Grossman napisał do Chruszczowa: „Jaki jest sens w tym, że ja jestem fizycznie wolny, podczas gdy książka, dzieło mego życia, jest w areszcie… nie wyrzeknę się jej… proszę o wolność dla mojej książki”. Ideolog Politbiura Michaił Susłow powiedział Grossmanowi, że jego książka nie zostanie wydana przez co najmniej trzysta lat:
"Nie czytałem waszej powieści, ale dokładnie przeczytałem recenzje na jej temat, gdzie znajduje się wiele cytatów z waszej książki. Zobaczcie, ile porobiłem z tego notatek… Dlaczego mielibyśmy dodać waszą książkę do bomb atomowych, które wróg chce wystrzelić przeciw nam?… Dlaczego mielibyśmy opublikować waszą książkę i wywołać publiczną dyskusję na temat, komu się Związek Radziecki podoba, a komu nie?"
"Życie i los", podobnie jak jego ostatnia książka o głodzie na Ukrainie "Wszystko płynie..." (Всё течёт…, 1961), były uważane za zagrożenie dla reżimu totalitarnego, a w rezultacie pisarz-dysydent stał się nikim. Grossman zmarł na raka żołądka w roku 1964, nie wiedząc, czy jego książki trafią kiedykolwiek do rąk czytelników.
Pochowany na Cmentarzu Trojekurowskim w Moskwie.

</doc>
<doc id="1716387" url="https://pl.wikipedia.org/wiki?curid=1716387" title="SMS Lacroma">
SMS Lacroma



</doc>
<doc id="1716389" url="https://pl.wikipedia.org/wiki?curid=1716389" title="Lee (imię)">
Lee (imię)

Lee – angielskie imię, występuje w odmianach „Lea” i „Leigh”, nadawane kobietom jak i mężczyznom.

</doc>
<doc id="1716391" url="https://pl.wikipedia.org/wiki?curid=1716391" title="Accept (album)">
Accept (album)

Accept – debiutancki album grupy Accept wydany w 1979 roku.

</doc>
<doc id="1716392" url="https://pl.wikipedia.org/wiki?curid=1716392" title="Reprezentacja Wielkiej Brytanii w piłce nożnej mężczyzn">
Reprezentacja Wielkiej Brytanii w piłce nożnej mężczyzn

Reprezentacja Wielkiej Brytanii w piłce nożnej – zespół piłkarski, reprezentujący Zjednoczone Królestwo Wielkiej Brytanii i Irlandii Północnej. Obecnie istnieją oddzielne zespoły piłkarskie reprezentujące Anglię, Walię, Szkocję i Irlandię Północną, zaś drużyna Wielkiej Brytanii w latach 1908, 1912 oraz 2012 uczestniczyła w letnich igrzyskach olimpijskich. Nie jest członkiem Międzynarodowej Federacji Piłki Nożnej (FIFA) ani Unii Europejskich Związków Piłkarskich (UEFA).
Historia.
Reprezentacja została założona przez Związek Piłki Nożnej (FA) w roku 1863, później zaś wyodrębniły się: Szkocka Federacja Piłkarska (SFA) (1873), Walijski Związek Piłki Nożnej (1876) i Irlandzki Związek Piłki Nożnej (IFA) (1880). W roku 1950 żadna z reprezentacji (oprócz Anglii) nie wzięła udziału w Mistrzostwach Świata, powodem był spór dotyczący opłacania amatorskich zawodników odrębnych reprezentacji, zaś w 1920 roku reprezentacje wycofały się z FIFA i nie powróciły aż do roku 1948.
Osiągnięcia.
Brytyjska reprezentacja zdobyła 2 złote medale podczas Igrzysk Olimpijskich w roku 1908 i 1912.
Mecze towarzyskie drużyny.
„Mecz wieku 1947”.
W roku 1947, z okazji powrotu do FIFA drużyn piłkarskich Szkocji, Walii i Irlandii Północnej rozegrano mecz o nazwie „Mecz wieku”. Na stadionie Hampden Park w Glasgow w Szkocji zgromadziło się 135000 widzów, a dochód z meczu liczył 35000 funtów.
Skład drużyny Wielkiej Brytanii:
Frank Swift (Anglia), George Hardwick (Anglia), Billy Hughes (Walia), Archie Macaulay (Szkocja), Jackie Vernon (Irlandia), Ron Burgess (Walia), Stanley Matthews (Anglia), Wilf Mannion (Anglia), Tommy Lawton (Anglia), Billy Stali (Szkocja), Billy Liddell (Szkocja).
Rocznica powstania Irlandzkiego Związku Piłki Nożnej 1955.
W roku 1955 z okazji 75. rocznicy powstania IZPN, rozegrano mecz, który odbył się na stadionie Windsor Park w Belfaście. Skład drużyny Wielkiej Brytanii:
Jack Kelsey (Walia), Peter Sillett (Anglia), Joe McDonald (Szkocja), Danny Blanchflower (Irlandia Północna), John Charles (Walia), Bertie Peacock (Irlandia Północna), Stanley Matthews (Anglia), Bobby Johnstone (Szkocja), Roy Bentley (Anglia), Jimmy McIlroy (Irlandia Północna), Billy Liddell (Szkocja).
Letnie Igrzyska Olimpijskie 2012.
10 marca 2009 r. Brytyjski Komitet Olimpijski poinformował, że na turnieju mężczyzn Igrzyskach Olimpijskich w 2012 r. zostanie złożona drużyna piłkarska Wielkiej Brytanii wyłącznie z angielskich graczy. Ostatecznie trener tej drużyny, Stuart Pearce, powołał trzynastu Anglików i pięciu Walijczyków. Powołani zostali:

</doc>
<doc id="1716396" url="https://pl.wikipedia.org/wiki?curid=1716396" title="Gmina Aegviidu">
Gmina Aegviidu

Gmina Aegviidu (est. "Aegviidu vald") – dawna gmina wiejska w Estonii, w prowincji Harju. Zlikwidowana w ramach reformy administracyjnej w 2017 roku. Jej obszar włączono do gminy Anija.

</doc>
<doc id="1716401" url="https://pl.wikipedia.org/wiki?curid=1716401" title="King’s Quest">
King’s Quest

King’s Quest – seria komputerowych gier przygodowych stworzonych przez Sierra Entertainment. Wszystkie gry z serii oprócz ostatniej z 2015 roku zaprojektowała Roberta Williams, współzałożycielka i była współwłaścicielka Sierry.
"King’s Quest" opowiada dzieje królewskiej rodziny Królestwa Daventry. Historia toczy się przez dwa pokolenia, a jej akcja dzieje się w wielu krainach.

</doc>
<doc id="1716403" url="https://pl.wikipedia.org/wiki?curid=1716403" title="Martin Boquist">
Martin Boquist

Martin Boquist (ur. 2 lutego 1977 w Göteborgu) – szwedzki piłkarz ręczny, reprezentant kraju. Obecnie występuje w duńskim FCK Håndbold. Gra na pozycji lewego rozgrywającego. Zdobył wicemistrzostwo olimpijskie w 2000 w Sydney.

</doc>
<doc id="1716404" url="https://pl.wikipedia.org/wiki?curid=1716404" title="NK Rudar Velenje">
NK Rudar Velenje

Nogometni klub Rudar Velenje – słoweński klub piłkarski grający obecnie w drugiej lidze, mający siedzibę w mieście Velenje, leżącym w północno-wschodniej części kraju.
Historia.
Klub został założony w 1948 roku jako NK Rudar Velenje i nazwę tą używa do dziś. Za czasów istnienia Socjalistycznej Federacyjnej Republiki Jugosławii, występował w niższych ligach. W 1992 roku po uzyskaniu niepodległości przez Słowenię klub zaczął grać w tamtejszej pierwszej lidze. W 1998 roku awansował do finału Pucharu Słowenii, i w dwumeczu wygrał z Primorje Ajdovščina (3:0, 1:2). W 2003 roku spadł po raz pierwszy w historii do drugiej ligi. Do pierwszej powrócił tylko na rok – w 2005 roku. W sezonie 2008/2009 ponownie grał w pierwszej lidze i zajął w niej 3. miejsce.
Historia wyników w lidze i pucharach.
+ Rudar Velenje zrezygnował z awansu, a jego miejsce zajęła trzecia drużyna Zagorje, która awansowała wraz z drugą Belą Krajiną

</doc>
<doc id="1716405" url="https://pl.wikipedia.org/wiki?curid=1716405" title="MPZ">
MPZ



</doc>
<doc id="1716406" url="https://pl.wikipedia.org/wiki?curid=1716406" title="Aavere (Anija)">
Aavere (Anija)

Aavere – wieś w Estonii, w prowincji Harju, w gminie Anija. Zamieszkana przez 16 osób.
Nazwa miejscowości została wymieniona po raz pierwszy w źródłach pisanych w 1330. Od 1540 wioska znajduje się w gminie Anija.

</doc>
<doc id="1716407" url="https://pl.wikipedia.org/wiki?curid=1716407" title="Helge Løvland">
Helge Løvland

Helge Andreas Løvland (ur. 11 maja 1890 w Froland, zm. 26 kwietnia 1984 w Oslo) – norweski lekkoatleta, mistrz olimpijski.
Na igrzyskach olimpijskich w 1920 w Antwerpii zdobył złoty medal w dziesięcioboju, a w pięcioboju zajął 5. miejsce. Wcześniej, w 1919, ustanowił rekord świata w dziesięcioboju wynikiem 7786,92 punktów, który był jednak gorszy od rekordu Amerykanina Jima Thorpe’a (który został zdyskwalifikowany za naruszenie statusu amatora). Løvland ustanowił również trzy rekordy świata w pięcioboju w latach 1918-1919.
W 1919 otrzymał nagrodę Egebergs Ærespris za osiągnięcia w lekkoatletyce i gimnastyce. Jedenaście razy zdobywał tytuły lekkoatletycznego mistrza Norwegii: bieg na 110 metrów przez płotki w 1914, 1917, 1918, 1919 i 1920, pięciobój w 1918 i 1919, dziesięciobój w 1919 i 1920, skok w dal w 1919 i rzut dyskiem w 1920.

</doc>
<doc id="1716408" url="https://pl.wikipedia.org/wiki?curid=1716408" title="Primera Divisió (2008/2009)">
Primera Divisió (2008/2009)

Rozgrywki Primera Divisió 2008/2009 były czternastym sezonem tej najwyższej klasy futbolowej w Andorze. Rozpoczął się 21 września 2008 roku i zakończył 7 maja 2009. Tytułu broniła drużyna .
Format rozgrywek.
Osiem uczestniczących drużyn, grają mecze każdy z każdym w pierwszej fazie rozgrywek. W ten sposób odbywa się pierwszych 14 meczów. Następnie liga zostaje podzielona na dwie grupy po cztery zespoły. W obydwóch grupach drużyny rozgrywają kolejne mecze – dwukrotnie (mecz i rewanż) z każdą z drużyn ze znajdujących się w jej macierzystej połówce tabeli. W ten sposób każda z drużyn rozgrywa kolejnych sześć meczów a punkty i bramki zdobyte w pierwszej fazie są brane pod uwagę w fazie drugiej. Górna połówka tabeli walczy o mistrzostwo Andory oraz kwalifikacje do rozgrywek europejskich, natomiast dolna połówka broni się przed spadkiem. Do niższej ligi spada bezpośrednio ostatnia drużyna a przedostatnia musi rozgrywać baraż z drugą drużyną z niższej ligi.
Uczestniczące drużyny.
Drużyna zajęła ostatnie miejsce w poprzednim sezonie i tym samym została relegowana do niższej ligi. Została ona zastąpiona zwycięską drużyną z Segona Divisió – UE Santa Coloma. Zgodnie z regulaminem drugą relegowaną drużyną mogła być UE Engordany, ale wygrała baraż z wicemistrzem Segona Divisió drużyną UE Extremenya.
Pierwsza runda.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Druga runda.
Wyniki.
Grupa mistrzowska.
 
 
 
 
 
 
 
 
Grupa spadkowa.
 
 
 
 
 
 
 
 
Baraże o Primera Divisió.
Przedostatnia drużyna ligi – – uczestniczyła w barażach przeciwko wicemistrzowi Segona Divisió – drużynie Atlètic Club d'Escaldes. Inter obronił miejsce w Primera Divisió, pokonując przeciwnika w rzutach karnych 10:9.

</doc>
<doc id="1716409" url="https://pl.wikipedia.org/wiki?curid=1716409" title="Alavere">
Alavere



</doc>
<doc id="1716411" url="https://pl.wikipedia.org/wiki?curid=1716411" title="Rekordy i statystyki Polonii Bytom">
Rekordy i statystyki Polonii Bytom

Ten artykuł przedstawia rekordy i statystyki Polonii Bytom.
Statystyki.
I liga i Ekstraklasa.
Stan po sezonie 2008/2009
II liga.
Stan po sezonie 2006/2007

</doc>
<doc id="1716412" url="https://pl.wikipedia.org/wiki?curid=1716412" title="Michał Tarasiewicz">
Michał Tarasiewicz

Michał Tarasiewicz (ur. 19 września 1871 w Krakowie, zm. 16 października 1923 w Warszawie) – aktor, reżyser, kolekcjoner teatraliów
Życiorys.
Pochodził z rodziny krakowskiej, osiadłej w Warszawi.
Uczył się w szkołach w rodzinnym Krakowie. Debiutował w 1894 na scenie Warszawskich Teatrów Rządowych. Od 1897 pracował we Lwowie, potem w Poznaniu. Występował w teatrze im. J. Słowackiego w Krakowie. W latach 1915-1918 aktor Teatru Polskiego w Moskwie i Kijowie. Od 1919 dyrektor Teatru Miejskiego we Lwowie. Od 1919 do 1920 dyrektor warszawskich Rozmaitości.
Zmarł nagle na dworcu głównym w Warszawie w pociągu lwowskim. Został pochowany na cmentarzu Powązkowskim w Warszawie (kwatera 71-6-12/13).
Był ojcem Kordiana Tarasiewicza (ur. 1910)

</doc>
<doc id="1716414" url="https://pl.wikipedia.org/wiki?curid=1716414" title="Ustrój polityczny Aten (Stary Oligarcha)">
Ustrój polityczny Aten (Stary Oligarcha)

Ustrój polityczny Aten (gr. "Άθηναίων πολιτεία, Athenaion politeia") lub Ustrój ateński – anonimowy grecki traktat polityczny powstały po 431, a przed 424 r. p.n.e.
Autorstwo.
Autor dzieła nie jest znany. Anonima nazywa się Starym Oligarchą, Starym Arystokratą lub Pseudo-Ksenofontem. Był on ateńskim arystokratą, żyjącym w V wieku p.n.e. Określenie „Stary Oligarcha” lub „Stary Arystokrata” pochodzi z jego orientacji politycznej, natomiast „Pseudo-Ksenofont” nawiązuje do Ksenofonta z Aten, pisarza i historyka. Badacze ustalili, że Ksenofont z Aten nie był autorem tego traktatu. Źródłem pomyłki była wzmianka w "Żywotach i poglądach słynnych filozofów" Diogenesa Laertiosa, który umieścił "Ustrój ateński" na jego liście dzieł. Diogenes zastrzegł jednak, że Demetriusz z Magnezji, kwestionował autorstwo Ksenofonta. Rękopisy „Żywotów” nie dają pewności, co do zapisu. Jeden z nich podaje „"Ustrój Ateńczyków" Ksenofonta”, a dwa najstarsze mają „"Ustrój Ateńczyków" Ksenofonta retora”. Niewykluczone, że imię autora brzmiało Ksenofont. W celu odróżnienia go od bardziej znanego Ksenofonta z Aten, dodano do imienia przydomek „retor”. Wśród osób o tym imieniu w czasach powstania dzieła znany był Ksenofont, syn Eurypidesa. Pełnił on funkcję stratega w 429 r. oraz wodza wyprawy przeciw trackim Chalkidejczykom i Bottyjczykom.
Według hipotez różnych badaczy autorstwo przypisywane jest m.in. Kritiasowi, historykowi Tukidydesowi bądź jego dziadkowi.
Dzięki badaniom nad traktatem ustalono, że autor był prawdopodobnie Ateńczykiem (stosuje niektóre wyrażenia w pierwszej osobie liczby pojedynczej i mnogiej), oligarchą (wyraża się niepochlebnie o demokracji), znawcą żeglarstwa (używa terminologii żeglarskiej, podaje uwagi na temat ateńskiej talassokracji) czy nawet uchodźcą.
Traktat powstał prawdopodobnie po 431 r. p.n.e., ponieważ autor wspomniał, że Ateńczycy z obawy przed spustoszeniami Attyki, przenoszą majątki na wyspach (2,16). Datę 424 jako "terminus ante quem" przyjęto dzięki informacjom znajdującym się w dziele. Autor "Ustroju" uznał za niemożliwe to, czego dokonał później Brazydas, wódz spartański (2, 5) przeprowadzając wielodniową kampanię lądową na terenie Tracji.
Dzieło i jego streszczenie.
Dzieło jest najstarszym tekstem prozaicznym napisanym w dialekcie attyckim. Składa się z trzech części. Tytuł traktatu jest tłumaczony na kilka sposobów: "Ustrój Aten", "Ustrój Ateńczyków", "Ustrój polityczny Aten" lub "Ustrój polityczny Ateńczyków". Dzieło, jako tekst teoretyczny jest dogłębną i rzeczową [?] analizą ustroju demokratycznego. Autor wyraża wiele błyskotliwych myśli, lecz czyni to w sposób nieudolny pod względem syntaktyczno-stylistycznym. Traktat wymyka się wszelkim kryteriom historyczno-literackiej oceny. Wznosi się na poziom ogólny, a nie szczegółowy. Atakuje demokrację, przedstawia własny pogląd na sprawiedliwość, która zdaniem autora jest związana z przewodnią rolą ludzi szlachetnych i kompetentnych w życiu państwa. Dzieło jest nie tylko źródłem historycznym, ale także świadectwem greckiej filozofii polityki.
Traktat w języku polskim wydano:
Poniżej przedstawiono "Ustrój ateński", składający się z trzech części, w formie streszczenia:
Część 1.
Anonimowy autor rozpoczyna od dezaprobaty ateńskiego ustroju połączonej z pewnym podziwem dla jego pomysłowości. W Atenach uprzywilejowano ludzi niskiego stanu. Ubodzy i lud mieli przewagę nad bogatymi ze względu na obsadę okrętów oraz byli siłą państwa. Wioślarze i budowniczowie okrętów dawali więcej miastu niż hoplici, bogaci oraz szlachetni. Wydawało się to sprawiedliwe, by wszyscy obywatele mieli dostęp do rządów oraz mieli prawo głosu. Ateńczycy nie chcieli losowania urzędu stratega lub hipparcha. Miały one być w rękach najznakomitszych. Lud poszukiwał urzędów płatnych dla własnej korzyści. To, co najlepsze było przeciwne demokracji. Szlachetni dbali o rzeczy szlachetne. Lud natomiast był nieokrzesany i podły, czynił haniebnie. Ateńczycy pozwalali przemawiać hołocie w Radzie. Państwo nie mogło w ten sposób osiągnąć świetności. Demokracja natomiast trzymała się dobrze. Lud nie chciał zniewolenia dobrym prawem, lecz wolał być wolny. Niewolników i metojków nie wolno było bić. Ubiór ludu i wygląd Ateńczyków nie był lepszy od nich. Państwo potrzebowało metojków do wielu rzemiosł, do służby morskiej. Stąd traktowało ich na równi z obywatelami. Lud w przeciwieństwie do gimnastyków i muzyków, popierał bogate osoby organizujące chór, przygotowujące zapasy i utrzymujące triery. {zdanie niezrozumiałe} Oczerniali ludzi szlachetnych przed sprzymierzeńcami. Zmuszali sojuszników do procesowania się w Atenach. Przeciwników ludu niszczyli w sądach, a zwolenników ocalali. Zarabiali na procesach sprzymierzeńców dając kwatery, wynajmując zaprzęg lub niewolników. Ateńczycy mając majątki poza Attyką i sprawując funkcje państwowe nauczyli się życia żeglarskiego. Stali się dobrymi sternikami.
Część 2.
Hoplici w przeciwieństwie do przeciwników, mieli przewagę nad sojusznikami. Wielkie miasta były uległe Atenom ze strachu, natomiast małe dla korzyści. Ateńczycy, jako władcy morza mogli niszczyć ziemie silniejszych. Mogli wypłynąć daleko od kraju, natomiast władcy lądu nie mogli oddalić się za daleko na wielodniową wyprawę. Wojsko lądowe było powolne, posiadało małą ilość pożywienia i musiało iść przez przyjazne terytoria. Ateńczycy dzięki panowaniu nad morzem odkryli różne rodzaje uciech. W życiu społecznym doszło do połączenia kultury greckiej z barbarzyńską. Mieszkańcy, ze względu na ubogich, wymyślili składanie ofiar ze zwierząt na koszt państwa. Motłoch więcej korzystał z ufundowanych przez państwo palestr, przebieralni i łaźni. Bogaci natomiast mieli prywatne obiekty. Ateńczycy osiągnęli bogactwo dzięki towarom do budowy okrętów. Zakazali sprzedawać je przeciwnikom, pod groźbą zakazu pływania po morzu. Brakowało im to, że jeżeli by zamieszkiwali wyspę, mieliby przewagę nad wrogami. Dopóki by rządzili morzem, nie byłaby niszczona ich ziemia. Nie musieliby bać się wydania miasta przez zdrajców, ani wtargnięcia wrogów. Skoro tak nie było, wierząc w swoją potęgę morską, swoje majątki umieszczali na wyspach, a Attykę dopuszczali do pustoszenia. Co do niedotrzymywaniu sojuszy i przysiąg lud mógł zrzucać winę na wnioskodawcę i poddającemu pod głosowanie. Pozostali mogli mówić, że ich nie było na zatwierdzaniu umowy przed Zgromadzeniem. Ateńczycy, w przeciwieństwie do jednostek, zabraniali wyszydzać lud w komediach. Darzyli sympatią ludzi sympatyzującymi z nimi, nawet niegodziwych. Wybaczyłem im demokrację, ponieważ działali w swoim interesie. W państwie demokratycznym łatwo uchodziły płazem czyny niesprawiedliwe.
Część 3.
"Nie pochwalał" sposobu funkcjonowania ustroju ateńskiego. Skoro mieli demokrację, dobrze posługiwali się tą odmianą ustroju. Obcokrajowcy zarzucali Ateńczykom niemożność załatwienia swoich interesów w urzędach, nawet przez rok. Wynikało to z nadmiaru spraw. Jak mogli się z tym uporać, skoro obchodzili najwięcej świąt w świecie greckim, rozstrzygali wiele procesów prywatnych, skarg, sprawozdań. Rada natomiast dyskutowała o wojnie, zdobywaniu pieniędzy, legislacji, sprawach sojuszników, przyjmowała daniny oraz nadzorowała stocznie i święte przybytki. Zgadzał się, że za pieniądze załatwiało się dużo spraw na Radzie lub Zgromadzeniu. Wiedział jednak, że państwo nie może obsłużyć wszystkich petentów. Musiało zajmować się sprawami dbania o wyposażenie okrętu, rozstrzyganiem, kto ma zostać choregiem podczas świąt państwowych, przestępstwami wojskowymi, atakami na czyjąś godność lub bezbożnością. Można było jedynie dodać lub odjąć jakiś szczegół. W poprawieniu ustroju można było wymyślić różne rozwiązania. Ateńczycy i w tym podejmowali złe decyzje. W konfliktach wewnętrznych innych państw przechodzili na stronę ludzi gorszych. Gdy brali stronę ludzi znamienitych, nie przyniosło im to korzyści. W sprawach praw obywatelskich były nieliczne przypadki niesprawiedliwego jej odbierania. O obaleniu ustroju myśleli ci, którym bezprawnie odebrano prawa. Obywatelstwo ateńskie można było stracić, jeżeli ktoś naruszył prawo w działalności państwowej. Stąd nie było obawy, że z ich strony groziło jakieś niebezpieczeństwo.

</doc>
<doc id="1716415" url="https://pl.wikipedia.org/wiki?curid=1716415" title="Monade">
Monade

Monade - założona we Francji, przez Lætitię Sadier, post-rockowa grupa muzyczna.

</doc>
<doc id="1716416" url="https://pl.wikipedia.org/wiki?curid=1716416" title="Stanisław Kielan">
Stanisław Kielan

Stanisław Kielan (ur. 14 maja 1939 w Buczkowie) – polski polityk, poseł na Sejm PRL IX kadencji.
Życiorys.
Posiada tytuł zawodowy magistra inżyniera rolnika (w 1963 skończył Wyższą Szkołę Rolniczą w Krakowie). Pracował kolejno w Państwowych Gospodarstwach Rolnych, w Powiatowej Radzie Narodowej w Pszczynie i w Wojewódzkiej Radzie Narodowej w Katowicach. Od 1973 dyrektor Oddziału Wojewódzkiego Banku Rolnego w Katowicach. Był wiceprezesem Wojewódzkiego Komitetu Zjednoczonego Stronnictwa Ludowego w Katowicach i członkiem Głównej Komisji Rewizyjnej ZSL. Radny WRN w Katowicach. W latach 1985–1989 pełnił mandat posła na Sejm PRL IX kadencji z okręgu Gliwice, zasiadając w Komisji Planu Gospodarczego, Budżetu i Finansów oraz w Komisji Nadzwyczajnej do rozpatrzenia projektu ustawy o mieniu komunalnym. Otrzymał Krzyż Kawalerski Orderu Odrodzenia Polski.

</doc>
<doc id="1716417" url="https://pl.wikipedia.org/wiki?curid=1716417" title="Czerwona Skałka (Przysłop Miętusi)">
Czerwona Skałka (Przysłop Miętusi)

Czerwona Skałka – nieduża skała po północnej stronie przełęczy Przysłop Miętusi w Tatrach Zachodnich. Jej czerwone zabarwienie pochodzi od zawartości rud żelaza, dawniej eksploatowanych. Wówczas skała znajdowała się na polanie, po zaprzestaniu wypasu jej otoczenie zarasta stopniowo świerkami. Skała znajduje się w stokach Hrubego Regla, po jej wschodniej stronie prowadzi czerwony szlak turystyczny z Przysłopu Miętusiego przez Staników Żleb do Nędzówki.

</doc>
<doc id="1716421" url="https://pl.wikipedia.org/wiki?curid=1716421" title="Adam Kluska">
Adam Kluska

Adam Rudolf Kluska (ur. 6 listopada 1936 w Gliniku Zaborowskim, zm. 30 października 2020 w Strzyżowie) – polski bibliotekarz, regionalista, publicysta i polityk, poseł na Sejm PRL IX kadencji.
Życiorys.
Syn Władysława i Apolonii, pochodził z rodziny chlopskiej. W 1954 ukończył Państwowe Gimnazjum i Liceum Ogólnokształcące w Strzyżowie, po czym podjął następnie pracę w Wojskowym Przedsiębiorstwie Handlowym w Rzeszowie. Kształcił się w Państwowym Zaocznym Studium Oświaty i Kultury dla Dorosłych w Krakowie oraz w Policealnym Studium Bibliotekarskim w Rzeszowie, uzyskał wykształcenie wyższe niepełne. Od 1956 pracował w Prezydium Powiatowej Rady Narodowej w Strzyżowie. W 1965 sprowadził się do tego miasta z rodziną. Od 1962 do 1972 był sekretarzem Zarządu Powiatowego Towarzystwa Wiedzy Powszechnej, a w latach 1973–1980 pełnił funkcję prezesa Gminno-Miejskiego Zarządu Polskiego Komitetu Pomocy Społecznej. Od 1968 do 1975 był kierownikiem Wydziału Kultury Powiatowej Rady Narodowej. W 1975 objął stanowisko dyrektora Miejskiej i Gminnej Biblioteki Publicznej w Strzyżowie (zajmował je do 2004), a w 1981 został Społecznym Opiekunem Muzeum Regionalnego Towarzystwa Miłośników Ziemi Strzyżowskiej w Strzyżowie.
Od 1968 związany był ze Zjednoczonym Stronnictwem Ludowym, w którym pełnił różne funkcje. Był też członkiem Rady Miejsko-Gminnej Patriotycznego Ruchu Odrodzenia Narodowego oraz w latach 1981–1988 przewodniczącym Rady Narodowej Miasta i Gminy w Strzyżowie (zasiadał w niej od 1978 do 1988). W latach 1985–1989 pełnił z ramienia ZSL mandat posła na Sejm PRL IX kadencji w okręgu Rzeszów, zasiadając w Komisji Kultury oraz w Komisji Budownictwa, Gospodarki Przestrzennej, Komunalnej i Mieszkaniowej. 
Był współzałożycielem i redaktorem naczelnym regionalnego miesięcznika „Waga i Miecz”, ukazującego się od 1991. Napisał wiele artykułów prasowych, a także wierszy. Od 1975 do 1995 był sekretarzem, a w latach 1995–2011 prezesem Towarzystwa Miłośników Ziemi Strzyżowskiej. Od 1998 do września 2002 pełnił funkcję prezesa Rady Regionalnej Towarzystwa Kultury Województwa Podkarpackiego w Rzeszowie. 30 sierpnia 2007 otrzymał honorowe obywatelstwo gminy i miasta Strzyżów.
Zmarł w październiku 2020.

</doc>
<doc id="1716426" url="https://pl.wikipedia.org/wiki?curid=1716426" title="Anna Kowalczyk">
Anna Kowalczyk

Anna Kowalczyk (ur. 20 listopada 1938 w Rabie Niżnej) – polska polityk, posłanka na Sejm PRL IX kadencji.
Życiorys.
W latach 1967–1976 była sołtysem w Rabie Niżnej. W 1976 skończyła Technikum Ekonomiczne dla Pracujących w Limanowej, później pracowała w Zakładzie Zaopatrzenia i Gospodarki Materiałowej w Olszówce, następnie w Spółdzielni Kółek Rolniczych w Mszanie Dolnej jako starszy specjalista ds. rozliczeń.
W 1967 wstąpiła do Zjednoczonego Stronnictwa Ludowego. Była wiceprezesem koła tej partii, zasiadała także w jej Wojewódzkim Komitecie w Nowym Sączu. Była członkinią prezydium Rady Wojewódzkiej Patriotycznego Ruchu Odrodzenia Narodowego. W latach 1985–1989 pełniła mandat posłanki na Sejm PRL IX kadencji w okręgu Nowy Sącz z ramienia ZSL, zasiadając w Komisji Planu Gospodarczego, Budżetu i Finansów oraz w Komisji Polityki Społecznej, Zdrowia i Kultury Fizycznej. Ponadto przewodnicząca Koła Gospodyń Wiejskich i sekretarz rady sołeckiej.
Otrzymała Medal 40-lecia Polski Ludowej.

</doc>
<doc id="1716429" url="https://pl.wikipedia.org/wiki?curid=1716429" title="Norman Barrett">
Norman Barrett

Norman Rupert Barrett (ur. 16 maja 1903 w Adelaide zm. 8 stycznia 1979 roku w Londynie) – brytyjski torakochirurg pochodzenia australijskiego, kojarzony przede wszystkim z opisaną przez niego metaplazją nabłonka przełyku, nazwaną następnie przełykiem Barretta.
Wczesne życie.
Norman Barrett, syn Alfreda i Catherine Barrett, urodził się 16 maja 1903 roku w Adelaide w południowej Australii. Jego wuj, James Barrett, był lekarzem. Zainspirowało to młodego Normana do powiązania swej przyszłości z medycyną.
Kariera.
W latach 1917-22 był uczniem Eton College. Następnie studiował w Trinity College na Uniwersytecie Cambridge. Później Barrett podjął studia medyczne w St Thomas’ Hospital Medical School, które ukończył w 1928. Karierę kontynuował jako rezydent w tym samym szpitalu i w 1930 został wybrany do członkostwa w Królewskim Kolegium Chiruricznym, a rok później otrzymał brytyjski stopień lekarski "Master of Surgery". W 1935 roku został konsultantem w St. Thomas' Hospital, gdzie pracował na tym stanowisku do końca kariery. W latach 1935–36 podczas pobytu w USA pracował w Mayo Clinic. Wówczas to postanowił zająć się torakochirurgią.
W 1946 roku napisał artykuł do pierwszego wydania czasopisma "Thorax" o pęknięciu przełyku (zespole Boerhaave'a), w którym wyraził zdziwienie nad nieskutecznością dotychczasowego leczenia tegoż zespołu. Rok później, 7 marca 1947 dokonał pierwszej skutecznej operacji pękniętego przełyku.
W pracy napisanej w 1950 roku jako pierwszy użył terminu: "choroba refluksowa przełyku" i opisał rozwój zmian prowadzących do zwężenia przełyku w przebiegu tej choroby. Wykazał także, że stwierdzenie nabłonka walcowatego w przełyku (zamiast normalnie występującego tam nabłonka wielowarstwowego płaskiego) odpowiada obecności wrodzonego skrócenia przełyku prowadzącego do uwięźnięcia części żołądka w obrębie klatki piersiowej. Allison i Johnstone nie zgadzali się z twierdzeniem, że wykryty w przełyku nabłonek walcowaty pochodzi z żołądka. Uważali natomiast, że jego występowanie wiąże się z owrzodzeniem dolnej części przełyku – nazwanym przez nich "wrzodami Barretta". Siedem lat później Barrett zgodził się z tym poglądem proponując nadanie nowej nazwy odkrytej patologii: "dolny przełyk wyścielony nabłonkiem walcowatym". Ostatecznie obecność nabłonka walcowatego w przełyku wraz z owrzodzeniami nazwano "przełykiem Barreta".
Poza badaniami chorób przełyku Barrett pracował także z Leonardem Dudgeonem – profesorem patologii na londyńskim uniwersytecie nad wykrywaniem komórek rakowych przy pomocy badania cytologicznego plwociny w przebiegu raka płuc. Opracował także leczenie echinokokozy.
W latach 1935–1970 Barrett wykładał chirurgię na uniwersytecie w Londynie. 
Był związany z czasopisem "Thorax" od początku jego wydawania w 1946 do 1971. Ponadto był chirurgiem w Sanatorium Króla Edwarda VII w Midhurst (1938–1970), a także konsultantem torakochirurgicznym w brytyjskiej marynarce wojennej oraz w brytyjskim ministerstwie opieki społecznej.
Życie prywatne.
Norman Barrett 21 kwietnia 1931 roku poślubił Annabel Elizabeth "Betty" Warington Smyth, która była pisarką. Mieli dwójkę dzieci – Julię i Altheę. 
Poza medycyną Barrett interesował się także historią medycyny, rysunkiem i malarstwem oraz był zapalonym żeglarzem.
W 1969 roku otrzymał Order Imperium Brytyjskiego. Rok później odszedł na emeryturę. Zmarł w Londynie 8 stycznia 1979.

</doc>
<doc id="1716430" url="https://pl.wikipedia.org/wiki?curid=1716430" title="Liga Europy UEFA (2009/2010)/Faza kwalifikacyjna">
Liga Europy UEFA (2009/2010)/Faza kwalifikacyjna

Faza kwalifikacyjna w ramach rozgrywek Liga Europy UEFA 2009/2010.
I runda kwalifikacyjna.
Do startu w I rundzie kwalifikacyjnej uprawnionych było 46 drużyn, z czego 23 były rozstawione. Losowanie odbyło się 22 czerwca 2009 (godz. 13:00). Pierwsze mecze rozegrano 2 lipca, rewanże – 9 lipca 2009.
Pogrubiono nazwy drużyn, które awansowały do II rundy kwalifikacyjnej.
A Pierwotnie gospodarzami pierwszych meczów miały być w tych przypadkach drużyny wymienione po prawej stronie, kolejność została jednak zamieniona po losowaniu.
II runda kwalifikacyjna.
Do startu w II rundzie kwalifikacyjnej uprawnionych było 80 drużyn (w tym 23 zwycięzców I rundy), z czego 40 były rozstawione. Losowanie odbyło się 22 czerwca 2009 (godz. 13:00). Ponieważ stało się to przed zakończeniem I rundy, przyjęto założenie, że wszystkie rozstawione drużyny z I rundy wygrają swoje mecze, jeśli zaś nie – zwycięska drużyna nierozstawiona przejmowała współczynnik pokonanego (tak stało się w 2 przypadkach). Pierwsze mecze rozegrano 16 lipca, rewanże – 23 lipca 2009.
Na żółtym tle przedstawiono drużyny, które awansowały z I rundy kwalifikacyjnej.
Pogrubiono nazwy drużyn, które awansowały do III rundy kwalifikacyjnej.
A Pierwotnie gospodarzami pierwszych meczów miały być w tych przypadkach drużyny wymienione po prawej stronie, kolejność została jednak zamieniona po losowaniu.
III runda kwalifikacyjna.
Do startu w III rundzie kwalifikacyjnej uprawnionych było 70 drużyn (w tym 40 zwycięzców II rundy), z czego 35 było rozstawionych. Losowanie odbyło się 17 lipca 2009 (godz. 13:00). Ponieważ stało się to przed zakończeniem II rundy, przyjęto założenie, że wszystkie rozstawione drużyny z II rundy wygrają swoje mecze, jeśli zaś nie – zwycięska drużyna nierozstawiona przejmowała współczynnik pokonanego (tak stało się w 8 przypadkach). Pierwsze mecze rozegrano 28 i 30 lipca, rewanże – 4 i 6 sierpnia 2009.
Na żółtym tle przedstawiono drużyny, które awansowały z II rundy kwalifikacyjnej.
Pogrubiono nazwy drużyn, które awansowały do rundy play-off.
A Pierwotnie gospodarzami pierwszych meczów miały być w tych przypadkach drużyny wymienione po prawej stronie, kolejność została jednak zamieniona po losowaniu.
Runda play-off.
Do startu w rundzie play-off uprawnionych było 76 drużyn (w tym 35 zwycięzców III rundy kwalifikacyjnej Ligi Europy i 15 przegranych III rundy kwalifikacyjnej Ligi Mistrzów), z czego 38 było rozstawionych. Losowanie odbyło się 7 sierpnia 2009 (godz. 13:00). W jego trakcie wszystkich uczestników rundy podzielono przed nim na 8 grup (z czego w sześciu umieszczono po 5 drużyn rozstawionych i nierozstawionych, a w dwóch po 4 rozstawione i nierozstawione), w których drużyny zostały rozlosowane między sobą. Pierwsze mecze rozegrano 20 sierpnia, rewanże – 25 i 27 sierpnia 2009.
Na żółtym tle przedstawiono drużyny, które awansowały z III rundy kwalifikacyjnej Ligi Europy.
Na różowym tle przedstawiono drużyny, które przegrały w III rundzie kwalifikacyjnej Ligi Mistrzów.
Pogrubiono nazwy drużyn, które awansowały do fazy grupowej.
A Pierwotnie gospodarzami pierwszych meczów miały być w tych przypadkach drużyny wymienione po prawej stronie, kolejność została jednak zamieniona po losowaniu.
B Mecz przerwany w 87. minucie przy stanie 0:2 z powodu zamieszek na trybunach. Decyzją UEFA zweryfikowany jako walkower na korzyść drużyny gości.

</doc>
<doc id="1716431" url="https://pl.wikipedia.org/wiki?curid=1716431" title="Osiedle Matejki">
Osiedle Matejki



</doc>
<doc id="1716434" url="https://pl.wikipedia.org/wiki?curid=1716434" title="Gustav Adolph Ackermann">
Gustav Adolph Ackermann

Gustav Adolph Ackermann (ur. 16 stycznia 1791 w Auerbach/Vogtl. – zm. 19 lutego 1872 w Dreźnie) – niemiecki prawnik, jeden z najwybitniejszych znawców falerystyki XIX wieku.
Życiorys.
Ackermann działał jako radca przy Królewskim Sądzie Apelacyjnym w Dreźnie i udzielał się także jako badacz saskiej jurysprudencji. Pozostawił m.in. dzieło "Rechtsssätze aus Erkenntnissen des Königl. Ober-Appellationsgerichts zu Dresden" (1849), pamiętany jest jednak głównie poprzez swą książkę z dziedziny orderoznawstwa, ""Ordensbuch sämmtlicher in Europa blühender und erloschener Orden und Ehrenzeichen"("Książka o wszystkich istniejących i wygasłych orderach i odznaczeniach Europy""), nad którą pracował parę dziesiątków lat, wertując gigantyczną literaturę na ten temat powstałą od XVII do XIX wieku. Wieloletnią pracę zakończył w marcu 1855, zadedykowana jego synom książka ukazała się w tym samym roku. Zawiera wiele błędów – m.in. autor bezkrytycznie cytuje legendy orderowe, wywodzące wiele najwyższych odznaczeń, jak np. Królewski Order Serafinów, ze wczesnego średniowiecza, pozostaje jednak do dziś jednym z ważniejszych dzieł z dziedziny falerystyki europejskiej.

</doc>
<doc id="1716435" url="https://pl.wikipedia.org/wiki?curid=1716435" title="Superliga słowacka w piłce nożnej (2009/2010)">
Superliga słowacka w piłce nożnej (2009/2010)

W sezonie 2009/2010 rozegrano 17. edycję najwyższej klasy rozgrywkowej piłki nożnej na Słowacji (po podziale Czechosłowacji), znanej pod sponsorską nazwą Corgoň liga. Tytułu mistrzowskiego bronił .
Zespoły.
Po poprzednim sezonie do I ligi spadł (12.).
Uwaga:
Beniaminkiem był FK Senica, który wykupił pierwszą drużynę mistrza I ligi – Interu Bratysława i przejął po niej prawa do gry w najwyższej lidze słowackiej. 24 czerwca 2009 roku Komitet Wykonawczy Słowackiego Związku Piłki Nożnej ustalił, że drużyna ta będzie grać pod szyldem Interu Bratysława również w sezonie 2009/2010, gdyż władze FK Senica nie wniosły do związku o zmianę nazwy klubu do przewidzianej w przepisach związkowych daty – 30 maja 2009 roku. 3 lipca Komitet Wykonawczy wyraził ostatecznie zgodę na zmianę nazwy na FK Senica.
Wyniki meczów.
Mecze 1–22.
W pierwszej części sezonu każdy zespół rozegrał z pozostałymi po 2 mecze – 1 jako gospodarz, 1 jako gość.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecze 23–33.
W drugiej części sezonu drużyny uczestniczące w rozgrywkach spotkały się ze sobą jednokrotnie – pary układane były według schematu przedstawionego w tabeli, gdzie kolejne liczby oznaczają miejsce zajęte przez dany zespół w sezonie 2008/2009 (numer 12 – beniaminek). Te, które zajęły miejsca 1–6 rozegrały 6 meczów jako gospodarze i 5 jako goście, pozostałe – 5 jako gospodarze i 6 jako goście.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1716436" url="https://pl.wikipedia.org/wiki?curid=1716436" title="Tōmi">
Tōmi

 – miasto w środkowej części wyspy Honsiu w Japonii w prefekturze Nagano.
Położenie.
Miasto położone we wschodniej części prefektury Nagano. Miasto graniczy z:

</doc>
<doc id="1716437" url="https://pl.wikipedia.org/wiki?curid=1716437" title="Osiedle Jana Matejki">
Osiedle Jana Matejki



</doc>
<doc id="1716440" url="https://pl.wikipedia.org/wiki?curid=1716440" title="Warszawski Hufiec Harcerzy „Daleka Północ”">
Warszawski Hufiec Harcerzy „Daleka Północ”

Warszawski Hufiec Harcerzy "Daleka Północ" – jednostka terytorialna Organizacji Harcerzy ZHR podległa Mazowieckiej Chorągwi Harcerzy ZHR. Grupuje 3 drużyny harcerzy i 2 gromady zuchów z terenów Żoliborza i Bielan. Powołany został rozkazem Naczelnika Harcerzy nr 4/2007 z 10 czerwca 2007. 
Drużyny.
Obecnie w hufcu działają:
Działały także:

</doc>
<doc id="1716444" url="https://pl.wikipedia.org/wiki?curid=1716444" title="Liga Mistrzów UEFA (2009/2010)/Faza kwalifikacyjna">
Liga Mistrzów UEFA (2009/2010)/Faza kwalifikacyjna

Artykuł prezentuje szczegółowe dane dotyczące rozegranych meczów mających na celu wyłonienie grupy drużyn piłkarskich które wezmą udział w fazie grupowej Ligi Mistrzów UEFA 2009/2010.
I runda kwalifikacyjna.
Do startu w I rundzie kwalifikacyjnej uprawnione były 4 drużyny, z czego 2 były rozstawione. Losowanie odbyło się 22 czerwca 2009 (godz. 12:00). Pierwsze mecze rozegrano 30 czerwca i 1 lipca, rewanże – 7 i 8 lipca 2009.
Pogrubiono nazwy drużyn, które awansowały do II rundy kwalifikacyjnej.
A Pierwotnie gospodarzem pierwszego meczu miał być mistrz Andory, kolejność została jednak zamieniona po losowaniu.
II runda kwalifikacyjna.
Do startu w II rundzie kwalifikacyjnej uprawnione były 34 drużyny (w tym 2 zwycięzców I rundy), z czego 17 było rozstawionych. Losowanie odbyło się 22 czerwca 2009 (godz. 12:00). Ponieważ stało się to przed zakończeniem I rundy, przyjęto założenie, że wszystkie rozstawione drużyny z I rundy wygrają swoje mecze, jeśli zaś nie – zwycięska drużyna nierozstawiona przejmowała współczynnik pokonanego (nie stało się tak w żadnym z przypadków). Pierwsze mecze rozegrano 14 i 15 lipca, rewanże – 21 i 22 lipca 2009.
 Drużyny, które awansowały z I rundy kwalifikacyjnej
Pogrubiono nazwy drużyn, które awansowały do III rundy kwalifikacyjnej.
III runda kwalifikacyjna.
Od tej rundy turniej kwalifikacyjny został podzielony na 2 części – dla mistrzów i niemistrzów poszczególnych federacji:
Losowanie odbyło się 17 lipca 2009 (godz. 12:00). Ponieważ stało się to przed zakończeniem II rundy, przyjęto założenie, że wszystkie rozstawione drużyny z II rundy wygrają swoje mecze, jeśli zaś nie – zwycięska drużyna nierozstawiona przejmowała współczynnik pokonanego (tak stało się w 5 przypadkach). Pierwsze mecze rozegrano 28 i 29 lipca, rewanże – 4 i 5 sierpnia 2009.
Drużyny, które przegrały w tej rundzie, otrzymały prawo gry w rundzie play-off Ligi Europy UEFA.
Kwalifikacje dla mistrzów.
 Drużyny, które awansowały z II rundy kwalifikacyjnej
Pogrubiono nazwy drużyn, które awansowały do rundy play-off.
Kwalifikacje dla niemistrzów.
Pogrubiono nazwy drużyn, które awansowały do rundy play-off.
Runda play-off.
W tej rundzie turniej kwalifikacyjny był podzielony na 2 części – dla mistrzów i niemistrzów poszczególnych federacji:
Losowanie odbyło się 7 sierpnia 2009 (godz. 12:00). Pierwsze mecze rozegrano 18 i 19 sierpnia, rewanże – 25 i 26 sierpnia 2009.
Drużyny, które wygrały w tej rundzie, otrzymały prawo gry w fazie grupowej Ligi Mistrzów UEFA. Drużyny, które przegrały w tej rundzie, otrzymały prawo gry w fazie grupowej Ligi Europy UEFA.
Kwalifikacje dla mistrzów.
Pogrubiono nazwy drużyn, które awansowały do fazy grupowej.
Kwalifikacje dla niemistrzów.
 Drużyny, które awansowały z III rundy kwalifikacyjnej
Pogrubiono nazwy drużyn, które awansowały do fazy grupowej.

</doc>
<doc id="1716447" url="https://pl.wikipedia.org/wiki?curid=1716447" title="Gmiński Żleb">
Gmiński Żleb

Gmiński Żleb – żleb opadający spod Przysłopu Miętusiego kotliną pomiędzy wschodnimi stokami Hrubego Regla i Miętusiego Skoruśniaka do Szatry w Dolinie Małej Łąki. Jest zalesiony, jego dnem spływa niewielki strumyk uchodzący do Małołąckiego Potoku, w niektórych miejscach gubi się on w kamienistym dnie. Wzdłuż żlebu prowadzi dawną drogą hawiarską (górniczą) niebieski szlak turystyczny, niegdyś furmankami drogą tą zwożono rudę żelaza wydobywaną w kopalniach na Skoruśniaku i z Czerwonej Skałki. W górnej części żlebu droga ta obecnie jest już tylko ścieżką.

</doc>
<doc id="1716448" url="https://pl.wikipedia.org/wiki?curid=1716448" title="Swiatohirsk">
Swiatohirsk



</doc>
<doc id="1716449" url="https://pl.wikipedia.org/wiki?curid=1716449" title="Ławra Swiatohirska">
Ławra Swiatohirska



</doc>
<doc id="1716450" url="https://pl.wikipedia.org/wiki?curid=1716450" title="Alavere (Anija)">
Alavere (Anija)

Alavere – wieś w Estonii, w prowincji Harju, w gminie Anija. Zamieszkana przez 359 osób (stan na 31.12.2013).

</doc>
<doc id="1716452" url="https://pl.wikipedia.org/wiki?curid=1716452" title="Anija">
Anija

Anija – wieś w Estonii, w prowincji Harju, w gminie Anija. Zamieszkana przez 110 osób (stan na 31.12.2013).

</doc>
<doc id="1716456" url="https://pl.wikipedia.org/wiki?curid=1716456" title="Arava (wieś)">
Arava (wieś)

Arava – wieś w Estonii, w prowincji Harju, w gminie Anija. Zamieszkana przez 46 osób (stan na 31.12.2013).

</doc>
<doc id="1716457" url="https://pl.wikipedia.org/wiki?curid=1716457" title="Osiedle Henryka Sienkiewicza">
Osiedle Henryka Sienkiewicza



</doc>
<doc id="1716459" url="https://pl.wikipedia.org/wiki?curid=1716459" title="Rozkład dwuwymiarowy normalny">
Rozkład dwuwymiarowy normalny



</doc>
<doc id="1716460" url="https://pl.wikipedia.org/wiki?curid=1716460" title="Rozkład normalny dwuwymiarowy">
Rozkład normalny dwuwymiarowy



</doc>
<doc id="1716461" url="https://pl.wikipedia.org/wiki?curid=1716461" title="Rozkład wielowymiarowy normalny">
Rozkład wielowymiarowy normalny



</doc>
<doc id="1716462" url="https://pl.wikipedia.org/wiki?curid=1716462" title="Dwuwymiarowy rozkład normalny">
Dwuwymiarowy rozkład normalny



</doc>
<doc id="1716463" url="https://pl.wikipedia.org/wiki?curid=1716463" title="Härmakosu">
Härmakosu

Härmakosu – wieś w Estonii, w prowincji Harju, w gminie Anija. Zamieszkana przez 60 osób (stan na 31.12.2013).

</doc>
<doc id="1716464" url="https://pl.wikipedia.org/wiki?curid=1716464" title="University of St Andrews">
University of St Andrews

University of St Andrews – najstarszy szkocki uniwersytet (trzeci, po Oxford i Cambridge, w Wielkiej Brytanii). Został założony między 1410 i 1413 rokiem.
Uniwersytet znajduje się w St Andrews w szkockim hrabstwie Fife. Uczelnia w rankingach brytyjskich uniwersytetów zajmuje zwykle czołowe miejsca, według Guardian University Guide 2013 uniwersytet zajmował 4. miejsce w Wielkiej Brytanii. Kanclerzem Uniwersytetu jest polityk sir Menzies Campbell.
Historia.
Inny szkocki uniwersytet – University of Dundee, początkowo był częścią University of St Andrews, a niezależność uzyskał w 1967 roku.
Związki ze Stanami Zjednoczonymi.
Uniwersytet łączą silne związki historyczne ze Stanami Zjednoczonymi. James Wilson, John Witherspoon oraz Benjamin Franklin ojcowie-założyciele Stanów Zjednoczonych, sygnatariusze Deklaracji Niepodległości Stanów Zjednoczonych ukończyli studia na Uniwersytecie St.Andrews.
Związki z Polską.
W uniwersyteckim St Mary’s College kształcił się w latach 1623-25 przyrodoznawca, historyk, filozof, pedagog, lekarz, pisarz Jan Jonston. 
28 lutego 1941 doktorat honorowy prawa otrzymał gen. Władysław Sikorski.

</doc>
<doc id="1716465" url="https://pl.wikipedia.org/wiki?curid=1716465" title="Puchar Piemontu 2009">
Puchar Piemontu 2009



</doc>
<doc id="1716467" url="https://pl.wikipedia.org/wiki?curid=1716467" title="Rozkład binormalny">
Rozkład binormalny



</doc>
<doc id="1716468" url="https://pl.wikipedia.org/wiki?curid=1716468" title="Osiedle Kościuszki">
Osiedle Kościuszki



</doc>
<doc id="1716471" url="https://pl.wikipedia.org/wiki?curid=1716471" title="Kaunissaare">
Kaunissaare

Kaunissaare – wieś w Estonii, w prowincji Harju, w gminie Anija. Zamieszkana przez 94 osoby (stan na 31.12.2013).

</doc>
<doc id="1716473" url="https://pl.wikipedia.org/wiki?curid=1716473" title="Gellwe">
Gellwe



</doc>
<doc id="1716475" url="https://pl.wikipedia.org/wiki?curid=1716475" title="Kehra (wieś)">
Kehra (wieś)

Kehra – wieś w Estonii, w prowincji Harju, w gminie Anija. Zamieszkana przez 28 osób (stan na 31.12.2013).

</doc>
<doc id="1716477" url="https://pl.wikipedia.org/wiki?curid=1716477" title="Departament krakowski">
Departament krakowski

Departament krakowski, departament Księstwa Warszawskiego istniejący w latach 1810–1815 ze stolicą w Krakowie. Został utworzony dekretem królewskim z dnia 24 lutego 1810 r. z części Nowej Galicji przyłączonej do Księstwa Warszawskiego oraz z części Nowego Śląska (powiaty pilicki i lelowski wyłączone z departamentu kaliskiego). 17 kwietnia 1810 r. został podzielony na powiaty i zgromadzenia gminne. W 1816 przekształcony w województwo krakowskie Królestwa Polskiego ze stolicą w Miechowie, a następnie Kielcach.
Departament dzielił się na 11 powiatów: 

</doc>
<doc id="1716478" url="https://pl.wikipedia.org/wiki?curid=1716478" title="Kihmla">
Kihmla

Kihmla – wieś w Estonii, w prowincji Harju, w gminie Anija. Zamieszkana przez 26 osób (stan na 31.12.2013).

</doc>
<doc id="1716480" url="https://pl.wikipedia.org/wiki?curid=1716480" title="Kombucha">
Kombucha



</doc>
<doc id="1716481" url="https://pl.wikipedia.org/wiki?curid=1716481" title="Rymer Niedobczyce">
Rymer Niedobczyce



</doc>
<doc id="1716483" url="https://pl.wikipedia.org/wiki?curid=1716483" title="Wędrowny handlarz">
Wędrowny handlarz

Wędrowny handlarz – powieść autorstwa polskiego pisarza Wiesława Wernica z 1973 roku. 
Książka opowiada o przygodach doktora Jana - przyjaciela trapera Karola Gordona. Akcja tej powieści przygodowej dzieje się na Dzikim Zachodzie. Doktor Jan ma wyruszyć razem z Karolem Gordonem do ich wspólnego znajomego, seniora Gonzalesa. Niespodziewany list od szeryfa Adamsa powoduje, że Karol musi pilnie wyruszyć do Arizony. Doktor Jan udaje się więc na granicę Meksyku i USA wraz ze swoim pacjentem, który zajmował się handlem z Apaczami. Po drodze natrafiają jednak na wyprawę myśliwską, której przewodnicy mają zamiar obrabować jej uczestników. Mimo głupoty niemających pojęcia o realiach Zachodu myśliwych udaje się powstrzymać bandytów.

</doc>
<doc id="1716485" url="https://pl.wikipedia.org/wiki?curid=1716485" title="Adam Poprawa">
Adam Poprawa

Adam Poprawa (ur. 16 lutego 1959 we Wrocławiu) – polski poeta, prozaik, historyk literatury, krytyk literacki i muzyczny, pracownik naukowy Instytutu Filologii Polskiej Uniwersytetu Wrocławskiego.
Ukończył filologię polską na Uniwersytecie Wrocławskim. W 1999 r. ukazała się jego monograficzna rozprawa doktorska pt. „Kultura i egzystencja w poezji Jarosława Marka Rymkiewicza”.
Debiutował w 1981 r. w niezależnym czasopiśmie studenckim „Refleks”. Parę lat później został laureatem Ogólnopolskiego Konkursu Poetyckiego im. Stanisława Grochowiaka. W 1985 r. ukazał się jego pierwszy tom poetycki pt. „Kilka ziaren popiołu”. Z tego samego roku pochodzi także tom „Przed ziemią”, który wydano w ramach spotkań młodych autorów (Galerii Literackiej Młodych) w kawiarni „Pod Kalamburem”. „Koncert na adwent” z 1995 r. to jego ostatni zbiór poezji. W 1994 r. ukazał się „Mickiewicz, czyli wszystko” – wywiad-rzeka z J. M. Rymkiewiczem, w 1996 r. „Inny wybór wierszy” Adama Mickiewicza, a w 2003 r. zbiór interpretacji i szkiców „Formy i afirmacje”, w którym autor pisze o twórczości S. Barańczaka, R. Nycza, Z. Herberta, J. M. Rymkiewicza, W. Szymborskiej, P. Sommera, L. Kołakowskiego, S. Mrożka, S. Lema, J. Przybosia.
Autor zbiorów wierszy, utworów prozatorskich (drukowanych m.in. w „Twórczości”), artykułów i prac literaturoznawczych oraz krytycznoliterackich. Zajmuje się literaturą współczesną (m.in. J. M. Rymkiewiczem, S. Barańczakiem, J. Joyce’em), krytyką poetyckiego przekładu, a od końca lat 90. regularnie także krytyką muzyczną. W ostatnim czasie wraz z W. Browarnym i J. Orską współredagował dwie pokonferencyjne publikacje: „Przekraczanie granic. O twórczości Tadeusza Różewicza” i „Herbert (nie) oswojony”. W miesięczniku „Odra” prowadzi stałą rubrykę o nazwie „CDn”, w której omawia albumy muzyczne. Członek jury Wrocławskiej Nagrody Poetyckiej Silesius.
Jego teksty można odnaleźć m.in. w: „Nowym Życiu”, „Sigmie”, „Tygodniku Kulturalnym”, nowojorskim „Nowym Dzienniku”, „Obecności”, „Przeglądzie Powszechnym”, „Res Publice”, paryskiej „Kulturze”, „Więzi”, „brulionie”, „Kresach”, „Tygodniku Powszechnym”, „Odrze”, „Tekstach Drugich”, „Twórczości”, „Jazz Forum”, a także na stronach Biura Literackiego. W „Literaturze na Świecie” (nr 11–12/2007) ukazał się jego przekład „Epifanii” J. Joyce’a.
Za „Walce wolne, walce szybkie” nominowany do Nagrody Literackiej Nike 2010.

</doc>
<doc id="1716486" url="https://pl.wikipedia.org/wiki?curid=1716486" title="Przez góry Montany">
Przez góry Montany

Przez góry Montany – powieść autorstwa polskiego pisarza Wiesława Wernica z 1974 roku. 
Akcja tej powieści przygodowej dzieje się na Dzikim Zachodzie. Główny wątek powieści stanowią losy Piotra Carra. Podczas swojej wyprawy do Montany w roku 1879 bierze udział w ujęciu oszusta. Wtedy to w jego ręce wpada mapa prowadząca do Złotej Doliny. Po drodze spotyka zaprzyjaźnionego indiańskiego wojownika. W drodze powrotnej Carr zostaje napadnięty i uwięziony. Okazuje się jednak, że wódz wrogiego plemienia zawdzięcza Piotrowi życie. Ostatecznie udaje mu się powrócić pomiędzy białych; traci jednak, na skutek warunków panujących w Górach Skalistych konia i cały dobytek. W ciężkim stanie trafia od szpitala w Milwaukee, gdzie poznaje Doktora Jana.

</doc>
<doc id="1716487" url="https://pl.wikipedia.org/wiki?curid=1716487" title="Kuusemäe">
Kuusemäe

Kuusemäe – wieś w Estonii, w prowincji Harju, w gminie Anija. Zamieszkana przez 28 osób (stan na 31.12.2013).

</doc>
<doc id="1716491" url="https://pl.wikipedia.org/wiki?curid=1716491" title="Jan Wiktor Sienkiewicz">
Jan Wiktor Sienkiewicz

Jan Wiktor Sienkiewicz (ur. 21 lipca 1960 w Przerośli) – polski historyk sztuki, profesor zwyczajny doktor habilitowany nauk humanistycznych. Klasyfikacje KBN: nauki historyczne, architektura i urbanistyka, nauki o sztukach pięknych. Specjalności: historia sztuki, polska sztuka emigracyjna w XX w. Kierownik jedynego na świecie w strukturach uniwersyteckich Zakładu Historii Sztuki i Kultury Polskiej na Emigracji Uniwersytetu Mikołaja Kopernika w Toruniu (UMK). Profesor Polskiego Uniwersytetu na Obczyźnie w Londynie (PUNO).
Życiorys.
W latach 1981–1987 studiował prawo i historię sztuki w Katolickim Uniwersytecie Lubelskim (KUL). W 1987 uzyskał na tej uczelni stopień magistra historii sztuki. Na tej samej uczelni w 1992 r. obronił pracę doktorską: "Marian Bohusz-Szyszko 1901–1995, życie i twórczość", a następnie w 1998 uzyskał stopień doktora habilitowanego na podstawie rozprawy "Attilio Alfieri a malarstwo włoskie XX wieku".
W okresie 1987–1994 był kolejno asystentem w Katedrze Historii Sztuki Kościelnej KUL, Muzeum Uniwersyteckim KUL oraz w Katedrze Historii Sztuki Średniowiecznej Polskiej tej uczelni. W latach 1989–1993 był rzecznikiem prasowym KUL, a w latach 1994–1997 sekretarzem Sekcji Historii Sztuki na tej uczelni. Od 1988 do 1989 pełnił funkcję kustosza Muzeum Uniwersyteckiego KUL. W 1996 został mianowany adiunktem w Katedrze Historii Sztuki Nowoczesnej KUL. W 2000 objął stanowisko kierownika Katedry Kultury Artystycznej w Instytucie Historii Sztuki KUL, którą to funkcję sprawował do września 2007.
W latach 2000–2006 był kuratorem Agencji Fotograficznej "Terra" oraz Akademickiego Studium Filmowego KUL. Od maja 2003 do września 2007 był profesorem nadzwyczajnym KUL w tym samym instytucie, od maja 2000 do września 2007 był też członkiem Rady Wydziału Nauk Humanistycznych KUL.
Równocześnie jest też od 2000 r. profesorem Polskiego Uniwersytetu na Obczyźnie w Londynie. Od października 2006 do października 2007 zajmował stanowisko profesora nadzwyczajnego w Katedrze Antropologii Kulturowej Sekcji Teologii Kultury na Wydziale Teologicznym UKSW. Od 1 października 2007 do 30 września 2009 był kierownikiem Katedry Dialogu Kultury Artystycznej i Teologii w Instytucie Wiedzy o Kulturze UKSW i członkiem Rady Wydziału Teologicznego UKSW. W latach 2007–2009 był kierownikiem Zakładu Historii Kultury i Sztuki ALMAMER Wyższej Szkoły Ekonomicznej. Członek Senatu Akademickiego ALMAMER 2007–2010. Od roku akademickiego 2009/2010 zatrudniony na stanowisku profesora nadzwyczajnego w Katedrze Historii Sztuki i Kultury na Wydziale Nauk Historycznych Uniwersytetu Mikołaja Kopernika. Członek Rady Wydziału Nauk Historycznych UMK. Od stycznia 2010 kierownik Zakładu Historii Sztuki i Kultury Polskiej na Emigracji w Katedrze Historii Sztuki i Kultury UMK. 14 sierpnia 2014 otrzymał tytuł naukowy profesora nauk humanistycznych. Od 1 października 2016 r. zatrudniony na stanowisku profesora zwyczajnego na tym uniwersytecie.
Twórczość naukowa.
Prace badawcze i publikacyjne Jana Wiktora Sienkiewicza dotyczą:
Jest autorem, współautorem i współredaktorem 38 książek (w tym: autorskie monografie, opracowania pod redakcją i serie wydawnicze) oraz ponad 200 publikacji naukowych i popularnonaukowych

</doc>
<doc id="1716493" url="https://pl.wikipedia.org/wiki?curid=1716493" title="Mysi agenci">
Mysi agenci

Stefan Malutki II lub Stefan Malutki 2 (hiszp. "El Ratón Pérez II", ang. "The Hairy Tooth Fairy II" 2008) - argentyńsko-hiszpański film animowany.
Kontynuacja animacji "Stefan Malutki" z 2006 r. opowiadającej o odważnej myszy, która, według legendy, zabiera dziecięce zęby zostawiając w zamian monety.
Obsada.
Wersja argentyńska.
i inni
Wersja hiszpańska.
Nagranie dialogów: EXA Madrid
Reżyseria dubbingu: Antonio Lara
Wystąpili:
i inni
Wersja polska.
Wersja polska: STUDIO PRL na zlecenie Kino Świat
Reżyseria: Cezary Morawski
Wystąpili:
i inni

</doc>
<doc id="1716494" url="https://pl.wikipedia.org/wiki?curid=1716494" title="Lidia Kozicka">
Lidia Kozicka

Lidia Maria Kozicka (ur. 22 lipca 1949 w Grabowcu) – polska polityk, posłanka na Sejm PRL IX kadencji.
Życiorys.
Od 1968 była nauczycielką języka polskiego w szkole podstawowej w Mrocznie. W tym samym roku wstąpiła do Zjednoczonego Stronnictwa Ludowego. Była też członkinią Związku Harcerstwa Polskiego i Związku Nauczycielstwa Polskiego. W 1980 skończyła filologię polską na Uniwersytecie Mikołaja Kopernika w Toruniu. Zasiadała w Gminnym Komitecie ZSL oraz w plenum Wojewódzkiego Komitetu tej partii w Toruniu. Była także członkinią prezydium Rady Gminnej Patriotycznego Ruchu Odrodzenia Narodowego. W latach 1985–1989 pełniła mandat posłanki na Sejm PRL IX kadencji w okręgu Toruń, zasiadając w Komisji Edukacji Narodowej i Młodzieży oraz w Komisji Skarg i Wniosków.

</doc>
<doc id="1716497" url="https://pl.wikipedia.org/wiki?curid=1716497" title="Kazimierz Kozub">
Kazimierz Kozub

Kazimierz Kozub (ur. 6 lutego 1935 w Bolęcinie, zm. 30 czerwca 2014) – polski polityk, poseł na Sejm PRL IX kadencji.
Życiorys.
Posiadał tytuł zawodowy magistra dziennikarstwa uzyskany w 1957 na Uniwersytecie Warszawskim. W tym samym roku wstąpił do Zjednoczonego Stronnictwa Ludowego i został instruktorem Komitetu Warszawskiego tej partii. W następnym roku podjął pracę jako dziennikarz w redakcji „Zielonego Sztandaru”. Od 1967 do 1972 był zastępcą redaktora naczelnego „Tygodnika Kulturalnego”. W latach 1971–1975 zasiadał w prezydium Głównej Komisji Rewizyjnej ZSL. Do 1983 był zastępcą redaktora naczelnego oraz redaktorem naczelnym „Dziennika Ludowego”. W 1983 został wybrany na wiceprzewodniczącego Zarządu Głównego Towarzystwa Przyjaźni Polsko-Radzieckiej. 23 kwietnia tego samego roku został także sekretarzem Naczelnego Komitetu ZSL (funkcję tę, zasiadając w prezydium NK ZSL, pełnił do 24 marca 1988). W 1985 uzyskał mandat posła na Sejm PRL IX kadencji w okręgu Sosnowiec. Zasiadał w Komisji Kultury oraz w Komisji Nadzwyczajnej do rozpatrzenia projektu ustawy o zmianie Konstytucji Polskiej Rzeczypospolitej Ludowej. W latach 1986–1989 był członkiem Ogólnopolskiego Komitetu Grunwaldzkiego.
Pochowany na Cmentarzu Komunalnym Południowym.

</doc>
<doc id="1716502" url="https://pl.wikipedia.org/wiki?curid=1716502" title="Doradztwo zawodowe">
Doradztwo zawodowe



</doc>
<doc id="1716503" url="https://pl.wikipedia.org/wiki?curid=1716503" title="Dimo Wache">
Dimo Wache

Dimo Wache (ur. 1 listopada 1973 w Brake) – niemiecki piłkarz występujący na pozycji bramkarza.
Kariera klubowa.
Wache jako junior grał w klubach SC Ovelgönne, VfL Brake, VfB Oldenburg oraz Bayer 04 Leverkusen. W 1992 roku przeszedł do pierwszoligowej Borussii Mönchengladbach. W 1995 roku zdobył z klubem Puchar Niemiec. W Borussii spędził 3 lata, jednak w tym czasie nie zdołał zadebiutować w jej barwach.
W 1995 roku Wache odszedł do 1. FSV Mainz 05 z 2. Bundesligi. Pierwszy ligowy mecz zaliczył tam 17 września 1995 roku przeciwko Fortunie Kolonia (0:1). W sezonie 1995/1996 rywalizował o miejsce w składzie ze Stephanem Kuhnertem i w lidze zagrał 18 razy. Od początku następnego sezonu stał się podstawowym bramkarzem Mainz. W 2004 roku awansował z klubem do Bundesligi. W tych rozgrywkach zadebiutował 8 sierpnia 2004 roku w przegranym 2:4 pojedynku z VfB Stuttgart. W 2007 roku spadł z zespołem do 2. Bundesligi. W 2009 roku ponownie awansował z nim jednak do Bundesligi. W 2010 roku zakończył karierę.
Kariera reprezentacyjna.
W 1994 roku Wache rozegrał jedno spotkanie w reprezentacji Niemiec U-21.

</doc>
<doc id="1716504" url="https://pl.wikipedia.org/wiki?curid=1716504" title="Stowarzyszenie Doradców Szkolnych i Zawodowych">
Stowarzyszenie Doradców Szkolnych i Zawodowych

Stowarzyszenie Doradców Szkolnych i Zawodowych Rzeczypospolitej Polskiej (SDSiZ) – organizacja non-profit, która działa w Polsce od 1991 roku.
Korzystając z osiągnięć w obszarze poradnictwa i doradztwa zawodowego wiodących krajów Europy i świata, promuje nowoczesne, całożyciowe poradnictwo zawodowe w obszarach: edukacji i pracy.
SDSiZ na najbliższe lata zaplanowało intensywne, ogólnopolskie przedsięwzięcia zwiększające jakość i dostępność usług poradnictwa zawodowego i promujące działania na rzecz szeroko rozumianego rozwoju kariery.
Członkami Stowarzyszenia aktualnie są specjaliści zajmujący się tematyką poradnictwa zawodowego w różnych instytucjach i resortach (między innymi: doradcy zawodowi, doradcy szkolni, doradcy pracy, psychologowie, pedagodzy, nauczyciele akademiccy oraz socjologowie).
Przykładem takiego działania jest Ogólnopolski Tydzień Kariery.

</doc>
<doc id="1716506" url="https://pl.wikipedia.org/wiki?curid=1716506" title="Komuniści (powieść)">
Komuniści (powieść)

Komuniści (oryg. fr. "Les Communistes") – powieść Louisa Aragona napisana w latach 1949-1951, a następnie gruntownie przeredagowana w końcu lat 60. Powstała ona na bazie osobistych doświadczeń autora związanych z II wojną światową i udziałem w organizowanym przez Francuską Partię Komunistyczną (PCF) ruchu oporu. 
Treść.
Część pierwsza: luty-wrzesień 1939.
Do Francji przybywają tysiące uchodźców republikańskich, uciekając przed frankistami po przegranej wojnie domowej w Hiszpanii. Oficjalna prasa pisze o "śmierci wielkich idei", wśród najbogatszych warstw społecznych coraz popularniejsza jest idea rządów silnej ręki. Typowym przedstawicielem tej grupy jest Fred Wisner, przemysłowiec, i jego żona Cecylia, która, rozczarowana pozbawionym uczuć światem wyższych sfer, zakochuje się z wzajemnością w studencie Jeanie de Moncey. 
Wieść o zawarciu paktu Ribbentrop-Mołotow przyspiesza delegalizację partii komunistycznej we Francji oraz wszystkich jej publikacji. Wśród robotników francuskich panuje niepokój w związku z możliwą wojną. Komuniści podejmują próby prowadzenia nielegalnej działalności, podczas gdy rząd szykuje się do rozprawy z nimi. 
Część druga: wrzesień-listopad 1939.
Armand Barbentane, redaktor "Humanité", działa na rzecz nielegalnego rozprowadzania gazety, stara się organizować wokół siebie rozproszonych komunistów. Tymczasem francuskie koła rządowe wahają się co do dalszego kierunku działań: obrona przed Niemcami zdaje się być mniej ważna od rozprawy z wrogami wewnętrznymi. Zaczynają się aresztowania komunistów, za nielegalną działalność partyjną grozi kara śmierci. Cecylia Wisner, widząc robotnika powołanego na front, który stracił w walce rękę i wzrok, zaczyna interesować się położeniem zwykłych ludzi. 
Część trzecia: listopad 1939-marzec 1940.
Komuniści starają się, z różnym powodzeniem, prowadzić podziemną działalność na francuskiej prowincji. Represje wobec nich zaczynają budzić wątpliwości nawet u demokratów, którzy do tej pory nie sympatyzowali z komunistami. Propaganda rządowa uniemożliwia jednak pełne zrozumienie wydarzeń, coraz widoczniejsza jest działalność skrajnej prawicy i antysemitów. Opinię publiczną zajmuje przez pewien czas wojna między ZSRR a Finlandią, jednak ostatecznie - mimo licznych apeli - Francja nie pomaga tej ostatniej. Coraz bardziej prawdopodobna jest nowa ofensywa niemiecka, jednak armia francuska jest zdemoralizowana, a w kręgach rządowych trwają jedynie bezowocne dyskusje. 
Część czwarta: marzec-maj 1940.
Rząd, oparty na osobach Daladiera i Reynauda, nie jest w stanie ustalić wspólnej strategii obrony kraju, zgadza się jedynie co do dalszej walki z komunistami i ich podziemnymi organizacjami. Rząd obawia się powstania coraz bardziej niezadowolonych robotników. Zaczyna się ofensywa hitlerowska w Belgii i Holandii, następnie armia niemiecka przekracza Mozę, wojska francuskie wycofują się w rozsypce, a generałowie wzajemnie obarczają się winą za klęskę. 
Część piąta: maj-czerwiec 1940.
Upadek Paryża staje się coraz bardziej prawdopodobny. Belgia kapituluje, we Francji dochodzi do zbrodni na ludności cywilnej, bombardowań miast. Ostatnią szansą na obronę stolicy ma być przywództwo marszałków Weyganda i Philippe'a Pétaina. Groźby pod adresem Francji zaczynają wysuwać Włochy, resztki wojsk francuskich, w zupełnym chaosie, z Dunkierki wycofują się do Wielkiej Brytanii. Cecylia Wisner, pogrążona w depresji z powodu losów kraju, chce na nowo układać sobie życie z Jeanem. 
Epilog.
Francja przegrywa wojnę, dawne elity masowo podejmują kolaborację z wrogiem. Cecylia i Jan zaczynają żyć razem, wierząc mimo wszystko, że zarówno oni, jak i cała Francja mają przed sobą przyszłość. 
Cechy utworu.
"Komuniści" jako powieść historyczna.
Rozpoczynając pracę nad "Komunistami" Aragon deklarował chęć stworzenia uniwersalnego obrazu społeczeństwa francuskiego we wszystkich jego warstwach w czasie II wojny światowej. Poglądy polityczne pisarza sprawiły jednak, że wyraźnie pierwszoplanową rolę w powieści odgrywa opis losów członków zdelegalizowanej PCF, polemika z antykomunistyczną propagandą ostatniego rządu francuskiego przez agresją niemiecką oraz zakamuflowane ataki na lewicowych oponentów popierającej stalinowski ZSRR partii (np. trockistów). Powieść łączy opis osobistych przeżyć autora z apelem do przyszłych pokoleń, by nie dopuściły więcej do wybuchu konfliktu zbrojnego na taką skalę.
Aragon pisze powieść z wyraźnie marksistowskiego punktu widzenia, interpretując przedstawione autentyczne wydarzenia w oparciu o koncepcję walki klasowej. Ten punkt widzenia reprezentują również jego bohaterowie, zarówno komuniści, jak i kręgi rządowe. Pisarz w żywy sposób opisuje, z wieloma szczegółami, życie wszystkich większych środowisk społecznych: przemysłowców, polityków, studentów, robotników, drobnomieszczaństwa, podporządkowując jednak swój opis zamiarowi ukazania ciągłej walki o wpływy rozgrywającej się w społeczeństwie. W podobny sposób pisarz przedstawia wydarzenia historii europejskiej: przedstawia pakt Ribbentrop-Mołotow jako skutek polityki Francji i Wielkiej Brytanii, niechęci tych ostatnich do zawarcia sojuszu antyhitlerowskiego z ZSRR. Twierdzi, że kraje te pragnęły doprowadzić do bezpośredniej konfrontacji między III Rzeszą i ZSRR a następnie klęski tego drugiego. 
Opisując - zgodnie ze zgromadzoną dokumentacją - kolejne przetasowania rządowe, spory między naczelnymi dowódcami i politykami Aragon wyraźnie krytykuje postawę arywizmu, chęć robienia kariery za wszelką cenę, podkreśla nieudolność francuskich wojskowych i ministrów. Pisarz wskazuje wprawdzie osoby, które nie reprezentowały takiej postawy, jednak kreśli ogólny obraz kół rządowych i wojskowych Francji jako nieprzygotowanych do prowadzenia nowoczesnej wojny, podzielonych na koterie, złożonych z zapatrzonych we własne korzyści egoistów. Aragon przeciwstawia rządzącym lud francuski, gotowy zaangażować się w ruch oporu, bronić swojego kraju, ponoszący większość ciężarów wojny. Twierdzi, że naród został przez wybranych przywódców zdradzony. 
Wymowa ideowa "Komunistów".
Aragon nadaje opisywanym wydarzeniom wymiar uniwersalny, przedstawiając wybuch wojny światowej jako nieuchronną konsekwencję systemu kapitalistycznego. Silnie przeciwstawia robotników francuskich sympatyzującym ze skrajną prawicą przemysłowcom i bankierom, podkreślając, że podobny mechanizm rywalizacji posiadających środki produkcji i pracowników powtarza się w każdym kraju. Pisarz podkreśla również demaskatorski wymiar utworu - otwarcie przeciwstawia się oficjalnej propagandzie rządowej, według której odpowiedzialni za klęskę 1940 byli przede wszystkim komuniści i ich działalność w przedwojennej Francji. 
Mimo wyrazistej wymowy ideowej, epicki charakter cyklu przeważa nad jego dydaktyzmem - przekazując konkretne przesłanie polityczne, Aragon tworzy efektowne sceny zbiorowe oraz stara się ukazać całościowy obraz przeżyć zwykłych Francuzów, niekoniecznie zaangażowanych bezpośrednio w konflikt klasowy. Celowo zrywa w tym celu z zasadą konstruowania powieści wokół głównego bohatera, ukazując losy kilku niezależnych od siebie postaci (Cecylia, Armand, Jean) w oderwanych od siebie momentach. Wyjątkiem jest wątek Cecylii, której względnie uporządkowana i poprowadzona w klasyczny sposób historia jest symbolem przemian psychologicznych zachodzących u Francuzów w czasie wojny. Wrażeniu ogólnego chaosu panującego we Francji jest sposób prowadzenia narracji - urywanie zdanie, stosowanie nagłych wykrzyknień, ciągła zmiana tematu. 

</doc>
<doc id="1716508" url="https://pl.wikipedia.org/wiki?curid=1716508" title="Turniej eliminacyjny do Mistrzostw Europy w Piłce Siatkowej Mężczyzn 2009">
Turniej eliminacyjny do Mistrzostw Europy w Piłce Siatkowej Mężczyzn 2009



</doc>
<doc id="1716512" url="https://pl.wikipedia.org/wiki?curid=1716512" title="Richel">
Richel

Richel (niderl. "De Richel" – "grzbiet" lub "pasmo górskie") – sucha, piaszczysta mielizna na Morzu Wattowym, pomiędzy wyspami Vlieland i Terschelling. Zajmuje średnio powierzchnię 116 hektarów. Mielizna jest całkowicie zalewana jedynie podczas bardzo wysokich przypływów.
Wyspa jest znana jako jedno z najważniejszych miejsc odpoczynku foki szarej w okolicach Morza Wattowego.
Richel jest niezamieszkała i całkowicie jałowa.

</doc>
<doc id="1716518" url="https://pl.wikipedia.org/wiki?curid=1716518" title="Flaga Protektoratu Czech i Moraw">
Flaga Protektoratu Czech i Moraw

Flaga Protektoratu Czech i Moraw – prostokątna flaga o proporcjach 2:3 podzielona na 3 poziome pasy o kolorach: białym, czerwonym i niebieskim. Kolory flagi nawiązują do panslawizmu („idei wszechsłowiańskiej”). Barwy biała i czerwona to tradycyjne kolory Czech, zaś kolor niebieski został zaczerpnięty z herbu Moraw.
Flagę wprowadzono rozporządzeniem rządu Protektoratu 19 września 1939 r., w którym modyfikowano także pozostałe czechosłowackie symbole – herb, proporzec prezydenta i pieczęć.

</doc>
<doc id="1716519" url="https://pl.wikipedia.org/wiki?curid=1716519" title="Michael Duff (piłkarz)">
Michael Duff (piłkarz)

Michael James Duff (ur. 11 stycznia 1978 w Belfaście) – północnoirlandzki piłkarz grający na pozycji środkowego bądź prawego obrońcy w Burnley F.C.
Kariera klubowa.
Duff swoją profesjonalną karierę piłkarską zaczynał grając w Cheltenham Town F.C. Zadebiutował w tym klubie 15 listopada 1997 roku, kiedy to wystąpił w wygranym 2:1 meczu rozegranym w ramach Pucharu Anglii z Tiverton Town F.C. Do końca sezonu piłkarz wystąpił jeszcze w czterech innych spotkaniach. W kolejnych rozgrywkach Duff zagrał tylko w jednym meczu, jednak sezon 1999/00 rozpoczął już jako podstawowy zawodnik swojego zespołu. Pierwszego gola dla Cheltenham zdobył 26 grudnia 1999 roku w wygranym 3:1 spotkaniu z Exeter City F.C. Duff w "The Robins" występował do 2004 roku. Przez ten czas rozegrał łącznie 240 meczów w których zdobył dwanaście goli.
5 lipca 2004 roku Duff za 30 tysięcy funtów przeszedł do występującego wówczas w Football League Championship Burnley F.C. W nowej drużynie zadebiutował 7 sierpnia w zremisowanym 1:1 meczu z Sheffield United F.C. Po kilku dobrych występach Duff zdobył zaufanie trenera i szybko stał się podstawowym zawodnikiem zespołu. Pierwszego gola dla Burnley zdobył dopiero 23 sierpnia 2005 roku, kiedy to w ligowym meczu pokonał bramkarza Carlisle United F.C. 29 września 2007 roku Duff w spotkaniu z Crystal Palace F.C. doznał ciężkiej kontuzji, która wykluczyła go z gry na siedem miesięcy. W sezonie 2008/09 Duff wraz z kolegami z drużyny, po wygranych barażach, awansował do Premier League.
Kariera reprezentacyjna.
Duff w reprezentacji Irlandii Północnej zadebiutował 13 lutego 2002 roku, kiedy wystąpił przez dziewięć minut w przegranym 1:4 meczu z reprezentacją Polski. Dotychczas (stan na 2 czerwca 2012 roku) w kadrze rozegrał 24 mecze, w których nie strzelił żadnego gola.

</doc>
<doc id="1716522" url="https://pl.wikipedia.org/wiki?curid=1716522" title="Bogdan Królewski">
Bogdan Królewski

Bogdan Józef Królewski (ur. 29 maja 1944 w Kiełbowie, zm. 24 sierpnia 2013 w Warszawie) – polski biznesmen i polityk, poseł na Sejm PRL IX kadencji, od 1984 do 1985 wiceminister rolnictwa i gospodarki żywnościowej.
Życiorys.
Syn Zygmunta i Jadwigi. W 1968 ukończył studia na Wydziale Rolniczym Szkoły Głównej Gospodarstwa Wiejskiego w Warszawie. Od 1969 do 1970 pracował w inowrocławskim PGR. W latach 1970–1972 przewodniczył bydgoskiemu Zarządowi Wojewódzkiemu Związku Młodzieży Wiejskiej. Następnie piastował funkcję sekretarza i członka prezydium Naczelnego Komitetu Wykonawczego Zjednoczonego Stronnictwa Ludowego. W 1979 został doktorem nauk rolniczych w Leningradzkiej Wyższej Szkole Rolniczej. Od 1980 do 1981 zajmował stanowisko zastępcy dyrektora naczelnego Zjednoczenia Przemysłu Owocowego-Warzywnego. W latach 1981–1984 pełnił funkcję wojewody bydgoskiego, a następnie, do 1985, wiceministra rolnictwa i gospodarki żywnościowej. W 1985 uzyskał mandat posła na Sejm PRL IX kadencji, reprezentując okręg Inowrocław. Zasiadał w Komisji Regulaminowej i Spraw Poselskich oraz w Komisji Nadzwyczajnej do rozpatrzenia projektu ustawy o zmianach w organizacji naczelnych i centralnych organów administracji państwowej. W 1989 uczestniczył w obradach Okrągłego Stołu po stronie partyjno-rządowej. Później wycofał się z działalności politycznej, zajmując się biznesem. Zasiadał w zarządach i radach nadzorczych wielu spółek.
Mieszkał w Warszawie, prowadził pasiekę. Odznaczony Krzyżem Kawalerskim Orderu Odrodzenia Polski oraz Złotym Krzyżem Zasługi. W 1981 przyznano mu tytuł honorowego obywatela Strzelna. Pochowany 5 września 2013 w grobie rodzinnym na cmentarzu Powązkowskim w Warszawie.

</doc>
<doc id="1716523" url="https://pl.wikipedia.org/wiki?curid=1716523" title="Czesław Królikiewicz">
Czesław Królikiewicz

Czesław Antoni Królikiewicz (ur. 7 listopada 1922 w Kamocinie, zm. 3 czerwca 2009 w Zgierzu) – polski rolnik i polityk, poseł na Sejm PRL IX kadencji.
Życiorys.
Syn Władysława i Antoniny z domu Roszkowskiej. Uzyskał wykształcenie podstawowe i został rolnikiem. Od 1948 prowadził własne gospodarstwo rolne. W 1969 wstąpił do Zjednoczonego Stronnictwa Ludowego. Był prezesem Gminnego Komitetu ZSL, członkiem prezydium Wojewódzkiego Komitetu ZSL i członkiem Naczelnego Komitetu ZSL. Działacz Związku Rolników, Kółek i Organizacji Rolniczych. Radny Gminnej Rady Narodowej. W latach 1985–1989 pełnił mandat posła na Sejm PRL IX kadencji w okręgu Piotrków Trybunalski z ramienia ZSL, zasiadając w Komisji Przemysłu.

</doc>
<doc id="1716525" url="https://pl.wikipedia.org/wiki?curid=1716525" title="Pyxis (liturgia)">
Pyxis (liturgia)



</doc>
<doc id="1716528" url="https://pl.wikipedia.org/wiki?curid=1716528" title="Krystyna Krzemińska">
Krystyna Krzemińska

Krystyna Maria Krzemińska z domu Łoza (ur. 2 stycznia 1945 w Gdeszynie) – polska polityk, posłanka na Sejm PRL IX kadencji.
Życiorys.
Córka Bronisława i Janiny. W 1963 ukończyła Technikum Rolnicze w Okszowie. Została też absolwentką Zaoczne Studium Rolno-Pedagogicznego im. A. Struga w Lublinie. W 1963 podjęła pracę w Instytucie Uprawy i Nawożenia Gleby, po czym pracowała w zasadniczej szkole rolniczej, a od 1969 była agronomem w Górze Puławskiej. W tym samym roku wstąpiła do Zjednoczonego Stronnictwa Ludowego (była w nim prezesem Gminnego Komitetu, a także członkinią plenum Wojewódzkiego Komitetu oraz prezydium Naczelnego Komitetu). Od 1971 była kierownikiem gminnej służby rolnej w Janowcu, a od 1984 kierownikiem Urzędu Stanu Cywilnego w urzędzie tamtejszej gminy. Radna Wojewódzkiej Rady Narodowej w Lublinie. W latach 1985–1989 pełniła mandat posłanki na Sejm PRL IX kadencji w okręgu Puławy, zasiadając w Komisji Administracji, Spraw Wewnętrznych i Wymiaru Sprawiedliwości oraz w Komisji Nadzwyczajnej do rozpatrzenia projektów ustaw o stosunku Państwa do Kościoła Katolickiego, o gwarancjach wolności sumienia i wyznania oraz o ubezpieczeniu społecznym duchownych.

</doc>
<doc id="1716534" url="https://pl.wikipedia.org/wiki?curid=1716534" title="Linia kolejowa nr 133">
Linia kolejowa nr 133

Linia kolejowa nr 133 Dąbrowa Górnicza Ząbkowice – Kraków Główny – linia kolejowa przebiegająca przez województwo śląskie i małopolskie. Odcinek Jaworzno Szczakowa – Kraków Główny wchodzi w skład międzynarodowej linii kolejowej E 30.
Charakterystyka techniczna.
Według stanu z 15 grudnia 2019 będą obowiązywać następujące prędkości maksymalne dla pociągów:
Modernizacja.
Jaworzno Szczakowa – Kraków Główny Towarowy.
Pomiędzy 30 listopada a 21 grudnia 2010 PKP PLK podpisały 4 umowy na modernizację linii nr 133 na odcinku Jaworzno Szczakowa – Kraków Główny Towarowy oraz na linii nr 134 na odcinku Sosnowiec Jęzor – Jaworzno Szczakowa. Wszystkie umowy zawarto w systemie „zaprojektuj i zbuduj”, ich łączna cena brutto wyniosło 1,3 mld zł, a przewidywaną datą zakończenia prac był czerwiec 2014. Planowano wówczas dofinansowanie inwestycji przez Unię Europejską w ramach Programu Operacyjnego Infrastruktura i Środowisko na lata 2007-2013. Dofinansowanie miało stanowić 85% kosztów inwestycji. Inwestycja została podzielona na 4 części:
W sierpniu 2011 Budimex podpisał z PKP warunkową umowę kupna Przedsiębiorstwa Napraw Infrastruktury, będącego głównym wykonawcą modernizacji odcinka Krzeszowice – Kraków Główny Towarowy. W kwietniu 2012 PNI rozpoczęło pierwsze prace na tym odcinku, jednakże w sierpniu później PNI ogłosiło wniosek o upadłość układową i prace zostały przerwane.
Pierwsze zasadnicze prace budowlane rozpoczęły się maju 2013. W lutym 2014 zaawansowanie prac na odcinku Sosnowiec Jęzor – Trzebinia wynosiło 9%, na odcinku Trzebinia – Krzeszowice 1,5%, a na odcinku Krzeszowice – Kraków Główny Towarowy nie było gotowa nawet dokumentacja projektowa.
W 2014 roku ze względu na opóźnienia w modernizacji linii, PKP PLK podjęły decyzję o aktualizacji harmonogramu i scenariuszu prac. Według PKP PLK przyczynami opóźnień były:
W styczniu 2015 PKP PLK zawarło porozumienie z Trakcją PRKiI (wykonawcą odcinka Sosnowiec Jęzor – Trzebinia), w ramach którego Trakcja i PKP PLK rozlicza się za dotychczas wykonane zadania oraz Trakcja przygotuje kompleksową dokumentację do ogłoszenia przetargu na wykonanie pozostałych prac budowlanych na tym odcinku. Podobne porozumienie zostało zawarte z wykonawcą odcinka Krzeszowice – Trzebinia. Jednym kontraktem, który nie został zerwany był kontrakt na sygnalizację.
Jedynym odcinek który udało się zmodernizować do 2015 roku był Sosnowiec Jęzor – Jaworzno Szczakowa, na wszystkie pozostałe PKP PLK ogłosiło nowe przetargi na ich modernizację:
Pierwsze prace (roboty rozbiórkowe oraz wycinka drzew) na odcinku Krzeszowice – Kraków Mydlniki rozpoczęły się w lutym 2016, a prace związane z wstrzymaniem ruchu w sierpniu. Na początku 2017 roku natomiast rozpoczęły się prace na odcinku Kraków Mydlniki – Kraków Towarowy. W lutym 2017 przekazany został plac budowy na odcinku Jaworzno Szczakowa – Trzebinia i rozpoczęły się tam prace przygotowawcze.
Na początku 2019 roku prace na wszystkich odcinkach były opóźnione o przynajmniej pół roku.
Na początku października 2019 PKP PLK ogłosiła przetarg na opracowanie dokumentacji programowo-przetrzennej na budowę łącznicy Borowa Górka - Pieczyska. 20 listopada 2019 rozstrzygnięto przetarg na opracowanie dokumentacji programowo przestrzennej na budowę łącznicy z Borowej Górki do Pieczysk, dzięki której skróci się podróż z Wolbromia i Olkusza do Krakowa z 3 godzin do 45-55 minut. Powstanie łącznicy planowane jest do 2023 roku.
Dąbrowa Górnicza Ząbkowice – Jaworzno Szczakowa.
W 2014 roku zakończyła się modernizacja linii na odcinku Dąbrowa Górnicza Ząbkowice – Jaworzno Szczakowa. Wraz ze zmianą rozkładu jazdy w grudniu 2014 pociągi rozpoczęły kursowanie z prędkością 120 km/h. Wraz z modernizacją odnowiono perony w Dąbrowie Górniczej Ząbkowice oraz Sosnowcu Maczkach.
Kraków Towarowy – Kraków Główny.
18 kwietnia 2017 PKP PLK podpisało z konsorcjum firm Strabag i Krakowskie Zakłady Automatyki umowę na modernizację linii nr 133 na odcinku Kraków Towarowy – Kraków Główny oraz linii nr 91 na odcinku Kraków Główny – Rudzice.

</doc>
<doc id="1716535" url="https://pl.wikipedia.org/wiki?curid=1716535" title="Single numer jeden w roku 1996 (USA)">
Single numer jeden w roku 1996 (USA)

Notowanie "Billboard" Hot 100 przedstawia najlepiej sprzedające się single w Stanach Zjednoczonych. Publikowane jest ono przez magazyn "Billboard", a dane kompletowane są przez Nielsen SoundScan w oparciu o cotygodniowe wyniki sprzedaży cyfrowej oraz fizycznej singli, a także częstotliwość emitowania piosenek na antenach stacji radiowych.

</doc>
<doc id="1716537" url="https://pl.wikipedia.org/wiki?curid=1716537" title="Danuta Kubik">
Danuta Kubik

Danuta Aniela Kubik (ur. 1 czerwca 1934 w Bestwinie) – polska polityk, posłanka na Sejm PRL IX kadencji.
Życiorys.
W 1952 skończyła Technikum Finansowe w Bielsku-Białej. W latach 1952–1955 referent w Walcowni Metali w Czechowicach-Dziedzicach w dziale zbytu, a od 1955 do 1965 księgowa w Powszechnej Spółdzielni Spożywców „Społem” w Czechowicach-Dziedzicach. Od 1976 kierowniczka działu kadr w Zakładzie Zaopatrzenia Rolnictwa Wojewódzkiego Związku Spółdzielni Rolniczych w Bielsku-Białej. Prezes Gminnego Komitetu Zjednoczonego Stronnictwa Ludowego, sekretarz Koła Gospodyń Wiejskich i zastępca przewodniczącego Gminnej Rady Patriotycznego Ruchu Odrodzenia Narodowego. W latach 1985–1989 pełniła mandat posłanki na Sejm PRL IX kadencji w okręgu Tychy z ramienia ZSL. Zasiadała w Komisji Rynku Wewnętrznego i Usług. Zainicjowała budowę szkoły w Bestwince. W okresie III RP przewodnicząca koła Polskiego Stronnictwa Ludowego w gminie Bestwina. Przez wiele lat była radną tej gminy (w 2010 nie uzyskała reelekcji).
W 1984 otrzymała Złoty Krzyż Zasługi. Została też odznaczona Złotą Odznaką „Zasłużony w Rozwoju Województwa Katowickiego”.

</doc>
<doc id="1716543" url="https://pl.wikipedia.org/wiki?curid=1716543" title="Genowefa Osiejowa">
Genowefa Osiejowa

Genowefa Osiejowa-Cergowska, ps. "Pszeniczna" (ur. 10 stycznia 1917 w Brzeźnicy Bychawskiej, zm. 3 stycznia 1984 w Cergowej) – polska działaczka ruchu ludowego, członek Krajowej Rady Narodowej (1946–1947), ekonomistka, przewodnicząca Ludowego Związku Kobiet w Okręgu Lubelskim, członkini Komendy Batalionów Chłopskich oraz Rady Naczelnej Polskiego Stronnictwa Ludowego.
Życiorys.
Urodziła się 10 stycznia 1917 jako Genowefa Osior. Ukończyła Uniwersytet ludowy im. Władysława Orkana w Gaci Przeworskiej. Przed II wojną światową działała w ZMW „Wici” na terenie powiatu lubartowskiego, a także w Lublinie i Warszawie. 
Podczas okupacji niemieckiej pracowała w lubartowskim oddziale spółdzielni „Społem”. Działała w konspiracji od 1940. Przewodniczyła Ludowemu Związkowi Kobiet na terenie Lubelszczyzny. Była członkiem Komendy Okręgu Lublin Batalionów Chłopskich. 
Po zakończeniu wojny sprawowała funkcję przewodniczącej Zarządu Głównego Ludowego Związku Kobiet. Była także członkiem Rady Naczelnej Polskiego Stronnictwa Ludowego. W okresie 1946–1947 kierowała Wydziałem Kobiecym NKW PSL. 
W grudniu 1945 została zgłoszona przez klub PSL na członka Krajowej Rady Narodowej. Ślubowanie złożyła w styczniu następnego roku. W styczniu 1947 była obserwatorem podczas wyborów do Sejmu Ustawodawczego. W lokalu wyborczym została ciężko pobita. W latach 1953–1954 więziona bez wyroku sądowego za działalność polityczną. 
Po wojnie ukończyła wyższe studia ekonomiczne.
Po 1956 pracowała m.in. jako sekretarz Zarządu Głównego Związku Zawodowego Pracowników Spółdzielni Pracy. Publikowała w czasopismach.
Pochowana na wojskowych Powązkach w Warszawie.

</doc>
<doc id="1716545" url="https://pl.wikipedia.org/wiki?curid=1716545" title="Władysław Leśniak">
Władysław Leśniak

Władysław Leśniak (ur. 28 marca 1929 w Staniewie) – polski rolnik i polityk, poseł na Sejm PRL IX kadencji.
Życiorys.
Uzyskał wykształcenie zasadnicze zawodowe. Prowadził własne gospodarstwo rolne. Prezes Koła Zjednoczonego Stronnictwa Ludowego w rodzinnej wsi, był też prezesem Koła Hodowców i Producentów Bydła. Przewodniczący obrotu rolnego w Gminnej Spółdzielni „Samopomoc Chłopska”. Radny i zastępca przewodniczącego Miejsko-Gminnej Rady Narodowej. Członek zarządu kółka rolniczego i samorządu wiejskiego w Staniewie. W latach 1985–1989 pełnił mandat posła na Sejm PRL IX kadencji w okręgu Kalisz z ramienia ZSL. Zasiadał w Komisji Prac Ustawodawczych. Otrzymał Złoty Krzyż Zasługi.

</doc>
<doc id="1716546" url="https://pl.wikipedia.org/wiki?curid=1716546" title="Posłańcy">
Posłańcy

Posłańcy (ang. "The Messengers") – film z 2007 roku, w reżyserii Oxide Pang Chun i Danny'ego Panga. W roli głównej występuje: Kristen Stewart.
Opis fabuły.
Państwo Salomon wraz z córką Jessicą i synkiem o imieniu Ben przeprowadzają się do północnej Dakoty mając nadzieję, że to uratuje ich rodzinę. Farma, która wykupił Roy Salomon kryje w sobie mroczną tajemnicę. Pewnego dnia na farmie zjawia się John Burwell i zaczynają się dziać dziwne rzeczy. Tylko Ben i Jess widzą to, co dzieje się na farmie. Jednak Ben nie może mówić a Jessice nikt nie chce uwierzyć.

</doc>
<doc id="1716549" url="https://pl.wikipedia.org/wiki?curid=1716549" title="Wydział Nauk Ekonomicznych SGGW">
Wydział Nauk Ekonomicznych SGGW



</doc>
<doc id="1716552" url="https://pl.wikipedia.org/wiki?curid=1716552" title="Wydział Medycyny Weterynaryjnej SGGW w Warszawie">
Wydział Medycyny Weterynaryjnej SGGW w Warszawie



</doc>
<doc id="1716555" url="https://pl.wikipedia.org/wiki?curid=1716555" title="Eusebio Cáceres">
Eusebio Cáceres

Eusebio Cáceres (ur. 10 września 1991 w Onil) – hiszpański lekkoatleta specjalizujący się w skoku w dal. Okazjonalnie biega także na dystansach sprinterskich.

</doc>
<doc id="1716557" url="https://pl.wikipedia.org/wiki?curid=1716557" title="Single numer jeden w roku 1995 (USA)">
Single numer jeden w roku 1995 (USA)

Notowanie "Billboard" Hot 100 przedstawia najlepiej sprzedające się single w Stanach Zjednoczonych. Publikowane jest ono przez magazyn "Billboard", a dane kompletowane są przez Nielsen SoundScan w oparciu o cotygodniowe wyniki sprzedaży cyfrowej oraz fizycznej singli, a także częstotliwość emitowania piosenek na antenach stacji radiowych.

</doc>
<doc id="1716575" url="https://pl.wikipedia.org/wiki?curid=1716575" title="Proposition 8">
Proposition 8



</doc>
<doc id="1716579" url="https://pl.wikipedia.org/wiki?curid=1716579" title="Siedlisko marginalne">
Siedlisko marginalne

Siedlisko marginalne – siedlisko o cechach odmiennych od preferowanych przez określone gatunki lub zespoły organizmów, zajmowane przez nie w sytuacji braku dostępu lub nadmiernego zagęszczenia w siedliskach optymalnych. Przykładami siedlisk marginalnych mogą być oczka wodne i zadrzewienia śródpolne w przypadku utrzymywania się w nich gatunków preferujących odpowiednio siedliska wodno-błotne lub leśne.

</doc>
<doc id="1716581" url="https://pl.wikipedia.org/wiki?curid=1716581" title="Opowiadania miłosne">
Opowiadania miłosne

Opowiadania miłosne (oryg. fr. "Comptes amoureux") – zbiór siedmiu nowel wydanych w latach 40. XVI wieku w Lyonie jako dzieło Jeanne Flore. Przypuszcza się, że w rzeczywistości cykl został wspólnie napisany przez grupę poetów, m.in. Clementa Marota i Étienne'a Doleta. 
Autorstwo utworu.
Nie jest jasne, kim była autorka lub autor tekstu. W momencie druku w Lyonie dzieło podpisane było nazwiskiem Jeanne Flore. Istnienie takiej osoby i posiadanie przez nią wykształcenia humanistycznego niezbędnego do napisania "Opowiadań miłosnych" przyjmują Josephine Donovan i Michel LeGuern, z kolei Sonya Stephens i Barbara Marczuk skłaniają się ku tezie, że treść utworu oraz ukazane w nim postacie dam wykluczają autorstwo kobiety. Twierdzą one, że dzieło powstało najpewniej w kręgu Etienne'a Doleta 
Treść.
"Opowiadania miłosne" tworzą cykl wpisanych w historię ramową - narratorkami kolejnych nowel są kobiety uczestniczące w winobraniu. Wszystkie opowiadania łączy tematyka miłosna. W odróżnieniu od innych dzieł poruszających tematykę miłosną w epoce renesansu, "Opowiadania miłosne" głoszą pochwałę wolnej miłości i namiętności wbrew społecznym zasadom i konwensansom. Dzieło odrzuca nawet instytucję małżeństwa, jako utrudniającą wyznawanie "religii miłości", nadrzędnej wartości na świecie. 
Nowele łączy wątek młodej kobiety zmuszonej do zaślubienia mężczyzny niekochanego i znacznie starszego. Każda z postaci spotyka następnie miłość swojego życia, młodego i przystojnego rycerza. Te, które zdecydowały się na ucieczkę z nim i rozpoczęcie nowego życia, są szczęśliwe. Te, które mimo niechęci do mężów pozostały z nimi, zostają surowo ukarane (bohaterka drugiej noweli Meridionne zostaje oddana psom). Kobieta nie ma jednak żadnego wyboru w życiu - tak czy inaczej jest podległa męskiej namiętności, jej obowiązkiem jest być obiektem pożądania. 
Cechy i wymowa utworu.
Konstrukcja "Opowiadań miłosnych" znamionuje literacką erudycję autorki (lub autorów), podstawą opowiadań są bowiem historie starsze, o pochodzeniu antycznym, włoskim lub prowansalskim. Chociaż we wstępie Jeanne Flore przeprasza za niedociągnięcia swojego języka literackiego, w dziele zastosowana jest skomplikowana składnia oraz liczne wyrazy pochodzenia łacińskiego i greckiego. 
Bardziej kontrowersyjna jest kwestia wymowy utworu - mimo pochwały kobiecej namiętności i podkreślenia prawa kobiet do przeżywania tego rodzaju miłości, jej rola zostaje ograniczona do pozycji obiektu pożądania i zachwytu. Bohaterki utworu nie domagają się autonomii w zakresie rozwoju osobistego, edukacji ani dostępu do kultury i życia publicznego. Może to wskazywać na dydaktyczny charakter całości i traktowanie kobiet wyzwolonych jako antyprzykładu, niesformułowanej wprost rady, by młode dziewczęta zachowywały czystość i były wierne nawet w nieudanym małżeństwie. 

</doc>
<doc id="1716584" url="https://pl.wikipedia.org/wiki?curid=1716584" title="Jaśkowice (gmina)">
Jaśkowice (gmina)

Jaśkowice – dawna gmina wiejska istniejąca w latach 1945–1954 w woj. śląskim i woj. opolskim (dzisiejsze woj. opolskie). Siedzibą władz gminy były Jaśkowice.
Gmina zbiorowa Jaśkowice powstała po II wojnie światowej (w grudniu 1945) w powiecie kluczborskim na terenie tzw. Ziem Odzyskanych (tzw. I okręg administracyjny – "Śląsk Opolski"), powierzonym 18 marca 1945 administracji wojewody śląskiego, a z dniem 28 czerwca 1946 przyłączonym do woj. śląskiego ("śląsko-dąbrowskiego").
Była to najdalej na północ wysunięta gmina woj. śląskiego.
Według stanu z 1 stycznia 1946 gmina składała się z 11 gromad: Jaśkowice, Borek, Brzózki, Ciecierzyn, Gołkowice, Kostów, Miechowa, Polanowice, Roszkowice, Sierosławice i Wojsławice. 6 lipca 1950 zmieniono nazwę woj. śląskiego na "katowickie"; równocześnie gmina Jaśkowice wraz z całym powiatem kluczborskim weszła w skład nowo utworzonego woj. opolskiego.
Według stanu z 1 lipca 1952 gmina składała się z 11 gromad: Borek, Brzózki, Ciecierzyn, Gołkowice, Jaśkowice, Kostów, Miechowa, Polanowice, Roszkowice, Sierosławice i Wojsławice. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1716588" url="https://pl.wikipedia.org/wiki?curid=1716588" title="Atlético Quindío">
Atlético Quindío



</doc>
<doc id="1716589" url="https://pl.wikipedia.org/wiki?curid=1716589" title="Czerwony Kurdystan">
Czerwony Kurdystan

Czerwony Kurdystan – gazeta ukazująca się w latach 1931–1962 w miasteczku Laçın w Azerbejdżańskiej SRR. Gazeta ukazywała się w języku azerbejdżańskim. 
Mianem „Czerwony Kurdystan” określano także powiat, a następnie okręg kurdystański w Azerbejdżańskiej SRR. 
Źródło: 

</doc>
<doc id="1716591" url="https://pl.wikipedia.org/wiki?curid=1716591" title="Dôme de neige des Écrins">
Dôme de neige des Écrins

Dôme de neige des Écrins – szczyt w grupie górskiej Écrins w Alpach Delfinackich. Leży w południowo-wschodniej Francji w regionie Owernia-Rodan-Alpy. Trzeci co do wysokości szczyt Alp Delfinackich i najniższy z trzech czterotysięczników tego pasma. Jest to pierwszy licząc od zachodu czterotysięcznik Alp. Sąsiaduje z Pic Lory, za którym wyrasta Barre des Écrins. Szczyt można zdobyć ze schronisk Refuge Temple Écrins (2410 m), Refuge Cezanne (1874 m), Refuge du Glacier Blanc (2542 m) i Refuge des Écrins (3170 m).

</doc>
<doc id="1716596" url="https://pl.wikipedia.org/wiki?curid=1716596" title="Ligota Zamecka (gmina)">
Ligota Zamecka (gmina)

Ligota Zamecka (od 1973 "Kujakowice Górne") – dawna gmina wiejska istniejąca w latach 1945–1954 w woj. śląskim i woj. opolskim (dzisiejsze woj. opolskie). Siedzibą władz gminy była Ligota Zamecka.
Gmina zbiorowa Ligota Zamecka powstała po II wojnie światowej (w grudniu 1945) w powiecie kluczborskim na terenie tzw. Ziem Odzyskanych (tzw. I okręg administracyjny – "Śląsk Opolski"), powierzonym 18 marca 1945 administracji wojewody śląskiego, a z dniem 28 czerwca 1946 przyłączonym do woj. śląskiego ("śląsko-dąbrowskiego").
Według stanu z 1 stycznia 1946 gmina składała się z 7 gromad: Ligota Zamecka (z Ligotą Górną), Bąków (z Brzezinką), Bogdańczowice, Kujakowice Dolne, Kujakowice Górne, Kuniów i Nagodowice (z Prytwicami i Budkowicami). 6 lipca 1950 zmieniono nazwę woj. śląskiego na "katowickie"; równocześnie gmina Ligota Zamecka wraz z całym powiatem kluczborskim weszła w skład nowo utworzonego woj. opolskiego.
Według stanu z 1 lipca 1952 gmina składała się z 8 gromad: Bąków, Biadacz, Bogdańczowice, Kujakowice Dolne, Kujakowice Górne, Kuniów, Ligota Górna i Ligota Zamecka. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy, utworzono natomiast jej terytorialny odpowiednik, gminę Kujakowice Górne.
Zobacz też: gmina Ligota.

</doc>
<doc id="1716597" url="https://pl.wikipedia.org/wiki?curid=1716597" title="Chadli Amri">
Chadli Amri

Chadli Amri (ur. 14 grudnia 1984 w Saint-Avold) – algierski piłkarz występujący na pozycji napastnika. Od 2017 jest zawodnikiem FC Differdange.
Kariera klubowa.
Amri jest wychowankiem FC Folschviller. Później był zawodnikiem FC Metz. W jego juniorach grał do 2003 roku. Wówczas odszedł do amatorskiego ASC Lascasbas. W 2004 roku przeszedł do rezerw 1. FC Saarbrücken grających w Oberlidze (V liga). W sezonie 2005/2006 został włączony do pierwszej drużyny Saarbrücken, występującej w 2. Bundeslidze. W tych rozgrywkach zadebiutował 28 sierpnia 2005 w przegranym 0:3 meczu ze Sportfreunde Siegen.
W 2006 roku przeszedł do pierwszoligowego 1. FSV Mainz 05. W Bundeslidze pierwszy występ zanotował 19 sierpnia 2006 przeciwko Borussii Dortmund (1:1). 19 maja 2007 w przegranym 2:5 pojedynku z Bayernem Monachium strzelił pierwszego gola w trakcie gry w Bundeslidze. W sezonie 2006/2007 zajął z klubem 16. miejsce w lidze i spadł z nim do drugiej ligi. W sezonie 2008/2009 uplasował się z Mainz na 2. pozycji w 2. Bundeslidze i awansował z nim do Bundesligi. W 2010 roku odszedł do 1. FC Kaiserslautern. Następnie grał w FSV Frankfurt i MC Oran. W 2015 trafił do FC Homburg. W 2017 przeszedł do FC Differdange.
Kariera reprezentacyjna.
Amri urodził się we Francji, jednak zdecydował się grać w reprezentacji Algierii, ojczyźnie jego rodziców. W kadrze Algierii zadebiutował 2 września 2006 w bezbramkowo zremisowanym meczu z Gwineą.

</doc>
<doc id="1716602" url="https://pl.wikipedia.org/wiki?curid=1716602" title="Krzywiczyny (gmina)">
Krzywiczyny (gmina)

Krzywiczyny – dawna gmina wiejska istniejąca w latach 1945–1954 w woj. śląskim i woj. opolskim (dzisiejsze woj. opolskie). Siedzibą władz gminy były Krzywiczyny.
Gmina zbiorowa Krzywiczyny powstała po II wojnie światowej (w grudniu 1945) w powiecie kluczborskim na terenie tzw. Ziem Odzyskanych (tzw. I okręg administracyjny – "Śląsk Opolski"), powierzonym 18 marca 1945 administracji wojewody śląskiego, a z dniem 28 czerwca 1946 przyłączonym do woj. śląskiego ("śląsko-dąbrowskiego").
Według stanu z 1 stycznia 1946 gmina składała się z 4 gromad: Krzywiczyny, Komorzno, Świniary Małe (z Świniarami Wielkimi) i Szymonków. 6 lipca 1950 zmieniono nazwę woj. śląskiego na "katowickie"; równocześnie gmina Krzywiczyny wraz z całym powiatem kluczborskim weszła w skład nowo utworzonego woj. opolskiego.
Według stanu z 1 lipca 1952 gmina składała się z 5 gromad: Komorzno, Krzywiczyny, Szymonków, Świniary Małe i Świniary Wielkie. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1716603" url="https://pl.wikipedia.org/wiki?curid=1716603" title="Mistrzostwa Świata w Koszykówce Mężczyzn 1994">
Mistrzostwa Świata w Koszykówce Mężczyzn 1994

Mistrzostwa Świata w Koszykówce Mężczyzn 1994 odbyły się w dniach 4–14 sierpnia w dwóch miastach Kanady – Toronto i Hamilton. Zwyciężyła reprezentacja Stanów Zjednoczonych pokonując w finale Rosję. Trzecie miejsce zdobyła reprezentacja Chorwacji. Reprezentacja Polski nie brała udziału w finałach tych mistrzostw. MVP turnieju został Shaquille O’Neal.
Opis rozgrywek.
Dwie pierwsze drużyny z każdej grupy w pierwszej rundzie awansują do grup A lub B w drugiej rundzie i grają dalej o miejsca medalowe, zaś dwie ostatnie przechodzą do grup C lub D w drugiej rundzie i walczą o miejsca 9 – 16. Do półfinałów dostają się dwie pierwsze drużyny z grup A i B drugiej rundy. O miejsca 5 – 8 walczą natomiast dwie ostatnie drużyny z grup A i B. Analogicznie jest w grupach C i D drugiej rundy, gdzie dwa pierwsze zespoły walczą o miejsca 9 – 12, a dwa ostatnie o miejsca 13 – 16.

</doc>
<doc id="1716605" url="https://pl.wikipedia.org/wiki?curid=1716605" title="Łowkowice (gmina)">
Łowkowice (gmina)

Łowkowice – dawna gmina wiejska istniejąca w latach 1945–1954 w woj. śląskim i woj. opolskim (dzisiejsze woj. opolskie). Siedzibą władz gminy były Łowkowice.
Gmina zbiorowa Łowkowice powstała po II wojnie światowej (w grudniu 1945) w powiecie kluczborskim na terenie tzw. Ziem Odzyskanych (tzw. I okręg administracyjny – "Śląsk Opolski"), powierzonym 18 marca 1945 administracji wojewody śląskiego, a z dniem 28 czerwca 1946 przyłączonym do woj. śląskiego ("śląsko-dąbrowskiego").
Według stanu z 1 stycznia 1946 gmina składała się z 9 gromad: Łowkowice, Boruszowice, Dobiercice, Gosław, Maciejów, Maciejowska Kolonia, Nasale, Pszczonki i Sarnów. 6 lipca 1950 zmieniono nazwę woj. śląskiego na "katowickie"; równocześnie gmina Łowkowice wraz z całym powiatem kluczborskim weszła w skład nowo utworzonego woj. opolskiego.
Według stanu z 1 lipca 1952 gmina składała się z 9 gromad: Dobiercice, Gosław, Kobyla Góra, Łowkowice, Maciejów, Nasale, Paruszowice, Pszczonki i Sarnów. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1716609" url="https://pl.wikipedia.org/wiki?curid=1716609" title="Pic Sans Nom">
Pic Sans Nom

Pic Sans Nom (3913 m n.p.m.) – szczyt w Alpach Delfinackich, części Alp Zachodnich. Leży w południowo-wschodniej Francji w regionie Owernia-Rodan-Alpy. 
Jeden z najwyższych szczytów w grupie górskiej Écrins. Ma kształt potężnej turni, nieco zaokrąglonej u szczytu. Wznosi się w bocznej grani grupy Écrins, która w masywie l’Ailefroide odgałęzia się w kierunku wschodnim i kończy się masywem Mont Pelvoux. Od zachodu głęboko wcięta szczerbina, nosząca bardzo obrazową nazwę le Coup de Sabre ("Cięcie Szablą"; 3494 m n.p.m.), oddziela go od znacznie niższej, lecz równie strzelistej turni, noszącej nazwę "Pic de Coup de Sabre". Natomiast od wschodu dość głęboka przełęcz oddziela go od masywu Mont Pelvoux. Ku północy Pic sans Nom opada potężną ścianą skalną wprost na Czarny Lodowiec (franc. Glacier Noir). Natomiast w kierunku południowym wysyła wybitną grań, zwaną "Arête du Sélé", opadającą ku dolince Sélé (franc. "vallon du Sélé").
Podstawa masywu Pic sans Nom zbudowana jest z granitów, natomiast wierzchołek – z gnejsów i anateksytów (tj. granitów o niejednorodnej strukturze, bogatych we wtrącenia gnejsów).
Szczyt otaczają lodowce: Glacier Noir na północy oraz Glacier du Coup de Sabre i Glacier de Sialouze na południu. Jest jednym z najtrudniejszych do zdobycia szczytów w Alpach w ogóle. Wejścia nań dokonuje się zwykle ze schroniska Refuge Cézanne (1874 m).
Pierwsze wejście: 10 lipca 1877 r., J.-B. Colgrove i Richard Pendlebury z przewodnikami Gabrielem i Josefem Spectenhauserami.

</doc>
<doc id="1716610" url="https://pl.wikipedia.org/wiki?curid=1716610" title="Smardy Dolne (gmina)">
Smardy Dolne (gmina)

Smardy Dolne – dawna gmina wiejska istniejąca w latach 1945–1954 w woj. śląskim i woj. opolskim (dzisiejsze woj. opolskie). Siedzibą władz gminy były Smardy Dolne.
Gmina zbiorowa Smardy Dolne powstała po II wojnie światowej (w grudniu 1945) w powiecie kluczborskim na terenie tzw. Ziem Odzyskanych (tzw. I okręg administracyjny – "Śląsk Opolski"), powierzonym 18 marca 1945 administracji wojewody śląskiego, a z dniem 28 czerwca 1946 przyłączonym do woj. śląskiego ("śląsko-dąbrowskiego").
Według stanu z 1 stycznia 1946 gmina składała się z 9 gromad: Smardy Dolne, Biertółcice, Gortatów, Ligota Dolna, Markotów, Markotów Mały, Smardy Górne, Stare Czaple (z Wolnymi Czaplami) i Szywałd. 6 lipca 1950 zmieniono nazwę woj. śląskiego na "katowickie"; równocześnie gmina Smardy Dolne wraz z całym powiatem kluczborskim weszła w skład nowo utworzonego woj. opolskiego.
Według stanu z 1 lipca 1952 gmina składała się z 9 gromad: Gotartów, Krzywizna, Ligota Dolna, Markotów, Markotów Mały, Smardy Dolne, Smardy Górne, Stare Czaple i Unieszów. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="1716611" url="https://pl.wikipedia.org/wiki?curid=1716611" title="Polyplax gerbilli">
Polyplax gerbilli

Polyplax gerbilli – gatunek wszy z rodziny Polyplacidae. Powoduje wszawicę. Pasożytuje na drobnych gryzoniach takich jak: myszoskoczka egipska ("Gerbillus pyramidum"), myszoskoczka wydmowa ("G. andersoni"), myszoskoczka mała ("G. gerbillus") i myszoskoczka włosostopa ("G. latastei").
Samica wielkości 1,1 mm, samiec mniejszy osiąga wielkość 0,8 mm. Anteny wykazują dymorfizm płciowy. U samców bazowy segment anteny powiększony, zaś trzeci segment znacznie zmodyfikowany w stosunku do trzeciego segmentu u samicy. Wszy te mają ciało silnie spłaszczone grzbietowo-brzusznie. Samica składa jaja zwane gnidami, które są mocowane specjalnym „cementem” u nasady włosa. Rozwój osobniczy trwa po wykluciu się z jaja około 14 dni. Występuje na terenie Afryki i Azji w Egipcie, Izraelu i Iranie.

</doc>
<doc id="1716616" url="https://pl.wikipedia.org/wiki?curid=1716616" title="Eusebio Caceres">
Eusebio Caceres



</doc>
<doc id="1716617" url="https://pl.wikipedia.org/wiki?curid=1716617" title="Translokacja bakteryjna">
Translokacja bakteryjna

Translokacja bakteryjna – proces zachodzący w przewodzie pokarmowym, polegający na przechodzeniu drobnoustrojów przez nabłonek śluzówki jelita do krążenia wrotnego. 
Czynnikami sprzyjającymi translokacji są hipowolemia obwodowa prowadząca do niedotlenienia trzewi oraz nadciśnienie wrotne powodujące zmiany zastoinowe i zapalne w śluzówce jelit. Proces ten mogą potęgować defekty immunologiczne związane z dysfunkcją wątroby, a także prowadzona antybiotykoterapia (szczególnie antybiotykami o szerokim spektrum działania). Wskutek przedostania się bakterii do krążenia systemowego może dojść do bakteriemii lub posocznicy. Innym powikłaniem translokacji bakteryjnej może być samoistne bakteryjne zapalenie otrzewnej (PBS).

</doc>
<doc id="1716619" url="https://pl.wikipedia.org/wiki?curid=1716619" title="Dome de neige des Ecrins">
Dome de neige des Ecrins



</doc>
<doc id="1716623" url="https://pl.wikipedia.org/wiki?curid=1716623" title="Wierzbica Górna (gmina)">
Wierzbica Górna (gmina)

Wierzbica Górna (1945–46 "Wierzbica Polska") – dawna gmina wiejska istniejąca w latach 1945–1954 w woj. śląskim i woj. opolskim (dzisiejsze woj. opolskie). Siedzibą władz gminy była Wierzbica Górna.
Gmina zbiorowa "Wierzbica Polska" powstała po II wojnie światowej (w grudniu 1945) w powiecie kluczborskim na terenie tzw. Ziem Odzyskanych (tzw. I okręg administracyjny – "Śląsk Opolski"), powierzonym 18 marca 1945 administracji wojewody śląskiego, a z dniem 28 czerwca 1946 przyłączonym do woj. śląskiego ("śląsko-dąbrowskiego").
Według stanu z 1 stycznia 1946 gmina składała się z 6 gromad: Wierzbica Polska, Brynica, Gierołcice, Duczów Mały (z Duczowem Wielkim), Wąsice i Ligota Wołczyńska. 6 lipca 1950 zmieniono nazwę woj. śląskiego na "katowickie"; równocześnie gmina Wierzbica Górna wraz z całym powiatem kluczborskim weszła w skład nowo utworzonego woj. opolskiego.
Według stanu z 1 lipca 1952 gmina składała się z 7 gromad: Brynica, Duczów Wielki, Gierałcice, Ligota Wołczyńska, Wąsice, Wierzbica Dolna i Wierzbica Górna. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.
Zobacz też: gmina Wierzbica.

</doc>
<doc id="1716624" url="https://pl.wikipedia.org/wiki?curid=1716624" title="Wierzbica Polska (gmina)">
Wierzbica Polska (gmina)



</doc>
<doc id="1716629" url="https://pl.wikipedia.org/wiki?curid=1716629" title="Pic Gaspard">
Pic Gaspard

Pic Gaspard – szczyt w Alpach Delfinackich, części Alp Zachodnich. Leży w południowo-wschodniej Francji w regionie Prowansja-Alpy-Lazurowe Wybrzeże, przy granicy z Włochami. Najbliżej położona miejscowość to Pelvoux.
Pierwszego wejścia dokonali Giusto Gervasutti i Lucien Devies w 1935 r.

</doc>
<doc id="1716632" url="https://pl.wikipedia.org/wiki?curid=1716632" title="Demianowska Dolina">
Demianowska Dolina

Demianowska Dolina (słow. Demänovská Dolina, węg. "Deménvölgy") – gmina wiejska (obec) położona w północnej Słowacji, w powiecie Liptowski Mikułasz, w Niżnych Tatrach, w dolinie o tej samej nazwie. Zajmuje powierzchnię 4785 ha i liczy jedynie ok. 285 stałych mieszkańców (2011).
Została utworzona 1 czerwca 1964 r. z osad Bodice, Demänova (dzisiaj wchodzące w skład Liptowskiego Mikułasza), Tri Studničky, Jaskyne, Repiská, Lúčky i Jasná.
Miejscowość jest ważnym centrum turystycznym – posiada dobrą bazę noclegową, a z terenu gminy wychodzą liczne szlaki turystyczne (m.in. na Chopok i Dumbier) oraz rowerowe. Turystów przyciągają również jaskinie (najbardziej znane to Demianowska Jaskinia Wolności oraz Demianowska Jaskinia Lodowa), a zimą ośrodek narciarski Chopok Sever w Jasnej.

</doc>
<doc id="1716634" url="https://pl.wikipedia.org/wiki?curid=1716634" title="Eliseo Insfrán">
Eliseo Insfrán

Eliseo Insfrán Orué (ur. 27 października 1935 w Asunción) – piłkarz paragwajski noszący przydomek "Pitogue", napastnik. Wzrost 165 cm, waga 60 kg.
Urodzony w Asunción Insfrán karierę piłkarską rozpoczął w klubie Club Guaraní. W 1954 roku w barwach Guaraní zadebiutował w pierwszej lidze paragwajskiej. Został także powołany do narodowej reprezentacji do lat 20.
Jako gracz klubu Guaraní był w kadrze reprezentacji podczas finałów mistrzostw świata w 1958 roku, gdzie Paragwaj odpadł w fazie grupowej. Insfrán nie zagrał w żadnym meczu.
Zagrał w przegranym 0:1 wyjazdowym meczu z Meksykiem w ramach eliminacji do finałów mistrzostw świata w 1962 roku.
Wziął udział w turnieju Copa América 1963, gdzie Paragwaj został wicemistrzem Ameryki Południowej. Insfrán zagrał w dwóch meczach - z Ekwadorem i Boliwią.
Razem z Guaraní w 1964 roku zdobył tytuł mistrza Paragwaju, a w 1965 roku tytuł wicemistrza Paragwaju.
W 1966 roku Insfrán przeniósł się do Kolumbii, gdzie grał w klubie Deportes Quindío. W 1967 roku wrócił do kraju, by występować w drużynie Club Libertad. W 1968 roku ponownie przez rok grał za granicą - w chilijskim klubie CD O’Higgins. Następnie w 1969 roku, na zakończenie kariery, grał w klubie Sportivo Luqueño.

</doc>
<doc id="1716635" url="https://pl.wikipedia.org/wiki?curid=1716635" title="Jane Jamieson">
Jane Jamieson

Jane Jamieson (ur. 23 czerwca 1975 w Sydney) – australijska lekkoatletka, wieloboistka.
Osiągnięcia.
Jamieson dwukrotnie reprezentowała Australię na igrzyskach olimpijskich (Atlanta 1996 – 20. miejsce I Sydney 2000 – 10. miejsce).

</doc>
<doc id="1716637" url="https://pl.wikipedia.org/wiki?curid=1716637" title="Zatrucie CO">
Zatrucie CO



</doc>
<doc id="1716638" url="https://pl.wikipedia.org/wiki?curid=1716638" title="Eliseo Insfran">
Eliseo Insfran



</doc>
<doc id="1716644" url="https://pl.wikipedia.org/wiki?curid=1716644" title="Karl Egon von Reitzenstein">
Karl Egon von Reitzenstein

Karl Egon von Reitzenstein (ur. 10 kwietnia 1873 w Pawłowicach, zm. 18 listopada 1924 w Pielgrzymowicach) – niemiecki właściciel ziemski z Górnego Śląska, poseł do Sejmu Śląskiego (1922–1924).
Życiorys.
Był właścicielem majątku w Pielgrzymowicach. W latach 1908–1914 pełnił obowiązki posła do landtagu w Berlinie. Po przyłączeniu wschodniej części Górnego Śląska do Polski w 1922 stanął na czele Volksbundu. Był członkiem Deutsche Partei, z ramienia której wybrano go posłem do Sejmu Śląskiego z okręgu Pszczyna-Cieszyn. Zasiadał w Komisji Rolnictwa. Mandat sprawował do śmierci. Nowym posłem z listy DP został Georg Schnür (rolnik z Cieszyńskiego).

</doc>
<doc id="1716647" url="https://pl.wikipedia.org/wiki?curid=1716647" title="Pavé">
Pavé

Pavé – szczyt w Alpach Delfinackich, części Alp Zachodnich. Leży w południowo-wschodniej Francji na granicy regionów Owernia-Rodan-Alpy i Prowansja-Alpy-Lazurowe Wybrzeże, przy granicy z Włochami.
Wznosi się w grupie górskiej Écrins, w grani, łączącej szczyty Barre des Écrins na południu i La Meije na północy, blisko tego drugiego. Jest szczytem zwornikowym. Na południowym zachodzie od sąsiedniego szczytu Pointe Castelnau dzieli go lodowa przełęcz Col du Pavé (ok. 3535 m n.p.m.), używana często do przejścia z doliny Clot des Cavales do doliny Étançons. Na północnym zachodzie od wschodniego wierzchołka La Meije (Pic Oriental, 3891 m n.p.m.) dzieli go przełączka Brèche Casimir Gaspard (3762 m n.p.m.) w długiej na ok. 700 m skalistej grani. Na wschodzie przez płytką przełączkę sąsiaduje z nim Pic Gaspard (3883 m n.p.m.). Pod południową ścianą szczytu rozciąga się niewielki, kurczący się obecnie lodowiec Glacier Supérieur des Cavales, schodzący w kierunku jeziorka Lac du Pavé. Zerwy szczytowe zachodniej ściany opadają nad górne partie lodowca Glacier des Étançons. Ściana północna spada nad górną partię lodowca Glacier Supérieur du Lautaret.
Szczyt można zdobyć ze schroniska Pavé (2841 m n.p.m.), położonego u jego południowej podstawy. Droga tzw. normalna wiedzie jego południowo-zachodnią granią, od przełęczy. Pierwszego wejścia dokonali 19 lipca 1879 r. W. A. B. Coolidge z przewodnikami Christianem Almerem ojcem i Christianem Almerem synem.
Pierwszego zimowego wejścia na szczyt dokonał samotnie w 1933 r. polski alpinista Jerzy Golcz. Zajście zakończyło się 620-metrowym upadkiem na lodowiec Étançons, który Golcz przeżył.

</doc>
<doc id="1716664" url="https://pl.wikipedia.org/wiki?curid=1716664" title="Single numer jeden w roku 1994 (USA)">
Single numer jeden w roku 1994 (USA)

Notowanie „Billboard” Hot 100 przedstawia najlepiej sprzedające się single w Stanach Zjednoczonych. Publikowane jest ono przez czasopismo „Billboard”, a dane kompletowane są przez Nielsen SoundScan w oparciu o cotygodniowe wyniki sprzedaży cyfrowej oraz fizycznej singli, a także częstotliwość emitowania piosenek na antenach stacji radiowych.

</doc>
<doc id="1716665" url="https://pl.wikipedia.org/wiki?curid=1716665" title="For Funerals to Come">
For Funerals to Come

For Funerals To Come to minialbum zespołu Katatonia wydany w 1995 roku.

</doc>
<doc id="1716668" url="https://pl.wikipedia.org/wiki?curid=1716668" title="Dyskografia zespołu ABBA">
Dyskografia zespołu ABBA

Dyskografia szwedzkiego zespołu ABBA.W kwietniu 2006 r. Universal Records podał, że zespół sprzedał 370 milionów płyt. Kompilacja "" stała się bardzo popularnym albumem grupy, osiągnęła sprzedaż 26 milionów.

</doc>
<doc id="1716669" url="https://pl.wikipedia.org/wiki?curid=1716669" title="'A' Division (1955/1956)">
'A' Division (1955/1956)

I liga szkocka w piłce nożnej (1955/1956) – był to pięćdziesiąty dziewiąty sezon w historii rozgrywek. Mistrzem kraju został Glagow Rangers. Awans uzyskały zespoły Queen’s Park i Ayr United. Do Scottish Football League First Division spadły zespoły Clyde i Stirling Albion.

</doc>
<doc id="1716670" url="https://pl.wikipedia.org/wiki?curid=1716670" title="Zdeno Chára">
Zdeno Chára

Zdeno Chára (ur. 18 marca 1977 w Trenczynie) – słowacki hokeista, reprezentant Słowacji, trzykrotny olimpijczyk.
Kariera.
Wychowanek Dukli Trenczyn. Występował w słowackiej ekstralidze. W drafcie NHL z 1996 został wybrany przez New York Islanders i od tego roku występuje w Ameryce Północnej. Początkowo głównie w kanadyjskiej lidze juniorskiej WHL w ramach CHL, następnie w amerykańskiej lidze AHL, a od 1999 na stałe w rozgrywkach NHL. Tymczasowo w sezonie 2004/2005 grał w szwedzkiej Elitserien.
Jest najwyższym hokeistą jaki kiedykolwiek zagrał w NHL. Od 2006 zawodnik Boston Bruins i jednocześnie kapitan tej drużyny. W październiku 2010 przedłużył kontrakt z klubem o siedem lat.
Rekordzista pod względem szybkości strzału w lidze NHL (podczas konkursu umiejętności w NHL All-Star Game w 2011 krążek po jego strzale leciał z szybkością 170,4 km/h, w 2012 poprawił rekord uzyskując 175,1 km/h). Na świecie lepszy wynik uzyskał tego samego dnia 28 stycznia 2012 Rosjanin Aleksandr Riazancew (Traktor Czelabińsk) podczas analogicznego Meczu Gwiazd KHL (2011/2012) (183,67 km/h).
Od października 2012 do stycznia 2013 na okres lokautu w sezonie NHL (2012/2013) związany kontraktem z czeskim klubem HC Lev Praga. Pod koniec grudnia 2020 ogłoszono jego transfer do Washington Capitals. We wrześniu 2021 ponownie trafił do New York Islanders.
Uczestniczył w turniejach mistrzostw świata w 1999, 2000, 2001, 2004, 2005, 2007, 2012, Pucharu Świata 1996, zimowych igrzysk olimpijskich 2006, 2010, 2014 (podczas ceremonii otwarcia ZIO 2014 w Soczi był chorążym ekipy narodowej). W barwach zespołu Europy brał udział w turnieju Pucharu Świata 2016.

</doc>
<doc id="1716671" url="https://pl.wikipedia.org/wiki?curid=1716671" title="Max Sabass">
Max Sabass

Max Sabass (ur. 31 października 1874 w Roździeniu, zm. ?) – niemiecki przemysłowiec, poseł na Sejm Śląski (1922–1929). 
Życiorys.
Był dyrektorem huty Laura. Stał również na czele Górnośląskiego Związku Przemysłu Górniczo-Hutniczego. Po 1922 zasiadał w kierownictwie Deutsche Partei. W 1922 został wybrany posłem na Sejm Śląski, w którym pełnił obowiązki szefa klubu mniejszości niemieckiej. W czasie II wojny światowej stał na czele koncernu Reichswerke Hermann Göring.

</doc>
<doc id="1716672" url="https://pl.wikipedia.org/wiki?curid=1716672" title="Zdeno Chara">
Zdeno Chara



</doc>
<doc id="1716675" url="https://pl.wikipedia.org/wiki?curid=1716675" title="Eremophthirius gerbilii">
Eremophthirius gerbilii



</doc>
<doc id="1716677" url="https://pl.wikipedia.org/wiki?curid=1716677" title="Walter Babcock Swift">
Walter Babcock Swift

Walter Babcock Swift (ur. 24 grudnia 1868 w Genewie, zm. 1942) – amerykański lekarz, laryngolog i neurolog.
Absolwent Newton High School i Mr. Hopkinson's School w Bostonie. Ukończył też tamtejszy Emerson College of Oratory. Przez następne cztery lata, do 1901, studiował w Harvard College. Od 1901 do 1903 studiował w Lawrence Scientific School of Harvard College, gdzie otrzymał tytuł S.B. z higieny. W 1907 ukończył Harvard Medical School. Od 1906 do 1907 odbył staż w Long Island Hospital. W latach 1907-1910 w Berlinie, gdzie uczył się u Ziehena, Cohna, Forstera, Oppenheima, Liepmanna i Schustera. Potem przez rok odbywał kurs neuropatologii w laboratorium Louisa Jacobsohna-Laska.

</doc>
<doc id="1716679" url="https://pl.wikipedia.org/wiki?curid=1716679" title="GNU libc">
GNU libc



</doc>
<doc id="1716680" url="https://pl.wikipedia.org/wiki?curid=1716680" title="Single numer jeden w roku 1993 (USA)">
Single numer jeden w roku 1993 (USA)

Notowanie "Billboard" Hot 100 przedstawia najlepiej sprzedające się single w Stanach Zjednoczonych. Publikowane jest ono przez magazyn "Billboard", a dane kompletowane są przez Nielsen SoundScan w oparciu o cotygodniowe wyniki sprzedaży cyfrowej oraz fizycznej singli, a także częstotliwość emitowania piosenek na antenach stacji radiowych.

</doc>
<doc id="1716687" url="https://pl.wikipedia.org/wiki?curid=1716687" title="Franciszek Bajorek">
Franciszek Bajorek

Franciszek Bajorek (ur. 23 września 1908 w Karwinie, zm. 23 listopada 1987) – polski prawnik i działacz społeczny w Czechosłowacji, poseł na Sejm Śląski (1938–1939).
Życiorys.
W 1926 ukończył Polskie Gimnazjum im. Juliusza Słowackiego w Orłowej, później studiował prawo na Uniwersytecie w Brnie, gdzie uzyskał dyplom doktora praw w 1932 r. Był działaczem Związku Polaków w Czechosłowacji, aktywnym w polskim ruchu śpiewaczym; pełnił funkcję prezesa Związku Polskich Chórów w Czechosłowacji, wchodził w skład zarządu głównego Związku Śląskich Kół Śpiewaczych. W 1938 prezydent Mościcki mianował go jednym z czterech posłów do Sejmu Śląskiego reprezentujących zachodnią część Śląska Cieszyńskiego. W Sejmie pełnił obowiązki przewodniczącego Komisji Pracy i Opieki Społecznej. Po 1945 przebywał w Wielkiej Brytanii, gdzie założył i kierował Kołem Ślązaków Cieszyńskich. Był członkiem Związku Polskich Ziem Zachodnich i redaktorem "Przeglądu Zachodniego". Pochowany jest na cmentarzu Greenford w Londynie.
Odznaczony Krzyżem Kawalerskim Orderu Odrodzenia Polski (1938).

</doc>
<doc id="1716688" url="https://pl.wikipedia.org/wiki?curid=1716688" title="48 Dywizjon Artylerii Rakietowej">
48 Dywizjon Artylerii Rakietowej

48 Dywizjon Artylerii Rakietowej (48 dar) – pododdział artylerii rakietowej Wojska Polskiego.
Formowanie i zmiany organizacyjne.
Dywizjon został sformowany w okresie od lipca 1970 roku do września 1971 roku, w garnizonie Malbork, w składzie 16 Dywizji Pancernej. Na uzbrojeniu jednostki znajdowały się wyrzutnie rakiet BM-13 na podwoziu samochodów ZiS-151. W skład dywizjonu wchodziły wówczas dwie baterie po pięć wyrzutni oraz cztery plutony: dowodzenia, łączności, remontowy i zaopatrzenia. W 1974 roku dywizjon został przezbrojony w wyrzutnie rakiet BM-14, a w 1975 roku w wyrzutnie rakiet BM-21 Grad.
12 grudnia 1972 roku gen. dyw. Wojciech Barański wręczył dowódcy dywizjonu sztandar ufundowany przez społeczeństwo Malborka.
W 1990 roku dywizjon został rozformowany. Sprzęt przekazany został do 16 pułku artylerii z Braniewa.
Struktura organizacyjna.
Razem w dar 12 wyrzutni BM-21

</doc>
<doc id="1716690" url="https://pl.wikipedia.org/wiki?curid=1716690" title="Hogeschool-Universiteit Brussel">
Hogeschool-Universiteit Brussel

Hogeschool-Universiteit Brussel (HUBrussel lub HUB) to niderlandzkojęzyczna wyższa szkoła i uniwersytet. Uczelnia powstała w roku 2007 z połączenia następujących uczelni w Brukseli: European University College Brussels, VLEKHO, HONIM i Katolicki Uniwersytet w Brukseli (KUBrussel).
HUBrussel oferuje we Flandrii możliwość uzyskania dyplomu studiów wyższych zawodowych oraz uzyskania licencjatu i tytułu magistra w zakresie prawa, filologii i ekonomii.
Uniwersytet ma 80 lat doświadczenia w nauczaniu kierunków handlowych. Kształcenie prowadzone jest na wysokim poziomie i nowatorskimi metodami, z naciskiem na działalność gospodarczą i przedsiębiorczość. Studia oferowane są zarówno w języku angielskim jak i niderlandzkim.
Historia.
European University College Brussels (EHSAL) założony został w roku 1925. Był on jedną z pierwszych wyższych szkół handlowych które uzyskały certyfikat ISO 9001 (w roku 1996) w uznaniu doskonałej jakości kształcenia i znakomitej obsługi studentów.
W roku 2008 na zajęcia na studiach licencjackich, magisterskich i podyplomowych w 7 filiach uczelni – w Brukseli i Dilbeek (Flandria) – uczęszczało ponad 9000 studentów.
HUB należy do Stowarzyszenia Uniwersytetu Katolickiego w Leuven, który jest jedną z najstarszych i najbardziej poważanych uczelni w Europie.
Kierunki studiów.
Studia na HUB dzielą się na dwie grupy:
Studia uniwersyteckie (licencjackie i magisterskie)
Studia uniwersyteckie zgrupowane są na trzech wydziałach, które oferują w sumie 13 kierunków licencjackich i magisterskich:
Studia zawodowe (licencjackie)
Studia zawodowe zgrupowane są na czterech wydziałach, które oferują w sumie 13 kierunków licencjackich:

</doc>
<doc id="1716692" url="https://pl.wikipedia.org/wiki?curid=1716692" title="Wojskowe Sądy Rejonowe">
Wojskowe Sądy Rejonowe



</doc>
<doc id="1716696" url="https://pl.wikipedia.org/wiki?curid=1716696" title="Baza standardowa">
Baza standardowa

Baza standardowa (również baza naturalna lub baza kanoniczna) – zbiór wektorów jednostkowych przestrzeni euklidesowej wskazujących każdą z osi układu współrzędnych kartezjańskich.
Przykładowo bazą standardową płaszczyzny euklidesowej są wektory
a bazą standardową trójwymiarowej przestrzeni euklidesowej są wektory
Powyższe wektory formula_3 wskazują odpowiednio kierunki osi formula_4 Istnieje kilka popularnych notacji tych wektorów, a wśród nich
Czasami wektory te zapisywane są z daszkiem, aby uwypuklić fakt jednostkowości tych wektorów.
Wspomniane wektory stanowią bazę w tym sensie, iż każdy inny wektor może być przedstawiony jednoznacznie jako ich kombinacja liniowa. Na przykład każdy wektor formula_9 przestrzeni trójwymiarowej może być zapisany jako
gdzie skalary formula_11 są składowymi wektora formula_12
W formula_13-wymiarowej przestrzeni euklidesowej istnieje formula_13 różnych wektorów bazy standardowej
gdzie formula_16 oznacza wektor z formula_17 na formula_18-tej współrzędnej i formula_19 wszędzie indziej.
Własności.
Z definicji baza standardowa jest ciągiem ortogonalnych wektorów jednostkowych. Innymi słowy jest to baza uporządkowana i ortonormalna.
Jednakże uporządkowana baza ortonormalna nie musi być bazą standardową, np. wektory
są jednostkowe i ortogonalne, ale baza ortonormalna, którą tworzą, nie spełnia definicji bazy standardowej.
Uogólnienia.
Istnieje również baza "standardowa" pierścieni wielomianów formula_13 zmiennych nad ciałem, mianowicie baza jednomianów.
Wszystkie poprzednie bazy były przypadkami szczególnymi rodziny
gdzie formula_24 jest dowolnym zbiorem, a formula_25 to symbol Kroneckera, równy zeru, jeżeli formula_26 i równy jedności, jeśli formula_27 Rodzina ta jest bazą "kanoniczną" formula_28-modułu (modułu wolnego) formula_29 wszystkich rodzin formula_30 z formula_24 w pierścień formula_32 które są zerami z wyjątkiem skończonej liczby współczynników, jeżeli przyjmie się, że formula_17 to formula_34 czyli jedność w formula_35
Inne.
Istnienie innych baz "standardowych" stało się obiektem zainteresowań geometrii algebraicznej, poczynając od pracy Hodge’a z 1943 dotyczącej grassmannianów. Dziś jest to część teorii reprezentacji nazywanej "teorią jednomianów standardowych". Ideę bazy standardowej w uniwersalnej algebrze obwiedniej (ang. "universal enveloping algebra") algebry Liego uzyskuje się na mocy twierdzenia Poincarégo-Birkhoffa-Witta.
Bazą standardową nazywa się też czasami bazę Gröbnera.

</doc>
<doc id="1716697" url="https://pl.wikipedia.org/wiki?curid=1716697" title="Tatikios">
Tatikios

Tatikios (ur. ok. 1057, zm. po 1103) – bizantyjski dowódca pochodzenia tureckiego.
Został ujęty wraz z ojcem przez Jana Komnena, w trakcie jednej z jego kampanii przeciwko Turkom Seldżuckim w Anatolii. Źródła mówią o tym iż miał obcięty nos, co w Bizancjum było jedną ze zwyczajowych kar, jednak nie znamy okoliczności w jakich go utracił. Będąc w tym samym wieku co Aleksy Komnen Tatikios wychowywał się wraz z nim, by zostać jednym z jego najbardziej zaufanych dowódców i członków najbliższego otoczenia. Po raz pierwszy słyszymy o nim jako dowódcy zwiadu w trakcie kampanii przeciwko zbuntowanemu namiestnikowi Dyrrachium Bazylakesowi ok. 1078. Po koronacji Aleksego otrzymał tytuł "megas primikerios". Na dworze był już wtedy primikerios, wydaje się zatem, że Aleksy stworzył tytuł "wielkiego" primikeriosa specjalnie dla niego. Podczas wojny przeciwko Normanom w 1081 Tatikios dowodził "Turkami żyjącymi wokół Ochrydy", którzy prawdopodobnie byli osiedlonymi tam Węgrami. Pomiędzy rokiem 1086 a 1095 walczył z Pieczyngami i Seldżukami dzierżącymi Niceę. Z reguły odnosił sukcesy i Anna Komnena wychwala jego umiejętności. W roku 1094 brał udział w synodzie w Blachernach i udaremnił spisek Nicefora Diogenesa, gdy jako członek cesarskiej gwardii chroniącej łaźnię, a potem namiot Aleksego, nie dopuścił by Nicefor dotarł przed jego oblicze.
Tatikios brał udział w oblężeniu Nicei przez krzyżowców i następnie na czele niewielkiego oddziału udał się wraz z ich armią w głąb Anatolii. Miał on przeprowadzić przez nią uczestników krucjaty i nadzorować wykonanie przez nich przyrzeczenia zwrotu wszystkich zajętych przez nich dawnych terytoriów bizantyjskich. Jednak w lutym 1098, już w trakcie oblężenia Antiochii, Tatikios opuścił armię krzyżowców pod pretekstem poszukiwania żywności i udał się na Cypr. Powody tej decyzji nie są jasne. Według Anny Komneny Boemund, który miał świadomość, iż w razie zdobycia Antiochii przysięga zobowiązywałaby go do przekazania miasta Bizantyjczykom, postanowił pozbyć się Tatikiosa i przekonał go, że inni wodzowie chcą go zabić, a zatem ten musi uciekać. Wysuwano także hipotezy, iż Tatikios skłócił się zarówno z Boemundem jak i Rajmundem, albo zaniechał udziału w oblężeniu w nadziei że zmniejszy to powodzenie krzyżowców. Według źródeł łacińskich Tatikios miał po prostu przerazić się nadciągającej armii tureckiej.
Aleksy nie miał do niego pretensji o opuszczenie krzyżowców, o czym świadczy fakt, iż w 1099 mianował go dowódcą floty, na czele której pokonał on w pobliżu Rodos Pizańczyków zmierzających z pomocą Boemundowi. Po 1103 Tatikios znika z kart historii. Pozostawił on po sobie potomków, którzy w XII wieku odgrywali pewną rolę wśród arystokracji Bizancjum. Tatikios był "pierwszym Turkiem, który osiągnął stanowisko wyższego dowódcy w bizantyjskiej służbie".

</doc>
<doc id="1716699" url="https://pl.wikipedia.org/wiki?curid=1716699" title="Polyplax stephensi">
Polyplax stephensi

Polyplax stephensi – gatunek wszy z rodziny Polyplacidae. Powoduje wszawicę. Pasożytuje na drobnych gryzoniach takich jak gołostópka indyjska ("Tatera indica").
Samica wielkości 1,7 mm, samiec mniejszy osiąga wielkość 1,3 mm. Anteny wykazują dymorfizm płciowy. U samców bazowy segment anteny powiększony, zaś trzeci segment znacznie zmodyfikowany w stosunku do trzeciego segmentu u samicy. Wszy te mają ciało silnie spłaszczone grzbietowo-brzusznie. Samica składa jaja zwane gnidami, które są mocowane specjalnym "cementem" u nasady włosa. Rozwój osobniczy trwa po wykluciu się z jaja około 14 dni. Występuje na terenie Azji w Indiach, Pakistanie, Iranie.

</doc>
<doc id="1716701" url="https://pl.wikipedia.org/wiki?curid=1716701" title="Haematopinus stephensi">
Haematopinus stephensi



</doc>
<doc id="1716703" url="https://pl.wikipedia.org/wiki?curid=1716703" title="Eremophthirius stephensi">
Eremophthirius stephensi



</doc>
<doc id="1716704" url="https://pl.wikipedia.org/wiki?curid=1716704" title="Baza kanoniczna">
Baza kanoniczna

Baza kanoniczna – pojęcie matematyczne oznaczające bazę pewnej struktury algebraicznej, która jest kanoniczna w ścisłym sensie zależącym od kontekstu:

</doc>
<doc id="1716706" url="https://pl.wikipedia.org/wiki?curid=1716706" title="Wydział Artystyczny Uniwersytetu Śląskiego">
Wydział Artystyczny Uniwersytetu Śląskiego

Wydział Artystyczny dawniej tworzyły dwa, istniejące w obrębie struktury Wydziałów Uniwersytetu Śląskiego w Katowicach, placówka w Cieszynie (Wydziału Artystycznego UŚ i Wydziału Etnologii i Nauk o Edukacji UŚ), instytuty: Instytut Muzyki oraz Instytut Sztuki. Obecnie Wydział Sztuki i Nauk o Edukacji Uniwersytetu Śląskiego w Katowicach.
W roku akademickim 2017/2018 Wydział Artystyczny oferował edukację artystyczną w trybie dziennym i zaocznym w zakresie sztuki muzycznej oraz sztuk plastycznych. Wszystkie prowadzone na wydziale kierunki posiadają pełną akredytację Polskiej Komisji Akredytacyjnej.
Program nauczania na kierunku Edukacja artystyczna w zakresie sztuki muzycznej realizowany przez Instytut Muzyki obejmuje wiedzę ogólnomuzyczną, specjalistyczne przedmioty teoretyczne i praktyczne oraz przedmioty związane z kulturą, sztuką, promocją i marketingiem sztuki, a także z działaniami interdyscyplinarnymi. W programie kształcenia znajdują się także przedmioty pedagogiczne i metodyczne dające absolwentowi pełne kwalifikacje pedagogiczne, przedmioty ogólne wspólne dla wszystkich kierunków humanistycznych oraz przedmioty specjalistyczne, realizowane w ramach wybranej specjalności. Studia I stopnia adresowane są do każdego absolwenta szkoły muzycznej, a także do osób, które posiadają umiejętności praktyczne i wiedzę teoretyczną na poziomie szkoły muzycznej co najmniej I stopnia, lecz nie posiadają dyplomu jej ukończenia. Studia II stopnia adresowane są do absolwentów studiów licencjackich w zakresie tego samego kierunku i kierunków pokrewnych, a także absolwentów innych kierunków studiów, którzy posiadają umiejętności praktyczne i wiedzę teoretyczną na poziomie szkoły muzycznej co najmniej I stopnia.
Edukacja artystyczna w zakresie sztuk plastycznych obejmuje poznanie poszczególnych dyscyplin sztuki oraz zagadnień teorii i historii sztuki. Program studiów przybliża problematykę zarówno tradycyjnego warsztatu, jak i współczesnych technologii. Studia na kierunku Grafika przygotowują do podejmowania zróżnicowanych działań projektowych i twórczych w zakresie szeroko pojętego projektowania graficznego i grafiki artystycznej, w tym realizacji kompleksowych rozwiązań identyfikacji wizualnej. W programie nauczania znajdują się przedmioty związane z kształceniem warsztatowym w zakresie grafiki i obszarów pokrewnych (grafika projektowa, edytorska, komputerowa, wystawiennicza, multimedialna), przedmioty ogólnoplastycznej kreacji wizualnej (malarstwo, rzeźba, fotografia, rysunek) oraz przedmioty teoretyczne.
Historia.
Dzieje edukacji uniwersyteckiej w Cieszynie sięgają roku 1904, kiedy Polskie Towarzystwo Pedagogiczne zorganizowało w mieście I Letni Kurs Uniwersytecki dla miejscowych nauczycieli. Wśród wykładowców znaleźli się wówczas Kazimierz Twardowski, Jan Kasprowicz, Franciszek Bujak, Adam Szelągowski, Józef Buzek, Stanisław Głąbiński, Odo Bujwid, Emil Godlewski i Michał Siedlecki – czołowi polscy naukowcy w tym okresie. W tym samym roku powstało w Cieszynie Polskie Męskie Seminarium Nauczycielskie założone przez Macierz Szkolną dla Księstwa Cieszyńskiego. W roku 1911 zbudowano dla niego osobny gmach w granicach ówczesnego Bobrka (obecnie główny budynek Wydziału Artystycznego i Wydziału Etnologii i Nauk o Edukacji Uniwersytetu Śląskiego).
W 1971 roku, wykorzystując 60-letnie tradycje Polskiego Męskiego Seminarium Nauczycielskiego, utworzono Wyższe Studium Nauczycielskie – jako Filię Uniwersytetu Śląskiego – które prowadziło edukację w zakresie filologii polskiej, historii, wychowania obywatelskiego, nauczania początkowego i wychowania muzycznego. Stanowisko kierownika Filii objął doc. dr hab. Józef Chlebowczyk, który już rok później został prorektorem ds. filii. W roku 1977 Filia, zachowując swój dotychczasowy status, została przekształcona w Wydział Pedagogiczno-Artystyczny. Kolejna reorganizacja, przeprowadzona w 2002 roku, przyniosła zmiany w obrębie struktury. Od tego momentu wydział składa się z dwóch jednostek organizacyjnych: Międzynarodowej Szkoły Nauk o Edukacji i Kulturze oraz Wydziału Artystycznego.
Filia Uniwersytetu Śląskiego w Cieszynie nie powstawała w próżni społeczno-kulturowej. Warto sobie uświadomić, że otwarte w 1895 roku, dzięki staraniom Macierzy Szkolnej dla Księstwa Cieszyńskiego, Polskie Gimnazjum Prywatne w Cieszynie było pierwszą polską szkołą średnią na obszarze etnicznie polskiego Śląska.
Życie muzyczne kwitło tu już w XVIII wieku – istniały kapele kościelne i świeckie; na początku XIX wieku powstała miejska kapela zawodowa, która działała do 1895 roku. W tymże roku rozpoczęła działalność orkiestra studencka Józefa Bernatsika. Z inicjatywy sióstr Boromeuszek otwarto w 1889 roku prywatne seminarium nauczycielskie; seminarium posiadało od 1891 roku prawa publiczne. Od roku 1861 działała prywatna szkoła muzyczna Karola Slavika, którą przejął potem jego syn Otokar, uczeń A. Brucknera. Absolwentami tej placówki byli m.in. Louis Kentner i Ada Sari. Szkołę swoją prowadził też Zenon Pogrobiński, skrzypek i kompozytor. Po pierwszej wojnie światowej istniały w Cieszynie dwie szkoły muzyczne: S. Horoszkiewiczowej i N. Kowalskiej, uczennicy H. Melcera. Od roku 1932 działała tu filia konserwatorium katowickiego, prowadzona przez Jana Gawlasa. Od Jana Gawlasa koncesję odkupił i odsprzedał Janowi Drozdowi, który nadał jej ostateczny kształt artystyczny i organizacyjny.
W latach 20 XX wieku władze Cieszyna zaoferowały pomieszczenia dzisiejszego budynku głównego Wydziału Artystycznego Wyższej Szkole Gospodarstwa Wiejskiego, która – z wojenną przerwą – przetrwała do roku 1950. Kolejne lata to działalność Liceum Pedagogicznego, dwuletniego Studium Nauczycielskiego, wreszcie, od maja 1971 roku, Wyższego Studium Nauczycielskiego, już jako Filii Uniwersytetu Śląskiego w Katowicach. Od roku akademickiego 1973/74, w miejsce Wyższego Studium Nauczycielskiego prowadzone są pełne studia magisterskie. Ostatecznie status Filii ustabilizował się w roku 1977, kiedy to w jej ramach powstał Wydział Pedagogiczno-Artystyczny.
Filia Uniwersytetu Śląskiego powstała zaledwie trzy lata po podpisaniu aktu założycielskiego uczelni macierzystej w Katowicach. Zadecydowało o tym kilka istotnych czynników, do których należały przede wszystkim bogate tradycje akademickie Cieszyna i znaczący potencjał kulturotwórczy regionu. Na tradycje kulturalne wpłynęło w sposób szczególny dziedzictwo muzyczne, w tym wyjątkowa rola muzyki, głównie zaś śpiewu zespołowego.
W pierwszych latach istnienia Filii kształcenie muzyczne stanowiło znak rozpoznawczy cieszyńskiej uczelni, a jej strukturę organizacyjną tworzyły dwie sekcje przedmiotowe – Nauk Humanistycznych i Nauk Pedagogicznych. Sekcja druga, zdominowana przez nauczycieli muzyki, przekształciła się wkrótce w odrębny Zespół Wychowania Muzycznego. Jako pierwsi z dyplomami magisterskimi ukończyli uczelnię muzycy. W roku 1974 powstał samodzielny już Zakład Wychowania Muzycznego, który kilkakrotnie zmieniał swoją nazwę. Najpierw był to Instytut Wychowania Muzycznego i Plastycznego, później Instytut Wychowania Muzycznego, Instytut Pedagogiki Muzycznej i wreszcie, w roku 2000 – Instytut Muzyki. Przez szereg lat kadra Instytutu koncentrowała się na badaniach naukowych z zakresu dydaktyki przedmiotu oraz folkloru i folklorystyki muzycznej Śląska i Żywiecczyzny, a także na indywidualnej działalności artystycznej.
Dotychczas w Instytucie Muzyki wykształcenie zdobyło ponad 700 studentów studiów dziennych i ponad 800 studentów studiów zaocznych.
Czasy współczesne.
Na cieszyński kampus składają się: trzy domy studenckie, hotel asystencki, hala sportowa, basen, siłownia, centrum konferencyjne, laboratoria językowe, własna aula wraz z salą kinową, sala baletowa, sala koncertowa i galeria sztuki, biblioteka, stołówka, restauracja, kawiarnia, bary i klub studencki. Z ośrodkiem cieszyńskim współpracują ściśle Alliance française oraz Centrum Nauczania Lingwistycznego, które jest organizatorem nauki języków obcych na różnych poziomach.
Instytut Muzyki wraz z Instytutem Sztuki tworzą jeden z najmłodszych wydziałów Uniwersytetu Śląskiego – Wydział Artystyczny. Aktualnie na Wydziale Artystycznym pracuje etatowo ponad stu nauczycieli akademickich, w tym 35 profesorów tytularnych, profesorów UŚ i doktorów habilitowanych. Na studiach stacjonarnych i niestacjonarnych pierwszego i drugiego stopnia studiuje ponad 900 studentów. Wszystkie prowadzone na wydziale kierunki posiadają pełną akredytację Państwowej Komisji Akredytacyjnej.
Instytut Muzyki mieści się w oddzielnym budynku, który, poza salami dydaktycznymi, posiada salę kameralną połączoną z wyposażonym w bogatą płytotekę Gabinetem Słuchania Muzyki. Dodatkowo Instytut zajmuje sale ćwiczeniowe w budynku głównym uczelni, stale wyposażane w nowe fortepiany, pianina i inne instrumenty muzyczne. Pracownicy Instytutu Muzyki od szeregu już lat podejmują specjalistyczne zagadnienia naukowe i wysokiej jakości działania artystyczne. Są to badania z zakresu historii kultury muzycznej, folklorystyki muzycznej, teorii i metodyki muzyki, psychologii i socjologii muzyki oraz estetyki. Osiągnięcia artystyczne kadry i absolwentów są wysoko cenione w kraju i za granicą. Kompozytorzy, dyrygenci, instrumentaliści i animatorzy życia kulturalnego odnoszą międzynarodowe sukcesy.
Szczególne znaczenie w działalności dydaktycznej i artystycznej Instytutu przypisać należy zespołom akademickim. Spośród wielu, jakie się w różnych okresach zawiązywały, wyróżnia się Akademicki Chór „Harmonia”. Powstał już w pierwszym roku istnienia Filii i nawiązuje do tradycji założonego w roku 1908 Towarzystwa Śpiewaczego „Harmonia”. Zespół zdobył wysoką rangę w środowisku muzycznym występując w wielu koncertach, konkursach i festiwalach w Polsce i poza granicami kraju. Nieprzerwanie od roku 1987 działa studencka orkiestra dęta i młodsza – orkiestra symfoniczna. W ostatnich latach pojawiły się studenckie zespoły muzyki jazzowej i rozrywkowej.
Instytut Muzyki jest organizatorem wielu ogólnopolskich i międzynarodowych konferencji naukowych, a także współorganizatorem warsztatów i kursów mistrzowskich (m.in. Międzynarodowego Letniego Kursu Pianistycznego oraz Mistrzowskich Warsztatów Dyrygenckich). Pracownicy, absolwenci i studenci Instytutu są twórcami i organizatorami najważniejszych imprez muzycznych odbywających się na Śląsku Cieszyńskim.
Od 1 października 2019 roku, Zarządzeniem Rektora Uniwersytetu Śląskiego w Katowicach, funkcjonuje jako Wydział Sztuki i Nauk o Edukacji Uniwersytetu Śląskiego w Katowicach, wskutek połączenia z Wydziałem Etnologii i Nauk o Edukacji.

</doc>
<doc id="1716707" url="https://pl.wikipedia.org/wiki?curid=1716707" title="The Jazz Singer">
The Jazz Singer



</doc>
<doc id="1716711" url="https://pl.wikipedia.org/wiki?curid=1716711" title="Parafia św. Bartłomieja w Głogówku">
Parafia św. Bartłomieja w Głogówku

Parafia Świętego Bartłomieja w Głogówku – parafia rzymskokatolicka, znajdująca się w dekanacie Głogówek. Została założona w 1284 roku. Jej obecnym proboszczem jest ks. Ryszard Kinder. Mieści się przy ulicy Kościelnej.

</doc>
<doc id="1716714" url="https://pl.wikipedia.org/wiki?curid=1716714" title="Aidakhar">
Aidakhar

Aidakhar (nazwa pochodzi z języka kazachskiego i oznacza dosłownie "duży wąż" ).
Opis.
Obiekt badań kryptozoologii. Jest to duży wąż wodny, widziany podobno na terenie Kazachstanu w roku 1975. Świadkowie określają długość tego nieznanego drapieżnego zwierzęcia na około 15 metrów. Stwór ten podobno występuje na terenach podmokłych, poruszając się tworzy wiry wodne.

</doc>
<doc id="1716716" url="https://pl.wikipedia.org/wiki?curid=1716716" title="Stanisław Łucek">
Stanisław Łucek

Stanisław Łucek (ur. 8 sierpnia 1922 w Bełczącu) – polski działacz ruchu ludowego, polityk, poseł na Sejm PRL IX kadencji.
Życiorys.
Był żołnierzem Batalionów Chłopskich, działaczem Związku Młodzieży Wiejskiej RP „Wici”, radnym Gminnej Rady Narodowej i Wojewódzkiej Rady Narodowej w Białej Podlaskiej, członkiem Komisji Samorządowej Naczelnego Komitetu Zjednoczonego Stronnictwa Ludowego oraz członkiem centralnych władz Związku Hodowców i Producentów Trzody. W latach 1985–1989 pełnił mandat posła na Sejm PRL IX kadencji w okręgu Biała Podlaska z ramienia ZSL, zasiadając w Komisji Górnictwa i Energetyki oraz w Komisji Rolnictwa, Leśnictwa i Gospodarki Żywnościowej.

</doc>
<doc id="1716720" url="https://pl.wikipedia.org/wiki?curid=1716720" title="Hambawenah">
Hambawenah

Hambawenah – polski zespół folkowy i folkrockowy wykonujący tradycyjne i autorskie pieśni flisackie we własnych aranżacjach. 
Grupa "Hambawenah" powstała w 1996 roku jako zespół wykonujący repertuar o tematyce żeglarskiej, bazujący głównie na tradycji anglosaskiej. Wykorzystując etnograficzny materiał flisacki z terenów całego kraju, grupa stopniowo wprowadzała do repertuaru tradycyjne pieśni, które przed wiekami stanowiły kanon polskiej muzyki żeglarskiej. W poszukiwaniu materiału muzycznego zespół sięga często do materiałów archiwalnych oraz naukowych publikacji etnograficznych. Grupa regularnie występuje na polskich festiwalach folkowych, wydarzeniach związanych z rzeką Wisłą, koncertowała w Wielkiej Brytanii i Niemczech. Zespół nieustannie się rozwija i wprowadza do repertuaru autorskie piosenki, które komponuje przy współpracy z takimi producentami muzycznymi, jak Włodzimierz Kiniorski czy Piotr Krakowski.

</doc>
<doc id="1716721" url="https://pl.wikipedia.org/wiki?curid=1716721" title="Agnieszka Mierzejewska">
Agnieszka Mierzejewska

Agnieszka Mierzejewska (Ciołek) (ur. 22 października 1985 w Zaklikowie) – polska lekkoatletka, specjalizująca się w biegach długodystansowych.

</doc>
<doc id="1716723" url="https://pl.wikipedia.org/wiki?curid=1716723" title="Pop polityczny">
Pop polityczny

Pop polityczny – jeden z dominujących kierunków w sztuce plastycznej współczesnych Chin (obok realizmu cynicznego). Utworzony po wydarzeniach z 1989 roku, był również efektem tendencji wystawienniczych stosowanych przez zachodnich kuratorów, którzy organizowali wystawy poza granicami ChRL (pierwszą ważną wystawą była „Chiny/Awangarda”, druga bezpośrednio już nawiązywała do nowo powstałego kierunku – "Mao goes pop").
Swoją popularność polityczny pop zawdzięcza Li Xianting (kuratorowi chińskiej sztuki), który rozpropagował ów kierunek wśród elity dyplomatycznej państw zachodnich. Nurt rozwijał się głównie w Pekinie. Osiągnął sukces komercyjny na zachodzie, co spowodowało rozkwit szkół w Chinach zajmujących się tworzeniem tego typu malarstwa.
Polityczny pop bezpośrednio ukazywał niezadowolenie z życia codziennego i politycznego w odniesieniu do wolnego rynku. Był jawną krytyką reform transformacji, które zmierzały do utworzenia władzy opartej na wartościach tegoż rynku i totalitaryzmu. Porównywany z rosyjskim Socartem poprzez dobór środków artystycznej ekspresji (łączenie plakatów propagandowych typowych dla Rewolucji kulturalnej z elementami zachodniej kultury konsumpcyjnej, np. reklamy, znaki handlowe zachodnich firm). Przedstawiciele: Wang Guangyi, Yu Youhan.

</doc>
<doc id="1716725" url="https://pl.wikipedia.org/wiki?curid=1716725" title="Stanisław Majewski (polityk)">
Stanisław Majewski (polityk)

Stanisław Konstanty Majewski (ur. 11 sierpnia 1939 w Starej Wsi na Lubelszczyźnie) – polski polityk, poseł na Sejm PRL IX kadencji, od 1981 do 1983 wicewojewoda zamojski.
Życiorys.
Syn Szymona i Katarzyny. Pracował w Lubelskim Przedsiębiorstwie „Elektromontaż” (od 1957), potem w Okręgowej Spółdzielni Mleczarskiej w Bychowie, a w latach 1961–1983 w administracji państwowej szczebla powiatowego i wojewódzkiego. W 1968 uzyskał tytuł zawodowy magistra prawa na Uniwersytecie Marii Curie-Skłodowskiej w Lublinie.
W 1959 wstąpił do Zjednoczonego Stronnictwa Ludowego. Od 1973 do 1975 był naczelnikiem powiatu w Bychowie, a w latach 1981–1983 wicewojewodą zamojskim. W latach 1980–1983 był wiceprezesem, a od 1983 do 1989 prezesem Wojewódzkiego Komitetu ZSL w Zamościu. Od 1985 do 1989 pełnił mandat posła na Sejm PRL IX kadencji w okręgu Zamość, zasiadając w Komisji Odpowiedzialności Konstytucyjnej, Komisji Prac Ustawodawczych, Komisji Nadzwyczajnej do rozpatrzenia poselskiego projektu ustawy o konsultacjach społecznych i referendum, Komisji Nadzwyczajnej do rozpatrzenia projektów ustaw zmieniających przepisy dotyczące rad narodowych i samorządu terytorialnego oraz w Komisji Nadzwyczajnej do rozpatrzenia projektu Ordynacji Wyborczej do Sejmu oraz Ordynacji Wyborczej do Senatu.
Prezes Samorządowego Kolegium Odwoławczego w Zamościu.

</doc>
<doc id="1716726" url="https://pl.wikipedia.org/wiki?curid=1716726" title="Ooid">
Ooid

Ooid (owoid, sferoid) – mniej lub bardziej kuliste ziarno skalne, zbudowane z detrytycznego jądra (np. okruchu mineralnego lub fragmentu muszli) otoczonego koncentrycznymi powłokami (laminami), mające nie więcej niż 2 milimetry średnicy. Ooidy tworzą się zwykle w środowiskach płytkomorskich wskutek chemicznego wytrącania się lamin na powierzchni jądra w ruchliwym środowisku strefy litoralnej. Laminy najczęściej zbudowane są z węglanu wapnia (kalcytu albo aragonitu), rzadziej z szamozytu, syderytu, turyngitu, hematytu lub krzemionki.
Skały zbudowane z ooidów to oolity.

</doc>
<doc id="1716728" url="https://pl.wikipedia.org/wiki?curid=1716728" title="See-Saw">
See-Saw

„See-Saw” (pol. huśtawka) – utwór z zespołu Pink Floyd, pochodzący z płyty "A Saucerful of Secrets", wydanej w roku 1968. Został on napisany i zaśpiewany przez Richarda Wrighta.
Atmosfera i słowa utworu nawiązują do wspomnień z beztroskiego dzieciństwa, przypominają inną kompozycję Wrighta do tego samego albumu, "Remember a Day", są jednak bardziej melancholijne.
Sam autor nie był zadowolony z utworu, początkowo nazwał go nawet ironicznie „The Most Boring Song I've Ever Heard Bar Two” (pol. Najnudniejsza piosenka jaką kiedykolwiek słyszałem, z wyjątkiem dwóch).

</doc>
<doc id="1716729" url="https://pl.wikipedia.org/wiki?curid=1716729" title="Realizm cyniczny">
Realizm cyniczny

Realizm cyniczny – jeden z dominujących nurtów we współczesnej sztuce plastycznej Chin (obok popu politycznego). Powstał w reakcji na wydarzenia z roku 1989, był także wynikiem europejskiego popytu na sztukę tego typu.
Nazwa została stworzona przez organizatorów wystawy "China's New Art: Post 1989". Styl został wykreowany przez młode pokolenie, które zdobyło wykształcenie w państwowych akademiach, gdzie częstokroć przymuszane było do tworzenia malarstwa przeznaczonego na eksport do krajów zachodnich. Twórcy tego nurtu byli wyposażeni w dobry warsztat realistycznych przedstawień, znali też technikę malarstwa olejnego.
Ich twórczość skupiała się wokół zagadnienia nudy i zwątpienia. Niejednokrotnie poruszała również temat bezradności wobec panującej politycznej sytuacji, bezideowość, obfitowała w elementy cynizmu. W rezultacie nurt ten włączył się w politykę państwa i panującą ideologię. Przedstawiciele to: Fang Lijun, Wang Jinsong.

</doc>
<doc id="1716730" url="https://pl.wikipedia.org/wiki?curid=1716730" title="Eliminacje do Mistrzostw Europy w Piłce Nożnej Kobiet 2009/Grupa 4">
Eliminacje do Mistrzostw Europy w Piłce Nożnej Kobiet 2009/Grupa 4

Rozgrywki Grupy 4 Eliminacji do Mistrzostw Europy w Piłce Nożnej Kobiet 2009 odbyły się w dniach od 12 kwietnia 2007 do 1 października 2008. Grupa 4 była jedną z sześciu, które wyłoniły 11 finalistów Mistrzostw Europy w Piłce Nożnej Kobiet 2009. W Grupie 4 znalazły się następujące zespoły:
Tabela.
Legenda:

</doc>
<doc id="1716731" url="https://pl.wikipedia.org/wiki?curid=1716731" title="Juri Judt">
Juri Judt

Juri Judt (ur. 24 lipca 1986 w Karagandzie) – niemiecki piłkarz występujący na pozycji pomocnika. Obecnie jest zawodnikiem klubu 1. FC Nürnberg.
Kariera klubowa.
Judt urodził się w ZSRR, ale jako dziecko emigrował z rodzicami do Niemiec. Karierę rozpoczynał w klubie FC Bayern Kickers Nürnberg. W 1999 roku przeszedł do juniorów SpVgg Greuther Fürth. Tam trenował przez sześć lat, a potem, w sezonie 2005/2006 został włączony do pierwszej drużyny Greuther Fürth występującej w 2. Bundeslidze. W tych rozgrywkach zadebiutował 29 sierpnia 2005 w zremisowanym 2:2 meczu z TSV 1860 Monachium. W pierwszej drużynie Greuther Fürth spędził trzy sezony. W sumie rozegrał tam 76 ligowych spotkań.
W 2008 roku przeszedł do spadkowicza z Bundesligi - 1. FC Nürnberg. W jego barwach zadebiutował 10 sierpnia 2008 w wygranym po rzutach karnych meczu Pucharu Niemiec z Rot Weiss Ahlen. Natomiast pierwszy ligowy występ w nowym klubie zanotował 29 września 2008 przeciwko MSV Duisburg (0:1). W sezonie 2008/2009 zajął z klubem 3. miejsce w lidze i po wygranych barażach awansował z nim do Bundesligi. Pierwszy mecz zaliczył w niej 15 sierpnia 2009 przeciwko Eintrachtowi Frankfurt (1:1).
Kariera reprezentacyjna.
Judt cztery razy zagrał w reprezentacji Niemiec U-21.

</doc>
<doc id="1716732" url="https://pl.wikipedia.org/wiki?curid=1716732" title="Parafia św. Mikołaja i św. Franciszka Ksawerego w Otmuchowie">
Parafia św. Mikołaja i św. Franciszka Ksawerego w Otmuchowie

Parafia Świętego Mikołaja i św. Franciszka Ksawerego w Otmuchowie – rzymskokatolicka parafia dekanatu Otmuchów. 
Historia parafii.
Parafia została założona w 1235. Należą do niej: miasto Otmuchów (w granicach sprzed 2018 r.), a także włączone w 2018 r. Śliwice i Nieradowice, przysiółki Frydrychów, Zwierzyniec. Jej proboszczem jest ks. Eugeniusz Magierowski. 
Kościół św. Mikołaja i św. Franciszka Ksawerego w Otmuchowie wybudowany w stylu barokowym w latach 1690–1693. Wystrój wnętrza barokowy, pochodzi z przełomu XVII i XVIII wieku. Polichromia autorstwa Karola Dankwarta z około 1694. Kościół mieści się przy Placu Jana Pawła II 1, frontem zwrócony do Rynku.

</doc>
<doc id="1716733" url="https://pl.wikipedia.org/wiki?curid=1716733" title="Tim Benjamin">
Tim Benjamin



</doc>
<doc id="1716735" url="https://pl.wikipedia.org/wiki?curid=1716735" title="Siegmund Glücksmann">
Siegmund Glücksmann

Siegmund Glücksmann (ur. 30 maja 1884 w Radoczy, zm. 1942 w Bucharze) – niemiecki adwokat i działacz polityczny, poseł na Sejm Śląski (1930–1935).
Życiorys.
Ukończył studia na Wydziale Prawa Uniwersytetu Jagiellońskiego. Rozpoczął działalność polityczną wstępując do SPD w rodzinnym Bielsku. W dwudziestoleciu międzywojennym był radnym Bielska z listy Deutsche Sozialistische Arbeitspartei in Polen (Niemieckiej Socjalistycznej Partii Pracy). W maju 1930 został posłem na Sejm Śląski II kadencji. Mandat obronił w wyborach z listopada 1930. Był publicystą i adwokatem. Bronił komunistów i socjalistów w procesach politycznych.

</doc>
<doc id="1716736" url="https://pl.wikipedia.org/wiki?curid=1716736" title="Wyspa Harpera">
Wyspa Harpera

Wyspa Harpera (ang. "Harper's Island") – amerykański serial sensacyjny.
Opis fabuły.
Abby Mills to młoda, piękna i wrażliwa dziewczyna. Po wieloletniej nieobecności powraca na wyspę, na której seryjny morderca brutalnie zamordował jej matkę. To wydarzenie wywołało w Abby głęboką traumę, jak również zniszczyło jej relacje z ojcem. Teraz Abby musi przemóc się, by wrócić w miejsce kryjące koszmarne wspomnienia.
Jej najlepszy przyjaciel, Henry Dunn bierze ślub z Trish Wellington. Jednak ten ślub nie wszystkim przypada do gustu – Trish jest bowiem dziedziczką fortuny, a Henry pochodzi ze znacznie niższych warstw społecznych.
Złożona sytuacja staje się jeszcze bardziej skomplikowana, gdy ginie pierwsza osoba a po niej następna.

</doc>
<doc id="1716737" url="https://pl.wikipedia.org/wiki?curid=1716737" title="Neue Zürcher Zeitung">
Neue Zürcher Zeitung

Neue Zürcher Zeitung (NZZ) – niemieckojęzyczny dziennik szwajcarski wydawany w Zurychu.
Gazeta została założona przez Solomona Gessnera i jest wydawana od 12 stycznia 1780. Powstała z połączenia dwóch stołecznych tytułów: "Ordinari" i "Montag-Zeitung". Początkowo ukazywała się pod nazwą „Zürcher Zeitung”, a w 1821 roku została przemianowana na „Neue Zürcher Zeitung”.
Priorytetem gazety w pierwszych latach istnienia było dostarczanie Szwajcarom informacji z innych krajów. Jej korespondentami byli: Gotthold Ephraim Lessing, Johan Gottfried Herder, Christoph Martin Wieland, Heinrich von Kleist i Georg Büchner. Redakcja intensywnie namawiała do współpracy również Johanna Wolfganga Goethego. Udało się jednak zrelacjonować jedynie jego spotkanie z Napoleonem Bonaparte, 2 października 1808 roku w Erfurcie.
W 2003 roku przeprowadzono sondaż na najpopularniejszą gazetę świata, na terenie 50 krajów. Neue Zurcher Zeitung zajął trzecie miejsce po New York Times i Financial Times.

</doc>
<doc id="1716738" url="https://pl.wikipedia.org/wiki?curid=1716738" title="Powiat mogilnicki">
Powiat mogilnicki

Powiat mogilnicki – powiat istniejący w latach 1920-1939 w Polsce.
Historia.
Powiat powstał 10 lutego 1920 w wyniku traktatu wersalskiego na terenie należącym do niemieckiego powiatu Mogilno w rejencji bydgoskiej, początkowo Wielkiego Księstwa Poznańskiego (do 1848), a następnie Prowincji Poznańskiej (do 1918). Ostateczny zasięg powiatu obejmował tereny obecnych powiatów: mogileńskiego, inowrocławskiego i żnińskiego (woj. kujawsko-pomorskie) oraz powiatu gnieźnieńskiego (woj. wielkopolskie). Jego ośrodkiem administracyjnym było Mogilno. Oprócz Mogilna na terenie powiatu istniały miasta: Gębice, Kwieciszewo, Pakość, Rogowo i Trzemeszno.
Po reformie administracyjnej z 1921 roku jego terytorium weszło w skład nowego (mniejszego) powiatu mogileńskiego, województwa poznańskiego.
26 października 1939 ponownie włączony do Niemiec jako powiat Mogilno.

</doc>
<doc id="1716739" url="https://pl.wikipedia.org/wiki?curid=1716739" title="Daniel van der Stoep">
Daniel van der Stoep



</doc>
<doc id="1716740" url="https://pl.wikipedia.org/wiki?curid=1716740" title="Uakari amazoński">
Uakari amazoński

Uakari amazoński ("Cacajao hosomi") – gatunek ssaka naczelnego z podrodziny saki (Pitheciinae) w obrębie rodziny sakowatych (Pitheciidae). 
Zasięg występowania.
Uakari amazoński występuje w północno-zachodniej w Amazonii w południowej Wenezueli i północno-zachodniej Brazylii, między górnym biegiem rzeki Orinoco a górnym biegiem rzeki Negro.
Taksonomia.
Gatunek po raz pierwszy naukowo opisał w 2008 roku międzynarodowy zespół pod kierownictwem Jeana Boubliego nadając mu nazwę "Cacajao hosomi". Jako miejsce typowe odłowu holotypu zespół wskazał góry Imeri, w Serra do Xamatá (00°29’30”S, 65°16’18”W), w stanie Amazonas, w Brazylii. Holotyp odkryto podążając za Janomamami podczas ich polowań w okolicy rzeki Aracá.
Autorzy "Illustrated Checklist of the Mammals of the World" uznają ten takson za gatunek monotypowy.

</doc>
<doc id="1716744" url="https://pl.wikipedia.org/wiki?curid=1716744" title="Parafia św. Jana Ewangelisty w Paczkowie">
Parafia św. Jana Ewangelisty w Paczkowie

Parafia Świętego Jana Ewangelisty w Paczkowie jest rzymskokatolicką parafią dekanatu Paczków. 
Historia.
Parafia została założona w XIII wieku. Jej obecnym proboszczem jest ks. Jarosław Ostrowski. Kościół parafialny, obronny, zbudowany w 2 połowie XIV wieku, rozbudowany w XV i XVI wieku. Mury wzmocnione przyporami, z wysoko umieszczonymi oknami i ostrołukowym portalem. Za poziomą attyką ze strzelnicami chodnik strzelecki. w Południowej nawie studnia, którą jak głosi podanie, wykopano podczas oblężenia miasta przez Tatarów (Mongołów) 1241. Barokowa kaplica z 1701. W kaplicy Maltitzów z około 1447 ołtarz renesansowy fundowany 1588, wykonany z piaskowca, z płaskorzeźbami. Dwie gotyckie rzeźby, obrazy i rzeźby barokowe XVII–XVIII wiek. Mieści się przy ulicy Kościelnej.

</doc>
<doc id="1716745" url="https://pl.wikipedia.org/wiki?curid=1716745" title="Karwowo (jezioro)">
Karwowo (jezioro)

Karwowo – jezioro w województwie zachodniopomorskim, w powiecie łobeskim, w gminie Łobez. Karwowo znajduje się w odległości ok. 500 metrów od rzeki Regi oraz niecałego kilometra od zabudowań mieszkalnych wchodzących w skład wsi Karwowo. Powierzchnia jeziora wynosi około 33,3 ha, długość - 1,1 km a maksymalna głębokość sięga 4,2 m (średnia wynosi zaś 3,5 metra).
Nad brzegiem Karwowa umiejscowiono liczne kładki dla wędkarzy. Na wschodnim brzegu znajduje się zaś kąpielisko z pomostem, zadaszeniami, miejscem na ognisko, leśnym parkingiem i polem namiotowym. Akwen otoczony jest lasem bukowym. Do brzegów jeziora prowadzi niebieski szlak rowerowy o długości 12,7 km, wytyczony z Przyborza.
Jezioro Karwowo jest także siedliskiem wielu gatunków ryb, takich jak lin, szczupak pospolity, okoń, płoć, karp czy węgorz. Z tego powodu stanowi także dość popularne łowisko - wytyczono tutaj obwód rybacki nr 12 wchodzący w skład zlewni rzeki Regi. W skład tego obwodu wchodzi także kanał łączący rzekę z jeziorem. .
Na wodach Karwowa obowiązuje zakaz używania jednostek pływających z napędem spalinowym. 
W 1955 roku zmieniono urzędowo niemiecką nazwę jeziora – "Karower See", na polską nazwę – "Karwie". W 2006 roku Komisja Nazw Miejscowości i Obiektów Fizjograficznych w wykazie hydronimów przedstawiła nazwę "Karwowo".

</doc>
<doc id="1716749" url="https://pl.wikipedia.org/wiki?curid=1716749" title="Mistrzostwa Świata w Piłce Siatkowej Mężczyzn 2010 (eliminacje strefy AVC)/Grupa D">
Mistrzostwa Świata w Piłce Siatkowej Mężczyzn 2010 (eliminacje strefy AVC)/Grupa D

Mecze grupy D drugiej rundy kwalifikacyjnej do Mistrzostw Świata w Piłce Siatkowej Mężczyzn 2010 strefy AVC rozegrane zostały w dniach od 25 do 27 maja 2009 roku w stolicy Iranu - Teheranie.
W grupie D znalazły się cztery drużyny - Indie, Iran, Oman i Pakistan.
Awans do trzeciej rundy kwalifikacyjnej uzyskały dwie reprezentacje: Iran i Indie.
Tabela.
Grupa D
Indie – Pakistan.
Poniedziałek, 25 maja 2009
15:00 - Azadi Volleyball Hall, Teheran - Widzów: 500
Iran – Oman.
Poniedziałek, 25 maja 2009
17:42 - Azadi Volleyball Hall, Teheran - Widzów: 1000
Indie – Oman.
Wtorek, 26 maja 2009
15:00 - Azadi Volleyball Hall, Teheran - Widzów: 400
Iran – Pakistan.
Wtorek, 26 maja 2009
17:15 - Azadi Volleyball Hall, Teheran - Widzów: 1000
Pakistan – Oman.
Środa, 27 maja 2009
17:45 - Azadi Volleyball Hall, Teheran - Widzów: 300
Iran – Indie.
Środa, 27 maja 2009
15:30 - Azadi Volleyball Hall, Teheran - Widzów: 800
Składy.
Sekcja grupuje składy wszystkich reprezentacji narodowych w piłce siatkowej, które grały w grupie D drugiej rundy kwalifikacyjnej do mistrzostw świata.
Przynależność klubowa na początek sezonu 2008-09.
Indie.
Trener: Chander SinghAsystent: S. Karimullah
Iran.
Trener: Hossein MadanigharelarAsystent: Behrouz Ataei
Oman.
Trener: Nasser al-MaqbaliAsystent: Hilal al-Jabri
Pakistan.
Trener: Ali Reza MoameriAsystent: Hassan Mazhar Husain

</doc>
<doc id="1716753" url="https://pl.wikipedia.org/wiki?curid=1716753" title="Jewhen Szachow (ur. 1990)">
Jewhen Szachow (ur. 1990)

Jewhen Jewhenowycz Szachow, ukr. Євген Євгенович Шахов (ur. 30 listopada 1990 w Dniepropetrowsku, Ukraińska SRR) – ukraiński piłkarz, grający na pozycji pomocnika.
Kariera piłkarska.
Kariera klubowa.
Jego ojciec również Jewhen Szachow był piłkarzem. Wychowanek Dziecinnej Szkoły Piłkarskiej „Eurobis” w Kijowie. Karierę piłkarską rozpoczął w 2005 w drużynie rezerwowej Dnipra Dniepropetrowsk, w której rozegrał 49 spotkań i strzelił 16 bramek. W Wyższej Lidze debiutował 7 kwietnia 2007 w wyjazdowym meczu przeciwko Stali Alczewsk, przegranym 1:3. Miał wtedy 16 lat 4 miesiące i 7 dni. Na początku 2010 do końca sezonu został wypożyczony do Arsenału Kijów. Latem 2012 ponownie został wypożyczony do Arsenału Kijów, tym razem tylko do grudnia 2012. 6 czerwca 2016 przeszedł do greckiego PAOK FC. 29 czerwca 2019 został zawodnikiem US Lecce.
Kariera reprezentacyjna.
Występował w reprezentacji Ukrainy U-17 oraz reprezentacji Ukrainy U-19. Potem bronił barw młodzieżówki. 5 września 2016 roku debiutował w narodowej reprezentacji Ukrainy.

</doc>
<doc id="1716755" url="https://pl.wikipedia.org/wiki?curid=1716755" title="Jewhen Szachow">
Jewhen Szachow



</doc>
<doc id="1716756" url="https://pl.wikipedia.org/wiki?curid=1716756" title="Barry Madlener">
Barry Madlener

Barry Madlener (ur. 6 stycznia 1969 w Lejdzie) – holenderski polityk, deputowany do izby niższej Stanów Generalnych, poseł do Parlamentu Europejskiego VII kadencji (2009–2012)
Życiorys.
Z wykształcenia i zawodu makler. W 2002 został jednym z 17 radnych gminy Rotterdam należących do partii Leefbaar Rotterdam, której był współzałożycielem. Blisko współpracował z Pimem Fortuynem. Pełnił obowiązki rzecznika frakcji LR. Jako radny popierał budowę kampusu Uniwersytetu Erasmusa, wyrażał też publiczny sprzeciw wobec urzędniczek noszących czarczafy. Opowiadał się za przymusem wspólnych zajęć z wychowania fizycznego dla muzułmańskich dziewcząt.
W 2005 znalazł się wśród członków Partii Wolności. Rok później uzyskał mandat posła do niższej izby Stanów Generalnych z listy PVV. W wyborach w 2009 został liderem listy ugrupowania do Parlamentu Europejskiego. Uzyskał jeden z czterech mandatów, które przypadły PVV. Nie przystąpił do żadnej z grup poselskich, został członkiem Komisji Spraw Zagranicznych. W 2012 powrócił do parlamentu krajowego, do Tweede Kamer był wybierany również w 2017 i 2021.

</doc>
<doc id="1716762" url="https://pl.wikipedia.org/wiki?curid=1716762" title="Peter Perchtold">
Peter Perchtold

Peter André Perchtold (ur. 2 września 1984 w Norymberdze) – niemiecki piłkarz występujący na pozycji pomocnika.
Kariera.
Perchtold jest wychowankiem klubu 1. SC Feucht, w którym treningi rozpoczął w wieku 8 lat. W sezonie 2003/2004 został przesunięty do jego pierwszej drużyny, występującej w Regionallidze Süd. Tam spędził dwa sezony, w ciągu których zagrał tam w 32 ligowych meczach i zdobył w nich 7 bramek.
W 2005 roku przeszedł do rezerw klubu VfB Stuttgart. W październiku 2007 został włączony do pierwszoligowej pierwszej drużyny Stuttgartu. W Bundeslidze zadebiutował 20 października 2007 w przegranym 1:4 meczu z Hamburgerem SV. Drugi raz w Bundeslidze zagrał 27 października 2007 przeciwko Bayerowi 04 Leverkusen (1:0), a potem powrócił do rezerw. Grał w nich do końca sezonu 2007/2008.
Latem 2008 roku odszedł do spadkowicza z Bundesligi - 1. FC Nürnberg. W jego barwach zadebiutował 17 sierpnia 2008 w wygranym 2:1 ligowym meczu z FC Augsburg. 5 października 2008 w zremisowanym 1:1 ligowym pojedynku z Rot Weiss Ahlen Perchtold strzelił pierwszego gola w trakcie gry dla 1. FC Nürnberg. W sezonie 2008/2009 zajął z klubem 3. miejsce w lidze i po wygranych barażach awansował z nim do Bundesligi.

</doc>
<doc id="1716763" url="https://pl.wikipedia.org/wiki?curid=1716763" title="Parafia Wniebowzięcia Najświętszej Maryi Panny w Niemodlinie">
Parafia Wniebowzięcia Najświętszej Maryi Panny w Niemodlinie

Parafia Wniebowzięcia Najświętszej Maryi Panny – rzymskokatolicka parafia położona jest przy ulicy Rynek 29 w Niemodlinie. Parafia należy do dekanatu Niemodlin w diecezji opolskiej.
Historia parafii.
Parafia powstała około 1228 roku i obejmowała wtedy 26 okolicznych wsi. Pierwszym znanym z nazwiska proboszczem parafii był Eccehard, wymieniony w dokumencie z 1290 roku. W latach 1389–1810 w Niemodlinie istniała Kapituła Kolegiacka. W okresie reformacji parafia uległa silnej i trwałej protestantyzacji. W ostatnich latach przed wojną zaledwie jedna trzecia mieszkańców była wyznania rzymskokatolickiego.
Proboszczem parafii jest ks. Robert Skornia.
Zasięg parafii.
Do parafii należą wierni mieszkający w następujących miejscowościach: Niemodlin, Brzęczkowice, Gościejowice, Grodziec I, Grodziec II, Jaczowice, Lipno, Michałówek, Piotrowa, Rzędziwojowice, Sady, Szydłowiec Śląski i Wydrowice.
Inne kościoły i kaplice.
Do parafii należą:

</doc>
<doc id="1716764" url="https://pl.wikipedia.org/wiki?curid=1716764" title="Droga do miasta">
Droga do miasta



</doc>
<doc id="1716769" url="https://pl.wikipedia.org/wiki?curid=1716769" title="Léon Semmeling">
Léon Semmeling

Léon Joseph Semmeling (ur. 4 stycznia 1940 w Mouland) – belgijski piłkarz, pomocnik. Długoletni zawodnik Standardu Liège.
Standard Liège był jedynym klubem w jego dorosłej karierze. W pierwszym zespole debiutował w 1959 i do 1974 rozegrał ponad 400 spotkań. Pięć razy zostawał mistrzem kraju (1961, 1963, 1969–1971), w 1966 i 1967 znajdował się wśród triumfatorów Pucharu Belgii.
W reprezentacji Belgii wystąpił 35 razy i zdobył 2 bramki. Debiutował w 1961, ostatni raz zagrał w 1973. Grał na mistrzostwach świata w 1970 (3 spotkania). Dwa lata później znajdował się wśród brązowych medalistów ME 72.

</doc>
<doc id="1716770" url="https://pl.wikipedia.org/wiki?curid=1716770" title="Leon Semmeling">
Leon Semmeling



</doc>
<doc id="1716772" url="https://pl.wikipedia.org/wiki?curid=1716772" title="Kościół Narodzenia Najświętszej Marii Panny w Lubiniu">
Kościół Narodzenia Najświętszej Marii Panny w Lubiniu

Kościół klasztorny pw. Narodzenia Najświętszej Marii Panny w Lubiniu – rzymskokatolicki kościół parafialny w Lubiniu.
Historia, architektura i wystrój.
Obecny barokowy kształt kościoła pochodzi z XVIII w., do dzisiaj jednak zachowały się w nim partie z wcześniejszych epok. Romańskie (z XII w.) są fundamenty i dolna część wieży, mur ściany południowej do wysokości 8 m z przyległym fragmentem muru kamiennego. W stylu gotyckim w XV i XVI w. wybudowano zasadniczą część wieży, jak również wyższe partie nawy, prezbiterium i zakrystię oraz szczyt od strony wschodniej.
Wnętrze kościoła, utrzymane w stylu barokowym, jest jednym najcenniejszych przykładów sztuki sakralnej w Wielkopolsce.
W nawie nakrytej sklepieniem kolebkowym podczas ostatniej renowacji częściowo odsłonięto i pozostawiono fragmenty romańskich murów kamiennych. Na ścianach późnorenesansowe nagrobki Andrzeja i Stanisława Chrzczonowskich (opata lubińskiego i jego brata) oraz opata Pawła Chojnackiego (wszystkie z XVI w.) i szlachcica Adama Bielewskiego (początek XVII w.).
Po prawej stronie nawy kaplica Pana Jezusa z barokowym drewnianym ołtarzem z 1700 r. w kształcie winorośli, sarkofagiem Bernarda z Wąbrzeźna oraz płytą nagrobną Władysława Laskonogiego z XIII w.
W prawym ramieniu transeptu kaplica Matki Boski Różańcowej z otoczonym kultem obrazem Matki Boskiej Lubińskiej z XVII w. (wizerunek w typie Matki Boskiej Śnieżnej).
Lewe ramię transeptu stanowi kaplica św. Benedykta z obrazem świętego z ok. 1800 r. pędzla Leonarda Hempla. Na rogu kaplicy i nawy rokokowa ambona w kształcie jaskółczego gniazda z XVIII w.
W prezbiterium ołtarz główny z lat 1730–1738 z obrazem Paula Trogera przedstawiającym narodzenie Najświętszej Marii Panny. Ołtarz jest otoczony wieloma rzeźbami m.in. papieży Leona I i Grzegorza I, Baranka, aniołów, a nad obrazem wznosi się rozbudowana kompozycja rzeźbiarska, ukazująca Trójcę Świętą.
Po bokach stalle z ok. 1730–1738 roku z warsztatu Jana Jerzego Urbańskiego, zwieńczone około 50 rzeźbami, w tym Ecclesii (alegorii Kościoła), króla Dawida i ojców Kościoła św. Hieronima, św. Grzegorza Wielkiego, św. Ambrożego, św. Augustyna. Przy stallach znajduje się też rokokowy tron opacki z baldachimem.
Na uwagę zasługuje też polichromia pokrywająca wszystkie sklepienia kościoła, wykonana w latach 1730-40 przez bliżej nieznanego malarza benedyktyńskiego z Bawarii o nazwisku Gross lub Croft. Malowidła są głównie treści maryjnej, przedstawiają m.in. scenę Wniebowzięcia (nad prezbiterium), sześć cnót Marii (skrzyżowanie nawy z transeptem), koronację Matki Boskiej (prawe ramię transeptu) i triumf Marii jako Królowej Nieba jadącej na wozie (nawa).
Rozporządzeniem Prezydenta RP z dnia 9 grudnia 2009 r. zespół opactwa Benedyktynów wraz z kościołem klasztornym NMP został uznany za Pomnik historii.

</doc>
<doc id="1716774" url="https://pl.wikipedia.org/wiki?curid=1716774" title="Parafia Narodzenia Najświętszej Maryi Panny w Głubczycach">
Parafia Narodzenia Najświętszej Maryi Panny w Głubczycach

Parafia Narodzenia Najświętszej Maryi Panny w Głubczycach − rzymskokatolicka parafia w dekanacie Głubczyce.
Historia parafii.
Parafia została założona w XIII wieku i po raz pierwszy wzmiankowana w 1259. Kościół parafialny został zbudowany w stylu wczesnogotyckim na przełomie XIII i XIV wieku, dwuwieżowy, częściowo przebudowany. Mieści się przy ulicy Jana Pawła II. Parafia należała pierwotnie do diecezji ołomunieckiej. Po wojnach śląskich znalazła się w granicach Prus i na terenie tzw. dystryktu kietrzańskiego. Od 1945 w Polsce. Do diecezji opolskiej włączona formalnie w 1972.

</doc>
<doc id="1716776" url="https://pl.wikipedia.org/wiki?curid=1716776" title="Emanuele di Gregorio">
Emanuele di Gregorio



</doc>
<doc id="1716777" url="https://pl.wikipedia.org/wiki?curid=1716777" title="Uwieziony Żleb">
Uwieziony Żleb

Uwieziony Żleb – żleb w Dolinie Małej Łąki w Tatrach Zachodnich. Opada spod Siwarowej Przełęczy do tzw. Stawków w górnej części Wielkiej Polany Małołąckiej. Jest suchy, woda spływa nim jedynie po większych ulewach. W górnej swojej części Uwieziony Żleb ma orograficznie prawą odnogę, podchodzącą około 100 m powyżej Siwarowej Przełęczy na grań łączącą ją z Zagonną Turnią.
Uwieziony Żleb znajduje się w terenie zalesionym, zawalony jest wiatrołomami, zarośnięty maliniskami i pokrzywami. Łatwiejszy do przejścia jest zimą oraz późną jesienią, gdy maliniska i pokrzywy stają się mniej dokuczliwe. W górnej części, pod Siwarową Przełęczą zanika, przechodząc w trawiasto-lesiste zbocze. Dolna część zbocza położona między Uwiezionym Żlebem a Kamiennym Żlebem to zbudowane z łupków Kamienne.

</doc>
<doc id="1716784" url="https://pl.wikipedia.org/wiki?curid=1716784" title="Parafia św. Wawrzyńca w Głuchołazach">
Parafia św. Wawrzyńca w Głuchołazach

Parafia św. Wawrzyńca w Głuchołazach – rzymskokatolicka parafia dekanatu Głuchołazy. Parafia została założona w 1285. Jej obecnym proboszczem jest ks. Edward Cichoń. Kościół parafialny, dwuwieżowy, wybudowany w 1729 w stylu barokowym, z wczesnogotyckim portalem. Mieści się przy ulicy Kościelnej.

</doc>
<doc id="1716785" url="https://pl.wikipedia.org/wiki?curid=1716785" title="Montauk project">
Montauk project



</doc>
<doc id="1716786" url="https://pl.wikipedia.org/wiki?curid=1716786" title="Nadieżda Koniajewa">
Nadieżda Koniajewa

Nadieżda Koniajewa, ros. "Надежда Ефимовна Коняева" (ur. 5 października 1931 w Kursku) - rosyjska lekkoatletka specjalizująca się w rzucie oszczepem, która reprezentowała Związek Radziecki.
W 1956 roku uczestniczyła w igrzyskach olimpijskich, które odbywały się w Melbourne. Rzutem na odległość 50,28 zapewniła sobie wówczas brązowy medal. W 1954 podczas mistrzostw Europy także zajęła trzecie miejsce i wywalczyła brązowy krążek. W 1954 trzykrotnie poprawiała rekord świata - od 53,56 do 55,48. Rekord życiowy: 55,48 (6 sierpnia 1954, Kijów).

</doc>
<doc id="1716789" url="https://pl.wikipedia.org/wiki?curid=1716789" title="Jean Thissen">
Jean Thissen

Jean Thissen (ur. 21 kwietnia 1946 w Ensival), belgijski piłkarz, obrońca. Długoletni zawodnik Standard de Liège i Anderlechtu.
Standard Liège był pierwszym klubem w jego dorosłej karierze. Debiutował w sezonie 1965/66, w pierwszym składzie zaczął regularnie występować dwa lata później i do 1974 rozegrał ponad 200 spotkań. Trzy razy zostawał mistrzem kraju (1969–1971). W 1974 odszedł do Anderlechtu i sięgał po Puchar Belgii oraz dwukrotnie triumfował w Pucharze Zdobywców Pucharów (1976 i 1978).
W reprezentacji Belgii wystąpił 34 razy. Debiutował w 1968, ostatni raz zagrał w 1977. Grał na mistrzostwach świata w 1970 (3 spotkania). Dwa lata później znajdował się wśród brązowych medalistów ME 72.
Po zakończeniu kariery został trenerem.

</doc>
<doc id="1716792" url="https://pl.wikipedia.org/wiki?curid=1716792" title="S/y Carmen">
S/y Carmen

Carmen – pierwszy (w II Rzeczypospolitej) morski jacht, na którym 16 maja 1925 podniesiono polską banderę. Jacht był jolem z dwoma sztakslami i gaflowymi żaglami przymasztowymi. Miał ołowiany balast o masie 4 ton.
Historia i rejsy.
Inicjatorem zakupu jachtu i zawiązania w tym celu maszoperii był Czesław Czarnowski. Zakupu jachtu w Nyborg w Danii dokonał jeden z maszopów - Jan Józef Fischer. 
W 1930 r. Czarnowski i Fischer kupują Juranda (Ex: Spray, Drei Rosen, Haimat) a Carmen sprzedają Romualdowi Piterze. W roku 1933 Carmen trafia do harcerskiej drużyny morskiej w Gdyni. We wrześniu tego roku jacht zostaje uprowadzony i porzucony w Stolpmünde.

</doc>
<doc id="1716798" url="https://pl.wikipedia.org/wiki?curid=1716798" title="Paul Bril">
Paul Bril

Paul Bril lub Brill (ur. 1554 w Antwerpii, zm. 7 października 1626 w Rzymie) – flamandzki malarz i grafik barokowy.
Ok. 1575 wyjechał na stałe do Rzymu, gdzie dołączył do przebywającego tam starszego brata Mattheusa (1550–1583). Znany jest głównie z pejzaży, malował tzw. capriccio, czyli weduty o tematyce fantastycznej. Wykonywał też freski, sztychy i małe obrazy gabinetowe. Głównym odbiorcą jego prac był dwór papieski. Współpracował początkowo z bratem, a po jego przedwczesnej śmierci z Johannem Rottenhammererem i Adamem Elsheimerem.
Bracia Paul i Mattheus uważani są za prekursorów capriccio, ich obrazy są bardzo do siebie podobne i często nie można jednoznacznie ustalić autorstwa. Twórczość braci Bril miała mniejszy lub większy wpływ na wielu znanych malarzy m.in. Petera Rubensa, Jacoba Pynasa, Pietera Lastmana, Cornelisa van Poelenburgha i Bartholomeusa Breenbergha.

</doc>
<doc id="1716801" url="https://pl.wikipedia.org/wiki?curid=1716801" title="Michał Zwierzykowski">
Michał Zwierzykowski

Michał Zwierzykowski (ur. 1974 w Poznaniu) – polski historyk. Specjalizuje się w dziejach nowożytnych Polski, zwłaszcza w czasach saskich. Zatrudniony na Wydziale Historii UAM, na stanowisku profesora w Zakładzie Historii Nowożytnej do XVIII wieku, którym kierował w latach 2014-2020. Od 2012 r. członek Rady Naukowej oraz Komitetu Redakcyjnego Polskiego Słownika Biograficznego. W latach 2013-2019 Prezes Oddziału Poznańskiego Polskiego Towarzystwa Historycznego. Od 2022 r. Prezes Polskiego Towarzystwa Badań nad Wiekiem Osiemnastym.
Życiorys.
Profesor nauk humanistycznych od 28 września 2020 r. (Profesor UAM od 2014 roku, habilitacja w 2011 roku), studia na UAM (magisterskie: 1993–1998, doktoranckie: 1998–2002), zajmuje się historią Polski nowożytnej XVI–XVIII wieku, ze szczególnym uwzględnieniem historii ustroju Rzeczypospolitej szlacheckiej i dziejów parlamentaryzmu staropolskiego. Członek Polskiego Towarzystwa Historycznego (od 1999 r., członek zarządu, skarbnik, a w latach 2013-2019 Prezes Oddziału Poznańskiego PTH, członek Zarządu Głównego PTH w kadencjach 2007-2009, 2009-2012, 2012-2014, 2015-2018, 2022-2025, w latach 2018-2022 Zastępca Sekretarza Generalnego PTH), członek Stowarzyszenia Archiwistów Polskich (od 1995 r.), członek Zarządu Głównego, Sekretarz Generalny w kadencjach 2008-2012 i 2012-2016, Skarbnik w kadencji 2016-2020, od 2022 r. Prezes Polskiego Towarzystwa Badań nad Wiekiem Osiemnastym, członek Komisji Historycznej Poznańskiego Towarzystwa Przyjaciół Nauk (od 2009 r.). Członek International Commission for the History of Representative and Parliamentary Institutions (od 2009 r.).

</doc>
<doc id="1716802" url="https://pl.wikipedia.org/wiki?curid=1716802" title="Szczepan Łuczak">
Szczepan Łuczak

Szczepan Łuczak (ur. 26 grudnia 1906 w Łodzi, zm. w kwietniu 1940 w Katyniu) – leśnik polski, ofiara zbrodni katyńskiej.
Był synem Stefana i Walerii. Uczęszczał do gimnazjum w Pabianicach, następnie podjął studia na Wydziale Leśnym Szkoły Głównej Gospodarstwa Wiejskiego w Warszawie, uzyskując dyplom inżyniera leśnika w 1932.
Po ukończeniu studiów został zatrudniony w Instytucie Badawczym Lasów Państwowych, gdzie w Oddziale Żywicowania zajmował się zagadnieniami anatomii przewodów żywicznych. Na łamach „Lasu Polskiego” ogłosił w latach 1936–1938 trzy artykuły dotyczące budowy i rozmieszczenia przewodów żywicznych w drewnie sosny oraz powstawania i wydzielania żywicy.
W 1939 zmobilizowany, służył w randze podporucznika piechoty. Został internowany przez Rosjan w obozie w Kozielsku, zginął wiosną 1940 w Katyniu (wywieziony został transportem 14 kwietnia tegoż roku).

</doc>
<doc id="1716803" url="https://pl.wikipedia.org/wiki?curid=1716803" title="Paul Brill">
Paul Brill



</doc>
<doc id="1716806" url="https://pl.wikipedia.org/wiki?curid=1716806" title="Fédération Française du Sport Automobile">
Fédération Française du Sport Automobile

Fédération Français du Sport Automobile (FFSA) - francuska federacja sportów samochodowych, założona w 1952. Współpracuje z francuskim ministerstwem sportu. Prezesem jest Nicolas Deschaux. Do 2007 szefem był Jacques Regis (wiceprezes FIA i przewodniczący komisji WRC od 2004).
Struktury.
Co cztery lata wybiera 30 nowych członków. Składa się ze Stowarzyszenia Sportów Samochodowych i Stowarzyszenia Sportów Kartingowych, włączonych do jednego z 19 Regionalnych Komitetów Sportów Samomochodów, lub 17 Regionalnych Komitetów Kartingowych.
Kapitanem kierowców wyścigowych jest Jean Alesi.
Rola Federacji.
Organizuje mistrzostwa regionalne, zarządza kartingiem we Francji, szkoli kierowców, mechaników i instruktorów, oraz wyszukuje talenty. Sponsoruje i przygotowuje fizycznie kierowców. Wydaje licencje kierowcom sportów motorowych i kartingowych.
Decyduje o organizacji Grand Prix Francji i Rajdu Francji.
W 1998 federacja zorganizowała nową serię Formuły France. W 2003 współzałożyła Formułe 3 Euro Series.
Dzięki wstawiennictwu federacji Rajd Francji odbywać ma się co dwa lata w systemie rotacyjnym.
W 2008 wycofała się ze sponsorowania wyścigu F1 na Magny-Cours z powodów finansowych. Ograniczyła się do zarządzania imprezą.
W 2003 zorganizowała projekt dotyczący znalezienia kierowcy rajdowego do Subaru Imprezy WRC.
Od 15 marca 2008 posiada własną telewizję ffsa.tv, która promuje serie takie jak: Grand Prix Karting FFSA, Super Série FFSA, Rajdowe Mistrzostwa Francji, Rallycross.

</doc>
<doc id="1716807" url="https://pl.wikipedia.org/wiki?curid=1716807" title="Hannes Wader">
Hannes Wader

Hannes Wader (ur. 23 czerwca 1942 w Bielefeld) – niemiecki wokalista, gitarzysta i autor piosenek.
Tworzy pieśni oparte głównie na niemieckiej muzyce ludowej. Twórca tekstów, często wykonujący także wiersze poetów, takich jak Joseph von Eichendorff.
W latach 1977–1991 był członkiem Niemieckiej Partii Komunistycznej. Poglądy lewicowe często przewijają się w jego twórczości muzycznej.

</doc>
<doc id="1716808" url="https://pl.wikipedia.org/wiki?curid=1716808" title="Tramwaje w Wołżskim">
Tramwaje w Wołżskim

Tramwaje w Wołżskim – system komunikacji tramwajowej działający w Wołżskim w Rosji. System działa od 1963 i jest o rozstawie 1524 mm.
Linie.
Sieć obejmuje dziewięć linii tramwajowych:
Tabor.
W Wołżskim podstawę taboru stanowią wagony serii Tatra T3SU i KTM-5. Najnowszymi tramwajami są wagony KTM-19. Wszystkie wagony są jednokierunkowe i jednostronne z wyjątkiem dwóch wagonów KTM-11, które są dwustronne. Łącznie eksploatowanych jest 76 tramwajów:

</doc>
<doc id="1716809" url="https://pl.wikipedia.org/wiki?curid=1716809" title="FFSA">
FFSA



</doc>
<doc id="1716812" url="https://pl.wikipedia.org/wiki?curid=1716812" title="Tętno żylne">
Tętno żylne

Tętno żylne – falisty ruch naczyń żylnych zależny od pracy serca. Fizjologicznie widoczne jest na żyłach szyjnych. 

</doc>
<doc id="1716813" url="https://pl.wikipedia.org/wiki?curid=1716813" title="Parafia Bożego Ciała w Oleśnie">
Parafia Bożego Ciała w Oleśnie

Parafia Bożego Ciała – rzymskokatolicki parafia położona jest przy ulicy Kościelnej 1 w Oleśnie. Parafia należy do dekanatu Olesno w diecezji opolskiej.
Historia parafii.
Parafia została założona w 1226 roku, wówczas to wzmiankowana jest również konsekracja kościoła parafialnego św. Michała. W 1374 roku w parafii zamieszkali bracia z zakonu Świętego Augustyna (OSA), którzy do 1770 roku byli duszpasterzami w Oleśnie i najbliższej okolicy. W 1478 roku wybudowana zostaje drewniana kaplica pod wezwaniem Bożego Ciała. Istnieje ona do początków XX wieku. W latach 1909–1913 powstał w stylu neobarokowym, projektu Schmiedta i Grebensteina, obecny kościół parafialny. Jego konsekracja miała miejsce 18 października 1913 roku.
Proboszczem parafii jest ksiądz Walter Lenart.
Liczebność i zasięg parafii.
Do parafii należy 12880 wiernych, z miejscowości: Olesno, Grodzisko, Łowoszów, Wojciechów i Świercze.
Parafia prowadzi nauczanie religii w następujących szkołach i przedszkolach:

</doc>
<doc id="1716814" url="https://pl.wikipedia.org/wiki?curid=1716814" title="Liga I (2009/2010)">
Liga I (2009/2010)

Liga I 2009/2010 (ze względów sponsorskich "Liga I Gamebookers") – była 4. edycją najwyższej klasy rozgrywkowej piłki nożnej w Rumunii pod tą nazwą, a 92. mistrzowskimi rozgrywkami w ogóle. 
Brało w niej udział 18 drużyn, które w okresie od 31 lipca 2009 do 22 maja 2010 rozegrały 34 kolejki meczów. 
Obrońcą tytułu była drużyna Unirea Urziceni.
Mistrzostwo po raz drugi w historii zdobyła drużyna CFR 1907 Cluj.

</doc>
<doc id="1716816" url="https://pl.wikipedia.org/wiki?curid=1716816" title="Filip Dewulf">
Filip Dewulf

Filip Dewulf (ur. 15 marca 1972 w Mol) – belgijski tenisista, reprezentant w Pucharze Davisa.
Kariera tenisowa.
Karierę zawodową Dweulf zaczął w 1990 roku, a zakończył w 2001 roku.
W grze pojedynczej wygrał dwa turnieje rangi ATP World Tour, w 1995 roku w Wiedniu i w 1997 roku w Kitzbühel. W zawodach wielkoszlemowych najdalej doszedł do półfinału French Open 1997 roku. Do turnieju przystępował z eliminacji, a w drabince głównej pojedynek o finał przegrał z Gustavo Kuertenem, stając się zarazem pierwszym reprezentantem Belgii w historii, który dotarł 1/2 finału Wielkiego Szlema.
W grze podwójnej Dewulf zwyciężył w jednym turnieju kategorii ATP World Tour, w 1993 roku w Umagu, w parze z Tomem Vanhoudtem.
W latach 1991–2001 reprezentował Belgię w Pucharze Davisa rozgrywając łącznie 42 pojedynki, z których 16 wygrał.
W rankingu singlowym Dewulf najwyżej był na 39. miejscu (15 września 1997), a w klasyfikacji deblowej na 125. pozycji (4 października 1993).

</doc>
<doc id="1716821" url="https://pl.wikipedia.org/wiki?curid=1716821" title="P mitrale">
P mitrale



</doc>
<doc id="1716822" url="https://pl.wikipedia.org/wiki?curid=1716822" title="P pulmonale">
P pulmonale



</doc>
<doc id="1716825" url="https://pl.wikipedia.org/wiki?curid=1716825" title="Ulica Żorska w Rybniku">
Ulica Żorska w Rybniku

Ulica Żorska w Rybniku – jedna z najważniejszych i najruchliwszych ulic Rybnika. Ma około 6,7 km długości dzięki czemu plasuje się na drugim miejscu pod względem najdłuższych ulic miasta. Jest częścią drogi wojewódzkiej nr 935. Przebiega przez dwie dzielnice - Ligota - Ligocka Kuźnia i Gotartowice. Jest trasą wylotową na Żory, a od 2010 r. także na węzeł autostrady A1.
Obiekty.
Przy ulicy Żorskiej znajdują się m.in.:
Komunikacja.
Przy ulicy znajduje się 7 przystanków KM - Żorska Wiadukt, Żorska, Ligota Kaplica, Ligota Rondo Boguszowickie, Ligocka Kuźnia, Gotartowice, Gotartowice Lotnisko, ponadto biegną trasy 8 linii komunikacji miejskiej. Są to linie numer 16, 45, 46, 48, 49, 51, 52, N1, 

</doc>
<doc id="1716826" url="https://pl.wikipedia.org/wiki?curid=1716826" title="Na południe od Rio Grande">
Na południe od Rio Grande

Na południe od Rio Grande – powieść autorstwa polskiego pisarza Wiesława Wernica z 1975 roku. 
Książka opowiada o przygodach trapera Karola Gordona. Akcja tej powieści przygodowej dzieje się na Dzikim Zachodzie. Doktor Jan, przyjaciel głównego bohatera, wyrusza wraz z nim do posiadłości zaprzyjaźnionego hacjendera. Na granicy z Meksykiem spotykają nieznajomego, który pomaga im w opresji i przyłącza się do nich. Dzięki niemu dwukrotnie ratują rodzinę hacjendera przed bandytami. Stara mapa, która miała pomóc im w dotarciu do celu zawierała tajemnicze znaki, które oznaczały miejsce ukrycia skarbu w górach Sierra Madre. Bohaterowie wraz z gospodarzami postanawiają wyruszyć na poszukiwania. Ostatecznie prekolumbijskie skarby trafiają do muzeum.

</doc>
<doc id="1716827" url="https://pl.wikipedia.org/wiki?curid=1716827" title="Wyżnie">
Wyżnie

Wyżnie lub Wyżnie Małołąckie – pochyła rówień w Dolinie Małej Łąki w Tatrach Zachodnich. Dawniej był to cyrk lodowcowy, który z czasem został zapełniony przez osady denudacyjne zniesione z gór przez wodę. Znajduje się na wysokości 1230–1270 m n.p.m., u podnóży Małego Giewontu, powyżej Wielkiej Polany Małołąckiej. Dawniej całkowicie trawiasta rówień była wypasana, wchodziła w skład Hali Mała Łąka, po zaprzestaniu wypasu stopniowo zarasta świerkowym lasem. Na zachodnim zboczu znajdują się Piargi pod Zagonem, do których spod Zagonnej Przełęczy opada szeroki żleb (a raczej zachód) zwany Zagonem. Z Małego Giewontu do Wyżniego uchodzą dwa żleby: Żleb z Progiem i Żleb Śpiących Rycerzy, a do górnej części Wyżniego Głazisty Żleb. Powyżej Wyżniego w dnie doliny, wzdłuż szlaku turystycznego, znajdują się duże bloki skał wapiennych, tzw. Kolebiska („"skamieniałe szałasy"”).
Ciekawa flora. M.in. stwierdzono tutaj występowanie przymiotna alpejskiego – bardzo rzadkiej rośliny, w Polsce występującej tylko w Tatrach i to w nielicznych tylko miejscach.

</doc>
<doc id="1716828" url="https://pl.wikipedia.org/wiki?curid=1716828" title="Świat Apu">
Świat Apu



</doc>
<doc id="1716829" url="https://pl.wikipedia.org/wiki?curid=1716829" title="Hemibloki">
Hemibloki



</doc>
<doc id="1716830" url="https://pl.wikipedia.org/wiki?curid=1716830" title="Hemiblok">
Hemiblok



</doc>
<doc id="1716832" url="https://pl.wikipedia.org/wiki?curid=1716832" title="Michał Markowicz (polityk)">
Michał Markowicz (polityk)

Michał Markowicz (ur. 28 listopada 1927 w Kosinie, zm. 2 grudnia 2010 tamże) – polski działacz ruchu ludowego, polityk, poseł na Sejm PRL VIII i IX kadencji.
Życiorys.
Syn Wojciecha i Salomei. Uzyskał wykształcenie podstawowe. Pracował we własnym gospodarstwie rolnym. Był działaczem Związku Młodzieży Wiejskiej RP „Wici”, a w 1953 został członkiem Zjednoczonego Stronnictwa Ludowego. Pełnił funkcję wiceprezesa tej partii w Rzeszowie. Przez kilka kadencji zasiadał w Gromadzkiej Radzie Narodowej w Kosinie (od 1957), Gminnej Radzie Narodowej w Łancucie i w Wojewódzkiej Radzie Narodowej w Rzeszowie. Pełnił funkcję przewodniczącego Gromadzkiej RN w Kosinie (1958–1972) i zastępcy przewodniczącego Gminnej RN w Łańcucie. W strukturach ZSL pełnił funkcje Prezesa Gromadzkiego Komitetu w Kosinie (od 1956), członka (od 1960) i Prezesa (od 1971) Powiatowego Komitetu w Łańcucie, a także członka (od 1973) i zastępcy członka (od 1976) Naczelnego Komitetu, a także wiceprezesa Wojewódzkiego Komitetu w Rzeszowie (od 1983).
W 1980 uzyskał mandat posła na Sejm PRL VIII kadencji w okręgu Rzeszów. Zasiadał w Komisji Przemysłu Lekkiego, Komisji Rolnictwa i Przemysłu Spożywczego, Komisji Nadzwyczajnej do rozpatrzenia projektu ustawy o Radach Narodowych i Samorządzie Terytorialnym oraz w Komisji Rolnictwa, Gospodarki Żywnościowej i Leśnictwa. W 1985 uzyskał reelekcję. W Sejmie IX kadencji zasiadał w Komisji Górnictwa i Energetyki, Komisji Współpracy Gospodarczej z Zagranicą, Komisji Nadzwyczajnej do rozpatrzenia poselskiego projektu ustawy o konsultacjach społecznych i referendum oraz w Komisji Nadzwyczajnej do rozpatrzenia projektu ustawy Prawo o stowarzyszeniach oraz projektów ustaw dotyczących związków zawodowych.

</doc>
<doc id="1716837" url="https://pl.wikipedia.org/wiki?curid=1716837" title="Ucieczka z Wichita Falls">
Ucieczka z Wichita Falls

Ucieczka z Wichita Falls – powieść autorstwa polskiego pisarza Wiesława Wernica z 1976 roku. 
Fabuła tej powieści przygodowej dzieje się na Dzikim Zachodzie. Główny wątek powieści stanowią losy Roberta Dreera. Przyjaciel i niegdysiejszy pracownik Karola został drugim pomocnikiem szeryfa w Wichita Falls. Nie darzy go sympatią inny pomocnik, zazdrosny o sympatię zwierzchnika. Gdy podejrzenie napadu pada na Roberta, ten ucieka, aby odnaleźć Gordona. W towarzystwie przyjaciela, który chce mu towarzyszyć w tej podróży, dociera do czarownika plemienia Szoszonów. Okazuje się on hipnotyzerem i umożliwia Robertowi zidentyfikowanie faktycznego napastnika. Szczęśliwym zbiegiem okoliczności zostaje on wkrótce schwytany. Dreer zostaje oczyszczony, nie wraca jednak do Wichity, zostaje pomocnikiem szeryfa Vincenta Irwina w Forcie Benton. 

</doc>
<doc id="1716839" url="https://pl.wikipedia.org/wiki?curid=1716839" title="Birutė Kalėdienė">
Birutė Kalėdienė

Birutė Kalėdienė (ur. 2 listopada 1934 w Mariampolu) – litewska lekkoatletka specjalizująca się w rzucie oszczepem, która reprezentowała Związek Radziecki.
Dwukrotna uczestniczka igrzysk olimpijskich - Rzym 1960 oraz Tokio 1964. W Rzymie zajęła trzecie miejsce i zdobyła brązowy medal. Cztery lata później, w Japonii, uplasowała się tuż za podium na czwartej lokacie. W 1958 zdobyła srebro mistrzostw Europy. Rekord życiowy: 57,49 (1958) – były rekord świata.

</doc>
<doc id="1716842" url="https://pl.wikipedia.org/wiki?curid=1716842" title="Maria Moskal">
Maria Moskal

Maria Felicja Moskal (ur. 2 lipca 1950 w Więckowicach) – polska zootechnik i polityk, posłanka na Sejm PRL IX kadencji.
Życiorys.
Ukończyła Liceum Ogólnokształcące w Gorzowie i Państwowa Szkołę Techniczną Hodowli oraz Wylęgu Drobiu w Rawie Mazowieckiej. Od 1970 pracowała w Opolskich Zakładach Drobiowych, potem była instruktorką ds. hodowli drobiu w Wojewódzkim Związku Rolniczych Spółdzielni Produkcyjnych w Opolu, a następnie zootechnikiem w Rolniczej Spółdzielni Produkcyjnej w Chrząstowicach. W 1978 wstąpiła do Zjednoczonego Stronnictwa Ludowego, gdzie była prezesem Gminnego Komitetu. Była wiceprzewodniczącą Gminnej Rady Narodowej w Chrząstowicach, a w latach 1985–1989 pełniła mandat posłanki na Sejm PRL IX kadencji w okręgu Opole. Zasiadała w Komisji Rynku Wewnętrznego i Usług, Komisji Nadzwyczajnej do rozpatrzenia projektu ustawy o zasadach udziału młodzieży w życiu państwowym, społecznym, gospodarczym i kulturalnym, Komisji Nadzwyczajnej do kontroli wdrażania programu realizacyjnego drugiego etapu reformy gospodarczej oraz w Komisji Nadzwyczajnej do rozpatrzenia projektu ustawy o mieniu komunalnym. Uczestniczyła w obradach Okrągłego Stołu w podzespole do spraw stowarzyszeń i samorządu terytorialnego.

</doc>
<doc id="1716843" url="https://pl.wikipedia.org/wiki?curid=1716843" title="Birute Kalediene">
Birute Kalediene



</doc>
<doc id="1716846" url="https://pl.wikipedia.org/wiki?curid=1716846" title="Reprezentacja Bośni i Hercegowiny U-21 w piłce nożnej mężczyzn">
Reprezentacja Bośni i Hercegowiny U-21 w piłce nożnej mężczyzn

Reprezentacja Bośni i Hercegowiny U-21 w piłce nożnej – młodzieżowa reprezentacja Bośni i Hercegowiny sterowana przez Bośniacki Związek Piłki Nożnej. Na razie bez wielkich sukcesów.
"Zlatni ljiljani" jak do tej pory nie zakwalifikowali się do Mistrzostw Europy U-21. Najbliżej byli w 2007 roku, kiedy to grali baraż z Czechami o awans do młodzieżowych mistrzostw Europy. Na wyjeździe ulegli 1:2, a w Sarajewie padł remis 1:1.

</doc>
<doc id="1716847" url="https://pl.wikipedia.org/wiki?curid=1716847" title="Parafia Wniebowzięcia Najświętszej Maryi Panny w Lipnie">
Parafia Wniebowzięcia Najświętszej Maryi Panny w Lipnie

Parafia Wniebowzięcia Najświętszej Maryi Panny w Lipnie – rzymskokatolicka parafia w Lipnie, należąca do diecezji włocławskiej i dekanatu lipnowskiego. Erygowana w XIV wieku. Kościół parafialny wybudowany w stylu gotyckim z XIV i XVI wieku z barokowym wystrojem wnętrza.

</doc>
<doc id="1716849" url="https://pl.wikipedia.org/wiki?curid=1716849" title="Wojciech Musiał">
Wojciech Musiał

Wojciech Wacław Musiał (ur. 14 lipca 1934 w Mieronicach bądź Niegosławicach, zm. 22 marca 2012 w Kielcach) – polski lekarz (chirurg), regionalista i polityk, poseł na Sejm PRL IX kadencji.
Życiorys.
Ukończył szkołę średnią w Wodzisławiu-Brzeziach, a w 1952 podjął studia w Akademii Medycznej w Krakowie, które ukończył w 1957, po czym do 1964 pracował na tej uczelni (jako asystent, a potem starszy asystent). Przeszedł do pracy na Oddziale Chirurgicznym w Wojewódzkim Szpitalu Zespolonym w Kielcach (był w nim zastępcą ordynatora). Od 1973 do 1975 pełnił funkcję kierownika Wojewódzkiej Poradni Endykrynologicznej. W 1976 objął funkcję ordynatora Oddziału Chirurgii Ogólnej i Urazowej Szpitala Miejskiego im. św. Aleksandra w Kielcach, którą pełnił do 2000. Posiadał tytuł doktora nauk medycznych.
W 1966 wstąpił do Zjednoczonego Stronnictwa Ludowego. W 1984 został członkiem Wojewódzkiego Komitetu tej partii w Kielcach, był też radnym tamtejszej Miejskiej Rady Narodowej. W latach 1985–1989 pełnił mandat posła na Sejm PRL IX kadencji w okręgu Kielce, zasiadając w Komisji Polityki Społecznej, Zdrowia i Kultury Fizycznej, Komisji Spraw Zagranicznych oraz w Komisji Nadzwyczajnej do rozpatrzenia projektów ustaw o stosunku Państwa do Kościoła Katolickiego, o gwarancjach wolności sumienia i wyznania oraz o ubezpieczeniu społecznym duchownych.
Od 1986 do końca życia pełnił funkcję redaktora naczelnego rocznika regionalistycznego „Przyjaciel Wodzisławia”. Od 2000 zasiadał w Radzie Wojewódzkiej Regionalnych Towarzystw Kultury w Kielcach, a w 2004 współtworzył Świętokrzyskie Towarzystwo Regionalne (zostając w nim wiceprezesem, a od 2010 był prezesem honorowym). Od 2002 do 2006 był wiceprzewodniczącym Sądu Koleżeńskiego Ruchu Towarzystw Regionalnych RP.
Zmarł po długiej chorobie. Pochowany na Cmentarzu Starym w Kielcach.
Odznaczenia i wyróżnienia.
W 1977 otrzymał Order Odrodzenia Polski V klasy, a w 1984 Medal 40-lecia Polski Ludowej. Został też wyróżniony tytułem Zasłużony dla POLMO SHL, Złotą Odznaką Ligi Kobiet, Złotą Odznaką Ligi Obrony Kraju czy też medalem Adama Bienia oraz Aleksandra Patkowskiego.

</doc>
<doc id="1716855" url="https://pl.wikipedia.org/wiki?curid=1716855" title="Nicolas Vanier">
Nicolas Vanier

Nicolas Vanier (ur. 5 maja 1962) – francuski pisarz, podróżnik oraz reżyser. Jest reżyserem oraz scenarzystą między innymi filmu "Ostatni traper", który opowiada o historii trapera, wiodącego życie zgodne z przyrodą oraz "Bella i Sebastian" z 2003 roku. Podróżuje głównie po górach Skalistych oraz Syberii.
W Polsce wydane zostały następujące książki Niclasa Vaniera:

</doc>
<doc id="1716856" url="https://pl.wikipedia.org/wiki?curid=1716856" title="Parafia bł. Michała Kozala w Lipnie">
Parafia bł. Michała Kozala w Lipnie

Parafia bł. Michała Kozala w Lipnie – rzymskokatolicka parafia w Lipnie, należąca do diecezji włocławskiej i dekanatu lipnowskiego. Erygowana w 1988 roku. Kościół parafialny wybudowany w latach dziewięćdziesiątych XX wieku.

</doc>
<doc id="1716859" url="https://pl.wikipedia.org/wiki?curid=1716859" title="Reprezentacja Macedonii Północnej U-21 w piłce nożnej mężczyzn">
Reprezentacja Macedonii Północnej U-21 w piłce nożnej mężczyzn

Reprezentacja Macedonii Północnej U-21 w piłce nożnej – młodzieżowa reprezentacja Macedonii Północnej sterowana przez Macedoński Związek Piłki Nożnej.

</doc>
<doc id="1716860" url="https://pl.wikipedia.org/wiki?curid=1716860" title="GKS Morena">
GKS Morena



</doc>
<doc id="1716863" url="https://pl.wikipedia.org/wiki?curid=1716863" title="Gnathabelodon">
Gnathabelodon

Gnathabelodon – wymarły północnoamerykański trąbowiec obejmujący gatunki środkowomioceńskie i późnomioceńskie. Charakteryzowały się wydłużoną żuchwą w kształcie łyżki. Nie posiadały dolnych ciosów, co wyróżniało je spośród takich rodzajów, jak "Platybelodon" czy "Amebelodon". Ciosy górne zaś osiągały znaczne rozmiary, zakrzywiając się w górę i na zewnątrz. Uzębienie i ogólna budowa ciała przywodzi na myśl "Gomphotherium".

</doc>
<doc id="1716865" url="https://pl.wikipedia.org/wiki?curid=1716865" title="Metkat">
Metkat



</doc>
<doc id="1716872" url="https://pl.wikipedia.org/wiki?curid=1716872" title="Roman Nowakowski">
Roman Nowakowski

Roman Nowakowski (ur. 29 lipca 1955 w Wólce Durąskiej) – polski rolnik i polityk, poseł na Sejm PRL IX kadencji.
Życiorys.
Absolwent Technikum Rolniczego dla Pracujących w Ostródzie. Od 1977 prowadził własne gospodarstwo rolne. Specjalista w hodowli trzody chlewnej. W 1978 wstąpił do Zjednoczonego Stronnictwa Ludowego, a w 1980 do Związku Młodzieży Wiejskiej, w którym był przewodniczącym zarządu miejsko-gminnego. W ZSL zasiadał w Komisji Ekonomiczno-Rolnej w Wojewódzkim Komitecie. W latach 1985–1989 pełnił mandat posła na Sejm PRL IX kadencji w okręgu Olsztyn, zasiadając w Komisji Ochrony Środowiska i Zasobów Naturalnych. Był później członkiem prezydium rady gminy Ostróda, zasiadł też w radzie sołeckiej w Grabinku. W wyborach samorządowych kilkukrotnie kandydował z lokalnych komitetów, w 2010 nie uzyskał reelekcji. W 2014 z ramienia Polskiego Stronnictwa Ludowego ponownie zdobył mandat radnego.

</doc>
<doc id="1716879" url="https://pl.wikipedia.org/wiki?curid=1716879" title="Katastrofa górnicza w Południowej Afryce (2009)">
Katastrofa górnicza w Południowej Afryce (2009)

Katastrofa górnicza w Południowej Afryce - katastrofa górnicza, która miała miejsce na przełomie maja i czerwca 2009 roku w prowincji Wolne Państwo (Południowa Afryka). W jej wyniku zginęło co najmniej 82 nielegalnych górników (wielu pochodziło z Lesotho, Mozambiku i Zimbabwe). Najprawdopodobniej udusili się, gdy w wyłączonej z eksploatacji części kopalni wybuchł pożar. 
Kopalnia, w której doszło do katastrofy należała do największego w RPA koncernu wydobywającego złoto, Harmony Gold. 
Minister górnictwa Susan Shabangu odwiedziła miejsce katastrofy 2 czerwca 2009. Potępiła nielegalne wydobycie surowca i jednocześnie złożyła wyrazy ubolewania z powodu ofiar katastrofy. Rząd odmówił rekompensat dla rodzin zmarłych górników. 
5 czerwca 2009 zawieszonych zostało 77 pracowników Harmony Gold oraz 45 dostawców, którzy prawdopodobnie byli zamieszani w organizowanie nielegalnej pracy górników. Ponadto 100 pracowników związanych z tą sprawą zostało aresztowanych. Według "Mining Weekly Online" w 2009 aresztowano już 114 osób pod podobnym zarzutem, w tym 19 innych pracowników Harmony Gold.

</doc>
<doc id="1716881" url="https://pl.wikipedia.org/wiki?curid=1716881" title="Live at Woburn">
Live at Woburn

Live at Woburn jest pośmiertnie wydanym albumem koncertowym Jimiego Hendrixa, zawierającym pełny zapis występu na Woburn Music Festival w Woburn z 6 lipca 1968 roku. Ukazał się w sprzedaży 28 lipca 2009 roku jako jedenasta płyta wydana przez Dagger Records.
Lista utworów.
Autorem wszystkich utworów, chyba że zaznaczono inaczej jest Jimi Hendrix.

</doc>
<doc id="1716882" url="https://pl.wikipedia.org/wiki?curid=1716882" title="Yelena Voinova">
Yelena Voinova



</doc>
<doc id="1716883" url="https://pl.wikipedia.org/wiki?curid=1716883" title="Premier Manufacturing Support Services Polska">
Premier Manufacturing Support Services Polska

Premier Manufacturing Support Services Polska Sp. z o.o. – przedsiębiorstwo będące dostawcą usług technicznych wspomagających produkcję zakładów przemysłowych.
Premier Manufacturing Support Services, Inc. powstał w Cincinnati w USA.
Premier Manufacturing Support Services Poland Sp. z o.o. została założona w Gliwicach, w 1997 roku. Od początku świadczy usługi dla nowo powstałej fabryki Opla. W roku 2000 rozpoczęła współpracę z Volkswagenem w Poznaniu.
Obecnie firma zatrudnia prawie 600 osób w wielu różnych lokalizacjach w Polsce.
Od 2005 r. firma Premier jest częścią korporacji Voith AG, gdzie funkcjonuje w ramach grupy Voith Industrial Services.
Firma Premier jest wiodącym dostawcą usług technicznych, np. zarządzanie obiektami, wspomaganie procesów produkcyjnych, utrzymanie ruchu, usługi w zakresie automatyki przemysłowej i elektroniki, czyszczenie techniczne, logistyka, magazynowanie realizowanych zarówno dla zakładów przemysłowych,
jak i obiektów handlowych i rekreacyjnych.

</doc>
<doc id="1716884" url="https://pl.wikipedia.org/wiki?curid=1716884" title="Honda Seria M">
Honda Seria M

W 1979 Honda przedstawiła udaną serię lekkich motocykli w USA i Europie. Linie produkcyjne tych modeli znajdowały się w Hiszpanii, Belgii i Szwecji.
Obydwa modele (Honda MB - model drogowy i Honda MT model offroad) ukazały się w Europie. Model MB był produkowany od 1979 do 1981 w Europie i w USA, lecz tylko w 1982. W Europie jednak produkcja MT 50 trwała do 1997 roku.
Obydwa modele były w 2 wersjach: 50 i 80cc (silniki dwusuwowe). Honda porzuciła tymczasowo program czterosuwowego silnika, ponieważ miał on na celu rynek tzw moped'ów dla 16-latków (legalny wiek, w którym ktoś może prowadzić motocykl 50 cm w większości krajów europejskich)
Model MB miał zacięcie sportowe i był kompletny. Był standardowo wyposażony w prędkościomierz, obrotomierz, przedni hamulec tarczowy i koła zwane "Comstar". Z powodu sukcesu, jakim był model MB, Honda wypuściła na rynek serię MT (wersję offroad, bez owiewek) na rynek europejski.
Rezultatem tego ruchu był wzrost sprzedaży w Europie. Seria MT zyskała swoją popularność z uwagi na dużą dostępność części (oryginalnych lub nieoryginalnych). Za pomocą tych części właściciel był w stanie stworzyć swój unikatowy model. Inną ważną kwestią było to, że za rozsądną ilość pieniędzy było łatwo zwiększyć moc silnika. Rezultat był taki, że MB lub MT po przeróbkach łatwo przewyższały dozwoloną moc silnika.
Równolegle z seriami MB i MT Honda wypuściła na rynek chłodzone powietrzem modele MBX i MTX w wersjach 50 i 80cc. W odróżnieniu od MT50, który miał 5-stopniową skrzynię biegów, MTX50 posiadał 6 biegów oraz komorę HERP na wydechu. W 1983 dostępne były wersje chłodzone cieczą modeli MB/MT i chłodzone powietrzem modele MBX/MTX. Były to MTX 50/80 RDF i MBX 50/80. W 1985 MTX 50/80 RDF został poprawiony kosmetycznie i zyskał nazwę MTX 50/80 RFF. Ten z kolei stał się modelem MTX 50/80 RII, motocyklem wzorowanym na istniejących MTX 125/200R.
Ze względu na istotne zmiany prawa i ubezpieczenia, sprzedaż tego typu lekkich motocykli spadła znacznie. W rezultacie produkcja w Hiszpanii i Belgii stanęła w 1992 r. Produkcja modeli MBX trwała kolejny rok i zakończyła się w 1993 r. Jedynie w Skandynawii, ograniczona produkcja na rynek lokalny trwała do 1997 r. Po tym wszystkim modele serii M przestały być produkowane.
Istniały warianty 50, 80, 125cc modeli MBX i MTX, także wersja 200cc modelu MTX. Modele MTX 125/200R zaczęto produkować w 1983 jako modle RFD i zostały zamienione w 1985 przez RFF. Zmiany dotyczyły: zamiany przedniego hamulca bębnowego na tarczowy, większego widelca przedniego, skorygowania wyglądu (naklejki, kolor nadwozia itp.), tylnego amortyzatora, modułu (CDI). W przypadku modelu 200 także nowego wahacza. Model 125cc występował w blokowanej i nieblokowanej wersji. Nieblokowana wersja modelu 200cc posiadła komory ATAC operowane przez zawór tłoka dołączony do mechanicznego regulatora

</doc>
<doc id="1716886" url="https://pl.wikipedia.org/wiki?curid=1716886" title="Walter Adams">
Walter Adams



</doc>
<doc id="1716887" url="https://pl.wikipedia.org/wiki?curid=1716887" title="Artur Detko">
Artur Detko

Artur Detko (ur. 18 lutego 1983 w Radomsku) – polski kolarz szosowy występujący w sezonie 2014 w grupie kontynentalnej Mexller.

</doc>
<doc id="1716890" url="https://pl.wikipedia.org/wiki?curid=1716890" title="Stefan Reisinger">
Stefan Reisinger

Stefan Reisinger (ur. 14 września 1981 w Landshut) – niemiecki piłkarz występujący na pozycji napastnika. Od 2014 jest zawodnikiem 1. FC Saarbrücken.
Kariera.
Reisinger jest wychowankiem klubu SV Essenbach. W 2000 roku przeszedł do SpVgg Landshut, a rok później został zawodnikiem drugoligowego SpVgg Greuther Fürth. W 2. Bundeslidze zadebiutował 4 listopada 2001 w bezbramkowo zremisowanym meczu z Unionem Berlin. Od czasu debiutu Reisinger pełnił rolę rezerwowego w Greuther Fürth. 23 lutego 2003 w wygranym 2:1 ligowym pojedynku z VfB Lübeck strzelił pierwszego gola w trakcie gry w 2. Bundeslidze. Przez dwa lata w Greuther Fürth rozegrał 14 ligowych spotkań i zdobył w nich jedną bramkę.
W 2003 roku odszedł do innego drugoligowca - Wackera Burghausen. Pierwszy ligowy występ zanotował tam 3 sierpnia 2003 przeciwko Alemannii Akwizgran (1:1). W tamtym meczu strzelił także gola. Od początku gry dla tego klubu był jego podstawowym graczem. Grał tam przez dwa lata, w ciągu których zagrał tam w 64 ligowych meczach i zdobył w nich 24 bramki.
W 2005 roku podpisał kontrakt z TSV 1860 Monachium. W jego barwach zadebiutował 7 sierpnia 2005 w wygranym 2:1 spotkaniu z LR Ahlen. W TSV grał przez rok. Łącznie zagrał tam w 25 ligowych meczach, ale nie zdobył żadnej bramki. Latem 2006 odszedł do SpVgg Greuther Fürth, w którym grał już w latach 2001–2003. Tym razem spędził tam trzy lata, w ciągu których był podstawowym zawodnikiem klubu.
1 lipca 2009 na zasadzie prawa Bosmana trafi do beniaminka Bundesligi - SC Freiburg. W 2012 roku został zawodnikiem klubu Fortuna Düsseldorf. W 2014 roku przeszedł do 1. FC Saarbrücken.

</doc>
<doc id="1716899" url="https://pl.wikipedia.org/wiki?curid=1716899" title="Siarczan atropiny">
Siarczan atropiny



</doc>
<doc id="1716901" url="https://pl.wikipedia.org/wiki?curid=1716901" title="Siarczan hydrazyny">
Siarczan hydrazyny



</doc>
<doc id="1716902" url="https://pl.wikipedia.org/wiki?curid=1716902" title="Rainer Margreiter">
Rainer Margreiter

Rainer Margreiter (ur. 26 czerwca 1975 w Innsbrucku) – austriacki saneczkarz startujący w jedynkach, medalista mistrzostw świata seniorów i juniorów.
Pierwsze sukcesy odnosił na mistrzostwach świata juniorów zdobywając w 1993 srebro, a w 1994 brąz w jedynkach. W reprezentacji Austrii startował od 1995. Na igrzyskach olimpijskich wystąpił dwukrotnie, w latach 2002-2006, zajmując odpowiednio 10 i 12. miejsce. Na mistrzostwach świata zdobył dwa medale. W 2003 wywalczył brąz zarówno w jedynkach jak i drużynie mieszanej.
W 2006 zakończył karierę.

</doc>
<doc id="1716905" url="https://pl.wikipedia.org/wiki?curid=1716905" title="Torakusu Yamaha">
Torakusu Yamaha

 – japoński przedsiębiorca, założyciel koncernu Yamaha. W 1887 roku zbudował swoją pierwszą fisharmonię.

</doc>
<doc id="1716908" url="https://pl.wikipedia.org/wiki?curid=1716908" title="Otto Schmidt">
Otto Schmidt

Otto Schmidt (ur. 23 marca 1885 w Neunkirchen, zm. 24 lutego 1944 tamże) – as lotnictwa niemieckiego Luftstreitkräfte z 20 potwierdzonymi zwycięstwami w I wojnie światowej w tym z 9 lub 10 nad balonami obserwacyjnymi. Należał do elitarnego grona "Balloon Busters". 
Informacje ogólne.
Otto Schmidt służył w pułku husarów i w 1910 roku został mianowany na oficera. Po wybuchu wojny służył w 120 Pułku Piechoty. Po odniesieniu ran w marcu 1915 roku został przydzielony do 23 Rezerwowego Pułku Piechoty. W marcu 1916 roku został przeniesiony do lotnictwa i od 10 kwietnia został przydzielony do Feldflieger-Abteilung 25 jako obserwator. W jednostce odniósł swoje pierwsze dwa zwycięstwa powietrzne (20 czerwca i 11 lipca). W październiku 1916 roku został skierowany na szkolenie z pilotażu i po uzyskaniu licencji pilota został 16 marca 1917 roku przydzielony do eskadry myśliwskiej Jagdstaffel 7. W jednostce służył do końca czerwca 1917 roku odnosząc kolejne dwa zwycięstwa. 30 czerwca został przeniesiony na stanowisko dowódcy bawarskiej eskadry Jagdstaffel 32. 19 sierpnia Schmidt otrzymał kolejny przydział na stanowisko dowódcy Jagdstaffel 29, które pełnił do 18 października odnosząc w jednostce 5 zwycięstw powietrznych.
24 sierpnia 1917 roku Otto Schmidt został mianowany dowódcą grupy myśliwskiej Jagdgruppe 11. 18 listopada został ciężko ranny, ogniem obrony przeciwlotniczej, w czasie ataku na balon obserwacyjny. Po ponad półrocznej rekonwalescencji został mianowany 3 lipca 1918 roku dowódcą Jagdstaffel 5, w której do końca wojny osiągnął jeszcze 10 zwycięstw powietrznych.
Dowodził także grupą myśliwską Jagdgruppe 2 złożonej z Jagdstaffel 5, Jagdstaffel 34, Jagdstaffel 37 i Jagdstaffel 43. 
W końcu października 1918 roku został nominowany do najwyższego pruskiego odznaczenia wojennego Pour le Mérite. Orderu nie otrzymał z powodu zakończenia wojny.
Jego 8 zwycięstwo było odniesione nad angielskim asem myśliwskim kapitanem Louisem Fleemingiem Jenkinsem, który zmarł w wyniku rozbicia samolotu (11 września 1917).

</doc>
<doc id="1716909" url="https://pl.wikipedia.org/wiki?curid=1716909" title="Found footage">
Found footage

Found footage (pierwotnie "found footage film" – od połowy XX wieku) – wykorzystywanie istniejących materiałów filmowych (ich fragmentów) innych autorów, zwykle żyjących do powstania nowego dzieła. "Found footage" traktowany jest jako ważny nurt współczesnej sztuki filmowej; nie należy go mylić z techniką filmową o nazwie found footage.
Krytycy uznają wytwory "found footage" za pełnoprawne utwory artystyczne, niektórzy teoretycy za rodzaj sztuki krytycznej. Ten filmowy ready-made zwykle polega na cytowaniu istniejącego utworu wbrew lub w oderwaniu od pierwotnej wersji. Utwór "found footage" jest utworem samoistnym.
Technika "found footage" traktuje pierwotny utwór jako „surowiec” i materiał twórczy. Twórcy "found footage" łączą fragmenty cudzych utworów (wielu autorów) z własnymi lub/oraz przetwarzają je.
Plastyka.
W plastyce "found footage" polega na łączeniu (kompilacji) oryginalnych fragmentów cudzych dzieł z utworami własnymi artysty lub/oraz ich transformacji (zwykle cyfrowej). Nowe dzieło jest zbudowane z fragmentów dzieł sztuk wizualnych (traktowanych jako surowiec, półprodukt, podzespół, materiał), których autorami są inne niż autor "kompilacji" osoby. Celem jest uzyskanie oryginalnego dzieła, samoistnego utworu plastycznego, nośnika nowych treści i nowych jakości wizualnych.
Artyści związani z tą dyscypliną sztuki to między innymi: Józef Robakowski, Wojciech Bruszewski, twórcy kojarzeni z Łodzią Kaliską oraz Wilhelm Sasnal, Anna Baumgart, Tomasz Kozak, Beata Wąsowska.
Film.
"Found footage film" został opisany w fachowej literaturze związanej ze sztuką (w Polsce przez Łukasza Rondudę); organizowane są festiwale oraz pokazy takich filmów, często w prestiżowych miejscach takich jak Centrum Sztuki Współczesnej Zamek Ujazdowski w Warszawie, Galeria Sztuki Współczesnej „Bunkier Sztuki” w Krakowie, czy Centrum Sztuki Współczesnej „Łaźnia” w Gdańsku.

</doc>
<doc id="1716911" url="https://pl.wikipedia.org/wiki?curid=1716911" title="Hans Rottenhammer">
Hans Rottenhammer

 
Hans Rottenhammer znany również jako Johann Rottenhammer (ur. ok. 1564 w Monachium, zm. 1625 w Augsburgu) – niemiecki malarz, reprezentant manieryzmu.
Studiował w Monachium u Hansa Donauera Starszego, ok. 1593/4 wyjechał do Rzymu, w latach 1595/6–1606 mieszkał w Wenecji, by w końcu osiedlić się na stałe w Augsburgu. Zmarł prawdopodobnie w ubóstwie, według części źródeł był alkoholikiem.
Johann Rottenhammer specjalizował się w malarstwie gabinetowym, malował na blasze miedzianej, poruszał tematykę biblijną, mitologiczną i alegoryczną. Jego prace łączyły cechy malarstwa włoskiego i niemieckiego, wiele obrazów stworzył przy udziale innych malarzy, co było w tych czasach powszechną praktyką. Jeden artysta malował część figuralną, a inny tło lub krajobraz. Rottenhammer współpracował m.in. z Paulem Brilem i Jan Brueghel Starszym. Po powrocie do ojczyzny zajął się malarstwem dekoracyjnym, pracował w Augsburgu i Monachium. Był pierwszym Niemcem, który z powodzeniem malował obrazy gabinetowe.
Liczne prace Johanna Rottenhammera znajdują się w największych galeriach europejskich m.in. w Ermitażu, National Gallery w Londynie, Fitzwilliam Museum w Cambridge i Rijksmuseum w Amsterdamie.

</doc>
<doc id="1716912" url="https://pl.wikipedia.org/wiki?curid=1716912" title="Karsten Albert">
Karsten Albert

Karsten Klaus Albert (ur. 13 października 1968 w Friedrichroda) – enerdowski oraz niemiecki saneczkarz startujący w jedynkach, medalista mistrzostw świata i Europy.
Na igrzyskach olimpijskich startował dwukrotnie, w latach 1998-2002, zajmując odpowiednio 12 i 6. miejsce. Na mistrzostwach świata zdobył jeden medale. W 2001 został wicemistrzem świata w drużynie mieszanej. Na mistrzostwach Europy wywalczył trzy medale: złoty i dwa srebrne. Najbardziej udana była dla niego impreza w 1998, kiedy do zdobył złoto w drużynie oraz srebro indywidualnie. W 2000 wraz z kolegami z drużyny został wicemistrzem kontynentu.
W 2003 zakończył karierę.

</doc>
<doc id="1716913" url="https://pl.wikipedia.org/wiki?curid=1716913" title="Johann Rottenhammer">
Johann Rottenhammer



</doc>
<doc id="1716915" url="https://pl.wikipedia.org/wiki?curid=1716915" title="Aetosaurus">
Aetosaurus

Aetosaurus – wymarły rodzaj archozauromorfa, którego szczątki odnaleziono w Republice Południowej Afryki. Zwierzę to żyło w późnym triasie.

</doc>
<doc id="1716918" url="https://pl.wikipedia.org/wiki?curid=1716918" title="Sofia Gubaidulina">
Sofia Gubaidulina



</doc>
<doc id="1716920" url="https://pl.wikipedia.org/wiki?curid=1716920" title="Roche Faurio">
Roche Faurio

La Roche Faurio – szczyt w Alpach Delfinackich, części Alp Zachodnich. Leży w południowo-wschodniej Francji w regionie Owernia-Rodan-Alpy, w grupie górskiej Écrins. Leży na północ od Barre des Écrins. Szczyt można zdobyć ze schroniska Refuge des Écrins (3170 m n.p.m.).
Pierwszego wejścia dokonali T. Cox, F. Gardiner, R. i W.M. Pendlebury, C. Taylor, Hans i Peter Baumann, Peter Knubel oraz J.M. Lochmatter 21 czerwca 1873 r.

</doc>
<doc id="1716925" url="https://pl.wikipedia.org/wiki?curid=1716925" title="XVI Mistrzostwa Świata w Lataniu Rajdowym">
XVI Mistrzostwa Świata w Lataniu Rajdowym

XVI Mistrzostwa Świata w Lataniu Rajdowym - zawody lotnicze, organizowane w dniach 20-26 lipca 2008 w Ried im Innkreis w Austrii z ramienia Międzynarodowej Federacji Lotniczej (FAI), łącznie z XVIII Mistrzostwami Świata w Lataniu Precyzyjnym. 
Uczestnicy.
W zawodach sklasyfikowano 54 załogi z Polski (6), Czech (6), Węgier (6), Rosji (6), Austrii (5), Francji (4), Hiszpanii (4), Chile (4), Wielkiej Brytanii (3), RPA (3), Słowacji (2), Cypru (2), Izraela (2) i Niemiec (1).
Najpopularniejszym typem samolotu była Cessna 172 (28), następnie Cessna 152 (14 załóg), Cessna 150 (5), Glastar (2) oraz pojedyncze 3Xtrim, HB-23, Bloch 160, Zlin Z-43, Diamond Aircraft DA-20 (liczby biorących udział samolotów były mniejsze, gdyż część załóg korzystała z tych samych maszyn).
W skład polskiej ekipy wchodziło 6 załóg (pilot / nawigator):
Wyniki.
Indywidualnie.
Dalsze miejsca polskich zawodników:
Zespołowo.
Liczono dwie najlepsze załogi (liczba pkt karnych):

</doc>
<doc id="1716931" url="https://pl.wikipedia.org/wiki?curid=1716931" title="Tramwaje w Aczyńsku">
Tramwaje w Aczyńsku

Tramwaje w Aczyńsku – system komunikacji tramwajowej w Aczyńsku wybudowany w latach 1965–1967 i oficjalnie otwarty 15 kwietnia 1967 r.
Na początku 2001 w użyciu było 15,2 kilometrów toru o rozstawie 1524 mm. System składa się z głównej linii przebiegającej przez miasto, która następnie rozdwaja się i biegnie w kierunku dwóch pętli. W przeszłości istniał odchodzący od pętli linii 2, jednotorowy odcinek do osiedla Mazulskij.
Tabor.
Tabor liniowy składa się w całości z wagonów KTM-5.

</doc>
<doc id="1716933" url="https://pl.wikipedia.org/wiki?curid=1716933" title="Europejscy Konserwatyści i Reformatorzy">
Europejscy Konserwatyści i Reformatorzy

Europejscy Konserwatyści i Reformatorzy, EKR (ang. "European Conservatives and Reformists", ECR) – grupa w Parlamencie Europejskim, utworzona po wyborach do PE w 2009 przez partie konserwatywne. Funkcjonująca także w kolejnych kadencjach. Jest związana z międzynarodową Partią Europejskich Konserwatystów i Reformatorów, której program bazuje na tzw. "Deklaracji Praskiej", głoszącej takie wartości, jak wolność jednostki, poparcie dla wolnego rynku i inne.
Geneza.
Zgodnie z zapowiedzią Williama Hague z 22 czerwca 2009 decyzję o przystąpieniu do frakcji podjęło 55 posłów z ośmiu państw, co stawiało ECR na 4. miejscu pod względem liczebności. W skład grupy weszły Partia Konserwatywna (CP) z Wielkiej Brytanii, Prawo i Sprawiedliwość (PiS) z Polski oraz Obywatelska Partia Demokratyczna (ODS) z Czech, a także pojedynczy przedstawiciele innych ugrupowań.

</doc>
<doc id="1716934" url="https://pl.wikipedia.org/wiki?curid=1716934" title="Festiwal Opolski">
Festiwal Opolski



</doc>
<doc id="1716935" url="https://pl.wikipedia.org/wiki?curid=1716935" title="Les Bans">
Les Bans

Les Bans (3669 m n.p.m.) – szczyt w Alpach Delfinackich, części Alp Zachodnich, w grupie górskiej Écrins. Leży w południowo-wschodniej Francji w regionie Owernia-Rodan-Alpy, w granicach Parku Narodowego Écrins. Na jego północnych zboczach bierze swój początek lodowiec Pilatte.
Szczyt można zdobyć ze schronisk Refuge des Bans (2076 m n.p.m., u południowo-wschodnich podnóży) i Refuge de la Pilatte (2572 m n.p.m., u północnych podnóży). Góra posiada cztery wyróżniające się szczyty: południowy, najwyższy (3669 m n.p.m.), północno-zachodni (3630 m n.p.m.), wierzchołek ramienia północno-zachodniego (3475 m n.p.m.) oraz północny (3662 m n.p.m.).
Pierwszego wejścia dokonał W.A.B. Coolidge z przewodnikami Christianem Almerem i Ulrichem Almerem 14 czerwca 1878 r.

</doc>
<doc id="1716936" url="https://pl.wikipedia.org/wiki?curid=1716936" title="Radio Znad Wilii">
Radio Znad Wilii



</doc>
<doc id="1716938" url="https://pl.wikipedia.org/wiki?curid=1716938" title="American Symphony Orchestra">
American Symphony Orchestra

American Symphony Orchestra – orkiestra założona przez Leopolda Stokowskiego w Nowym Jorku w 1962 roku. Obecnie dyrektorem muzycznym i głównym dyrygentem jest Leon Botstein.

</doc>
<doc id="1716939" url="https://pl.wikipedia.org/wiki?curid=1716939" title="Rajd Ypres 2009">
Rajd Ypres 2009

Rezultaty Rajdu Ypres ("45. Belgium Ypres Westhoek Rally 2009"), eliminacji Intercontinental Rally Challenge w 2009 roku, który odbył się w dniach 18 czerwca - 20 czerwca. Była to piąta runda IRC w tamtym roku oraz druga asfaltowa, a także czwarta w mistrzostwach Europy. Bazą rajdu było miasto Ypres. Zwycięzcami rajdu została brytyjsko-irlandzka załoga Kris Meeke i Paul Nagle jadąca Peugeotem 207 S2000. Wyprzedzili oni Czechów Jana Kopeckiego i Petra Starego w Škodzie Fabii S2000 oraz Belgów Freddy'ego Loixa i Frédérica Miclotte'a w Peugeocie 207 S2000.
Rajdu nie ukończyło 36 zawodników. Wypadkom ulegli między innymi: Belg François Duval (Škoda Fabia S2000, na 1. oesie), Brytyjczyk Guy Wilks (Proton Satria Neo S2000, na 6. oesie), Francuz Nicolas Vouilloz (Peugeot 207 S2000, na 8. oesie), Francuz Alexandre Bengué (Opel Corsa S2000, na 1. oesie) i Belg Thierry Neuville (Peugeot 207 S2000, na 5. oesie). Odpadli również: Belg Patrick Snijers (Volkswagen Polo S2000, na 6. oesie) i Austriak Franz Wittmann Jr. (Mitsubishi Lancer Evo IX, na 9. oesie).

</doc>
<doc id="1716940" url="https://pl.wikipedia.org/wiki?curid=1716940" title="Halina Olewińska">
Halina Olewińska

Halina Elżbieta Olewińska z domu Kurowska (ur. 18 stycznia 1951 w Bożewie) – polska polityk, przedsiębiorca, działaczka samorządowa, posłanka na Sejm PRL IX kadencji.
Życiorys.
W 1968 wstąpiła do Zjednoczonego Stronnictwa Ludowego. W 1970 skończyła liceum w Sierpcu. Prowadziła działalność gospodarczą, była właścicielką sklepu w Bożewie koło Sierpca. Następnie przeszła na emeryturę. Zasiadała w Wojewódzkim Komitecie ZSL w Płocku. Działała w PRON. W latach 1985–1989 pełniła mandat posłanki na Sejm PRL IX kadencji w okręgu Płock z ramienia ZSL, zasiadając w Komisji Przemysłu.
W wyborach samorządowych w 2006 została wybrana na radną gminy Mochowo z ramienia Samoobrony RP. W wyborach w 2010 i 2014 uzyskiwała reelekcję jako kandydatka komitetu Nasza Gmina Mochowo. W sierpniu 2017 objęła funkcję wiceprzewodniczącej rady. W wyborach w 2018 z ramienia Polskiego Stronnictwa Ludowego ponownie uzyskała mandat, utrzymując funkcję wiceprzewodniczącej.

</doc>
<doc id="1716941" url="https://pl.wikipedia.org/wiki?curid=1716941" title="Ivan Marquez">
Ivan Marquez



</doc>
<doc id="1716946" url="https://pl.wikipedia.org/wiki?curid=1716946" title="Gertruda Orlacz">
Gertruda Orlacz

Gertruda Orlacz z domu Ciupa (ur. 2 czerwca 1934 w Nowym Aleksandrowie, zm. 15 listopada 2008 w Białymstoku) – polska polityk, posłanka na Sejm PRL IX kadencji.
Życiorys.
Od 1953 pracowała jako nauczycielka w szkole podstawowej w Czarnej Wielkiej, potem była kierownikiem szkoły podstawowej w Chrobałach. W 1959 oddelegowano ją do etatowej pracy w Zarządzie Wojewódzkim Związku Młodzieży Wiejskiej w Białymstoku, którego była wiceprzewodniczącą. Od 1966 do 1972 pełniła funkcję sekretarza Zarządu Okręgowego Związku Nauczycielstwa Polskiego. W 1972 była sekretarzem Miejskiego Komitetu Zjednoczonego Stronnictwa Ludowego w Białymstoku. W latach 1975–1979 była kierownikiem Wydziału Pracy Ideowo-Wychowawczej Wojewódzkiego Komitetu ZSL. Od 1979 przez wiele lat była dyrektorem Domu Dziecka w Białymstoku. Zasiadała w Radach Narodowych różnych szczebli. W latach 1985–1989 pełniła mandat posłanki na Sejm PRL IX kadencji w okręgu Białystok, zasiadając w Komisji Polityki Społecznej, Zdrowia i Kultury Fizycznej. Działała w PRON.
Miała męża Jerzego.

</doc>
<doc id="1716948" url="https://pl.wikipedia.org/wiki?curid=1716948" title="Poleis">
Poleis



</doc>
<doc id="1716949" url="https://pl.wikipedia.org/wiki?curid=1716949" title="NK Nafta Lendava">
NK Nafta Lendava

Nogometni Klub Nafta Lendava - nieistniejący już słoweński klub piłkarski mający siedzibę w mieście Lendava, leżącym we wschodniej części kraju.
Historia.
Klub został założony w 1903 roku jako NK Nafta Lendava i nazwę tą używa do dziś. Za czasów istnienia Socjalistycznej Federacyjnej Republiki Jugosławii, występował w niższych ligach. W 1992 roku po uzyskaniu niepodległości przez Słowenię klub zaczął grać w tamtejszej pierwszej lidze. W 1993 roku spadł jednak do drugiej ligi, a w 2003 roku został zdegradowany do trzeciej. Po roku powrócił do drugiej ligi, a w 2005 roku wywalczył awans do słoweńskiej ekstraklasy. W 2006, 2008 i 2009 roku zajął z niej 7. miejsce, najwyższe w swojej historii. Największe osiągnięcia Nafty w Pucharze Słowenii to dwukrotny awans do półfinału w 1992 i 2005 roku. W 2012 roku został rozwiązany.
W 2012 roku założono NK Nafta 1903 Lendava, który jednak nie jest uważany za spadkobiercę poprzednika. Nowy klub w sezonie 2019/20 dotarł do finału Pucharu Słowenii.

</doc>
<doc id="1716950" url="https://pl.wikipedia.org/wiki?curid=1716950" title="Nafta Lendava">
Nafta Lendava



</doc>
<doc id="1716951" url="https://pl.wikipedia.org/wiki?curid=1716951" title="Kunowski (herb szlachecki)">
Kunowski (herb szlachecki)

Kunowski – polski herb szlachecki, według Juliusza Ostrowskiego odmiana herbu Nałęcz z nobilitacji.
Opis herbu.
Na tarczy z bordiurą złotą, w polu czerwonym pomłość zakończona frędzlami złotymi. Klejnot: srebrne ramię zbrojne z mieczem.
Najwcześniejsze wzmianki.
Nadany Fryderykowi Wilhelmowi Kunowiczowi w 18 października 1818 roku w Prusach, wraz z pruskim szlachectwem. Fryderyk był przedstawicielem gałęzi rodziny z Kunowa w mazowieckiem, która osiadła w Prusach.
Identycznego herbu używała, znana z przekazów XVIII-wiecznych, pomorska rodzina von Bomin. Jej związki z Kunowskimi nie są znane.
Herbowni.
Bomin, Kunowski.

</doc>
<doc id="1716952" url="https://pl.wikipedia.org/wiki?curid=1716952" title="Julian Mandel">
Julian Mandel

Julian Mandel, Julien Mandel, właśc. Julien Mandel Mandelbaum (ur. 1893 – zm. 1961 w Brazylii) – popularny paryski fotografik pochodzenia polsko-żydowskiego. Wychowywał się w Alzacji, następnie prowadził własne studio w Paryżu, w 1935 roku wyemigrował do Brazylii, gdzie nadal pracował jako fotograf i producent filmowy.
Był jednym z najbardziej znanych fotografów komercyjnych dwudziestolecia XX wieku, którego specjalnością były kobiece akty. Po raz pierwszy nazwisko to pojawiło się na fotografii opublikowanej w 1910 roku w Paryżu. W latach 20. i 30. XX wieku fotografie Juliana Mandela były wydawane przez znane firmy wydawnicze tj.: Armand Noyer, Les Studios, PC Paris, Neue Gesellschaft Photographische. W tamtych czasach rzadko nazwisko fotografa było umieszczane na pierwszej stronie fotografii. Julian Mandel był jednym z nielicznych fotografów, którego większość zdjęć była w ten sposób podpisana (J. Mandel). Nagie zdjęcia jego autorstwa były sprzedawane w bardzo dużych nakładach w formacie kart pocztowych, którymi w rzeczywistości nie były. Rozmiarem taki posługiwano się, aby fotografie mogły mieścić się w kieszeniach lub służyć jako zakładka do książek. 
Znawcy fotografiki łączą sposób przedstawiania modeli praktykowany przez Juliana Mandela z osobą Juliana Walerego, który również był znanym i cenionym fotografem paryskim.
Julian Mandel przedstawiał modelki w sposób klasyczny, postacie charakteryzowały się jasną, wręcz alabastrową cerą, której nieskazitelność podkreślało użycie wzorzystego tła. Fotografował zarówno w studio i na zewnątrz, operował oświetleniem, którego używał do zaakcentowania kontrastów, tworzonych przez światło, a nie przez cień, co było wówczas powszechne. Jedną z jego modelek była Kiki de Montparnasse.

</doc>
<doc id="1716957" url="https://pl.wikipedia.org/wiki?curid=1716957" title="Pic de la Grave">
Pic de la Grave

Pic de la Grave – szczyt w Alpach Delfinackich, części Alp Zachodnich. Leży w południowo-wschodniej Francji w regionie Owernia-Rodan-Alpy, przy granicy z Włochami. Szczyt można zdobyć ze schroniska refuge de la Selle (2730 m).

</doc>
<doc id="1716958" url="https://pl.wikipedia.org/wiki?curid=1716958" title="Sąd Najwyższy Maine">
Sąd Najwyższy Maine

Sąd Najwyższy Maine ("Maine Supreme Judicial Court") jest najważniejszym organem władzy sądowniczej w amerykańskim stanie Maine. Składa się z siedmiu sędziów powoływanych przez gubernatora za zgodą Senatu stanowego. Kadencja sędziego trwa siedem lat i może być odnawiana bez żadnych ograniczeń. Jako jeden z niewielu stanowych sądów najwyższych w USA, nie tylko pełni rolę najwyższej instancji odwoławczej od wyroków sądów stanowych, lecz jest również uprawniony do wydawania wykładni prawa, o ile z wnioskiem o to zwróci się gubernator lub legislatura.
Orzeczenia sądu mogą być - w procedurze porównywalnej z polską kasacją - zaskarżane do Sądu Najwyższego USA.

</doc>
<doc id="1716959" url="https://pl.wikipedia.org/wiki?curid=1716959" title="Szarcula (szczyt)">
Szarcula (szczyt)

Szarcula (803 m n.p.m.) - dwuwierzchołkowe, zalesione wzniesienie w Pasmie Baraniej Góry w Beskidzie Śląskim. Wydłużone w kierunku z północnego zachodu na południowy wschód leży w wododziale Wisły (Czarnej Wisełki) i Olzy (Odry). Wyższy wierzchołek wznosi się na południowy wschód od przełęczy Szarcula, niższy wierzchołek (798 m n.p.m.) - na południowy wschód od tego pierwszego. Pod wyższym wierzchołkiem wychodnia skalna zwana Dorkową Skałą.
Od strony północno-wschodniej trawresuje stoki Szarculi szeroka, obecnie asfaltowa droga grzbietowa z przełęczy Szarcula w stronę Stecówki. Czerwone znaki Głównego Szlaku Beskidzkiego przechodzą praktycznie przez sam szczyt wyższego wzniesienia, natomiast niższe wzniesienie trawersują ścieżką od strony południowej.

</doc>
<doc id="1716962" url="https://pl.wikipedia.org/wiki?curid=1716962" title="Tritlenek arsenu">
Tritlenek arsenu



</doc>
<doc id="1716964" url="https://pl.wikipedia.org/wiki?curid=1716964" title="Montagne des Agneaux">
Montagne des Agneaux

Montagne des Agneaux – szczyt w grupie górskiej Écrins w Alpach Delfinackich. Leży w południowo-wschodniej Francji w regionie Prowansja-Alpy-Lazurowe Wybrzeże. Szczyt można zdobyć z leżącego u jego podnóży schroniska Refuge du Glacier Blanc (2542 m).
Pierwszego wejścia dokonali W.A.B. Coolidge, Christian Almer i Christian Roth 17 lipca 1873 r.

</doc>
<doc id="1716966" url="https://pl.wikipedia.org/wiki?curid=1716966" title="Hortensia Bussi">
Hortensia Bussi

Hortensia Bussi Soto (ur. 22 lipca 1914 w Valparaíso, zm. 18 czerwca 2009) – chilijska pierwsza dama.
Ukończyła historię i geografię na Uniwersytecie Chilijskim. W 1940 poślubiła Salvadora Allende, z którym miała troje dzieci: Paz, Isabel, Beatriz. W 1970, kiedy mąż został wybrany prezydentem kraju, została pierwszą damą. W 1973 w wyniku puczu, już jako wdowa, opuściła Chile. Na emigracji w Meksyku zaangażowała się w działalność przeciwko reżimowi generała Pinocheta. W 1988 powróciła do Chile.

</doc>
<doc id="1716968" url="https://pl.wikipedia.org/wiki?curid=1716968" title="Pic de neige Cordier">
Pic de neige Cordier



</doc>
<doc id="1716970" url="https://pl.wikipedia.org/wiki?curid=1716970" title="Parafia Wniebowzięcia Najświętszej Maryi Panny w Złocieńcu">
Parafia Wniebowzięcia Najświętszej Maryi Panny w Złocieńcu

Parafia pw. Wniebowzięcia Najświętszej Maryi Panny w Złocieńcu – parafia należąca do dekanatu Drawsko Pomorskie, diecezji koszalińsko-kołobrzeskiej, metropolii szczecińsko-kamieńskiej. Jedna z parafii rzymskokatolickich w mieście Złocieniec. Została utworzona 1 czerwca 1951. Obsługiwana przez księży Zmartwychwstańców. Siedziba parafii mieści się przy ulicy Bohaterów Warszawy.
Miejsca święte.
Kościół parafialny.
Kościół pw. Wniebowzięcia Najświętszej Maryi Panny w Złocieńcu
Kościół parafialny został zbudowany w XV wieku w stylu gotyckim z wieżą neogotycką z XIX wieku, konsekrowany 15 maja 1985. 

</doc>
<doc id="1716971" url="https://pl.wikipedia.org/wiki?curid=1716971" title="Les Rouies">
Les Rouies

Les Rouies – szczyt w Alpach Delfinackich, części Alp Zachodnich. Leży w południowo-wschodniej Francji w regionie Owernia-Rodan-Alpy, przy granicy z Włochami. Szczyt można zdobyć ze schroniska Refuge du Pigeonnier (2423 m).

</doc>
<doc id="1716978" url="https://pl.wikipedia.org/wiki?curid=1716978" title="Parafia św. Jadwigi w Złocieńcu">
Parafia św. Jadwigi w Złocieńcu

Parafia pw. Świętej Jadwigi w Złocieńcu – parafia należąca do dekanatu Drawsko Pomorskie, diecezji koszalińsko-kołobrzeskiej, metropolii szczecińsko-kamieńskiej. Jedna z parafii rzymskokatolickich w mieście Złocieniec. Została utworzona 26 sierpnia 2000. Obsługiwana przez księży diecezjalnych. Siedziba parafii mieści się przy ulicy Połczyńskiej.
Kościół parafialny.
Kościół pw. św. Jadwigi w Złocieńcu
Kaplica parafialna została zbudowana w 2000, konsekrowana 29 maja 2001. 

</doc>
<doc id="1716979" url="https://pl.wikipedia.org/wiki?curid=1716979" title="Christian Vander">
Christian Vander

Christian Vander (ur. 24 października 1980 w Willich) – niemiecki piłkarz występujący na pozycji bramkarza. Pod koniec sezonu 2012/2013 zakończył karierę.
Kariera.
Vander zawodową karierę rozpoczynał w drugoligowym klubie KFC Uerdingen 05. W 1997 roku trafił do jego juniorów, a rok później został przesunięty do pierwszej drużyny. W 2. Bundeslidze zadebiutował 9 maja 1999 w wygranym 3:0 meczu z SpVgg Unterhaching. W sezonie 1998/1999 w lidze zagrał pięć razy, a jego klub zajął 16. miejsce w tabeli i spadł do Regionalligi Süd. W Uerdingen Vander spędził jeszcze rok.
W 2000 roku przeszedł do pierwszoligowego VfL Bochum. Od czasu przyjścia do klubu Vander pełnił rolę rezerwowego bramkarza dla Reina van Duijnhovena. W Bundeslidze Vander zadebiutował 10 marca 2001 w przegranym 2:3 spotkaniu z 1. FC Köln. W sezonie 2000/2001 zajął z klubem 18. miejsce w lidze i spadł z nim do drugiej ligi. Po roku jego klub powrócił do Bundesligi. W sezonie 2004/2005 ponownie spadł do drugiej ligi. Wówczas Vander odszedł z klubu.
Został zawodnikiem pierwszoligowego Werderu Brema. Stał się wówczas trzecim bramkarzem zespołu (rezerwowy dla Tima Wiese i Andreasa Reinke). W barwach Werderu zadebiutował 1 kwietnia 2006 w wygranym 1:0 ligowym pojedynku z Eintrachtem Frankfurt. W sezonie 2005/2006 wywalczył z klubem wicemistrzostwo Niemiec. W sierpniu 2006 zdobył z klubem Puchar Ligi Niemieckiej. W 2007 roku zajął z klubem 3. miejsce w lidze. W tym samym roku karierę zakończył Andreas Reinke i Vander stał się drugim bramkarzem Werderu. W 2008 roku ponownie wywalczył z klubem wicemistrzostwo Niemiec.

</doc>
<doc id="1716980" url="https://pl.wikipedia.org/wiki?curid=1716980" title="Mercedes-Benz W136">
Mercedes-Benz W136

Mercedes Benz W 136 (170V) – samochód osobowy klasy średniej produkowany od 1936 roku w Rzeszy Niemieckiej. Auto po raz pierwszy zostało zaprezentowane w lutym 1936 roku na Berlin Motor Show jako następca sześciocylindrowego Mercedesa 170. Prosta i mało zawodna konstrukcja zyskała mu wielu zwolenników.
Model 170V odniósł sukces marketingowy i stał się najliczniej produkowanym samochodem osobowym koncernu Daimler-Benz AG do wybuchu II wojny światowej. W latach 1935–1943 wyprodukowano 74 964 egzemplarzy tych pojazdów w wielu wersjach nadwozia: limuzyna 2- i 4-drzwiowa, kabriolet-limuzyna 2- i 4-drzwiowa oraz kabriolet typu A i B.
Po II wojnie światowej ten model stał się pojazdem, który pomógł niemieckiemu przemysłowi motoryzacyjnemu wydźwignąć się z wojennych zniszczeń. Jego produkcję podjęto wkrótce po ustąpieniu działań militarnych, w 1946. Od 1949 produkowana była też wersja z silnikiem Diesla. Był to pierwszy po wojnie i trzeci w historii samochód osobowy z silnikiem wysokoprężnym. Auto po wielu modyfikacjach zeszło z linii montażowych dopiero w 1955 roku, już jako wersja 170S. Łącznie wyprodukowano ok. 140 000 egzemplarzy z czego ok. 34 000 w wersji Diesel.

</doc>
<doc id="1716982" url="https://pl.wikipedia.org/wiki?curid=1716982" title="Michał III Szyszman">
Michał III Szyszman

Michał III Szyszman – (bułg.: Михаил III Шишман, "Michaił III Sziszman"; ur. 1275/1280, zm. 28 lipca 1330) – car bułgarski w latach 1323–1330. Syn bojara bułgarskiego Szyszmana.
W 1313 roku objął rządy w niezależnym od władcy Bułgarii księstwie widyńskim. Po bezpotomnej śmierci ostatniego władcy z dynastii Terterowiczów został obrany carem bułgarskim. Toczył wojny z władcami Bizancjum zmieniając sojusze. W 1330 roku wyprawił się na Serbię, zginął w bitwie pod Welbużdem.
Życiorys.
Wczesne lata.
Michał Szyszman przyszedł na świat pomiędzy 1275 a 1280 rokiem jako syn bojara bułgarskiego Szyszmana i jego pierwszej, nieznanej z imienia, bułgarskiej żony. Szyszman, za panowania cara Jerzego I Tertera, po 1281 roku, jako lennik i sprzymierzeniec tatarskiego wodza Nogaja utworzył własne silne państwo w zachodniej Bułgarii, w ziemi widyńskiej obejmującej dolinę rzeki Timoku. Jego państwo stale rosło tak że pod koniec XIII wieku Szyszman władał większością ziem północno-zachodniej Bułgarii. W 1292 roku po ucieczce cara Jerzego I Tertera i objęciu władzy przez Smilca, król serbski Stefan Milutin wraz z bratem Stefanem Dragutinem, wykorzystując osłabienie Bułgarii najechali i podbili państwo Szyszmana. Ostatecznie przy pomocy chana Nogaja Szyszman odzyskał swoje księstwo, w wyniku rokowań jego syn był jednak zmuszony poślubić córkę Milutina Annę Nedę.
Po śmierci ojca w 1313 roku Michał objął rządy w państwie widyńskim. Przyjął tytuł despoty bułgarskiego i kniazia Widynia. Tytuł despoty bułgarskiego otrzymał najprawdopodobniej od cara Teodora Swetosława, co wskazuje na nawiązanie dobrych stosunków pomiędzy obydwoma władcami. Jako zięć Stefana Milutina pozostawał też w dobrosąsiedzkich stosunkach z Serbią. Po śmierci teścia w 1321 roku Michał Szyszman skorzystał jednak ze słabości Serbii dla zbliżenia z władcą bułgarskim, wszedł nawet w skład jego Rady.
Objęcie władzy.
Teodor Swetosław zmarł w tym samym 1321 roku. Jego syn Jerzy II Terter po objęciu tronu wypowiedział wojnę Bizancjum, zmarł jednak w toku działań wojennych w 1323 roku. W kraju zapanował chaos, umiejętnie wspomagany przez Greków. Państwo przekształciło się w konglomerat samodzielnych księstw. Korzystając z zamętu w Bułgarii Bizantyńczycy zdobyli Trację od nadmorskiej Messembrii do Sliwena. Brat cara Smilca Wojsił opanował przy pomocy Greków obszar od Sliwena do twierdzy Kopsis. Utrata Tracji skłoniła bojarów tyrnowskich do wyboru na nowego cara Michała Szyszmana. Objęcie przez niego władzy ponownie połączyło podzielone państwo bułgarskie.
Wojny z Bizancjum.
Po objęciu tronu Michał III wszczął wojnę z cesarzem bizantyńskim Andronikiem II i jego lennikiem Wojsiłem o Trację Po długich walkach Wojsił został wyparty ze Średniogórza, a Bizantyńczycy z terenów pomiędzy Sliwenem a wybrzeżem. W ręku greckim pozostał tylko Płowdiw. W 1324 roku Michał Szyszman zawarł pokój z Bizancjum i poślubił Teodorę Paleologinę, wdowę po carze Teodorze Swetosławie, wnuczkę cesarza Andronika II. Dotychczasową żonę, Annę Nedę oddalił i uwięził.
W maju 1327 roku Michał III zawarł przymierze ze swym szwagrem, przyszłym cesarzem Andronikiem III, wymierzone przeciw staremu cesarzowi. W Bizancjum wybuchła wojna domowa pomiędzy cesarzem Andronikiem II a jego wnukiem Andronikiem III. Michał początkowo poparł zbuntowanego wnuka, potem przerzucił się jednak na stronę starego cesarza. 28 maja 1328 roku Andronik III pokonał dziadka zajmując Konstantynopol. Michał Szyszman kontynuował wojnę w imieniu pokonanego Andronika III do wiosny 1329 roku, kiedy obie strony ostatecznie zawarły pokój. Bezpośrednią przyczyną kolejnej zmiany sojuszy przez Michała III było włączenie się do wojny po stronie Andronika II króla serbskiego Stefana Deczańskiego, który za udzieloną pomoc został wynagrodzony przez starego cesarza twierdzą Prosek nad dolnym Wardarem, w Macedonii.
Wojna z Serbią.
W celu powstrzymania dalszej ekspansji serbskiej w Macedonii Michał III i Andronik III zawarli w maju 1329 roku układ pokojowy i sojuszniczy wymierzony przeciw Serbii. Wiosną 1330 roku Michał III Szyszman rozpoczął militarne i dyplomatyczne przygotowania do wojny z Serbią. Ustalił z Bizancjum sposób podziału podbitego przez Serbów terytorium Macedonii. Wedle źródeł serbskich jego plany sięgały dalej: zmierzał do podboju królestwa Serbów. W lipcu 1330 roku Michał III Szyszman na czele 12-tysięcznej armii bułgarskiej oraz 3 tysięcy najemników: Wołochów, Tatarów i Osetyńców zaatakował Serbię. Andronik III wkroczył w tym czasie od południa do serbskiej Macedonii. W sobotę 28 lipca 1330 roku Serbowie napadli niespodziewanie pod Welbużdem (obec. Kiustendił) na terytorium serbskim na obóz bułgarski. Ciężkozbrojna konnica złożona z najemnych rycerzy zachodnich rozgromiła lżejsze przeważnie oddziały bułgarsko-wołosko-tatarskie. Car Michał Szyszman ciężko ranny z powodu upadku z konia dostał się w ręce wrogów i zginął. Sławę zabicia wodza wrogiej armii przypisywał sobie potem Stefan Duszan, przyszły król serbski. Na wieść o klęsce Bułgarów Andronik III wycofał się z Serbii. Stefan Deczański zawarł po bitwie pokój z Bułgarami. Do Serbii przyłączono Nisz, a Bułgarzy na mocy układu oddali tron carski siostrze króla serbskiego, Annie Nedzie, pierwszej żonie Michała Szyszmana i ich starszemu synowi Iwanowi Stefanowi.
Rodzina.
Michał III Szyszman był dwukrotnie żonaty:

</doc>
<doc id="1716983" url="https://pl.wikipedia.org/wiki?curid=1716983" title="Disney XD (Francja)">
Disney XD (Francja)

Disney XD France (wcześniej Fox Kids France, później Jetix France) – francuska stacja telewizyjna należąca do Disneya emitująca głównie seriale dziecięce. Rozpoczęła nadawanie 1 kwietnia 2009 zastępując Jetix. 
Pierwszym kanałem Disney XD był Disney XD (USA). Po jego sukcesie postanowiono dokonać rebrandingu Jetixów w Europie na Disney XD. Po Francji 3 lipca zmianie uległ Jetix (Ameryka Łacińska). 31 sierpnia w Wielkiej Brytanii. W Polsce pojawił się 19 września.
Stacja w wersji francuskiej zakończyła nadawanie 1 maja 2020 w związku z uruchomieniem platformy Disney+ na terenie Francji.

</doc>
<doc id="1716985" url="https://pl.wikipedia.org/wiki?curid=1716985" title="Sobiesław Szybkowski">
Sobiesław Szybkowski

Sobiesław Robert Szybkowski (ur. 1970) – polski historyk, doktor habilitowany, profesor zwyczajny Uniwersytetu Gdańskiego.
Życiorys.
Absolwent UG (1994). Pracę doktorską obronił w 1998, habilitację uzyskał w 2007. Zatrudniony w Zakładzie Historii Średniowiecza Polski i Nauk Pomocniczych Historii. Specjalizuje się w historii politycznej Polski i Litwy późnośredniowiecznej, dziejach elity urzędniczej, genealogii oraz prozopografii.
W 2012 został członkiem Komitetu Nauk Historycznych PAN.

</doc>
<doc id="1716986" url="https://pl.wikipedia.org/wiki?curid=1716986" title="Parafia Matki Boskiej Bolesnej w Pyrzycach">
Parafia Matki Boskiej Bolesnej w Pyrzycach

Parafia pod wezwaniem Matki Boskiej Bolesnej w Pyrzycach – parafia rzymskokatolicka, należąca do dekanatu Pyrzyce, archidiecezji szczecińsko-kamieńskiej, metropolii szczecińsko-kamieńskiej.
Miejsca święte.
Kościół parafialny.
Kościół parafialny poaugustiański, najstarszy w mieście, zbudowany w II połowie XIII wieku na planie prostokąta z cegły; posiada elementy wczesnogotyckie, barokową wieżę z XVIII wieku. Mieści się przy ulicy Staromiejskiej w Pyrzycach.

</doc>
<doc id="1716987" url="https://pl.wikipedia.org/wiki?curid=1716987" title="Olan">
Olan

Olan – szczyt w grupie górskiej Écrins we francuskich Alpach Delfinackich, części Alp Zachodnich. Leży na granicy regionów Owernia-Rodan-Alpy i Prowansja-Alpy-Lazurowe Wybrzeże.
Pierwszego wejścia dokonali Pierre Gaspard, Ch. Roderon i A. Cust w sierpniu 1880 r.
Szczyt można zdobyć ze schronisk Refuge de Font-Turbat (2194 m) i Refuge de l'Olan (2345 m). Góruje nad dolinami Valjouffrey, Valgaudemar i Vénéon.

</doc>
<doc id="1716988" url="https://pl.wikipedia.org/wiki?curid=1716988" title="L’Olan">
L’Olan



</doc>
<doc id="1716993" url="https://pl.wikipedia.org/wiki?curid=1716993" title="José Aveiro">
José Aveiro

José Raúl Aveiro Lamas (18 lipca 1936 w Asunción) – piłkarz paragwajski, napastnik.
Urodzony w Asunción Aveiro jako gracz klubu Sportivo Luqueño był w kadrze reprezentacji podczas finałów mistrzostw świata w 1958 roku, gdzie Paragwaj, pomimo bardzo dobrej postawy, odpadł już w fazie grupowej. Aveiro nie zagrał w żadnym meczu.
W następnym roku wziął udział w turnieju Copa América 1959, gdzie Paragwaj zajął trzecie miejsce. Aveiro zagrał we wszystkich sześciu meczach – z Chile (zdobył 2 bramki), Boliwią (zdobył 1 bramkę), Urugwajem (zdobył 1 bramkę), Argentyną, Brazylią (zmienił na boisku Luisa Doldána) i Peru (zdobył 2 bramki). Jako zdobywca 6 bramek został wicekrólem strzelców turnieju – wyprzedził go tylko legendarny król futbolu Pelé.
Po mistrzostwach kontynentalnych Aveiro przeniósł się do Hiszpanii, gdzie od lipca 1959 roku do czerwca 1961 roku grał w klubie Valencia CF. Następnie od lipca 1963 roku do czerwca 1964 roku był graczem klubu Elche CF.

</doc>
<doc id="1716995" url="https://pl.wikipedia.org/wiki?curid=1716995" title="Polyplax chinensis">
Polyplax chinensis

Polyplax chinensis – gatunek wszy z rodziny Polyplacidae. Powoduje wszawicę. Pasożytuje na drobnych gryzoniach z podrodziny myszoskoczek w rodzinie myszowatych takich jak suwak tłusty ("Meriones crassus") i suwak pustynny ("Meriones meridianus").
Samica wielkości 1,4 mm, samiec mniejszy osiąga wielkość 1,1 mm. Anteny wykazują dymorfizm płciowy. U samców bazowy segment anteny powiększony, zaś trzeci segment znacznie zmodyfikowany w stosunku do trzeciego segmentu u samicy. Wszy te mają ciało silnie spłaszczone grzbietowo-brzusznie. Samica składa jaja zwane gnidami, które są mocowane specjalnym "cementem" u nasady włosa. Rozwój osobniczy trwa po wykluciu się z jaja około 14 dni. Występuje na terenie Azji w Mongolii, Pakistanie, Chinach.

</doc>
<doc id="1716996" url="https://pl.wikipedia.org/wiki?curid=1716996" title="Jose Aveiro">
Jose Aveiro



</doc>
<doc id="1716997" url="https://pl.wikipedia.org/wiki?curid=1716997" title="José Raúl Aveiro">
José Raúl Aveiro



</doc>
<doc id="1716999" url="https://pl.wikipedia.org/wiki?curid=1716999" title="Jose Raul Aveiro">
Jose Raul Aveiro



</doc>
<doc id="1717000" url="https://pl.wikipedia.org/wiki?curid=1717000" title="Parafia Zmartwychwstania Pańskiego w Drawsku Pomorskim">
Parafia Zmartwychwstania Pańskiego w Drawsku Pomorskim

Parafia pw. Zmartwychwstania Pańskiego w Drawsku Pomorskim – parafia należąca do dekanatu Drawsko Pomorskie, diecezji koszalińsko-kołobrzeskiej, metropolii szczecińsko-kamieńskiej. Jedna z parafii rzymskokatolickich w mieście Drawsko Pomorskie. Została utworzona 24 czerwca 1981. Obsługiwana przez księży diecezjalnych. Siedziba parafii mieści się przy ulicy Obrońców Westerplatte.
Miejsca święte.
Kościół parafialny.
Kościół pw. Zmartwychwstania Pańskiego w Drawsku Pomorskim
Kościół parafialny został zbudowany w XIV/XV wieku w stylu gotyckim, konsekrowany 28 sierpnia 1945.

</doc>
<doc id="1717001" url="https://pl.wikipedia.org/wiki?curid=1717001" title="STS Zew">
STS Zew



</doc>
<doc id="1717002" url="https://pl.wikipedia.org/wiki?curid=1717002" title="Le Plaret">
Le Plaret

Le Plaret – szczyt w Alpach Delfinackich, części Alp Zachodnich. Leży w południowo-wschodniej Francji w regionie Owernia-Rodan-Alpy, przy granicy z Włochami. Szczyt można zdobyć ze schronisk Refuge du Soreiller (2719 m), Refuge Châtelleret (2232 m) i Refuge de la Selle (2673 m).

</doc>
<doc id="1717007" url="https://pl.wikipedia.org/wiki?curid=1717007" title="Tramwaje w Dzierżyńsku">
Tramwaje w Dzierżyńsku

Tramwaje w Dzierżyńsku – system komunikacji tramwajowej działający w Dzierżyńsku od 7 listopada 1933 r. do 17 grudnia 2015 r. Do czasu reorganizacji w 2006 r. istniało sześć linii tramwajowych oznaczonych cyframi od 1 do 6, następnie tramwaje kursowały na trzech liniach.
Tabor.
W służbie znajdują się wagony typu KTM-5 oraz wagony KTM-8. Kilka wagonów KTM-5 pochodzi ze zlikwidowanej sieci tramwajowej w Iwanowie.
Tabor techniczny składa się z 15 wagonów w tym 5 KTM-5. 

</doc>
<doc id="1717010" url="https://pl.wikipedia.org/wiki?curid=1717010" title="Parafia św. Pawła Apostoła w Drawsku Pomorskim">
Parafia św. Pawła Apostoła w Drawsku Pomorskim

Parafia pw. Świętego Pawła Apostoła w Drawsku Pomorskim - parafia należąca do dekanatu drawskiego, diecezji koszalińsko-kołobrzeskiej, metropolii szczecińsko-kamieńskiej. Jedna z dwóch parafii rzymskokatolickich w Drawsku Pomorskim. Została utworzona 24 czerwca 1981. W parafii posługę pełnią księża diecezjalni.
Historia.
Diaspora katolicka w Drawsku Pomorskim powstała w 1922 i liczyła zaledwie 50 wierny na kilkanaście tysięcy mieszkańców miasta. Diaspora pod duszpasterską opieką księdza Gerharda Kunzego założyła Stowarzyszenie Św. Bonifacego, które zakupiło budynek ze stajnią w okolicach stacji kolejowej. 30 września 1928 na miejscu stajni wmurowano kamień węgielny pod zaprojektowany kościół w stylu neoromańskim, a 30 czerwca 1929 był już konsekrowany.
W latach 1932-1937 rektorem kościoła był ksiądz August Froehlich, który w tym okresie zasłynął z obrony praw niemieckich katolików przed nazizmem, wniósł duży wkład z rozwój diaspory katolickiej w drawskim dekanacie, za co wielokrotnie był prześladowany przez lokalnych nazistów. W 1941 będąc już proboszczem w Rathenow został aresztowany przez nazistów za obronę polskich robotników przymusowych, a 22 czerwca 1942 zamęczony w niemieckim obozie koncentracyjnym KL Dachau. Na fasadzie kościoła parafialnego św. Pawła znajduje się dwujęzyczna tablica upamiętniające rektora Froehlicha, którą 2 grudnia 1993 poświęcił i odsłonił bp Czesław Domin.
W czasie działań wojennych w 1945 kościół nie został uszkodzony, pomimo ogromnych zniszczeń miasta Drawska Pomorskiego.
Miejsca święte.
Kościół parafialny.
Kościół pw. św. Pawła Apostoła w Drawsku Pomorskim

</doc>
<doc id="1717012" url="https://pl.wikipedia.org/wiki?curid=1717012" title="Karabin maszynowy Kord">
Karabin maszynowy Kord

Kord – rosyjski wielkokalibrowy karabin maszynowy opracowany w zakładach W. A. Diegtiariowa w latach 90. XX wieku. Broń weszła do służby w 1998 roku, zastępując karabiny maszynowe NSW.
Kord przeznaczony jest zarówno dla żołnierzy piechoty, jak i do montowania na pojazdach (głównie czołgach).

</doc>
<doc id="1717014" url="https://pl.wikipedia.org/wiki?curid=1717014" title="Tête de l’Étret">
Tête de l’Étret

Tête de l’Étret – szczyt w Alpach Delfinackich, części Alp Zachodnich. Leży w południowo-wschodniej Francji w regionie Owernia-Rodan-Alpy, przy granicy z Włochami.

</doc>
<doc id="1717020" url="https://pl.wikipedia.org/wiki?curid=1717020" title="Dorkowa Skała">
Dorkowa Skała

Dorkowa Skała – wychodnia skalna w południowej części Beskidu Śląskiego.
Położenie.
Wychodnia leży na grzbiecie biegnącym od przełęczy Kubalonka do Karolówki. Znajduje się tuż pod szczytem wyższego (północno-zachodniego) wierzchołka Szarculi.
Charakterystyka.
Wychodnia ma postać mocno zerodowanej, dość szerokiej, nieforemnej ambony skalnej kilkumetrowej wysokości, o wygładzonych ścianach, z głęboką niszą u podnóża. Zbudowana jest z grubych ławic gruboziarnistych, zlepieńcowatych piaskowców kwarcowo-skaleniowych pochodzących z kredy i należących do warstw istebniańskich, o charakterystycznej rdzawej barwie na zwietrzałych powierzchniach (tzw. piaskowce istebniańskie).
Nazwa.
Nazwa, znana od dawna wśród mieszkańców Istebnej, pochodzi prawdopodobnie – tak, jak i nazwa lasu na południowych stokach Szarculi – od imienia żeńskiego Dorota (Dora, Dorka). Wiąże się ze starą legendą o córce miejscowego baczy, która miała tu zginąć, walcząc z pasterzami słowackimi o tereny wypasowe.
Ochrona.
Zarządzeniem Prezydium Wojewódzkiej Rady Narodowej w Katowicach (Dziennik Urzędowy WRN nr 7 z dn. 28 listopada 1958 r., poz. 33) Dorkowa Skała została uznana za zabytek przyrody. Leży w granicach Parku Krajobrazowego Beskidu Śląskiego.
Od czasu przeniesienia Głównego Szlaku Beskidzkiego z drogi biegnącej z przełęczy Szarcula na Stecówkę na grzbiet Szarculi, szlak ten przebiega tuż obok skał wychodni.

</doc>
<doc id="1717021" url="https://pl.wikipedia.org/wiki?curid=1717021" title="Kajetan Tamulewicz">
Kajetan Tamulewicz

Kajetan Tamulewicz (zm. 26 lipca 1870 w Lustdorf koło Odessy), przyrodnik polski, nauczyciel.
Urodził się na Litwie, był synem Tomasza. Po ukończeniu studiów przyrodniczych na Uniwersytecie Wileńskim pracował w Wilnie jako nauczyciel. W 1860 doszedł do stanowiska inspektora w gimnazjum wileńskim. Po 1863 pracował w Odessie jako nauczyciel przyrody w Liceum Richelieu (późniejszym Uniwersytecie Noworosyjskim). 
Cieszył się dobrą opinią jako nauczyciel, organizator wycieczek przyrodniczych i zbieracz okazów, głównie botanicznych. W 1862 brał udział w obradach II Zjazdu Przyrodników Rosyjskich w Kijowie, w ramach którego był współprzewodniczącym sekcji dydaktycznej i przedstawiał w referatach problematykę metodyki i dydaktyki oraz gromadzenia szkolnych kolekcji przyrodniczych. 
Był autorem artykułów przyrodniczych zamieszczanych w "Kurierze Wileńskim". Opracował katalog zbiorów ornitologicznych Konstantego Tyzenhauza oraz zbiorów mineralogicznych Wileńskiej Komisji Archeologicznej. Był członkiem tej ostatniej instytucji, a także organizacji kijowskich: Towarzystwa Przyrodniczego i Towarzystwa Historycznego. Na potrzeby opublikowanego jedynie we fragmentach tzw. wileńskiego "Słownika języka polskiego" (1835) opracował dział przyrodniczy.
Zmarł 26 lipca 1870 w chutorze Lustdorf pod Odessą; pochowany został w Odessie.

</doc>
<doc id="1717022" url="https://pl.wikipedia.org/wiki?curid=1717022" title="Wendisch Evern">
Wendisch Evern

Wendisch Evern – miejscowość i gmina położona w niemieckim kraju związkowym Dolna Saksonia, w powiecie Lüneburg. Należy do (niem. "Samtgemeinde") gminy zbiorowej Ostheide.
Położenie geograficzne.
Wendisch Evern leży 5,5 km na południowy wschód od centrum Lüneburga.
Od zachodu i północy sąsiaduje z Lüneburgiem, od północnego wschodu z gminą Barendorf, od wschodu z gminą Vastorf, od południa z gminą Bienenbüttel w powiecie Uelzen i od południowego zachodu z gminą Deutsch Evern z gminy zbiorowej Ilmenau. Wschodnią granicę gminy tworzy Kanał Boczny Łaby ("niem. Elbe-Seitenkanal"), łączący Kanał Śródlądowy pod Wolfsburgiem i Łabę.
Dzielnice gminy.
W skład gminy Wendisch Evern wchodzą dzielnice: "Göxe" i "Willerding".
Historia.
Miejscowość Evern istniała już za czasów Karola Wielkiego, który w 805 zatwierdził możliwość osiedlania się kupców saskich aż do rzeki Ilmenau, która była wówczas granicą między germańskimi Sasami a słowiańskimi Drzewianami należącymi do plemion obodrzyckich. O tym sąsiedztwie świadczą nazwy dwóch miejscowości z Evern w nazwie; mianowicie Deutsch Evern ("deutsch" = pol. "niemiecki") i Wendisch Evern ("wendisch" = pol. "słowiański"). Mianem Wendowie ówcześni Germanie, a przede wszystkim Sasi, określali Słowian.
Wieś należy do wielu par miejscowości w Niemczech, z których jedna ma przedrostek „Wendisch” albo „Windisch”. Są to miejscowości, które wskazują na bliskość Słowian w stosunku do zamieszkałych terenów w tamtym czasie przez Niemców.
Mały pagórek między Deutsch Evern i Wendisch Evern o nazwie "Timeloberg" jest znany jako miejsce podpisania kapitulacji wojsk Wehrmachtu w północnych Niemczech, Danii i Holandii w dniu 4 maja 1945 na zakończenie tutaj działań wojennych II wojny światowej przez admirała Hansa-Georga von Friedeburga ze strony niemieckiej wobec marszałka Montgomery ze strony wojsk brytyjskich reprezentującego aliantów. Wzgórze to zostało nazwane przez brytyjczyków "Victory Hill" (pol. "Wzgórze Zwycięstwa").
Komunikacja.
Wendisch Evern znajduje się 10 km od węzła Lüneburg-Nord na autostradzie A 39 (do 2010 pod nazwą A250). Gmina znajduje się w pobliżu dróg krajowych; 3 km od drogi B216, 2 km od dróg B4 i B209 na wschodniej obwodnicy Lüneburga "Osttangente".

</doc>
<doc id="1717024" url="https://pl.wikipedia.org/wiki?curid=1717024" title="Hipolit Duliasz">
Hipolit Duliasz



</doc>
<doc id="1717025" url="https://pl.wikipedia.org/wiki?curid=1717025" title="Nick Cassavetes">
Nick Cassavetes

Nicholas David Rowland „Nick” Cassavetes (ur. 21 maja 1959 w Nowym Jorku) – amerykański aktor, reżyser i scenarzysta.
Życiorys.
Wczesne lata.
Urodził się w Nowym Jorku jako syn Geny Rowlands, aktorki, i Johna Cassavetesa (1929-1989), reżysera, scenarzysty i aktora. Wychowywał się z dwiema siostrami - Alexandrą (ur. 1965) i Zoe R. (ur. 1969). Dzięki stypendium koszykarskiemu uczęszczał na Uniwersytet w Syracuse. Jego kariera sportowa zakończyła się kontuzją i ostatecznie zdecydował się studiować na American Academy of Dramatic Arts w Nowym Jorku.
Kariera.
W wieku jedenastu lat zadebiutował w kinowej roli Nicka w komediodramacie "Mężowie" ("Husbands", 1970) w reżyserii swojego ojca u boku Bena Gazzary i Petera Falka. Jako 15-latem ponownie wystąpił w filmie ojca - "Kobieta pod presją" ("A Woman Under the Influence", 1974). Powrócił na ekran jako Steve Cowan w telewizyjnym dramacie CBS "Reunion" (1980) z Lindą Hamilton i Joanną Cassidy. 
Pierwszą rolę, dzięki której zaistniał w świecie filmowym, był T.J. w dramacie biograficznym Petera Bogdanovicha "Maska" (1985) z Cher. Od tego czasu występował okazjonalnie w serialach: "Matlock" (1987), "Prawnicy z Miasta Aniołów" (1987) i "Zagubiony w czasie" (1989) oraz telewizyjnym dramacie sensacyjnym NBC "Ujecie" ("'Shooter", 1988) z Jeffreyem Nordlingiem. Grał role drugoplanowe w komedii "Assault of the Killer Bimbos" (1988) z Elizabeth Kaitan oraz dreszczowcach erotycznych takich jak "Grzechy pożądania" ("Sins of Desire", 1993) z Tanyą Roberts, "Strefa wpływów" ("Body of Influence", 1993) z Sandahl Bergman i "Grzechy nocy" ("Sins of the Night", 1993) z Richardem Roundtree. Jego ostatnia większa rola to Alex Streck w filmie "Żona astronauty" (1999). 
Od 1996 Cassavetes poświęcił się pracy po drugiej stronie kamery. Jego debiutem zarówno reżyserskim jak i scenopisarskim był film "Odmienić los" (1996), w którym w główną rolę wcieliła się jego matka Gena Rowlands. Z kolei rok później Nick Cassavetes zekranizował scenariusz swojego ojca Johna Cassavetesa "Jak jej nie kochać", za co dostał nominację do Złotej Palmy. Cassavetes jest także autorem scenariusza do filmu "Blow" (2001) w reżyserii Teda Demme’a. Niedługo potem wyreżyserował film "John Q.", po którym pojawiło się wiele negatywnych recenzji oraz film "Pamiętnik", który z kolei spotkał się z uznaniem krytyków. Napisał scenariusz do teledysku do piosenki Justina Timberlake’a „What Goes Around... Comes Around” (2006). 
W 2008 Cassavetes miał również zająć się reżyserowaniem filmu opartego na cyklu komiksów o Iron Manie, jednak ostatecznie zadanie to przejął Jon Favreau. 

</doc>
<doc id="1717026" url="https://pl.wikipedia.org/wiki?curid=1717026" title="Ryszard Jamontt-Krzywicki">
Ryszard Jamontt-Krzywicki

Ryszard Jamontt-Krzywicki, właściwie: Ryszard Szymon Krzywicki ps. „Szymon” (ur. 10 marca 1903 w Warszawie, zm. 25 lutego 1957 tamże) – polski inżynier, kapitan czasu wojny Wojska Polskiego, adiutant trzech kolejnych dowódców Polskiego Państwa Podziemnego – gen. Michała Tokarzewskiego-Karaszewicza, gen. Stefana Grota-Roweckiego i gen. Tadeusza Bora-Komorowskiego, po II wojnie światowej działacz podziemia niepodległościowego i antykomunistycznego.
Życiorys.
Syn Adolfa i Eleonory z d. Gutkowskiej. W listopadzie 1918 ochotnik uczestniczył w obronie Lwowa, w roku 1920 walczył w wojnie polsko-bolszewickiej. W 1921 ukończył Gimnazjum Wojciecha Górskiego w Warszawie, uzyskując świadectwo dojrzałości. Następnie uczęszczał do Szkołę Budowy Maszyn i Elektrotechniki im. Hipolita Wawelberga i Stanisława Rotwanda, którą ukończył w 1925 (w 1947 absolwenci tej szkoły otrzymali prawo używania tytułu inżyniera), następnie zaś Szkołę Podchorążych Rezerwy. Po wojnie członek Klubu Motocyklowego Związku Strzeleckiego.
W kampanii wrześniowej 1939 walczył w stopniu kaprala podchorążego w 3. Batalionie Pancernym m.in. w bitwie nad Bzurą. Podczas przebijania się do Warszawy, około 20 września unieruchomił – strzelając z karabinu przeciwpancernego – trzy niemieckie czołgi koło Dąbrowy w Puszczy Kampinoskiej. Generał Michał Tokarzewski-Karaszewicz, będący tego świadkiem, zabrał Krzywickiego ze sobą do Warszawy. Po przebiciu się do stolicy objął funkcję II adiutanta Karaszewicza-Tokarzewskiego jako zastępcy dowódcy Armii „Warszawa” – gen. Juliusza Rómmla. Po kapitulacji Warszawy Krzywicki nie poszedł do niewoli niemieckiej i zaangażował się w działalność konspiracyjną.
Był adiutantem (oficerem ordynansowym) trzech kolejnych dowódców, sukcesywnie: Służby Zwycięstwu Polski – Związku Walki Zbrojnej i Armii Krajowej: gen. „Torwida” (Michał Karaszewicz-Tokarzewski), gen. „Grota” (Stefan Rowecki) i gen. „Bora” (Tadeusz Komorowski). Do jego zadań jako adiutanta należało m.in. zapewnienie ochrony lokali Dowódcy ZWZ-AK, wewnątrz lokali stanowił osobistą, uzbrojoną ochronę, natomiast na zewnątrz w tym czasie czuwała podlegająca mu trzyosobowa grupa „Jureczka” (Jerzy Nowakowski).
W mieszkaniu Krzywickiego przy ul. Jaworzyńskiej 10 mieścił się jeden z pierwszych lokali konspiracyjnych Dowódcy Służby Zwycięstwu Polski gen. Michała Karaszewicza-Tokarzewskiego „Torwida”. Towarzyszył generałowi w jego podróży po kraju (Radom, Kielce, Kraków, Tarnów, Zagłębie, Częstochowa) w październiku i listopadzie 1939, organizując siatkę Służby Zwycięstwu Polski. W jej trakcie, podczas pobytu w Częstochowie, został 19 października 1939 udekorowany przez Karaszewicza-Tokarzewskiego na Jasnej Górze Krzyżem Virtuti Militari V klasy za męstwo wykazane we wrześniu 1939.
W czasie okupacji niemieckiej posługiwał się wieloma nielegalnymi dokumentami, występując m.in. jako urzędnik warszawskiego Gestapo oraz Kripo po nazwiskami legalizacyjnymi: "Bednarski", "Ryszard Szymon Jamontt-Krzywicki" (tego nazwiska używał później oficjalnie po wojnie), "Kamocki", "Kominkowski". W 1940 mianowany chorążym, a rozkazem L.21/BP z 11.11.1941 podporucznikiem czasu wojny. W 1943 awansowany do stopnia porucznika.
W czasie Powstania Warszawskiego adiutant Dowódcy AK gen. Tadeusza Komorowskiego – "Bora". Przeszedł wraz z dowódcą szlak: Wola – Stare Miasto – kanały – Śródmieście Północ – Śródmieście Południe. Po kapitulacji Warszawskiego Korpusu AK, przed wyjściem do niewoli zdał funkcję adiutanta kapitanowi Stanisławowi Jankowskiemu ps. „Agaton”.
W niewoli niemieckiej – jeniec Stalagu 344 Lamsdorf, następnie przebywał w Oflagu II D Gross-Born i Oflagu II C Woldenberg. W kwietniu 1945 r. powrócił do kraju. Ujawnił działalność w Armii Krajowej przed komunistycznymi władzami bezpieczeństwa. Zweryfikowany w stopniu kapitana. Od września 1945 służył w ludowym Wojsku Polskim.
Współorganizator i członek siatki wywiadowczej założonej po wojnie w Polsce na zlecenie gen. Władysława Andersa, przez rotmistrza Witolda Pileckiego. Aresztowany przez UB w maju 1947, był sądzony w tzw. procesie „grupy Witolda” w dniach 2–15 marca 1948. Sądzony był m.in. z Marią Szelągowską i Tadeuszem Płużańskim. Prokuratorem oskarżającym w sprawie był major Czesław Łapiński, przewodniczącym składu sędziowskiego podpułkownik Jan Hryckowian (obaj byli dawnymi oficerami AK), sędzią – kapitan Józef Badecki. Skład sędziowski (jeden sędzia i jeden ławnik) był niezgodny z ówczesnym prawem. Ryszard Jamontt-Krzywicki został skazany na karę dziesięciu lat pozbawienia wolności. Był osadzony w więzieniu mokotowskim. W wyniku brutalnych tortur stracił między innymi dwa zęby i miał bliznę na czole. Zwolniony z więzienia 24 kwietnia 1956 w wyniku amnestii. Zmarł dziewięć miesięcy po zwolnieniu z więzienia podczas starań o rehabilitację. Sekcja zwłok wykazała, iż przeszedł zawał serca. Pochowany na cmentarzu Wojskowym na Powązkach (kwatera A24-6-14).
Odznaczenia: Order Virtuti Militari V klasy (19 października 1939), Krzyż Walecznych (trzykrotnie, po raz trzeci 2 października 1944)
Mężem córki Ryszarda Jamontt-Krzywickiego, Alicji Krzywickiej, był Franciszek Postawka – kierowca rajdowy, mistrz Polski.
W spektaklu telewizyjnym Ryszarda Bugajskiego „Śmierć rotmistrza Pileckiego” z 2006 r., w rolę Ryszarda Jamontt-Krzywickiego wcielił się Tomasz Sobczak.

</doc>
<doc id="1717028" url="https://pl.wikipedia.org/wiki?curid=1717028" title="Tête de la Gandolière">
Tête de la Gandolière

Tête de la Gandolière – szczyt w Alpach Delfinackich, części Alp Zachodnich. Leży w południowo-wschodniej Francji na granicy regionów Owernia-Rodan-Alpy, przy granicy z Włochami. Szczyt można zdobyć ze schroniska Refuge Châtelleret (2232 m).

</doc>
<doc id="1717029" url="https://pl.wikipedia.org/wiki?curid=1717029" title="BCI">
BCI



</doc>
<doc id="1717033" url="https://pl.wikipedia.org/wiki?curid=1717033" title="Peter Emil Becker">
Peter Emil Becker

Peter Emil Becker (ur. 23 listopada 1908 w Hamburgu, zm. 7 października 2000 w Getyndze) – niemiecki genetyk, neurolog i psychiatra, którego imieniem nazwano dystrofię mięśniową dziedziczoną recesywnie heterosomalnie (sprzężoną z płcią).
Życiorys.
Becker studiował w Marburgu, Berlinie, Monachium, Wiedniu i Hamburgu. Studia medyczne ukończył w 1933 roku. Postanowił specjalizować się w neurologii oraz psychiatrii. Od 1936 do 1938 pracował jako asystent w Zakładzie Antropologii, Genetyki Człowieka i Eugeniki im. cesarza Wilhelma z profesorem Eugenem Fisherem. 
Był członkiem SA od 1934, a w 1940 roku przystąpił także do NSDAP. W 1942 roku został powołany do służby wojskowej w Luftwaffe jako lekarz. Od 1943 pracował z profesorem Berringerem w klinice neurologii i psychiatrii na uniwersytecie we Fryburgu, gdzie następnie był wykładowcą latach 1946-57, do czasu aż został mianowany profesorem genetyki na uniwersytecie w Getyndze. Pracował na tym stanowisku przez kolejne 18 lat. W tym czasie napisał podręcznik do genetyki oraz był jednym z redaktorów czasopisma „Humangenetik”.
Becker zapisał się w historii medycyny dzięki swym badaniom nad dystrofiami mięśniowymi. Na początku kariery zajmował się badaniem przypadków dystrofii Duchenne’a. Po wojnie udało mu się opisać nowy rodzaj dystrofii związanej z chromosomem X, która została nazwana jego imieniem. Następnie dzięki zakrojonym na szeroką skalę badaniom chorych na miotonie niedystroficzne odkrył i opisał wiele nowych jednostek chorobowych.
W 1975 roku Becker zakończył karierę zawodową odchodząc na emeryturę.
W 1937 roku Peter Becker wziął ślub z Rosett Wendal, z którą miał piątkę dzieci.

</doc>
<doc id="1717034" url="https://pl.wikipedia.org/wiki?curid=1717034" title="Olivier Doll">
Olivier Doll

Olivier Doll (ur. 9 czerwca 1973 w Brukseli) – piłkarz belgijski grający na pozycji środkowego obrońcy.
Kariera klubowa.
Piłkarską karierę Doll rozpoczął w klubie RFC Seraing. W sezonie 1989/1990 zadebiutował w jego barwach w trzeciej lidze belgijskiej. Przez pierwsze dwa lata rozegrał tylko jedno spotkanie w lidze, ale już od 1991 roku był podstawowym zawodnikiem zespołu, który był wówczas beniaminkiem drugiej ligi. W 1993 roku awansował z Seraing do pierwszej ligi. Beniaminek zajął w sezonie 1993/1994 3. miejsce, a Dolla uznano najlepszym Młodym Piłkarzem w Belgii.
Latem 1994 roku Doll przeszedł do Anderlechtu, ówczesnego mistrza Belgii i zdobywcy tamtejszego pucharu. W 1995 roku osiągnął pierwszy sukces w tym klubie i został wówczas mistrzem Belgii. Latem tamtego roku zdobył Superpuchar Belgii. W 2000 roku drugi raz w karierze wywalczył mistrzostwo kraju, a w 2001 roku obronił z Anderlechtem tytuł mistrzowski. W tamtych dwóch latach zdobył też kolejne dwa belgijskie superpuchary. W sezonie 2003/2004 ponownie został mistrzem kraju, ale był to ostatni jego sezon w barwach Anderlechtu. Przez 10 sezonów rozegrał dla tego klubu 183 ligowe mecze, w których zdobył 4 gole.
W 2004 roku Doll odszedł do drużyny KSC Lokeren. 7 sierpnia 2004 rozegrał dla Lokeren swoje pierwsze spotkanie, zremisowane 2:2 na wyjeździe z Cercle Brugge. W Lokeren stał się podstawowym zawodnikiem, po tym jak w Anderlechcie pełnił na ogół rolę rezerwowego. W sezonie 2008/2009 tworzył linię obrony wraz z Marokańczykiem Hassanem El Mouatazem i Izraelczykami Jo’awem Ziwem i Awi Strulem. W 2010 roku zakończył karierę.
Kariera reprezentacyjna.
W reprezentacji Belgii Doll zadebiutował 30 kwietnia 1997 roku w wygranym 3:1 wyjazdowym spotkaniu eliminacji do Mistrzostw Świata we Francji z Turcją. W 57. minucie tego meczu zmienił Erika Van Meira. Do 2005 roku rozegrał w kadrze narodowej 6 spotkań.

</doc>
<doc id="1717040" url="https://pl.wikipedia.org/wiki?curid=1717040" title="Neue Zuercher Zeitung">
Neue Zuercher Zeitung



</doc>
<doc id="1717042" url="https://pl.wikipedia.org/wiki?curid=1717042" title="Vlad Mnich">
Vlad Mnich



</doc>
<doc id="1717046" url="https://pl.wikipedia.org/wiki?curid=1717046" title="SV Gwarek">
SV Gwarek



</doc>
<doc id="1717053" url="https://pl.wikipedia.org/wiki?curid=1717053" title="L’Encoula">
L’Encoula

L’Encoula – szczyt w Alpach Delfinackich, części Alp Zachodnich. Leży w południowo-wschodniej Francji w regionie Owernia-Rodan-Alpy, przy granicy z Włochami.

</doc>
<doc id="1717055" url="https://pl.wikipedia.org/wiki?curid=1717055" title="Louis Rémy Mignot">
Louis Rémy Mignot

Louis Rémy Mignot (ur. 1831 w Charleston, zm. we wrześniu 1870 w Brighton) - amerykański malarz pochodzenia kreolskiego, reprezentant Hudson River School.
Był synem cukiernika, studiował trzy lata w Hadze u Andreasa Schelfhouta. W 1855 założył studio w Nowym Jorku i rozpoczął samodzielną karierę malarza pejzażysty. Malował głównie krajobrazy stanu Nowy Jork i południe Stanów Zjednoczonych. Z Frederickiem Edwinem Churchem podróżował po Ameryce Południowej, gdzie malował tropikalne pejzaże. W 1858 został członkiem stowarzyszonym National Academy of Design, a w następnym roku uzyskał pełne członkostwo. Po wybuchu wojny secesyjnej opuścił Amerykę i osiedlił się w Anglii, gdzie z powodzeniem kontynuował karierę. Wystawiał z powodzeniem m.in. w Londynie i Paryżu.
W czasie wojny francusko-pruskiej Mignot był w Paryżu i podczas oblężenia miasta został przypadkowo uwięziony. Pobyt w więzieniu skończył się dla niego tragicznie, chory na ospę zmarł krótko po uwolnieniu w 39. roku życia.
Louis Rémy Mignot malował przede wszystkim pejzaże, zaliczany jest do drugiego pokolenia twórców związanych z Hudson River School. W jego pracach nadrzędną rolę odgrywało światło i efekty luministyczne.

</doc>
<doc id="1717057" url="https://pl.wikipedia.org/wiki?curid=1717057" title="Ginger Ventura">
Ginger Ventura



</doc>
<doc id="1717058" url="https://pl.wikipedia.org/wiki?curid=1717058" title="KS Żory">
KS Żory



</doc>
<doc id="1717062" url="https://pl.wikipedia.org/wiki?curid=1717062" title="Stanisław Dembiński (fizyk)">
Stanisław Dembiński (fizyk)

 Stanisław Tadeusz Dembiński (ur. 5 lipca 1933 w Poznaniu) – polski fizyk i nauczyciel akademicki, profesor nauk fizycznych, w latach 1981–1982 rektor Uniwersytetu Mikołaja Kopernika, senator I kadencji.
Życiorys.
Jego przodkowie ze strony ojca pieczętowali się herbem Rawicz. Z wykształcenia fizyk, absolwent Uniwersytetu Mikołaja Kopernika z 1956. Uzyskiwał następnie stopnie naukowe doktora i doktora habilitowanego. Otrzymał tytuł naukowy profesora nauk fizycznych. Specjalizuje się w zakresie fizyki teoretycznej, optyki kwantowej, teorii magnetyzmu i teorii układów nieliniowych. Zawodowo jako nauczyciel akademicki związany z Uniwersytetem Mikołaja Kopernika. Pracował w Instytucie Fizyki na Wydziale Fizyki, Astronomii i Informatyki Stosowanej UMK.
W 1981 został rektorem tego uniwersytetu. W tym okresie współpracował z opozycją solidarnościową. W konsekwencji w 1982, kilka miesięcy po wprowadzeniu stanu wojennego, odwołano go z zajmowanego stanowiska.
W latach 1989–1991 sprawował mandat senatora I kadencji, wybranego z ramienia Komitetu Obywatelskiego w województwie toruńskim. Przewodniczył senackiej Komisji Spraw Zagranicznych. Jako obserwator reprezentował parlament w ZP Rady Europy. Nie ubiegał się o reelekcję, wycofując się z działalności politycznej.
Był także członkiem Komitetu Fizyki Polskiej Akademii Nauk.
Odznaczenia i wyróżnienia.
Odznaczony Krzyżem Oficerskim Orderu Odrodzenia Polski (2001). W 2016 otrzymał wyróżnienie Convallaria Copernicana.

</doc>
<doc id="1717068" url="https://pl.wikipedia.org/wiki?curid=1717068" title="Tomasz Nowakowski">
Tomasz Nowakowski



</doc>
<doc id="1717076" url="https://pl.wikipedia.org/wiki?curid=1717076" title="LKS Bestwina">
LKS Bestwina



</doc>
<doc id="1717078" url="https://pl.wikipedia.org/wiki?curid=1717078" title="Gregorio Miron">
Gregorio Miron



</doc>
<doc id="1717081" url="https://pl.wikipedia.org/wiki?curid=1717081" title="Rodło Górniki">
Rodło Górniki



</doc>
<doc id="1717082" url="https://pl.wikipedia.org/wiki?curid=1717082" title="Czarni Sucha Góra">
Czarni Sucha Góra



</doc>
<doc id="1717088" url="https://pl.wikipedia.org/wiki?curid=1717088" title="Howhannes Danielian">
Howhannes Danielian

Howhannes Danielian (ur. 3 stycznia 1974, zm. 8 sierpnia 2016) – ormiański szachista, arcymistrz od 1999 roku.
Kariera szachowa.
W 1989 i 1990 r. wystąpił w finałach mistrzostw Związku Radzieckiego juniorów, w latach 1992–1993 trzykrotnie reprezentował Armenię na mistrzostwach świata juniorów, największy sukces odnosząc w 1992 r. w Duisburgu, gdzie zdobył tytuł wicemistrza świata do 18 lat (w tym samym roku w Buenos Aires zajął również IV m. w mistrzostwach świata do 20 lat). Na przełomie 1992 i 1993 r. podzielił II m. (za Aleksandrem Oniszczukiem, wspólnie z Władimirem Georgijewem) w turnieju międzynarodowym juniorów w Hallsbergu, natomiast w 1993 r. rozegrał w Cannes mecz z Eloiem Relange, zwyciężając w stosunku 3½ – 2½ oraz wystąpił w rozegranym w Protwinie turnieju strefowym (eliminacji mistrzostw świata), zajmując VI m. w stawce 10 zawodników. W 1998 r. zwyciężył w kołowym turnieju w Moskwie, wyprzedzając m.in. Jewgienija Najera i Michaiła Saltajewa.
Od 2000 r. w turniejach klasyfikowanych przez Międzynarodową Federację Szachową startuje bardzo rzadko. W 2003 r. zajął II m. w Moskwie (za Handżarem Odiejewem), a w 2008 r. podzielił III m. w Mukaczewie (za Darmenem Sadwakasowem i Jarosławem Żerebuchem, wspólnie z Andriejem Wowkiem i Jewgienijem Wasiukowem).
Najwyższy ranking w dotychczasowej karierze osiągnął 1 kwietnia 2009 r., z wynikiem 2530 punktów zajmował wówczas 13. miejsce wśród ormiańskich szachistów.

</doc>
<doc id="1717089" url="https://pl.wikipedia.org/wiki?curid=1717089" title="Oganes Danielian">
Oganes Danielian



</doc>
<doc id="1717090" url="https://pl.wikipedia.org/wiki?curid=1717090" title="Natalja Jakuszenko">
Natalja Jakuszenko



</doc>
<doc id="1717091" url="https://pl.wikipedia.org/wiki?curid=1717091" title="Natalia Trocenko">
Natalia Trocenko



</doc>
<doc id="1717093" url="https://pl.wikipedia.org/wiki?curid=1717093" title="Loris Mania">
Loris Mania



</doc>
<doc id="1717103" url="https://pl.wikipedia.org/wiki?curid=1717103" title="Stanisław Stawski (nauczyciel)">
Stanisław Stawski (nauczyciel)

Stanisław Stawski, krypt.: "S. S.", (ur. 1732 we Wrocławiu, zm. 1796 tamże) – polski tłumacz i autor podręczników do nauki języka polskiego działający we Wrocławiu.
Życiorys.
Urodził się w polskiej rodzinie (według E. Maleczyńskiej), wyznania ewangelickiego (według W. Chojnackiego). Przez pewien czas współpracował z firmą wydawniczą W.B. Korna. Począwszy od roku 1790 był nauczycielem języka polskiego w 3 najzacniejszych szkołach we Wrocławiu, w XVIII wieku. Były to kolejno: gimnazjum św. Elżbiety, żydowska Wilhelmsschule (od 1794) i szlachecka Friedrichsschule (także od 1794). W roku 1790 zamieszkał w kamienicy kowala Feyfra, przy ul. Świdnickiej (róg Flederwisz – Miotlanej). Stanisław Stawski z Danielem Voglem organizowali szkoły pokątne określane mianem „Winckel-schule”. Zmarł w rodzinnym Wrocławiu w wieku 64 lat (1796).
Twórczość.
Autor "Książeczki do sylabizowania i czytania…" dla polskiej klasy gimnazjum św. Elżbiety we Wrocławiu, wydanej we Wrocławiu w 1790 roku. Opublikował także "Manualik do nauczenia się…" będący zbiorem czytanek, wydany we Wrocławiu nakładem Jana Fryderyka Korna w 1796 roku. Został napisany w języku niemieckim i polskim. Oryginał znajduje się na Uniwersytecie Oksfordzkim.

</doc>
<doc id="1717105" url="https://pl.wikipedia.org/wiki?curid=1717105" title="Wąż wielkooki">
Wąż wielkooki

Wąż wielkooki ("Bogertophis subocularis") – gatunek niejadowitych węży z rodziny połozowatych (Colubridae), występujących w Ameryce Północnej na pograniczu amerykańsko-meksykańskim. Angielska nazwa tego węża to "Trans-Pecos Rat Snake". Znany jest również pod wcześniejszą nazwą połoz wielkooki ("Elaphe subocularis").
Wyróżniane są dwa podgatunki różniące się ubarwieniem podstawowym i wzorem na ciele.
Dorosłe osobniki osiągają 90–140 cm długości. Najdłuższy zmierzony okaz miał 167,4 cm. Młode węże po urodzeniu mierzą około 30 cm. Węże te żywią się małymi gryzoniami i jaszczurkami. Charakteryzują się szczupłym, okrągłym w przekroju ciałem, i owalną, dużą głową. Wąż ten posiada duże oczy z okrągłymi czarnymi źrenicami. Za głową, na karku, ku tyłowi ciągną się dwa ciemnobrązowe lub czarne pasy. Dalej przechodzą one na resztę ciała, łącząc się z typowym wzorem przypominając pogrubioną literę H.
Samice składają około 10 jaj wielkości 5–7 cm. Młode wylęgają się po około 100 dniach. Żyją na terenach piaszczystych i skalistych, które preferują, mogą egzystować nawet z dala od źródeł wody.
Liczebność węży wielkookich spada.

</doc>
<doc id="1717106" url="https://pl.wikipedia.org/wiki?curid=1717106" title="Trenerzy piłkarscy Polonii Bytom">
Trenerzy piłkarscy Polonii Bytom

Ten artykuł przedstawia listę trenerów piłkarskich Polonii Bytom oraz ich sukcesy.

</doc>
<doc id="1717107" url="https://pl.wikipedia.org/wiki?curid=1717107" title="Bogertophis subocularis">
Bogertophis subocularis



</doc>
<doc id="1717108" url="https://pl.wikipedia.org/wiki?curid=1717108" title="Unia Kosztowy">
Unia Kosztowy



</doc>
<doc id="1717111" url="https://pl.wikipedia.org/wiki?curid=1717111" title="Elaphe subocularis">
Elaphe subocularis



</doc>
<doc id="1717113" url="https://pl.wikipedia.org/wiki?curid=1717113" title="Coluber subocularis">
Coluber subocularis



</doc>
<doc id="1717114" url="https://pl.wikipedia.org/wiki?curid=1717114" title="Marek Licyniusz Krassus Frugi (konsul 27 n.e.)">
Marek Licyniusz Krassus Frugi (konsul 27 n.e.)

Marcus Licinius Crassus Frugi – polityk rzymski w początku pryncypatu.
Syn Marka Licyniusza Krassusa Frugi konsula w 14 p.n.e. rodzonego syna Marka Kalpurniusza Pizona Frugi, ale adoptowanego przez Marka Licyniusza Krassusa, wnuka triumwira Krassusa.
W młodości studiował w Atenach. Był członkiem kolegium pontyfików. Około 22 n.e. był członkiem pięcioosobowej komisji senackiej, nadzorującej budowle publiczne ("curatores locorum publicorum iudicandorum").
W 24 n.e. sprawował urząd pretora miejskiego zastępując Marka Plaucjusza Sylwana. Konsul w 27 n.e. razem z Lucjuszem Kalpurniuszem Pizonem.
Naraził się na niełaskę cesarza Kaliguli przez nazwanie sewgo najstarszego syna Gnejuszem Pompejuszem Wielkim, na cześć znamienitego przodka Pompejusza. Kaligula zabronił używania synowi Licyniusza przydomka Wielki ("Magnus") i nie skazał go na śmierć tylko dlatego, że ten był jeszcze chłopcem.
Cesarz Klaudiusz, odmiennie niż poprzednik, obdarzył rodzinę Krassusa licznymi łaskami. Wydał także swoją córkę Klaudię Antonię za jego syna. Krassus został też mianowany propretorem Macedonii na lata 41-42 n.e. Za osiągnięcia wojenne zostały mu przyznane oznaki triumfalne. W 43 n.e. wziął udział w wyprawie Klaudiusza na Brytanię i po powrocie wziął udział w triumfie Klaudiusza, po raz drugi dostępując zaszczytu przyznania oznak triumfalnych. Jednak od roku 46 n.e. Krassus i jego rodzina stali się ofiarami intryg cesarzowej Messaliny. Syn Krassusa a zarazem zięć Klaudiusza został stracony. Na śmierć zostali później skazani przez Klaudiusza sam Licyniusz Krassus i jego żona Skrybonia.
Zobacz też.
Drzewo genealogiczne Licyniuszów

</doc>
<doc id="1717115" url="https://pl.wikipedia.org/wiki?curid=1717115" title="Alfred Brosig">
Alfred Brosig

Alfred Brosig (ur. 5 maja 1895 w Chabsku, zm. 7 stycznia 1940 w Poznaniu) - historyk sztuki.
Życiorys.
Był synem Pawła i Marty z Gockowskich.
Po ukończeniu gimnazjum w Pile, studiował na uniwersytecie w Berlinie, Królewcu i Monachium. Uzyskał stopień doktora filozofii.
W 1924 został kustoszem Gabinetu Rycin Muzeum Wielkopolskiego w Poznaniu. Był organizatorem wystaw grafiki dawnej i nowej. Opracował do nich również katalogi. Interesował się również sztuką średniowieczną, co zaowocowało licznymi publikacjami. Był założycielem i prezesem Towarzystwa Miłośników Grafiki w Poznaniu. W 1933 roku ożenił się ze Sławą Domek.
Zmarł w Poznaniu 7 stycznia 1940 i został pochowany na cmentarzu na Jeżycach (kwatera L, rząd 0c, grób 30).
Jego zasługą są badania nad historią sztuki wielkopolskiej, a zwłaszcza rzeźbą gotycką. 

</doc>
<doc id="1717117" url="https://pl.wikipedia.org/wiki?curid=1717117" title="Grażyna (jacht)">
Grażyna (jacht)



</doc>
<doc id="1717119" url="https://pl.wikipedia.org/wiki?curid=1717119" title="Mikaela Ingberg">
Mikaela Ingberg

Mikaela Ingberg (ur. 29 lipca 1974 w Vaasa) – fińska lekkoatletka specjalizująca się w rzucie oszczepem.
Czterokrotna uczestniczka igrzysk olimpijskich – Atlanta 1996, Sydney 2000, Ateny 2004 oraz Pekin 2008. Pierwszy sukces na arenie międzynarodowej odniosła w roku 1993 zwyciężając w mistrzostwach Europy juniorów. Dwa lata później zdobyła brązowy krążek seniorskich mistrzostw świata. Dwa razy zajmowała trzecie miejsce w mistrzostwach Europy – Budapeszt 1998 oraz Monachium 2002. Wielokrotna medalistka mistrzostw Finlandii. Podopieczna trenera Tapio Korjusa – medalisty olimpijskiego. Rekord życiowy: stary model oszczepu – 67,32 (1997), nowy model oszczepu – 64,03 (2000).

</doc>
<doc id="1717121" url="https://pl.wikipedia.org/wiki?curid=1717121" title="Jekaterina Kondratiewa">
Jekaterina Kondratiewa



</doc>
<doc id="1717128" url="https://pl.wikipedia.org/wiki?curid=1717128" title="Olena Iurkovska">
Olena Iurkovska



</doc>
<doc id="1717136" url="https://pl.wikipedia.org/wiki?curid=1717136" title="Ignacy Blum">
Ignacy Blum

Ignacy Blum (ur. 2 kwietnia 1913 w Leszczańcach koło Buczacza, zm. 7 kwietnia 1994 w Warszawie) – generał brygady Wojska Polskiego.
Życiorys.
Urodzony w Leszczańcach w żydowskiej rodzinie, z którą podczas I wojny światowej przebywał na terenie późniejszej Czechosłowacji. Od 1920 w Buczaczu, gdzie w 1926 skończył szkołę powszechną, a od 1927 w Czortkowie, gdzie w 1931 ukończył Państwowe Gimnazjum im. Juliusza Słowackiego i podjął pracę w biurze adwokackim. Po wybuchu II wojny światowej pozostał w Czortkowie (zajętym przez ZSRR) i pracował tam w fabryce cukierków, a 1940–1941 studiował historię na Uniwersytecie Lwowskim. Po ataku Niemiec na ZSRR 22 czerwca 1941 powołany do armii sowieckiej, do 1943 służył w batalionie budowlanym Armii Czerwonej. W maju 1943 wstąpił do armii Berlinga, po przybyciu do obozu w Sielcach nad Oką został dowódcą drużyny topograficznej. Uczestnik bitwy pod Lenino jako zastępca dowódcy plutonu topograficznego. Wiosną 1944 ukończył szkołę podchorążych w Riazaniu. Od maja 1944 służył jako oficer polityczno-wychowawczy 1 Dywizji Piechoty im. Tadeusza Kościuszki. Zajmował kolejne eksponowane stanowiska, m.in. w służbie rolno-gospodarczej WP. Był szefem Zarządu Politycznego Dowództwa Okręgu Wojskowego nr VII w Lublinie. Od stycznia 1949 w Głównym Zarządzie Polityczno-Wychowawczym, w którym 2 czerwca 1950 został zastępcą szefa Oddziału II Propagandy. 1955 ukończył studia historyczne na Uniwersytecie Warszawskim. W październiku 1958 awansowany na generała brygady. Od czerwca 1960 pełnomocnik ministra obrony narodowej przy Polskiej Akademii Nauk. W listopadzie 1962 został doktorem nauk humanistycznych w Wojskowej Akademii Politycznej.
Członek PPR, a następnie PZPR. Autor wielu opracowań o charakterze historyczno-wojskowym. Pełnił służbę w Głównym Zarządzie Politycznym WP.
W 1968 przeniesiony w stan spoczynku. Zmarł w Warszawie. Pochowany na Cmentarzu Wojskowym na Powązkach (kwatera 12C-2-11).
Awanse.
W trakcie wieloletniej służby w ludowym Wojsku Polskim otrzymywał awanse na kolejne stopnie wojskowe:
Życie prywatne.
Był synem Kopla Karola Bluma (1880-1945) i Reginy z domu Rosenbaum (1885-1945). Mieszkał w Warszawie. Od 1946 żonaty z Heleną z domu Grynszpan (1913-1985).

</doc>
<doc id="1717142" url="https://pl.wikipedia.org/wiki?curid=1717142" title="Lista kontrolna">
Lista kontrolna

Lista kontrolna, wykaz kontrolny (dla odróżnienia od innych list często używana nazwa ang. checklist, check-list) - wykaz czynności (zwykle z "okienkami" do "odfajkowania") przygotowywany dla skomplikowanych zadań w celu zapewnienia właściwej (optymalnej) kolejności i niepominięcia żadnego istotnego etapu postępowania. Innymi słowy jest to wykaz czynności kontrolnych dla porównania stanu istniejącego ze stanem wzorcowym, opisanym tą listą, często z oceną stopnia zgodności.

</doc>
<doc id="1717143" url="https://pl.wikipedia.org/wiki?curid=1717143" title="Franciszek Krengelewski">
Franciszek Krengelewski

Franciszek Krengelewski (ur. 2 marca 1911 w Westenfeld w Niemczech, zm. 17 września 1999 w Brodnicy) – polski prawnik i polityk, poseł na Sejm PRL VI kadencji (1972–1976). 
Życiorys.
Był synem polskiego działacza narodowego Jana Krengelewskiego i Otylii. W 1929 uzyskał świadectwo dojrzałości w gimnazjum klasycznym w Brodnicy. W 1952 ukończył studia prawnicze na Uniwersytecie Mikołaja Kopernika, po czym ukończył aplikację arbitrażową. Pracował m.in. jako radca prawny w spółkach rolniczych na terenie województwa bydgoskiego. 
W 1962 wstąpił do Stronnictwa Demokratycznego. Pełnił obowiązki przewodniczącego koła oraz członka prezydium Powiatowego Komitetu partii w Brodnicy. Udzielał się we władzach lokalnych, m.in. jako radny oraz członek prezydium Miejskiej Rady Narodowej w Brodnicy. W 1972 został wybrany na posła VI kadencji w okręgu wyborczym Grudziądz. 
W 1999 z żoną Jadwigą zostali odznaczeni Medalem za Długoletnie Pożycie Małżeńskie.

</doc>
<doc id="1717145" url="https://pl.wikipedia.org/wiki?curid=1717145" title="Moon Sung-Min">
Moon Sung-Min



</doc>
<doc id="1717150" url="https://pl.wikipedia.org/wiki?curid=1717150" title="Neda Agha-Soltan">
Neda Agha-Soltan

Neda Agha-Soltan (pers.: ندا آقاسلطان - Nedā Āqā-Soltān; ur. 1982, zm. 20 czerwca 2009 w Teheranie) – Iranka, której zabójstwo podczas zamieszek po wyborach w Iranie (2009) zostało nagrane i opublikowane w Internecie (m.in. w serwisie YouTube). Jej śmierć dla niektórych stała się symbolem opresji rządzących wobec opozycji irańskiej. Imię "Neda" oznacza "głos" lub "zawołanie" w języku perskim, co zostało wykorzystane przez uczestników zamieszek, walczących z irańskim rządem, do przedstawienia jej postaci jako "głosu Iranu"
Okoliczności śmierci.
20 czerwca 2009, Neda – studentka filozofii, w momencie zabójstwa, uczestniczyła razem z jej nauczycielem muzyki w proteście w Teheranie. Amatorskie nagranie przedstawiające moment śmierci Nedy zostało przesłane na portale YouTube oraz Facebook, i bardzo szybko rozpowszechniło się w Internecie wraz z następującym opisem:
Uznaje się, że ostatnimi słowami wypowiedzianymi przez Nedę były: "Ja płonę, ja płonę" (z ang. pośrednio "I'm burning, I'm burning"). Jej śmierć została stwierdzona w czasie przejazdu do teherańskiego szpitala Shariati.
Tożsamość.
Media początkowo identyfikowały Nedę jako 16- lub 26/27-letnią kobietę. W filmie wideo udostępnionym na stronie Hosseina Mousaviego została przedstawiona jako studentka uczelni wyższej.
Neda była dla swych rodziców drugim z trzech dzieci. Z młodszym bratem, który po jej śmierci na znak żałoby przestał strzyc włosy i brodę, była bardzo silnie związana emocjonalnie. Siostra była już mężatką. Jej ojciec był dostawcą. Studiowała filozofię islamską na Uniwersytecie Azad, ale zrezygnowała po drugim semestrze z nauki, ponieważ bóg o którym wykładali na uniwersytecie nie był bogiem w którego ona wierzyła. Jej rodzina mieszka w Teheranie, przy ulicy Meshkini, w dzielnicy Tehranpars. Neda uczyła się języka tureckiego, mając nadzieję, że pewnego dnia pomoże jej to w pracy przewodnika zagranicznych wycieczek. Soltan dużo podróżowała, odwiedziła m.in.: Dubaj, Tajlandię i Turcję. Ponadto w Turcji czuła się swobodnie, mogła ubierać się zgodnie z jej wolą i pragnęła tego bardzo mocno dla swoich rodaczek. Neda uczyła się śpiewu i tańca. Zanim zmarła była już rozwódką, ponieważ jej mąż, Ameer był z północy i utrzymywał inne tradycje niż Neda. Soltan miała w sobie bardzo wiele miłości i kochała mocniej niż ktoś na to zasługiwał, oraz mocniej, niż sama była kochana. Między innymi z tego względu rozstała się ze swoim partnerem.
Fotografia.
Zdjęcie używane przez organizacje obrony praw człowieka i sympatyków opozycji omyłkowo przedstawia Nedę Soltani, docent na Islamskim Uniwersytecie Azad w Teheranie. Zdjęcie zostało wykorzystane prawdopodobnie z powodu podobieństwa fizycznego oraz nazwiska. Neda Soltani, pomimo licznych protestów wysyłanych do redakcji czasopism zagranicznych, nie zdołała sprostować pomyłki. Błąd został następnie wykorzystany przez służby irańskie, które usiłowały zmusić ją do oświadczenia, że film z portalu Youtube jest fałszywy i podszycia się pod nieżyjącą Nedę Agha-Soltan. Ostatecznie kobieta zdecydowała się na ucieczkę z kraju. Obecnie mieszka w Niemczech.
Stypendium.
Po jej śmierci anonimowi darczyńcy ufundowali stypendium jej imienia dla studentów Queen's College (Uniwersytet Oksfordzki).

</doc>
<doc id="1717155" url="https://pl.wikipedia.org/wiki?curid=1717155" title="Niemiecki Kościół Ewangelicki">
Niemiecki Kościół Ewangelicki



</doc>
<doc id="1717156" url="https://pl.wikipedia.org/wiki?curid=1717156" title="Wałerij Jaremczenko">
Wałerij Jaremczenko

Wałerij Iwanowycz Jaremczenko, ukr. Валерій Іванович Яремченко, ros. Валерий Иванович Яремченко, "Walerij Iwanowicz Jariemczenko" (ur. 15 sierpnia 1947 w Krzywym Rogu, obwód dniepropetrowski) – ukraiński piłkarz, grający na pozycji obrońcy, a wcześniej pomocnika i napastnika, trener piłkarski.
Kariera piłkarska.
Kariera klubowa.
Wychowanek szkółki piłkarskiej Krywbas Krzywy Róg (od 1959). Rozpoczął karierę w amatorskiej drużynie Hirnyk Krzywy Róg. W 1965 zaproszony do drugoligowego klubu Krywbasa Krzywy Róg, a w 1966 został piłkarzem Szachtara Donieck. W donieckim klubie występował 15 sezonów i ukończył karierę piłkarską w 1979.
Kariera trenerska.
Po zakończeniu kariery zawodniczej rozpoczął prace trenerską. Od 1982 pomagał trenować Szachtar Donieck. W 1985 został selekcjonerem reprezentacji Syrii. W 1988 powrócił do Doniecka kontynuować pracę na stanowisku asystenta trenera, a w następnym 1989 już na stanowisku głównego trenera. W 1992 razem z Anatolijem Puzaczem pomagał Wiktorowi Prokopence szkolić reprezentację Ukrainy. W 1995 został zaproszony trenować rosyjski Kołos Krasnodar, a w 1996 ukraiński Kremiń Krzemieńczuk. Następnie powrócił ponownie do donieckiego klubu. W okresie 1996-2003 pracował na stanowisku i asystenta i głównego trenera Szachtara. Od kwietnia 2004 prowadził Rotor Wołgograd, ale już od lipca 2004 po lipiec 2005 Metałurh Zaporoże. We wrześniu 2007 został zaproszony trenować Karpaty Lwów, ale po nieudanych występach w maju 2008 podał się do dymisji. Jednak nie pozostał bez pracy, w maju otrzymał propozycję prowadzić drużynę rezerwową Szachtara. 26 listopada 2010 objął stanowisko głównego trenera Illicziwca Mariupol. 6 października 2011 po serii nieudanych gier podał się do dymisji. 6 czerwca 2016 ponownie stał na czele klubu Karpaty Lwów, ale już po 10 dniach, 17 czerwca opuścił lwowski klub.

</doc>
<doc id="1717160" url="https://pl.wikipedia.org/wiki?curid=1717160" title="Brand New Sin">
Brand New Sin

Brand New Sin to zespół grający muzykę z pogranicza hard rocka i southern rocka, którego członkowie wywodzą się z miasta Syracuse w stanie Nowy Jork (USA). Początek aktywności grupy to rok 2002.
Brand New Sin zaistnieli na rynku muzycznym utworem "My World". Kolejnym krokiem w promocji nazwy zespołu były koncerty po wydaniu krążka Recipe for Disaster, na którym grupa supportowała giganta ciężkiego rocka - Black Label Society.
Zespół związany jest z wytwórnią Century Media, która umożliwiła wydanie wszystkich dotychczasowych longplay'ów i singli. Wyjątkiem jest najnowsza płyta - Distilled, która została wyprodukowana własnym nakładem członków zespołu.
Dyskografia.
Płyty studyjne
Single
Członkowie zespołu.
Obecni
Byli

</doc>
<doc id="1717163" url="https://pl.wikipedia.org/wiki?curid=1717163" title="Park Dinozaurów &quot;Zaurolandia&quot;">
Park Dinozaurów &quot;Zaurolandia&quot;



</doc>
<doc id="1717168" url="https://pl.wikipedia.org/wiki?curid=1717168" title="Adam Wolański (filolog)">
Adam Wolański (filolog)

Adam Filip Wolański (ur. 13 września 1973 w Warszawie) – polski filolog, księgoznawca i edytor, wykładowca akademicki.
Absolwent VI Liceum Ogólnokształcącego im. Tadeusza Reytana w Warszawie (1992). W 1998 roku ukończył studia na Wydziale Polonistyki Uniwersytetu Warszawskiego. W latach 2004–2008 odbył studia doktoranckie na Wydziale Filologicznym Uniwersytetu Wrocławskiego. Jego rozprawa doktorska, napisana pod kierunkiem prof. Krzysztofa Migonia, dotyczyła norm edytorskich współczesnych tekstów książkowych. Jej część normatywna została wydana w 2008 roku przez Wydawnictwo Naukowe PWN w tomie zatytułowanym "Edycja tekstów".
Adam Wolański specjalizuje się w poprawności językowo-stylistycznej, ortograficznej, ortotypograficznej i edytorskiej. Jest współautorem publikacji z tych dziedzin, m.in. książek: "Formy i normy, czyli poprawna polszczyzna w praktyce" (2001, 2004), "Praktyczna stylistyka nie tylko dla polonistów" (2003), "Polszczyzna na co dzień" (2006), "Poprawnie po polsku" (2007), "Piszemy poprawnie" (2008), "Podstawy stylistyki i retoryki" (2008). Jest ekspertem Poradni Językowej PWN w dziedzinie opracowania tekstu. Zajmuje się również leksykografią, wydał m.in. autorski "Słownik terminów muzyki rozrywkowej" (2000) – pierwszy polski słownik zawierający słownictwo z tej dziedziny.
W roku akademickim 2001–2002 rozpoczął współpracę z warszawskimi szkołami wyższymi. Prowadził zajęcia językowe i stylistyczne dla studentów Wydziału Polonistyki Uniwersytetu Warszawskiego, słuchaczy Podyplomowego Studium Wiedzy o Polszczyźnie „Język polski dla niepolonistów” przy Wydziale Polonistyki UW, studentów Wyższej Szkoły Ubezpieczeń i Bankowości w Warszawie oraz Wyższej Szkoły Komunikacji Społecznej i Mediów im. Jerzego Giedroycia w Warszawie. Współpracował jako wykładowca z Polskim Towarzystwem Wydawców Książek, dla którego słuchaczy prowadził m.in. autorskie szkolenie pod nazwą poprawność edytorska publikacji książkowych.
Działalność naukowo-dydaktyczną łączy z pracą w przedsiębiorstwach branży medialnej, z którą związał się już w pierwszej połowie lat 90. Jako dziennikarz i recenzent kulturalny współpracował m.in. z redakcjami „Gazety Wyborczej” i „Życia Warszawy”. Opublikował ponad 150 artykułów poświęconych muzyce rozrywkowej i jazzowej, filmowi, wideo i telewizji, także wywiady z zagranicznymi gwiazdami muzyki, m.in. ze Stéphane’em Grappellim (Gazeta Wyborcza, 1991), Krisem Kristoffersonem (Wiadomości Dnia, 1996) i Erosem Ramazzottim („Express Wieczorny”, 1997). W 1996 roku współprowadził program telewizyjny z cyklu "W kinie i na kasecie", emitowany w Programie 1 TVP SA. Przygotowywał także recenzje scenariuszy filmów fabularnych dla Telewizyjnej Agencji Produkcji Filmowej. W 1999 roku związał się etatowo z Wydawnictwem Felberg (dawne Gebethner i Ska), w którym pracował najpierw jako redaktor wydawniczy, następnie sekretarz wydawnictwa, by w końcu objąć stanowisko dyrektora i redaktora naczelnego. W latach 2000–2008 przygotował dla tego wydawnictwa jako edytor i współautor kilkadziesiąt publikacji edukacyjnych typu "readers" i "photonovel", specjalnie opracowanych dla polskiego odbiorcy uczącego się języka angielskiego. W 2003 roku został redaktorem naczelnym periodyku „Anglofan”, przeznaczonego dla osób uczących się języków obcych.
Od końca lat 90. działa na rzecz konwergencji dokumentów piśmienniczych i mediów audiowizualnych. Współpracował przy projektach multimedialnych, m.in. przy wydaniu "Leksykonu polskiej muzyki rozrywkowej" na CD-ROM (1999) oraz publikacji zatytułowanej "Michał Bajor. Moje piosenki" na DVD (2006). Doprowadził także do wydania ok. 40 różnego typu publikacji książkowych w formie e-booków.

</doc>
<doc id="1717170" url="https://pl.wikipedia.org/wiki?curid=1717170" title="Edmund Odorkiewicz">
Edmund Odorkiewicz

Edmund-Leon Odorkiewicz, ps. "Czantoria", "Uherski", "Ostroróg", "Hel", "Odrowąż", "Pieron" (ur. 20 lutego 1907 w Chełmie, zm. 10 marca 1981 w Katowicach) – polski dziennikarz radiowy i publicysta, polityk, poseł do Krajowej Rady Narodowej (1945–1947).
Życiorys.
Urodził się w rodzinie patriotycznej. Jego pradziadek po kądzieli był ostatnim wodzem powstania listopadowego. W 1915 podjął naukę w Gimnazjum im. Stefana Czarnieckiego w Chełmie. W młodości działał jako skaut. W latach 1917–1918 był gońcem POW. W 1925 rozpoczął studia na Wydziale Prawa i Nauk Politycznych UW. Przez pewien okres kształcił się również na Uniwersytecie im. Stefana Batorego. Był aktywny w centrolewicowym Związku Polskiej Młodzieży Demokratycznej. W 1927 został zatrzymany przez policję za złożenie podpisu w księdze kondolencyjnej wystawionej przez poselstwo ZSRR z okazji śmierci Wojkowa.
Rozpoczął pracę w związanym z BBWR „Kurierze Porannym”, gdzie sporo uwagi poświęcał tematyce niemieckiej. Na długo przed dojściem do władzy NSDAP przestrzegał przed zagrożeniem ze strony nazistów. Jako dziennikarz sporo podróżował, odwiedził m.in. Skandynawię, Estonię, Jugosławię, Węgry i Czechosłowację. W 1935 zakończył współpracę z Kurierem Porannym. Rok później znalazł pracę w dziale propagandy Naczelnej Dyrekcji Polskiego Radia. Od 1937 kierował Wydziałem Głównym PR w Katowicach, był również zastępcą dyrektora regionalnej rozgłośni. Udzielał się w Towarzystwie Przyjaciół Nauk w Katowicach.
W 1939 znalazł się w okupacyjnej strefie sowieckiej, z której uciekł w 1940. Pracował jako robotnik w Ogrodzie Saskim, później również w Szpitalu Zakaźnym im. św. Stanisława przy ul. Wolskiej. Przyłączył się do związanych z syndykalistami oddziałów „Wolność i Lud”. Wiosną 1944 wziął udział w akcji wykonania wyroku na dwóch kontrolerów tramwajowych współpracujących z Niemcami. Podczas powstania warszawskiego walczył w szeregach oddziału Radwana.
W 1945 ponownie znalazł się na Śląsku, gdzie objął posadę dyrektora rozgłośni regionalnej PR. Pisywał do „Dziennika Zachodniego”. Był pełnomocnikiem Stronnictwa Demokratycznego na region śląsko-dąbrowski (do partii wstąpił w lutym 1945). Zasiadał w Wojewódzkiej oraz Krajowej Radzie Narodowej. W 1946 był zwolennikiem oddzielnego startu SD w wyborach parlamentarnych. Z powodów politycznych nie umieszczono go na liście do Sejmu Ustawodawczego. W 1947 został zawieszony w prawach członka.
Po odejściu z aktywnej polityki poświęcił się pracy dziennikarskiej. Pracował m.in. w „Estradzie”. Pisywał do „Wrocławskiego Tygodnika Katolickiego”, „Trybuny Robotniczej”, „Kuriera Polskiego” i „Codziennego”, „Zarania Śląskiego” oraz „Katolika”.
Został pochowany na cmentarzu Powązkowskim (kwatera Y-4-11). 
Życie prywatne.
Miał dwóch braci: Zygmunta (1899–1919) poległego podczas wojny polsko-sowieckiej oraz Cypriana – dowódcę batalionu „Krybar”. W 1929 poślubił Helenę z Ołdakowskich, z którą miał dwoje dzieci: Hannę Janinę Odorkiewicz-Sikocińską (ur. 1931, lekarz-kardiolog) oraz syna Andrzeja Hieronima (ur. 1932, radca prawny). Drugą żoną była Elżbieta Kiszkurno-Odorkiewicz (1925–2009).

</doc>
<doc id="1717174" url="https://pl.wikipedia.org/wiki?curid=1717174" title="Lewomepromazyna">
Lewomepromazyna

Lewomepromazyna () – organiczny związek chemiczny, pochodna fenotiazyny, stosowana jako lek przeciwpsychotyczny (neuroleptyczny). Ma niską aktywność przeciwpsychotyczną (70% mocy chloropromazyny) i silne właściwości uspokajające (sedatywne), amnestyczne (powodujące niepamięć po podaniu leku), a także przeciwdepresyjne, przeciwbólowe (porównywalne do morfiny) i przeciwwymiotne. W łańcuchu bocznym zawiera jedno centrum stereogeniczne, w efekcie czego jest związkiem chiralnym. W lecznictwie stosuje się lewoskrętny ([α] −15,3) enancjomer o konfiguracji "R".
Właściwości farmakologiczne i mechanizm działania.
Właściwości neuroleptyczne lewomepromazyny uwarunkowane są blokadą receptorów D2-dopaminergicznych w szlaku mezolimbicznym. Ma także powinowactwo do szeregu innych receptorów (szczególnie cholinergicznych muskarynowych, ale też histaminowych i serotoninergicznych), dlatego działanie kliniczne lewomepromazyny jest sumą działania na poszczególne receptory.
Ze względu na efekt pierwszego przejścia jej biodostępność wynosi zaledwie 50–60%. Po podaniu doustnym maksymalny poziom w osoczu osiąga po 30–90 minutach. Jest metabolizowana w wątrobie, a produktami metabolizmu są sulfotlenki, glukuroniany (sprzęganie z kwasem glukuronowym) oraz produkty demetylacji. Metabolity są wydalane z kałem i z moczem, a tylko 1% leku wydalany jest w postaci niezmienionej.
Lewomepromazyna jest lipofilowa i łatwo przenika barierę krew-mózg i łożysko, a także może występować w mleku matki.
Wskazania.
Psychozy, szczególnie schizofrenia przebiegająca z obniżonym nastrojem, depresja, premedykacja przed wprowadzeniem do znieczulenia ogólnego i jego pogłębienie. Jest stosowana w zespołach depresyjnych z niepokojem, trudnościami zasypiania, problemami ze snem. Wykazuje silne właściwości uspokajające i przeciwdepresyjne, słabe antywytwórcze.
Działania uboczne są bardzo silnie zaznaczone ze strony układu wegetatywnego, słabo ze strony układu pozapiramidowego i innych układów. Wykazuje silnie działanie antycholinergiczne, powodując suchość błon śluzowych, potęgowanie problemów z mikcją u chorych na BPH. W mniejszych dawkach lewomepromazyna może być stosowana do łagodzenia mdłości, szczególnie występujących po tramadolu. W opiece paliatywnej wykorzystywane jest jej działanie przeciwbólowe i przeciwwymiotne. Siła działania przeciwbólowego lewomepromazyny jest zbliżona do morfiny.
Przeciwwskazania i środki ostrożności.
Jest przeciwwskazana w jaskrze, skłonnościach do majaczenia, porfirią. Lek powoduje spadek ciśnienia tętniczego krwi, zwłaszcza po podaniu pierwszej dawki. Nie stosować u osób ze znacznym klinicznie niedociśnieniem lub poważnymi schorzeniami układu krążenia. Zachować ostrożność przy stosowaniu z innymi depresantami OUN jak benzodiazepiny, barbiturany, leki przeciwhistaminowe działające uspokajająco czy leki z grupy TLPD. Lek może powodować zmiany w zapisie elektrokardiograficznym. Nie stosować łącznie z inhibitorami MAO. Lek obniża próg drgawkowy i może powodować drgawki. W zapisie EEG mogą wystąpić zmiany padaczkopodobne.
Spożywanie alkoholu w czasie leczenia i do 5 dni po jego zakończeniu jest bezwzględnie zabronione.
Dawkowanie.
25–600 mg doustnie, domięśniowo. Leczenie rozpoczynać od najmniejszej dawki. Początkowo w psychozach 25 – 50 mg (2 tabletki) w 2 dawkach podzielonych. Dawkę można stopniowo zwiększać w zależność od indywidualnych reakcji pacjenta. Podanie domięśniowe lub dożylne stosować tylko gdy podanie doustne leku jest niemożliwe lub wymaga tego stan pacjenta. Podanie dożylne wyłącznie pod postacią wlewu kroplowego po rozcieńczeniu w roztworze glukozy lub NaCl, w warunkach gdzie możliwy jest ciągły nadzór parametrów pacjenta.
Preparaty handlowe.
W Polsce: "Lewomezin" i "Tisercin".
Poza Polską (przykładowe preparaty): "Levomepromazin", "Nozinan", "Neurocil", "Neozine".

</doc>
<doc id="1717176" url="https://pl.wikipedia.org/wiki?curid=1717176" title="Upupa">
Upupa



</doc>
<doc id="1717177" url="https://pl.wikipedia.org/wiki?curid=1717177" title="Alkmeon z Krotonu">
Alkmeon z Krotonu

Alkmeon z Krotonu ("Alkmaíōn", VI–V wiek p.n.e.) – starogrecki lekarz i filozof.
Według Diogenesa Laertiosa Alkmeon to uczeń Pitagorasa i syn Peritoosa, wykładowca medycyny. Tradycyjnie przedstawia się go jako zwolennika teorii o nieśmiertelności duszy. Uważa się go również za twórcę psychologii doświadczalnej. Jako pierwszy konsekwentnie potraktował mózg jako centralny organ zmysłowy (zob. CUN) i prowadził na nim badania metodą sekcji. Opierając się właściwym ówczesnym Grekom poglądzie o pierścieniach otaczających Ziemię (takich jak pierścienie Saturna), doszedł do przekonania, że duszę ludzką także otaczają kręgi. Gdy nie są one zamknięte, następuje śmierć. Od Parmenidesa przejął pogląd, w myśl którego zdrowie zależy od równowagi przeciwieństw w organizmie (zob. Jońska filozofia przyrody, wariabilizm, Heraklit). W późniejszych czasach zostało to nazwane homeostazą (zob. cechy życia).
Medycznymi dokonaniami Parmenidesa i Alkmeona głęboko inspirował się Empedokles z Akragas.

</doc>
<doc id="1717178" url="https://pl.wikipedia.org/wiki?curid=1717178" title="Drażetka">
Drażetka

Drażetka – tabletka powleczona otoczką cukrową (najczęściej sacharozą). Otoczka drażetki stanowi od 30% do 80% jej masy.
Drażetka jest pierwszą postacią tabletki powlekanej wprowadzoną do lecznictwa – miało to miejsce w 1891 roku. 
Otrzymywanie.
Najczęściej stosowaną metodą jest drażowanie na mokro. Składa się ona z czterech etapów:

</doc>
<doc id="1717179" url="https://pl.wikipedia.org/wiki?curid=1717179" title="PLoS">
PLoS



</doc>
<doc id="1717183" url="https://pl.wikipedia.org/wiki?curid=1717183" title="Journal of Vertebrate Paleontology">
Journal of Vertebrate Paleontology

Journal of Vertebrate Paleontology (JVP) – recenzowane czasopismo naukowe dotyczące paleontologii, w szczególności paleontologii kręgowców. Publikacje poruszają tematy związane z pochodzeniem kręgowców, ich morfologią, ewolucją, taksonomią, a także biostratygrafią, paleoekologią, paleobiogeografią oraz paleoantropologią. Zostało założone w 1980 roku przez czeskiego paleontologa Jiřého Žídka na University of Oklahoma w Norman. W latach 1984–2010 było wydawane przez Society of Vertebrate Paleontology. Od 2010 roku jest wydawane przez Taylor &amp; Francis i ukazuje się sześć razy w roku. Starsze wydania są również dostępne przez JSTOR i BioOne.
W 2011 roku impact factor „Journal of Vertebrate Paleontology” wynosił 2,214, co sytuowało go na szóstym miejscu spośród czterdziestu dziewięciu czasopism paleontologicznych notowanych przez Institute for Scientific Information.

</doc>
<doc id="1717184" url="https://pl.wikipedia.org/wiki?curid=1717184" title="JVP">
JVP



</doc>
<doc id="1717185" url="https://pl.wikipedia.org/wiki?curid=1717185" title="Blue Moon">
Blue Moon

Blue Moon – piosenka zaaranżowana przez Boba Dylana, nagrana przez niego na sesji w maju 1969 r. i wydana na albumie "Self Portrait" w czerwcu 1970 r.
Historia i charakter utworu.
Utwór ten został nagrany na trzeciej sesji do albumu, 3 maja 1969 r. Innymi piosenkami pochodzącymi z tej sesji były: "Take a Message to Mary" oraz odrzuty "Ring of Fire" i "Folsom Prison Blues". Wyjątkowo "Blue Moon" nie znalazła się na sesjach overdubbingowych (od 8 do 14, w marcu i kwietniu 1970 r.).
Piosenka ta została skomponowana przez Richarda Rodgersa ze słowami Lorenza Harta w 1933 r. Miała wtedy inne słowa i nosiła tytuł "Make Me a Film Star". Miała być ona śpiewana przez Jean Harlow w filmie "Hollywood Party" (1934). Projekt jednak nie doczekał się realizacji.
Hart zmienił tekst piosenki oraz tytuł na "The Bad in Every Man"; była ona przygotowana dla Shirley Ross do filmu "Manhattan Melodrama" (1934).
Hart wkrótce zmienił tekst i tytuł po raz trzeci – tym razem na "Blue Moon". Piosenka ta stała się jedynym przebojem pary Rodgers/Hart, niezwiązanym z żadnym filmem czy sceną.
W 1948 r. w biograficznym filmie od Rodgersie i Hartcie "Words and Music" piosenkę tę zaśpiewał Mel Tormé.
W maju 1952 r. piosenkę nagrała Billie Holiday.
W lipcu 1954 r. piosenkę nagrał Elvis Presley. W jego wykonaniu dotarła ona do 55 miejsca na liście przebojów Top 100 magazynu Billboard. Krótka instrumentalna wersja utworu pojawiła się w filmie "Miłość w Las Vegas" z Presleyem i Ann-Margret.
Piosenka ta pojawiła się także w innych filmach; "At the Circus" (1939 – "W cyrku") – gra ją Harpo Marx na harfie. Jest także ona otwierającym film "An American Werewolf in London" (1981) tematem i jest śpiewana przez Bobby'ego Vintona.
Określenie "blue moon" oznaczało pierwotnie "bardzo długi czas". W miarę zapominania oryginalnego znaczenia pojawiło się popularne znaczenie terminu jako druga pełnia w miesiącu kalendarzowym. Zwykle jest 12 pełni, po jednej każdego miesiąca. Jednak są lata, kiedy dochodzi do 13 pełni w roku. I ta 13 pełnia zaczęła być nazywana "blue". Jednak w majowym numerze czasopisma "Sky and Telescope" z 1999 r. dokonano korekty tego określenia. Okazuje się, że "blue moon" jest trzecią pełnią okresu, w którym pojawiają się 4 pełnie (gdy w ciągu 12 miesięcy występuje 13 pełni).
Dylan z piosenką – i to w wersji Presleya – zetknął się bardzo wcześnie, bo jeszcze w latach 50 XX w. Jest jedną z czterech zachowanych piosenek nagranych na magnetofonie, gdy jeszcze jako nastolatek praktykował muzykę ze swoim przyjacielem Johnem Bucklenem. To wykonanie pojawiło się nawet na muzycznym i socjokulturalnym dokumencie filmowym o autostradzie 61 (Highway 61), zrealizowanym przez BBC.
Wersja Dylana na albumie ukazuje go jako imitatora Elvisa Preseya.
Dylan nigdy nie wykonał piosenki na koncercie.

</doc>
<doc id="1717187" url="https://pl.wikipedia.org/wiki?curid=1717187" title="The Wallabee Champ">
The Wallabee Champ

The Wallabee Champ to wydana przez amerykańskiego rapera Ghostface Killah kompilacja swoich najlepszych utworów.

</doc>
<doc id="1717188" url="https://pl.wikipedia.org/wiki?curid=1717188" title="Listy Fryderyka Chopina do Delfiny Potockiej">
Listy Fryderyka Chopina do Delfiny Potockiej

Listy Fryderyka Chopina do Delfiny Potockiej – fałszywy zbiór listów, mający być zapisem korespondencji między Fryderykiem Chopinem a Delfiną Potocką. Podrobienie listów było najprawdopodobniej efektem licznych plotek na temat romansów Potockiej (była ona kochanką m.in. Zygmunta Krasińskiego, przy czym autentyczne listy, jakie między sobą pisali, stanowią dzisiaj cenne pozostałości dla polskiej epistolografii).
Losy zbioru.
W 1939 do Polskiego Radia w Wilnie zgłosiła się Paulina Czernicka, twierdząc, iż jest w posiadaniu kilku nieznanych i niepublikowanych listów Chopina do Potockiej oraz że chciałaby przygotować na ten temat audycję. Plany te udaremnił wybuch II wojny światowej. W 1945 ta sama kobieta (mieszkająca wtedy w zachodniej części Polski) odwiedziła Polskie Radio w Poznaniu i, doprowadzając do nadania kilku audycji zawierających m.in. fragmenty owych listów, wywołała entuzjastyczne zainteresowanie w kręgach muzycznych. Na wzrost zainteresowania miał wpływ fakt, że większość zbiorów i archiwów została w czasie wojny zniszczona przez Niemców. Z powodu opisywanych przez Czernicką epizodów o charakterze seksualnym spowodowało, że zainteresowanie zaczęło stopniowo przeradzać się w sceptycyzm. Zrodzona dyskusja na temat autentyczności zbioru oraz prawdziwości romansu między Chopinem a Potocką doprowadziła do poproszenia Czernickiej o dostarczenie oryginałów do Towarzystwa im. Fryderyka Chopina w celu ich weryfikacji oraz publikacji. Została podpisana umowa, która zobowiązywała Czernicką do dostarczenia oryginałów i odpisów korespondencji. Po kilku miesiącach poinformowała ona Towarzystwo, iż oryginały „czasowo zaginęły”, lecz może przedstawić ich fotografie. Potem stwierdziła, że niektóre oryginały dała w 1939 pewnemu francuskiemu oficerowi w Wilnie, a obecnie znajdują się one we Francji, pozostałe zaś są ukryte w Polsce, oraz że w niedługim czasie je przedstawi. Tego dnia, w którym Czernicka obiecała przedstawić listy, Towarzystwo otrzymało od niej telegram informujący o kradzieży teczki z dokumentami. Według wyjaśnień Czernickiej, osobą mającą wyrwać jej z ręki owe listy podczas oczekiwania na pociąg, miał być złodziej wynajęty przez krewnych rodziny Potockiej, którzy nie chcieli dopuścić do publikacji „kompromitujących” dokumentów. Według innych wyjaśnień Czernickiej listy miały być przechowywane w Australii lub u jej ciotki w Stanach Zjednoczonych.
Autentyczność historii opowiadanych przez Czernicką jest o tyle wątpliwa, iż twierdziła ona, że w posiadanie listów weszła przez znajomość z rodziną Komarów (którzy mieli być spokrewnieni z Potocką). Rodzina, o której mówiła Czernicka, przez około 300 lat nie miała żadnych (nie licząc wspólnego nazwiska) powiązań z rodziną, w której urodziła się Potocka. Żyli także w całkiem innej części kraju. Co więcej, potomkowie Potockiej praktycznie całkowicie wymarli, a jej dziedziczki (którymi były hrabina Aleksandrówna Tyszkiewiczówna z Komarów oraz hrabina Róża Raczyńska z Potockich) nie miały pojęcia o istnieniu owej korespondencji.
Paulina Czernicka.
Nagłośnienie sprawy „odnalezionego” zbioru spowodowało również zainteresowanie osobą samej Czernickiej. Z relacji ludzi, którzy znali ją osobiście wynika, iż była kobietą z zaburzeniami psychicznymi o skłonnościach psychopatycznych, która dotknęły też nieszczęścia w sprawach uczuciowych. Jej matka oraz obaj bracia popełnili samobójstwo. Sama Czernicka odebrała sobie życie w 1949 (przypadała wtedy setna rocznica śmierci Chopina). Była ona zafascynowana osobą muzyka i od najmłodszych lat zbierała wszelkie dostępne jej publikacje na jego temat.
Charakter zbioru.
Gdyby listy Chopina do Potockiej okazały się autentyczne, stanowiłoby to rewolucję w pojmowaniu postaci polskiego pianisty i kompozytora. Autentyczna korespondencja Chopina rzadko kiedy traktuje o sprawach uczuciowych. Wyjątkiem są listy do Tytusa Wojciechowskiego, w których opisywał on swoją nieśmiałą oraz nieszczęśliwą miłość do Konstancji Gładkowskiej. Wojciechowski był dla Chopina jedyną osobą, której mógł swobodnie zwierzać się z takich tematów, zwłaszcza natury seksualnej, a „listy” do Potockiej zawierają fragmenty o mocnym zabarwieniu erotycznym.
Charakterystyczne dla zbioru są również wypowiedzi oraz sądy muzyka na temat innych kompozytorów, swojej własnej twórczości oraz twórczości artystycznej w ogóle. Tego typu uwag nie zawierają żadne inne pozostawione przez niego źródła. Nie licząc drobnych uwag (najczęściej w kontekście żartobliwym), jak ta (z listu do Wojciechowskiego z 20 października 1829) dotycząca jednego z triów Ludwiga van Beethovena, o którym stwierdza, iż „(…) tam Beethoven szydzi z całego świata”, w jego listach brak jest tego typu stwierdzeń. W listach przedstawionych przez Czernicką znajdują się liczne wzmianki o współczesnych (ale nie tylko) mu artystach oraz jego stosunku do własnej twórczości.
Znajomość Chopina z Potocką.
Fryderyk Chopin poznał Delfinę Potocką w Dreźnie. Ich znajomość rozpoczęła się w 1831, kiedy to Chopin na stałe zamieszkał w Paryżu. Starsza od niego o 3 lata Potocka stała się jedną z jego uczennic, wykazując talent zarówno pianistyczny, jak i wokalny. Towarzyszyła mu przez całe jego dorosłe życie, a 15 października 1849 (na dwa dni przed śmiercią Chopina) przyjechała do niego z Nicei i na jego prośbę śpiewała oraz grała przy nim na fortepianie. Chopin dedykował jej swój II koncert fortepianowy f-moll op. 21 z 1829.
Pierwsze zachowane wzmianki o ich romansie pochodzą z listu Józefa Mycielskiego napisanego z Paryża 26 września 1852, skierowanego do jego żony. W treści listu skrytykował on Potocką, a Chopina wymienia jako jednego z jej kochanków. Najprawdopodobniej jest to ówczesna plotka, gdyż Mycielski nie znał Chopina, a list został sporządzony kilka lat po śmierci kompozytora.
Drugim świadectwem jest informacja udzielona przez Emilię Hoffmannową z Borzęckich (żonę doktora Aleksandra Hoffmanna a jedną z uczennic Chopina) jednemu z pierwszych biografów Chopina. Hoffmannowa opowiadała, iż mąż mówił jej o nocnych spotkaniach Chopina z Potocką, podczas których m.in. razem grali i śpiewali. Stwierdzenie to nie może uchodzić za wiarygodne, gdyż Emilia Hoffmannowa wyszła za mąż około 10 lat po domniemanych wydarzeniach, a opisywała je po 50 latach i to człowiekowi, któremu zależało na dowiedzeniu prawdziwości romansu. Stwierdziła również, że Chopin mieszkał przez wiele lat z jej mężem, który co więcej doradzał mu oraz pomagał w sprawach kompozycji. Hoffmann rzeczywiście zajmował wspólne mieszkanie w Chopinem od połowy roku 1833, kiedy to muzyk po znacznym sukcesie w Paryżu pozwolił sobie na większe mieszkanie (mimo że wiodło mu się w tym okresie bardzo dobrze, to postanowił jednak zmniejszyć swój wysoki czynsz, biorąc współlokatora), lecz ten stan rzeczy trwał tylko do końca tego samego roku. Hoffmann miał nawyk palenia fajki, co bardzo Chopina denerwowało; innym przypuszczalnym powodem rozstania były długi doktora, jakie miał wobec artysty (który wymienia go wraz z innymi pożyczkobiorcami na wewnętrznej stronie okładki swojego dziennika). Na temat nowego mieszkania Chopina przy Chaussée d’Antin (niedaleko Opery) Hoffmannowa stwierdziła, iż „(...) mieszka jak kobieta, prawie chciałoby się powiedzieć, jak kotka”.
W marcu 1847 Chopin pisał w liście do rodziny: „(…) Pani Delfina Potocka, którą wiecie, jak bardzo kocham… parę dni temu do Nice wyjechała… (…)”, co mogłoby wskazywać na istnienie (niezależnie od autentyczności listów Czernickiej) jakiś bliższych stosunków między muzykiem a hrabiną. Jest to jednak mało prawdopodobne, gdyż środowisko arystokracji, artystów i ludzi innych wolnych zawodów ówczesnej Europy było tak małe, że ludzie wiedzieli o sobie bardzo wiele, a żaden trwający dłużej romans nie mógł się utrzymać w tajemnicy. Powszechnie znane były intymne stosunki, jakie łączyły Potocką z Krasińskim lub Chopina z George Sand. Pierwsi biografowie artysty (jak np. Ferenc Liszt) opierali się głównie na własnych wspomnieniach lub relacjach innych osób, które nie zawierają żadnych aluzji lub supozycji na temat tego, co miało łączyć Chopina z Potocką.
Ocena autentyczności.
Argumenty „za”.
W praktyce jedynym argumentem przemawiającym za autentycznością zbioru jest styl listów, uderzająco podobny do znanej korespondencji Chopina.
Argumenty „przeciw”.
Poniżej podano niektóre z argumentów przeczących autentyczności zbioru:
Inne argumenty.
W papierach Czernickiej znajdowały się m.in. książki na temat Chopina, w których podkreślone ołówkiem fragmenty były (z niewielkimi zmianami) identyczne z fragmentami z owych listów. Korespondencja zawiera również dosłowne cytaty wypowiedzi uczniów Chopina w formie jego własnych słów. W rękopisach Czernickiej znajduje się także duża liczba zdań i określeń, które zostały dopisane innym piórem lub innym atramentem, co wskazuje raczej na preparowanie niż przepisywanie oryginalnych tekstów.
Badania autentyczności.
W 1964 w papierach pozostawionych przez zmarłego kompozytora Tadeusza Szeligowskiego odnaleziono kilka fotografii z uwiecznionymi rzekomo autentycznymi listami Chopina do Potockiej. W ich posiadanie wszedł jego szwagier Adam Harasowski, który w 1973 opublikował je w czasopiśmie „Music and Musicians”, co miało dowodzić, iż część zbioru jest fałszerstwem, jednak część jest autentyczna. Fotografie zostały przekazane przez Instytut Chopinowski do badań grafologicznych, których wynik stwierdził mistyfikację. Po tej informacji Mateusz Gliński będący jednym z orędowników autentyczności listów przekazał fotografie innemu specjaliście, który orzekł o ich prawdziwości. Wtedy sprawa została przebadana przez departament kryminalistyki Milicji Obywatelskiej, gdzie po próbach fotograficznych okazało się, iż fotokopie składają się z zestawienia fotograficznych wycinków linijek, słów lub wyrażeń pochodzących z faksymiliów lub fotografii autentycznych listów. Rozpoznane zostały także publikacje, z których niektóre słowa zostały sfotografowane. Osoba odpowiedzialna za spreparowanie fotografii jest obecnie nieznana.

</doc>
<doc id="1717189" url="https://pl.wikipedia.org/wiki?curid=1717189" title="Identyfikacja graficzna">
Identyfikacja graficzna



</doc>
<doc id="1717191" url="https://pl.wikipedia.org/wiki?curid=1717191" title="Aÿ">
Aÿ



</doc>
<doc id="1717193" url="https://pl.wikipedia.org/wiki?curid=1717193" title="Zwiad Endeladze">
Zwiad Endeladze

Zwiad Endeladze (ur. 7 kwietnia 1966 w Adigeni) – gruziński piłkarz grający na pozycji napastnika. 
Kariera piłkarska.
Przygodę z piłką Endeladze rozpoczął w 1988 w Metalurgi Rustawi. Po dwóch sezonach przeniósł się do FC Sairme Bagdati, w barwach którego w 44 spotkaniach strzelił 37 bramek. Kolejnym przystankiem w karierze była SK Samtredia, którą w 1992 zamienił na Margweti Zestaponi.
Jako zawodnik Margweti odniósł największe sukcesy w swojej karierze. Sezon 1995/96 zakończył jako król strzelców Umaglesi Liga z 40 bramkami na koncie. Ten wynik pozwolił mu zdobyć Europejskiego Złotego Buta za największą ilość strzelonych bramek w ligach europejskich w sezonie 1995/96. Łącznie przez 4 sezony w 90 spotkaniach strzelił 62 bramki. 
W 1996 przeniósł się do Łucz-Eniergija Władywostok, lecz w połowie sezonu 1997/98 wrócił do kraju, gdzie zasilił Dinamo Zugdidi. W sezonie 1999/2000 po raz drugi występował w Margweti Zestaponi. W sezonie 2000/01 grał dla Guria Lanczchuti, po czym po raz trzeci wrócił do Margweti. Od 2002 grał w Guria Lanczchuti, dla której przez 6 lat zagrał 130 razy, 39-krotnie pokonując bramkarzy rywali. Karierę zakończył w 2010 w Czkerimela FC.
Sukcesy.
Margweti Zestaponi

</doc>
<doc id="1717194" url="https://pl.wikipedia.org/wiki?curid=1717194" title="Lehtmetsa">
Lehtmetsa



</doc>
<doc id="1717195" url="https://pl.wikipedia.org/wiki?curid=1717195" title="Alkmajon z Krotony">
Alkmajon z Krotony



</doc>
<doc id="1717196" url="https://pl.wikipedia.org/wiki?curid=1717196" title="Lehtmetsa (Anija)">
Lehtmetsa (Anija)

Lehtmetsa – wieś w Estonii, w prowincji Harju, w gminie Anija. Zamieszkana przez 697 osób (stan na 31.12.2013).

</doc>
<doc id="1717198" url="https://pl.wikipedia.org/wiki?curid=1717198" title="Lilli (Anija)">
Lilli (Anija)

Lilli – wieś w Estonii, w prowincji Harju, w gminie Anija. Zamieszkana przez 110 osób (stan na 31.12.2013).

</doc>
<doc id="1717207" url="https://pl.wikipedia.org/wiki?curid=1717207" title="Linnakse">
Linnakse

Linnakse – wieś w Estonii, w prowincji Harju, w gminie Anija. Zamieszkana przez 71 osób (stan na 31.12.2013).

</doc>
<doc id="1717208" url="https://pl.wikipedia.org/wiki?curid=1717208" title="Warhammer">
Warhammer



</doc>
<doc id="1717209" url="https://pl.wikipedia.org/wiki?curid=1717209" title="Looküla">
Looküla

Looküla – wieś w Estonii, w prowincji Harju, w gminie Anija. Zamieszkana przez 47 osób (stan na 31.12.2013).

</doc>
<doc id="1717210" url="https://pl.wikipedia.org/wiki?curid=1717210" title="Lükati">
Lükati

Lükati – wieś w Estonii, w prowincji Harju, w gminie Anija. Zamieszkana przez 51 osób (stan na 31.12.2013).

</doc>
<doc id="1717213" url="https://pl.wikipedia.org/wiki?curid=1717213" title="Scroll lock">
Scroll lock



</doc>
<doc id="1717214" url="https://pl.wikipedia.org/wiki?curid=1717214" title="Paasiku">
Paasiku

Paasiku – wieś w Estonii, w prowincji Harju, w gminie Anija. Zamieszkana przez 35 osób (stan na 31.12.2013).

</doc>
<doc id="1717215" url="https://pl.wikipedia.org/wiki?curid=1717215" title="Günther Schuster">
Günther Schuster

Günther Schuster (ur. 24 sierpnia 1893 w Wannsdorf, zm. 8 października 1943 w Castelnovo di Sotto) – niemiecki as myśliwski z czasów I wojny światowej z 6 potwierdzonymi zwycięstwami powietrznymi, w późniejszym okresie dowódca Jagdstaffel 17.
Do Jagdstaffel 17 przybył z Fliegerersatz Abteilung Nr. 7 23 grudnia 1916 roku. Pierwsze zwycięstwo odniósł w 29 stycznia 1917 roku. 10 września 1917 roku został przeniesiony do Jagdstaffel 29, w której służył do 28 maja 1918 roku. W jednostce odniósł dwa zwycięstwa powietrzne. 28 maja 1918 roku powrócił do swojej macierzystej jednostki i 12 czerwca został mianowany jej dowódcą. 1 sierpnia 1918 roku został ciężko ranny w walce i nie powrócił do służby w czasie I wojny. Jedną z jego ofiar był walijski as myśliwski Harold Day.
Po zakończeniu wojny od 1919 roku latał jako pilot cywilny w Deutsche Luft-Reederei (później Deutscher Aero Lloyd). Od 1923 roku był zatrudniony jako pilot doświadczalny Junkers Luftverkehr. Po roku rozpoczął pracę w Kolumbii, a w 1928 roku w Brazylii. 
W czasie II wojny światowej w 1941 roku powrócił do Niemiec i służył w Luftwaffe w stopniu kapitana. Zginął na froncie włoskim w 1943 roku w Castelnovo di Sotto w okolicach Parmy.

</doc>
<doc id="1717216" url="https://pl.wikipedia.org/wiki?curid=1717216" title="Mandy Hering">
Mandy Hering

Mandy Hering (ur. 11 marca 1984 roku w Guben), niemiecka piłkarka ręczna, reprezentantka kraju. Gra na pozycji lewoskrzydłowej. W kadrze narodowej zadebiutowała w 2002 roku. Obecnie występuje w Bundeslidze, w drużynie Frankfurter Handball Club.

</doc>
<doc id="1717217" url="https://pl.wikipedia.org/wiki?curid=1717217" title="Salvinorin C">
Salvinorin C



</doc>
<doc id="1717219" url="https://pl.wikipedia.org/wiki?curid=1717219" title="Parila (Anija)">
Parila (Anija)

Parila – wieś w Estonii, w prowincji Harju, w gminie Anija. Zamieszkana przez 72 osoby (stan na 31.12.2013).
Znajduje tu się przystanek kolejowy Parila, położony na linii Tallinn – Narwa.

</doc>
<doc id="1717220" url="https://pl.wikipedia.org/wiki?curid=1717220" title="Partsaare">
Partsaare

Partsaare – wieś w Estonii, w prowincji Harju, w gminie Anija. Zamieszkana przez 21 osób (stan na 31.12.2013).

</doc>
<doc id="1717222" url="https://pl.wikipedia.org/wiki?curid=1717222" title="Pikva">
Pikva

Pikva – wieś w Estonii, w prowincji Harju, w gminie Anija. Zamieszkana przez 101 osób (stan na 31.12.2013).

</doc>
<doc id="1717223" url="https://pl.wikipedia.org/wiki?curid=1717223" title="Pillapalu">
Pillapalu

Pillapalu – wieś w Estonii, w prowincji Harju, w gminie Anija. Zamieszkana przez 73 osoby (stan na 31.12.2013).

</doc>
<doc id="1717226" url="https://pl.wikipedia.org/wiki?curid=1717226" title="Salvinorin A">
Salvinorin A



</doc>
<doc id="1717228" url="https://pl.wikipedia.org/wiki?curid=1717228" title="CrossOver Office">
CrossOver Office



</doc>
<doc id="1717230" url="https://pl.wikipedia.org/wiki?curid=1717230" title="Hosokawa">
Hosokawa

 − japoński klan wojowników i samurajów. 
Wywodził się od cesarza Seiwa (850-880) i odgałęzienia rodu Minamoto (poprzez klan Ashikaga). 
Za czasów siogunatu Ashikaga, ród Hosokawa posiadał w administracji wielu prominentnych urzędników, a w okresie Edo stał się jednym z największych posiadaczy ziemskich w Japonii. W czasach współczesnych jeden z potomków rodu, Morihiro Hosokawa, został wybrany premierem Japonii (9/9/1993–28/4/1994).

</doc>
<doc id="1717231" url="https://pl.wikipedia.org/wiki?curid=1717231" title="Rasivere (Anija)">
Rasivere (Anija)

Rasivere – wieś w Estonii, w prowincji Harju, w gminie Anija. Zamieszkana przez 49 osób (stan na 31.12.2013).

</doc>
<doc id="1717233" url="https://pl.wikipedia.org/wiki?curid=1717233" title="Raudoja">
Raudoja

Raudoja – wieś w Estonii, w prowincji Harju, w gminie Anija. Zamieszkana przez 49 osób (stan na 31.12.2013).

</doc>
<doc id="1717234" url="https://pl.wikipedia.org/wiki?curid=1717234" title="Salvinorin B">
Salvinorin B



</doc>
<doc id="1717236" url="https://pl.wikipedia.org/wiki?curid=1717236" title="Minna Nikkanen">
Minna Nikkanen

Minna Nikkanen (ur. 9 kwietnia 1988 w Somero) – fińska lekkoatletka specjalizująca się w skoku o tyczce.
Osiągnięcia.
W 2012 reprezentowała Finlandię na igrzyskach olimpijskich w Londynie. 26. miejsce w eliminacjach nie dało jej awansu do finału.

</doc>
<doc id="1717238" url="https://pl.wikipedia.org/wiki?curid=1717238" title="Rooküla">
Rooküla

Rooküla – wieś w Estonii, w prowincji Harju, w gminie Anija. Zamieszkana przez 94 osoby (stan na 31.12.2013).

</doc>
<doc id="1717240" url="https://pl.wikipedia.org/wiki?curid=1717240" title="Salumetsa">
Salumetsa

Salumetsa – wieś w Estonii, w prowincji Harju, w gminie Anija. Zamieszkana przez 29 osób (stan na 31.12.2013).

</doc>
<doc id="1717241" url="https://pl.wikipedia.org/wiki?curid=1717241" title="Salumäe">
Salumäe

Salumäe – wieś w Estonii, w prowincji Harju, w gminie Anija. Zamieszkana przez 70 osób (stan na 31.12.2013).

</doc>
<doc id="1717242" url="https://pl.wikipedia.org/wiki?curid=1717242" title="Soodla (Anija)">
Soodla (Anija)

Soodla – wieś w Estonii, w prowincji Harju, w gminie Anija. Zamieszkana przez 71 osób (stan na 31.12.2013).

</doc>
<doc id="1717243" url="https://pl.wikipedia.org/wiki?curid=1717243" title="Uuearu">
Uuearu

Uuearu – wieś w Estonii, w prowincji Harju, w gminie Anija. Zamieszkana przez 52 osoby (stan na 31.12.2013).

</doc>
<doc id="1717245" url="https://pl.wikipedia.org/wiki?curid=1717245" title="Vetla">
Vetla

Vetla – wieś w Estonii, w prowincji Harju, w gminie Anija. Zamieszkana przez 44 osoby (stan na 31.12.2013).

</doc>
<doc id="1717246" url="https://pl.wikipedia.org/wiki?curid=1717246" title="Chełm Śląski (stacja kolejowa)">
Chełm Śląski (stacja kolejowa)

Chełm Śląski – stacja kolejowa w Chełmie Śląskim, w województwie śląskim, w Polsce.
W roku 2021 stacja obsługiwała 0–9 pasażerów na dobę.

</doc>
<doc id="1717247" url="https://pl.wikipedia.org/wiki?curid=1717247" title="Więzień Doliny Białej Śmierci">
Więzień Doliny Białej Śmierci

Więzień Doliny Białej Śmierci (ang. "The Prisoner of White Agony Creek") – komiks Dona Rosy, po raz pierwszy wydany w 2006 r. (pierwsze polskie wydanie pochodzi z 2007 r.).
Historia jest jednym z rozdziałów dodatkowych serii "Życie i czasy Sknerusa McKwacza" (8B) - chronologicznie umiejscowionym między "Królem Klondike" a "Dwoma sercami w Jukonie".
Ze względu na problemy zdrowotne autora był to ostatni komiks Dona Rosy.
Fabuła.
Akcja komiksu toczy się w 1897 r.
Po tym, jak Złotka O'Gilt odurzyła Sknerusa i ukradła mu jego samorodek złota, McKwacz decyduje się zemścić się na niej. Porywa Złotkę i zabiera ją na swoją działkę w Dolinie Białej Śmierci. Tam Złotka, właścicielka kasyna, zostaje zmuszona do ciężkiej pracy fizycznej w poszukiwaniu złota. W ten sposób Sknerus ma nadzieję nauczyć ją, ile zachodu wymaga zdobycie kruszcu. Miesiąc spędzony we wspólnym towarzystwie sprawia, że Złotka i Sknerus lepiej się poznają.
W tym samym czasie Wyatt Earp, Bat Masterson i sędzia Roy Bean - najtwardsi stróże porządku Dzikiego Zachodu - chcą kupić salon w Dawson City, należący do Śliskiego Kręta i zatrudnić w nim Złotkę jako tancerkę. Gdy dowiadują się, że Złotka została porwana przez Sknerusa, decydują się ruszyć jej na ratunek.
Linki zewnętrzne.
"Więzień Doliny Białej Śmierci" w Inducks

</doc>
<doc id="1717248" url="https://pl.wikipedia.org/wiki?curid=1717248" title="Vikipalu">
Vikipalu

Vikipalu – wieś w Estonii, w prowincji Harju, w gminie Anija. Zamieszkana przez 60 osób (stan na 31.12.2013).
W Vikipalu znajduje się przystanek kolejowy Lahinguvälja na linii Tallinn – Narwa.

</doc>
<doc id="1717251" url="https://pl.wikipedia.org/wiki?curid=1717251" title="Glory (singel)">
Glory (singel)

Glory – singel Ani Dąbrowskiej z 2004 roku.
Informacje ogólne.
Z utworem tym Ania Dąbrowska startowała w konkursie Premiery podczas Krajowego Festiwalu Piosenki Polskiej w Opolu. Nie ukazał się on na debiutanckiej płycie artystki "Samotność po zmierzchu", lecz dopiero na jej reedycji. Piosenka została wydana na podwójnym singlu razem z utworem „Nie ma nic w co mógłbyś wierzyć”.
Teledysk.
Teledysk do piosenki wyreżyserowała Iza Poniatowska.

</doc>
<doc id="1717252" url="https://pl.wikipedia.org/wiki?curid=1717252" title="Voose (Anija)">
Voose (Anija)

Voose – wieś w Estonii, w prowincji Harju, w gminie Anija. Zamieszkana przez 67 osób (stan na 31.12.2013).

</doc>
<doc id="1717253" url="https://pl.wikipedia.org/wiki?curid=1717253" title="Ülejõe (Anija)">
Ülejõe (Anija)

Ülejõe – wieś w Estonii, w prowincji Harju, w gminie Anija. Zamieszkana przez 247 osób (stan na 31.12.2013). We wsi znajduje się ujście rzeki Aavoja do Jägali.

</doc>
<doc id="1717254" url="https://pl.wikipedia.org/wiki?curid=1717254" title="Reprezentacja Słowacji U-21 w piłce nożnej mężczyzn">
Reprezentacja Słowacji U-21 w piłce nożnej mężczyzn

Reprezentacja Słowacji U-21 w piłce nożnej – młodzieżowa reprezentacja Słowacji sterowana przez Slovenský futbalový zväz. Młodzi Słowacy jak do tej pory raz zakwalifikowali się na Mistrzostwa Europy U-21. Jako organizatorzy turnieju, mieli zapewniony start na MME 2000. Zajęli oni czwarte miejsce, ulegając Hiszpanom 0:1.

</doc>
<doc id="1717255" url="https://pl.wikipedia.org/wiki?curid=1717255" title="Mustjõe">
Mustjõe

Mustjõe – wieś w Estonii, w prowincji Harjumaa, w gminie Anija. Zamieszkana przez 28 osób (stan na 31.12.2013).
We wsi znajduje się przystanek kolejowy na linii Tallinn – Narwa.

</doc>
<doc id="1717256" url="https://pl.wikipedia.org/wiki?curid=1717256" title="Alkmeon (ujednoznacznienie)">
Alkmeon (ujednoznacznienie)



</doc>
<doc id="1717258" url="https://pl.wikipedia.org/wiki?curid=1717258" title="Gosław Jedłownik">
Gosław Jedłownik



</doc>
<doc id="1717259" url="https://pl.wikipedia.org/wiki?curid=1717259" title="Republika Dubrownicka">
Republika Dubrownicka



</doc>
<doc id="1717261" url="https://pl.wikipedia.org/wiki?curid=1717261" title="Sztafeta 4 × 200 metrów">
Sztafeta 4 × 200 metrów

Sztafeta 4 × 200 metrów – konkurencja lekkoatletyczna, rozgrywana wyłącznie podczas mityngów, najczęściej halowych, gdzie każdy z zawodników pokonuje dystans jednego okrążenia.

</doc>
<doc id="1717264" url="https://pl.wikipedia.org/wiki?curid=1717264" title="Charlie, Charlie">
Charlie, Charlie

Charlie, Charlie – singel Anny Dąbrowskiej z 2004 roku.
Ogólne informacje.
Piosenka jest coverem utworu zespołu A Camp. Na potrzeby wersji Ani powstał nowy, polski tekst. „Charlie, Charlie” jest jedną z najpopularniejszych piosenek w repertuarze Dąbrowskiej. Do utworu nie nakręcono teledysku.

</doc>
<doc id="1717265" url="https://pl.wikipedia.org/wiki?curid=1717265" title="Tempo Puńców">
Tempo Puńców



</doc>
<doc id="1717266" url="https://pl.wikipedia.org/wiki?curid=1717266" title="Ülejõe">
Ülejõe



</doc>
<doc id="1717267" url="https://pl.wikipedia.org/wiki?curid=1717267" title="Zgoda Byczyna">
Zgoda Byczyna



</doc>
<doc id="1717269" url="https://pl.wikipedia.org/wiki?curid=1717269" title="Aleksander Wirtemberski">
Aleksander Wirtemberski

Aleksander Wirtemberski – nazwisko to nosiło kilku książąt i hrabiów wirtemberskich:

</doc>
<doc id="1717270" url="https://pl.wikipedia.org/wiki?curid=1717270" title="Reprezentacja Francji U-21 w piłce nożnej mężczyzn">
Reprezentacja Francji U-21 w piłce nożnej mężczyzn

Reprezentacja Francji U-21 w piłce nożnej – młodzieżowa reprezentacja Francji sterowana przez Fédération Française de Football. Do tej pory dziewięciokrotnie zakwalifikowała się do Mistrzostw Europy U-21.

</doc>
<doc id="1717272" url="https://pl.wikipedia.org/wiki?curid=1717272" title="Grabczychy">
Grabczychy

Grabczychy – zbudowane z wapieni dwa skalne żebra w skałach Łysiny w Pieninach, po lewej stronie Pienińskiego Przełomu. Znajdują się tuż poniżej Ostrej Skały. Pierwsza od góry jest Grabczycha Wyżnia (około 540 m n.p.m.), niżej znajduje się Grabczycha Niżnia (ok. 550 m n.p.m.). Opadają do Dunajca stromymi, około 100-metrowej wysokości urwiskami porośniętymi ciepłolubnymi murawami z górskimi gatunkami roślin. Piargi u podnóży Grabczych oraz głęboka i bardzo stroma kotlina pomiędzy nimi jest dogodnym siedliskiem dla występujących w tej okolicy gadów: padalca zwyczajnego, żmii zygzakowatej, zaskrońca zwyczajnego, gniewosza plamistego. Ciekawa fauna ptaków i motyli. Na skałach czasami można zobaczyć rzadkiego pomurnika, a przy brzegu Dunajca pliszkę górską i pluszcza korduska. Z rzadkich motyli występuje tutaj m.in. krasopani hera. Z rzadkich w Polsce roślin występuje dwulistnik muszy i tawuła średnia. W 2016 r. na skale Grabczycha Wyżnia znaleziono rzadki, chroniony gatunek mchu widłoząb kędzierzawy ("Dicranum polysetum"). W skale Grabczycha Niżnia znajduje się Grota Rybacka, wgłębiona na 4,5 m w skałę.
Pochodzenie nazwy nie jest znane. Grabczychy były częstym motywem w sztuce. Jako pierwszy rysował je w 1851 Maciej Bogusz Stęczyński.

</doc>
<doc id="1717273" url="https://pl.wikipedia.org/wiki?curid=1717273" title="Stanisław Partyła">
Stanisław Partyła

Stanisław Piotr Partyła (ur. 17 kwietnia 1945 w Pleszowie) – polski polityk, poseł na Sejm PRL IX kadencji.
Życiorys.
W 1968 ukończył prawo na Uniwersytecie Jagiellońskim i został pracownikiem aparatu politycznego Zjednoczonego Stronnictwa Ludowego, do którego należał od 1965. Był instruktorem i sekretarzem we władzach partii na różnym szczeblu, dochodząc w 1980 do stanowiska prezesa Wojewódzkiego Komitetu w Tarnowie. Został też przewodniczącym WK Narodowego Funduszu Ochrony Zdrowia. Był wiceprzewodniczącym Zarządu Wojewódzkiego Towarzystwa Przyjaźni Polsko-Radzieckiej. W latach 1985–1989 pełnił mandat posła na Sejm PRL IX kadencji w okręgu Tarnów z ramienia ZSL, zasiadając w Komisji Prac Ustawodawczych, Komisji Nadzwyczajnej do rozpatrzenia projektów ustaw związanych z realizacją drugiego etapu reformy gospodarczej, Komisji Nadzwyczajnej do kontroli wdrażania programu realizacyjnego drugiego etapu reformy gospodarczej oraz w Komisji Nadzwyczajnej do rozpatrzenia projektu ustawy o zmianie Konstytucji Polskiej Rzeczypospolitej Ludowej. W okresie III RP nadal działacz NFOZ.

</doc>
<doc id="1717274" url="https://pl.wikipedia.org/wiki?curid=1717274" title="Iskra Klecza">
Iskra Klecza



</doc>
<doc id="1717275" url="https://pl.wikipedia.org/wiki?curid=1717275" title="Kalwarianka Kalwaria Zebrzydowska">
Kalwarianka Kalwaria Zebrzydowska



</doc>
<doc id="1717278" url="https://pl.wikipedia.org/wiki?curid=1717278" title="Beskid Gilowice">
Beskid Gilowice



</doc>
<doc id="1717279" url="https://pl.wikipedia.org/wiki?curid=1717279" title="Raport Ryana">
Raport Ryana

Raport Ryana () – popularna nazwa pięciotomowego dokumentu opublikowanego 20 maja 2009 przez irlandzką komisję Commission to Inquire into Child Abuse (CICA), prowadzącą śledztwo w zakresie wykorzystywania seksualnego dzieci w Irlandii począwszy od roku 1936. Nazwa dokumentu pochodzi od nazwiska jej przewodniczącego, sędziego Seána Ryana. Komisja została powołana w 1999 roku, zaś jej prace rozpoczęły się w roku 2000.
Śledztwo wykazało systemowy charakter tortur, gwałtów, rytualnej przemocy fizycznej, seksualnej i poniżania dzieci przez katolickich księży i zakonnice, zarządzających ośrodkami wychowawczymi w Irlandii, tzw. „Reformatory and Industrial Schools”. Komisja ustaliła, że sprawców było około 800. Z około 25 tys. dzieci, które przebywały w sierocińcach w badanym okresie około 1090 osób przedstawiło komisji swoje skargi.
Rejestr komisji zawiera zeznania chłopców o 474 przypadkach znęcania się i 253 przypadki molestowania seksualnego w tych instytucjach w tym okresie. 383 przypadki znęcania się i 128 przypadków seksualnego molestowania zostały opisane w zeznaniach dziewcząt dotyczących tego okresu.

</doc>
<doc id="1717281" url="https://pl.wikipedia.org/wiki?curid=1717281" title="Wapień litotamniowy">
Wapień litotamniowy

Wapień litotamniowy – odmiana wapienia organogenicznego pochodzenia glonowego. Tworzy się przez nagromadzenie zwapniałych plech krasnorostów ("Lithothamnium") w postaci kalafiorowatych tworów.
Wapienie litotamniowe tworzą się w najpłytszej strefie morza, mogą również powstawać na wałach glonowych równi rafowej.
W Polsce występują w morskich utworach mioceńskich pojawiających się na południowym obrzeżeniu Gór Świętokrzyskich oraz na Roztoczu.
Specyficzna odmianą wapieni litotamniowych jest wapień pińczowski, występujący w okolicach Pińczowa na garbie pińczowsko-wójczańskim używany w budownictwie oraz jako materiał rzeźbiarski.Obecnie wydobywany w kopalniach Pińczów i Włochy, udokumentowane są również złoża Włochy I, Bogucice oraz Skowronno. Historia eksploatacji tego materiału z różnych miejsc zapadliska karpackiego sięga X wieku.
Duża porowatość daje możliwość zastosowania ich do budowy murów pomieszczeń mieszkalnych oraz na elewacje. Wapienie te łatwo poddają się obróbce i nadają się do rzeźbienia bardzo delikatnych detali o przestrzennej formie. Wapień pińczowski wydobywany do celów budowlanych cechuje mrozodporność, dosyć wysoka nasiąkliwość (8–16%) oraz lekkość (1800 kg/m³). Materiał posiada unikalną cechę tzw. patynacji – świeżo wydobyty ze złoża materiał jest miękki i łatwy w obróbce, w miarę utraty wilgotności utwardza się i zamyka pory kamienia zmniejszając nasiąkliwość. Powodem tego jest wytrącanie się węglanu wapnia w porach kamienia. Barwa od jasnożółtej do białej.

</doc>
<doc id="1717285" url="https://pl.wikipedia.org/wiki?curid=1717285" title="Polyplax otomydis">
Polyplax otomydis

Polyplax otomydis – gatunek wszy z rodziny Polyplacidae. Powoduje wszawicę. Pasożytuje na drobnych gryzoniach z rodziny myszowatych takich jak: "Otomys tropicalis", "Otomys angoniensis", "Otomys denti", "Otomys unisulcatus", Uszkor bagienny ("Otomys irroratus").
Samica wielkości 1,5 mm, samiec dużo mniejszy osiąga wielkość 1,0 mm. Anteny wykazują dymorfizm płciowy. U samców bazowy segment anteny powiększony, zaś trzeci segment znacznie zmodyfikowany w stosunku do trzeciego segmentu u samicy. Wszy te mają ciało silnie spłaszczone grzbietowo-brzusznie. Samica składa jaja zwane gnidami, które są mocowane specjalnym "cementem" u nasady włosa. Rozwój osobniczy trwa po wykluciu się z jaja około 14 dni. Występuje na terenie Afryki w Kenii, Mozambiku, Zairze, Zambii.

</doc>
<doc id="1717287" url="https://pl.wikipedia.org/wiki?curid=1717287" title="Barry Bede">
Barry Bede

Barry Bede - powieść polskiego pisarza Wiesława Wernica wydana w 1977 roku. 
Książka opowiada o przygodach trapera Karola Gordona. Fabuła tej przygodowej powieści toczy się na Dzikim Zachodzie. Doktor Jan, przyjaciel głównego bohatera, próbuje wraz z nim zażegnać niebezpieczeństwo wiszące nad Barrym Bedem. Porzucił on pracę u hacjendera w Meksyku i wyruszył na poszukiwanie przygód. Ma nadzieję, że sugestia posiadania woreczka wypełnionego zlotem pomoże mu się ustatkować w miasteczku do którego trafił po tym jak został obrabowany. Ucieka jednak stamtąd bo pada ofiarą szantażysty. Ostatecznie wszystko kończy się jednak szczęśliwie.

</doc>
<doc id="1717288" url="https://pl.wikipedia.org/wiki?curid=1717288" title="Top Secret Włókniarz Częstochowa">
Top Secret Włókniarz Częstochowa



</doc>
<doc id="1717289" url="https://pl.wikipedia.org/wiki?curid=1717289" title="Znicz Kłobuck">
Znicz Kłobuck



</doc>
<doc id="1717290" url="https://pl.wikipedia.org/wiki?curid=1717290" title="Katastrofa lotu China Airlines 642">
Katastrofa lotu China Airlines 642

Katastrofa lotu China Airlines 642 – 22 sierpnia 1999 MC Donnell Douglas MD-11 (B-150), należący do China Airlines (lot 642), lecący z Bangkoku do Tajpej, z międzylądowaniem w Hongkongu, rozbił się na pasie startowym, podczas podchodzenia do lądowania na lotnisku w Hongkongu. W katastrofie zginęło 3 pasażerów.
Przebieg lotu.
Na pokładzie MD-11, znajdowało się 300 pasażerów oraz 15 członków załogi. Podczas deszczowej pogody samolot podchodził do lądowania na pasie nr 25L. Gdy samolot znajdował się na wysokości , prędkość wiatru zwiększyła się z do . W trakcie schodzenia maszyna uderzyła twardo prawym kołem oraz silnikiem nr 3 (z prawej strony) w pas. W wyniku uderzenia skrzydło wraz z podwoziem oderwało się od maszyny po czym samolot przewrócił się do góry kołami i stanął w płomieniach. 3 osoby z 315 znajdujących się na pokładzie zginęły, 208 osób zostało rannych. Moment katastrofy został nagrany i wstawiony na stronę YouTube i AirDisaster. Przyczyną katastrofy był silny wiatr spowodowany szalejącym w okolicy tajfunem Sam.

</doc>
<doc id="1717292" url="https://pl.wikipedia.org/wiki?curid=1717292" title="Préalpes du Dauphiné">
Préalpes du Dauphiné

Préalpes du Dauphiné – pasmo górskie, część Alp Zachodnich. Leży w południowo-wschodniej Francji. Jest to najbardziej na zachód wysunięta część Alp. Od Alp Delfinackich oddziela je przełęcz Col Bayard. Na południu sąsiadują z Alpami Prowansalskimi i Préalpes de Provence, na północnym wschodzie z Prealpami Sabaudzkimi, a od zachodu i północnego zachodu ogranicza je rzeka Rodan. Najwyższym szczytem pasma jest Grande Tête de l’Obiou, który osiąga wysokość 2790 m.
Pasmo to dzieli się na następujące podgrupy:
Najwyższe szczyty:

</doc>
<doc id="1717298" url="https://pl.wikipedia.org/wiki?curid=1717298" title="Centra Dokumentacji Europejskiej w Polsce">
Centra Dokumentacji Europejskiej w Polsce

Centra Dokumentacji Europejskiej (CDE) - ośrodki działające w ramach europejskiej sieci informacyjnej tworzonej przez Komisję Europejską. Placówki te powstają na mocy umowy zawieranej pomiędzy Komisją Europejską a ośrodkami akademickimi prowadzącymi badania lub nauczanie z zakresu integracji europejskiej. Pierwsze Centrum Dokumentacji Europejskiej powstało już w 1963 roku. Obecnie działa ich około 600, z czego 400 znajduje się na terenie państw członkowskich UE. W Polsce funkcjonuje 17 tego rodzaju placówek. Są one zlokalizowane w: Białymstoku, Bydgoszczy, Gdańsku, Katowicach, Krakowie, Lublinie, Łodzi, Olsztynie, Opolu, Poznaniu, Szczecinie, Toruniu, Warszawie i Wrocławiu.
Uczelnie i ośrodki zlokalizowane w Warszawie:

</doc>
<doc id="1717299" url="https://pl.wikipedia.org/wiki?curid=1717299" title="CTCiM">
CTCiM



</doc>
<doc id="1717300" url="https://pl.wikipedia.org/wiki?curid=1717300" title="CTCiM Częstochowa">
CTCiM Częstochowa



</doc>
<doc id="1717301" url="https://pl.wikipedia.org/wiki?curid=1717301" title="Malma Włókniarz Częstochowa">
Malma Włókniarz Częstochowa



</doc>
<doc id="1717302" url="https://pl.wikipedia.org/wiki?curid=1717302" title="Radson Malma Włókniarz Częstochowa">
Radson Malma Włókniarz Częstochowa



</doc>
<doc id="1717303" url="https://pl.wikipedia.org/wiki?curid=1717303" title="Candela Włókniarz Częstochowa">
Candela Włókniarz Częstochowa



</doc>
<doc id="1717305" url="https://pl.wikipedia.org/wiki?curid=1717305" title="Georg Neithardt">
Georg Neithardt

Georg Neithardt (ur. 31 stycznia 1871 w Norymberdze, zm. 1 listopada 1941 w Rottach-Egern) – bawarski sędzia, przewodniczył w procesie puczystów w 1924, w którym skazał Adolfa Hitlera na pięć lat pozbawienia wolności w więzieniu Landsberg za zdradę stanu.

</doc>
<doc id="1717307" url="https://pl.wikipedia.org/wiki?curid=1717307" title="Yawal Częstochowa">
Yawal Częstochowa



</doc>
<doc id="1717308" url="https://pl.wikipedia.org/wiki?curid=1717308" title="Metoda Otwartej Przestrzeni">
Metoda Otwartej Przestrzeni



</doc>
<doc id="1717309" url="https://pl.wikipedia.org/wiki?curid=1717309" title="Szwadron Kawalerii Dywizyjnej 36 Dywizji Piechoty (rez.)">
Szwadron Kawalerii Dywizyjnej 36 Dywizji Piechoty (rez.)



</doc>
<doc id="1717314" url="https://pl.wikipedia.org/wiki?curid=1717314" title="Iskra Pszczyna">
Iskra Pszczyna



</doc>
<doc id="1717316" url="https://pl.wikipedia.org/wiki?curid=1717316" title="Fortuna Gliwice">
Fortuna Gliwice



</doc>
<doc id="1717317" url="https://pl.wikipedia.org/wiki?curid=1717317" title="Allende (meteoryt)">
Allende (meteoryt)

Allende – meteoryt kamienny należący do chondrytów węglistych C3, który spadł w postaci deszczu meteorytowego 8 lutego 1969 roku w Meksyku w prowincji Chihuahua. Obszar spadku meteorytu Allende obejmował teren o długości 50 km i szerokości 10 km. Ogólną masę zebranych kamieni ocenia się na 2 tony. Największy ważył 110 kg. Jeden z okazów meteorytu znajduje się w Obserwatorium Astronomicznym w Olsztynie.
Meteoryt okazał się bardzo rzadkim typem pierwotnego meteorytu. Wcześniej znane były tylko odłamki o gramowych masach. Przy tak dużej ilości materiału z meteorytu możliwe były badania niszczące. Z otaczającej skały wydobyto białe kryształy bogate w wapń i glin. Znaleziono w nich produkty rozpadu promieniotwórczego glinu 26, co wskazywało, że te kryształy powstały w zewnętrznych częściach otoczek gwiazd, które później wybuchły jako supernowe. Później kryształy te były zawarte w materii planetarnej.

</doc>
<doc id="1717320" url="https://pl.wikipedia.org/wiki?curid=1717320" title="Bolesław Józef Gawecki">
Bolesław Józef Gawecki

Bolesław Józef Gawecki (ur. 15 października 1889 w Spirowie, zm. 13 kwietnia 1984 w Warszawie) – polski filozof.
Życie.
Studiował matematykę, fizykę i filozofię na uniwersytecie w Monachium oraz na Uniwersytecie Jagiellońskim w Krakowie, gdzie w 1914 na podstawie rozprawy "Kauzalizm i funkcjonalizm w fizyce" otrzymał stopień doktora filozofii. W 1915 rozpoczął pracę jako nauczyciel (później także dyrektor) szkół średnich w Siedlcach. Od 1918 w Warszawie był inspektorem ministerialnym od nauczania fizyki i propedeutyki filozofii, a także sekretarzem Instytutu Filozoficznego oraz red. „Biuletynu Posiedzeń Naukowych Instytutu Filozoficznego”. Ok. 1922 roku uczył fizyki w Gimnazjum im. Tadeusza Reytana. W 1930 habilitował się na UJ na podstawie pracy "Stosunek czasowy przyczyny do skutku" i tam prowadził wykłady aż do wybuchu II wojny światowej. Podczas okupacji uczył w Warszawie na tajnych kompletach szkolnych oraz, jako docent filozofii, na tajnym Uniwersytecie Ziem Zachodnich. Po wojnie wznowił na UJ wykłady z przedmiotów filozoficznych, następnie objął Katedrę Filozofii na Uniwersytecie Wrocławskim, gdzie organizował studia i prowadził wykłady na wydziałach: Humanistycznym, Nauk Przyrodniczych, Prawa, Lekarskim, a także na Politechnice Wrocławskiej. Założył Wrocławskie Towarzystwo Filozoficzne, od 1947 był współpracownikiem Komisji Historii Filozofii Polskiej Polskiej Akademii Umiejętności oraz członkiem Towarzystwa Przyjaciół Ossolineum. W 1950 przeniósł się do Warszawy, gdzie pracował m.in. jako redaktor naukowy Biblioteki Klasyków Filozofii oraz tłumacz dzieł filozoficznych. Od 1955 pracował w Katedrze Filozofii Przyrody Wydziału Filozofii Chrześcijańskiej ATK. Tutaj uzyskał w 1957 tytuł prof. zwyczajnego. W 1967 przeszedł na emeryturę, ale był nadal czynny zawodowo w charakterze recenzenta prac doktorskich i habilitacyjnych.
Filozofia Gaweckiego.
Badał metafizyczne podstawy filozofii przyrody. Polemizował z pozytywistycznym scjentyzmem.

</doc>
<doc id="1717323" url="https://pl.wikipedia.org/wiki?curid=1717323" title="Polyplax cummingsi">
Polyplax cummingsi

Polyplax cummingsi – gatunek wszy z rodziny Polyplacidae. Powoduje wszawicę. Pasożytuje na drobnych gryzoniach z rodziny myszowatych takich jak: "Dasymys incomtus", "Dasymys foxi", "Dasymys nudipes", "Dasymys rufulus".
Samica wielkości 1,3 mm, samiec mniejszy osiąga wielkość 0,9 mm. Anteny wykazują dymorfizm płciowy. U samców bazowy segment anteny powiększony, zaś trzeci segment znacznie zmodyfikowany w stosunku do trzeciego segmentu u samicy. Wszy te mają ciało silnie spłaszczone grzbietowo-brzusznie. Samica składa jaja zwane gnidami, które są mocowane specjalnym "cementem" u nasady włosa. Rozwój osobniczy trwa po wykluciu się z jaja około 14 dni. Występuje na terenie Afryki w Kenii, Mozambiku, Zairze, Zambii, Angoli, Liberii, Nigerii.

</doc>
<doc id="1717324" url="https://pl.wikipedia.org/wiki?curid=1717324" title="Parafia Matki Bożej Piekarskiej w Boryni">
Parafia Matki Bożej Piekarskiej w Boryni



</doc>
<doc id="1717327" url="https://pl.wikipedia.org/wiki?curid=1717327" title="Parafia Matki Bożej Różańcowej w Moszczenicy">
Parafia Matki Bożej Różańcowej w Moszczenicy



</doc>
<doc id="1717329" url="https://pl.wikipedia.org/wiki?curid=1717329" title="Parafia Niepokalanego Serca NMP w Ruptawie">
Parafia Niepokalanego Serca NMP w Ruptawie



</doc>
<doc id="1717333" url="https://pl.wikipedia.org/wiki?curid=1717333" title="Parafia św. Apostołów Piotra i Pawła w Bziu Zameckim">
Parafia św. Apostołów Piotra i Pawła w Bziu Zameckim



</doc>
<doc id="1717334" url="https://pl.wikipedia.org/wiki?curid=1717334" title="Parafia Wszystkich Świętych w Szerokiej">
Parafia Wszystkich Świętych w Szerokiej



</doc>
<doc id="1717335" url="https://pl.wikipedia.org/wiki?curid=1717335" title="Parafia św. Katarzyny w Jastrzębiu Górnym">
Parafia św. Katarzyny w Jastrzębiu Górnym



</doc>
