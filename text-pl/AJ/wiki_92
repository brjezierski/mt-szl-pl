<doc id="1727596" url="https://pl.wikipedia.org/wiki?curid=1727596" title="Take Me on the Floor">
Take Me on the Floor

Take Me on the Floor – piosenka electropop stworzona przez Jessicę Origliasso, Lisę Origliasso i Toby’ego Gada na drugi album studyjny australijskiego duetu The Veronicas, "Hook Me Up" (2007). Wyprodukowany przez Gada, utwór wydany został jako czwarty singel promujący krążek w Australii dnia 26 lipca 2008 oraz jako drugi singel prezentujący wydawnictwo w Stanach Zjednoczonych dnia 24 marca 2009 jedynie w formatach digital download.
Informacje o singlu.
Piosenka stworzona została przez Jessicę Origliasso, Lisę Origliasso i Toby’ego Gada oraz wydana jako czwarty singel promujący krążek dnia 26 lipca 2008 jedynie w formacie digital download. Kontrowersyjny tekst piosenki, który zawiera podtekst erotyczny, wywołał kontrowersje, jednak w jednym z wywiadów Lisa ustosunkowała się do lirycznego kontekstu utworu wyznając, iż „faktycznie, jest to seksualny podtekst kompozycji, lecz podczas pisania utworu byłyśmy skupione na zabawie, wyjścia do klubu, znalezienia się na parkiecie”. Teledysk promujący „Take Me on the Floor” również zapoczątkował medialny skandal, ze względu na erotyczne ujęcia zawarte w klipie.
Singel zyskał głównie pozytywne recenzje. Chris Williams, recenzent magazynu "Billboard" pochwalił utwór pisząc, iż „kompozycja, która powstała przy współpracy The Veronicas z Tobym Gadem to świetny dance pop. Stonowane wokale oraz syntezatorowe intro w stylu electronic groove przejmują na korzyść tego utworu. Dziewczyny stworzyły w ten sposób hymn parkietowy, który dzięki kontrowersyjnemu tekstowi oraz teledyskowi może niejednego wprowadzić w pozytywne osłupienie”. Witryna "Epinions.com" stwierdziła, iż „Take Me on the Floor” to dostawa dla stacji radiowych przyjaznego disco, new wave oraz rocka podsumowując, że jest to doskonała piosenka do klubu. Sheena Lyonais z "CHARTAttack" wydała negatywną recenzję, uzasadniając swoje zdanie stwierdzeniem, iż „Take Me on the Floor” to „bezsprzecznie kompozycja na prywatki, jednakże niemożliwa do uszanowania”.
Wydanie singla.
W Australii kompozycja osiągnęła, jako najwyższą pozycję #7 w drugim tygodniu od debiutu, stając się czwartym singlem promującym album "Hook Me Up", który znalazł się w Top 10 notowania najczęściej sprzedawanych utworów. Dziewięć tygodni od pierwszej obecności na liście „Take Me on the Floor” odznaczony został złotą płytą za sprzedaż przekraczającą 35 000 egzemplarzy. W Stanach Zjednoczonych piosenka zanotowała debiut na notowaniu "Billboard" Pop 100 na miejscu #97. W oficjalnym zestawieniu najpopularniejszych singli "Billboard" Hot 100 utwór zyskał pozycję #81 dnia 11 lipca 2009.
Teledysk.
Teledysk do singla miał premierę dnia 13 sierpnia 2008 na witrynie internetowej "Hot 30 Countdown". Klip rozpoczyna się ujęciem przedstawiającym Lisę w klubie otoczoną reflektorami, podczas gdy wszyscy tańczą. Następnie siostry zaczynają śpiewać razem na niebieskim tle, by potem ujrzeć mężczyznę wchodzącego do pomieszczenia. Kolejna scena przedstawia wokalistki na przemian wykonujące utwór na tle czerwonego okna. Potem bliźniaczki podchodzą do mężczyzn, by z nimi tańczyć. Finalne ujęcie ukazuje śpiewające siostry w niebieskim pomieszczeniu.
Z teledysku wycięte zostały kontrowersyjne sceny, w których tłum stojący na tle czerwonego okna całuje się, oraz ujęcie, w którym dwie dziewczyny wykonują jedną z pozycji seksualnych.

</doc>
<doc id="1727597" url="https://pl.wikipedia.org/wiki?curid=1727597" title="Droga wojewódzka nr 419">
Droga wojewódzka nr 419

Droga wojewódzka nr 419 (DW419) – droga wojewódzka o długości 16 km, leżąca na obszarze województwa opolskiego. Trasa ta łączy Nową Cerekwię z granicą państwa. Droga leży na terenie powiatu głubczyckiego.

</doc>
<doc id="1727598" url="https://pl.wikipedia.org/wiki?curid=1727598" title="Josep Maria Pañella">
Josep Maria Pañella

Josep Maria Pañella Alcácer (ur. 19 grudnia 1952 w Torreblanca) – hiszpański polityk regionalny, od 2003 przewodniczący Walencjańskiego Bloku Nacjonalistycznego.
Życiorys.
Z wykształcenia jest historykiem. Uzyskał również magisterium z edukacji podstawowej i dla dorosłych. Od 1995 do 1999 pełnił obowiązki burmistrza Torreblanca. W latach 2003–2007 był deputowanym do sejmiku regionalnego w Castellón. W maju 2007 uzyskał mandat posła do Kortezów Walencjańskich z listy Kompromisu dla Walencji jako jeden z dwóch przedstawicieli BNV.
W 2003 został wybrany przewodniczącym Walencjańskiego Bloku Nacjonalistycznego (potwierdzony na tym stanowisku w 2008).

</doc>
<doc id="1727600" url="https://pl.wikipedia.org/wiki?curid=1727600" title="Hello, Hello, I’m Back Again">
Hello, Hello, I’m Back Again

Hello, Hello, I'm Back Again – piosenka z singla Gary’ego Glittera z 1973 roku. Gary Glitter jest również jej autorem wraz z Mikiem Leanderem. W Wielkiej Brytanii zajmowała drugie miejsce na liście przebojów, była także obecna na listach przebojów 7 innych krajów. Gary Glitter nagrał ponownie piosenkę w 1998 roku pod tytułem "Hello, Hello, I'm Back Again (Again!)".

</doc>
<doc id="1727602" url="https://pl.wikipedia.org/wiki?curid=1727602" title="MŠK Púchov">
MŠK Púchov

MŠK Púchov ("Mestský Športový Klub Púchov") – słowacki klub piłkarski z siedzibą w Púchovie, założony w 1920 roku. Zdobywca Puchar Słowacji (2003), wicemistrz Słowacji (2002), trzykrotny uczestnik Pucharu UEFA (2001, 2002, 2003).
Historia.
Pierwszy klub piłkarski został założony w Púchovie w 1920 roku. W okresie międzywojennym grał w niższych ligach słowackich. Po II wojnie światowej sponsorami zostały dwa znaczące w mieście przedsiębiorstwa: obuwnicze Rolny (od 1946) i oponiarski Matador (od 1950, klub zmienił wówczas nazwę na FK Matador Púchov). Jednym z ważniejszych sukcesów było zdobycie mistrzostwa III. ligi w 1950 (w pierwszym sezonie drugoligowym klub zajął 2. miejsce), powtórzone w sezonie 1963/1964. W latach 70. i 80. drużyna Matadora grała w lidze słowackiej, będącej drugim szczeblem rozgrywek ówczesnej Czechosłowacji.
Po utworzeniu samodzielnego systemu ligowego Słowacji (1993) była uczestnikiem II. ligi do 2000 roku, kiedy wywalczyła pierwszy, historyczny awans do najwyższej słowackiej klasy rozgrywkowej. W pierwszym sezonie – 2000/2001 – Matador zajął 6. miejsce, jednak dzięki zwycięstwu w ligowej klasyfikacji Fair Play uczestniczył w rozgrywkach Pucharu UEFA 2001/2002 (odpadł w I rundzie po porażce z ). Kolejną edycję I. ligi zakończył wywalczeniem tytułu wicemistrzowskiego, co było największym osiągnięciem klubu w rozgrywkach ligowych. Umożliwiło to kolejny start w Pucharze UEFA (w II rundzie Matador uległ ). Ostatnim większym sukcesem na arenie krajowej było zdobycie Pucharu Słowacji 2002/2003. Po tym zwycięstwie drużyna zagrała ostatni raz w rozgrywkach międzynarodowych (porażka w I rundzie Pucharu UEFA z ).
W sezonie 2005/2006 Matador zajął 10., ostatnie miejsce w I. lidze, nie powracając już na najwyższy szczebel rozgrywek piłkarskich na Słowacji. Problemy finansowe wywołały decyzję o zgłoszeniu drużyny do grupy Zachód nowej II ligi (ligowy poziom trzeci). W 2007 roku klub zmienił nazwę na FK Púchov. W sezonie 2008/2009 zdobył mistrzostwo swojej grupy, awansując do I ligi (poziom drugi). W 2015 roku przemianowano go na MŠK Púchov.

</doc>
<doc id="1727603" url="https://pl.wikipedia.org/wiki?curid=1727603" title="Kabir Kuh">
Kabir Kuh

Kabir Kuh, Kuh-e Kabir () - pasmo górskie, o długości ok. 300 km, położone w zachodnim Iranie, przy granicy tego kraju z Irakiem. Najwyższy szczyt to Kuh-e Warzarin, o wysokości 2790 m n.p.m.

</doc>
<doc id="1727604" url="https://pl.wikipedia.org/wiki?curid=1727604" title="Zamach w Cotabato (5 lipca 2009)">
Zamach w Cotabato (5 lipca 2009)

Zamach w Cotabato miał miejsce 5 lipca 2009 roku, a w ataku zginęło 5 osób, a ok. 26 do 45 zostało rannych. 
Zamach.
Ładunek zdetonowano przed katedrą Niepokalanego Poczęcia w miejscowości Cotabato na wyspie Mindanao w niedzielę 5 lipca 2009 pod katedrą rzymskokatolicką o 8:50 czasu lokalnego, podczas mszy. Ulokowano go przy stoisku z żywnością stojącym tuż przy katedrze. Wybuch nastąpił w momencie, gdy obok straganu przejeżdżała ciężarówka wojskowa. Eksplozję wywołano zdalnie, za pomocą telefonu komórkowego.
Zamach potępił m.in. papież Benedykt XVI.
Odpowiedzialność.
Rzecznik lokalnej armii ppłk. Jonathan Ponce odpowiedzialnością za zamach obarczył separatystów z Islamskiego Frontu Wyzwolenia Moro (MILF).
Liderzy Moro zaprzeczyli jednak, by ich ugrupowanie miało jakikolwiek związek z zamachem.

</doc>
<doc id="1727605" url="https://pl.wikipedia.org/wiki?curid=1727605" title="Skiz (utwór dramatyczny)">
Skiz (utwór dramatyczny)

Skiz – komedia w trzech aktach, autorstwa Gabrieli Zapolskiej wydana w 1909. Jak w większości sztuk, autorka wykpiwa moralną obłudę mieszczaństwa. Utwór wielokrotnie wystawiany w teatrze, m.in. przez Olgę Lipińską.
Sztuka była wystawiana już w 1908, cieszyła się powodzeniem w odbiorze publiczności, a sama autorka w wywiadzie stwierdziła, że jest to „farsa à la Bałucki”.
Treść.
Akcja "Skizu" toczy się gdzieś na polskiej wsi, w majątku ziemskim Witusiów. Zamieszkuje je małżeństwo z dwuletnim stażem – Wituś i Muszka, która – ku niezadowoleniu małżonka – jeszcze nie w pełni wdrożyła się do prac gospodarskich. W majątku goszczą od pewnego czasu Tolo i Lulu, para znacznie dłużej żyjąca w małżeńskim stadle. Znudzeni swoją drugą połówką wdają się w romanse. Miłosne gierki toczone przez bohaterów wymykają się jednak spod kontroli. W ospałej Muszce budzi się demon. Po nocy z Tolem gotowa jest na każde szaleństwo. Zdradzoną Lulu nieoczekiwanie opuszcza pewność siebie. Wobec wyznania Tola, że "mężczyzna jest młody, dopóki jest kochany" czuje się zupełnie bezradna. Tymczasem Wituś, uważający się za idealnego partnera, coraz więcej czasu spędza z Lulu. Niespodziewanie podsuwa jej rozwiązanie problemu: "Na złamane serce najlepsze lekarstwo to koń i rozpusta". W efekcie Lulu nagle odkrywa, że kobieta jest młoda, dopóki ktoś ją pożąda.

</doc>
<doc id="1727608" url="https://pl.wikipedia.org/wiki?curid=1727608" title="Przygody Scyzoryka">
Przygody Scyzoryka

Przygody Scyzoryka to książka Hanny Ożogowskiej wydana w 1980 roku przez Młodzieżową Agencję Wydawniczą, a później przez wydawnictwa Zielona Sowa i Akapit-Press.

</doc>
<doc id="1727609" url="https://pl.wikipedia.org/wiki?curid=1727609" title="Buty (film)">
Buty (film)

Buty – polski czarno-biały film wojenny z 1965 roku, w reżyserii Ewy i Czesława Petelskich. Film jest czwartą częścią cyklu pt. "Dzień ostatni, dzień pierwszy".
Opis fabuły.
Akcja dzieje się w jednym ze szpitali na froncie. Sanitariuszka znajduje w zimie ciepłe, skórzane buty – są one własnością ciężko rannego radzieckiego żołnierza. Buty te stają się przyczyną jej wewnętrznej wojny sumienia z rozumem – nie wie, czy może przywłaszczyć sobie coś, co należy do umierającego człowieka.

</doc>
<doc id="1727610" url="https://pl.wikipedia.org/wiki?curid=1727610" title="Parafia Nawiedzenia Najświętszej Maryi Panny i św. Anny w Lubawie">
Parafia Nawiedzenia Najświętszej Maryi Panny i św. Anny w Lubawie

Parafia Nawiedzenia NMP i św. Anny w Lubawie – parafia rzymskokatolicka w diecezji toruńskiej, w dekanacie Lubawa, z siedzibą w Lubawie. Erygowana na początku XIII wieku.
Zasięg parafii.
Do parafii należą wierni z miejscowości: Lipy, Losy, Targowisko Górne, Targowisko Dolne oraz z Lubawy, mieszkających przy ulicach: Aleja Wojska Polskiego, Bankowej, Biskupiej, Chrobrego, Borek, Browarnej, Chopina, Dworcowej (numery 1-16), Gdańskiej, Grunwaldzkiej, Grzymowicza, Jagiellońskiej, Kilińskiego, Kopernika, Kościelnej, Kowalskiej, Krasińskiego, Krótkiej, Kupnera (numery 1-16), Kwiatowej, Leśnej, Lipowej, Łącznikowej, Sucharskiego, Matejki, Mickiewicza, Mieszka I, Nowej, Ogniowej, Ogrodowej, Olsztyńskiej, Orlej, Jana Pawła II, Patera, Piaskowej, Pielgrzyma, Plac 700-lecia, Podstawowe Murami, Podgórnej, Polnej, Pomorskiej, Poznańskiej, Prusa, Przemysłowej, Ratuszowej, Reja, Reymonta, Ruczyńskiego, Rynek, Rzepnikowskiego (numery 16-54), Sadowej, Sądowej, Składowej, Słonecznej, Słowackiego, Spichlerzowej, Św. Barbary, Toruńskiej, Towarowej, Warszawskiej (numery 1-24), Wąskiej, Witosa, Wyzwolenia, Zamkowej, Żeromskiego.

</doc>
<doc id="1727612" url="https://pl.wikipedia.org/wiki?curid=1727612" title="Nectophrynoides">
Nectophrynoides

Nectophrynoides – rodzaj płaza bezogonowego z rodziny ropuchowatych (Bufonidae).
Zasięg występowania.
Rodzaj obejmuje gatunki występujące w górskich środowiskach w Tanzanii. W 2019 roku Spawls i współpracownicy opisali nienazwany gatunek z tego rodzaju zamieszkujący górę Kenia w Kenii.
Charakterystyka.
Płazy z tego rodzaju wyróżniają się żyworodnością. Inaczej, niż u większości płazów, zapłodnienie jest wewnętrzne (przebiega w organizmie samicy. Rozwój młodych przebiega w ciele matki. W końcu samica wydaje na świat uformowane już potomstwo. Uważa się, że osobniki tego rodzaju jako jedyne spośród rodziny ropuchowatych nie znoszą jaj, aczkolwiek żyworodność przypisuje się także gatunkowi "Didynamipus sjostedti" i rodzajowi "Nimbaphrynoides".
Systematyka.
Podział systematyczny.
Do rodzaju należą następujące gatunki:

</doc>
<doc id="1727613" url="https://pl.wikipedia.org/wiki?curid=1727613" title="Alpy Biellesi i Cusiane">
Alpy Biellesi i Cusiane

Alpy Biellesi i Cusiane (wł. "Alpi Biellesi e Cusiane") – grupa górska w Alpach Zachodnich. Leży w północnych Włoszech w regionach Piemont i Dolina Aosty w niewielkiej części). Jest częścią Alp Pennińskich. Najwyższym szczytem grupy jest Monte Mars, który osiąga wysokość 2600 m. Dzieli się na dwa masywy: Alpy Biellesi i Alpy Cusiane.
Najwyższe szczyty:

</doc>
<doc id="1727614" url="https://pl.wikipedia.org/wiki?curid=1727614" title="Silly boy">
Silly boy



</doc>
<doc id="1727616" url="https://pl.wikipedia.org/wiki?curid=1727616" title="Claus Offe">
Claus Offe

Claus Offe (ur. 16 marca 1940 w Berlinie) – niemiecki socjolog polityki o orientacji marksistowskiej.
Życiorys.
Offe studiował socjologię pod kierunkiem Jürgena Habermasa i jest zaliczany do drugiego pokolenia myślicieli tradycji szkoły frankfurckiej. Obecnie wykłada socjologię na prywatnym uniwersytecie w Berlinie, Hertie School of Governance.
W 1968 obronił pracę doktorską na Uniwersytecie im. J.W. Goethego we Frankfurcie nad Menem, a w 1973 uzyskał habilitację na Uniwersytecie w Konstancji.
W latach 1995–2005 pracował na stanowisku profesora nauk politycznych na Uniwersytecie im. Humboldta w Berlinie. W kwietniu 2005 r. przeszedł na emeryturę.
Jego zasadniczym wkładem w rozwój nauk społecznych jest ukazanie związków pomiędzy demokracją jako systemem politycznym a kapitalizmem jako ustrojem gospodarczym. Jego ostatnie prace poświęcone są przekształceniom państwowo-gospodarczym państw Europy Środkowo-Wschodniej.
W 2001 roku ożenił się z Ulrike Poppe.

</doc>
<doc id="1727617" url="https://pl.wikipedia.org/wiki?curid=1727617" title="Erldunda">
Erldunda

Erldunda - miejscowość w Terytorium Północnym w Australii w odległości 250 km na południe od Alice Springs i 1280 km na północ od Adelaide. Położona przy skrzyżowaniu dróg płn-płd Stuart Highway i Lasseter Highway prowadzącej do Uluru ("Ayers Rock") i Kata Tjuta.

</doc>
<doc id="1727618" url="https://pl.wikipedia.org/wiki?curid=1727618" title="Steve Cropper">
Steve Cropper

Steve Cropper (ur. 21 października 1941 w Willow Springs w Missouri) – amerykański gitarzysta, twórca piosenek i producent muzyczny. Tworzy muzykę Funk, R&amp;B, Soul i Blues.
Steve Cropper mieszkał na rodzinnej farmie w Dora w Missouri. W 1950 roku jego rodzina przeprowadziła się do Memphis w Tennessee. Uczył się gry na gitarze od 10 roku życia. W 1958 wraz z Charliem Freemanem założyli grupę The Royal Spades, która wkrótce przekształciła się w Mar-Keys. W 1961 wydali pierwszy singiel "Last Night". W 1962 roku założył wraz z Booker T. Jonesem, Lewisem Steinbergiem i Alem Jacksonem Jr. grupę Booker T. and the M.G.’s, w której Cropper gra do dziś. Grupa była aktywna w latach 1962-1971; 1977 i od 1994 roku do teraz. Od 1978 gra również w zespole The Blues Brothers. W 1992 roku nazwisko Croppera dołączyło do Rock and Roll Hall of Fame, a w 2005 dołączył do Songwriters Hall of Fame.
W 2003 został sklasyfikowany na 36. miejscu listy 100 najlepszych gitarzystów wszech czasów magazynu Rolling Stone.

</doc>
<doc id="1727619" url="https://pl.wikipedia.org/wiki?curid=1727619" title="Nimbaphrynoides">
Nimbaphrynoides

Nimbaphrynoides – nieliczny w gatunki rodzaj płazów bezogonowych należący do rodziny ropuchowatych. W odróżnieniu od większości płazów, składających swe jaja do zbiorników wodnych, rodzaj ten jest żyworodny. Już ukształtowane potomstwo wydawane jest na świat przez matkę, w obrębie której następował ich rozwój.
Zwierzę występuje w regionie góry Nimba znajdującej się na granicy Wybrzeża Kości Słoniowej i Gwinei (1752 metry nad poziomem morza).

</doc>
<doc id="1727620" url="https://pl.wikipedia.org/wiki?curid=1727620" title="Droga wojewódzka nr 428">
Droga wojewódzka nr 428

Droga wojewódzka nr 428 (DW428) - droga wojewódzka o długości 6 km, leżąca na obszarze województwa opolskiego, powiatu opolskiego. 

</doc>
<doc id="1727623" url="https://pl.wikipedia.org/wiki?curid=1727623" title="Parafia św. Jana Chrzciciela i Michała Archanioła w Lubawie">
Parafia św. Jana Chrzciciela i Michała Archanioła w Lubawie

Parafia św. Jana Chrzciciela i św. Michała Archanioła w Lubawie – parafia rzymskokatolicka w diecezji toruńskiej, w dekanacie Lubawa, z siedzibą w Lubawie. 
Historia.
Erygowana w 2000 roku z parafii Nawiedzenia NMP i św. Anny w Lubawie.
Zasięg parafii.
Do parafii należą wierni z miejscowości: Fijewo, Mortęgi i Tuszewo oraz z Lubawy mieszkający przy ulicach: Kupnera (od 2 do 12, od 17 prawa i lewa strona do ul. Pielgrzyma), Polnej, 19 Stycznia, Łaziennej, Łąkowej, Pawiej, Rzepnikowskiego (od 3 do 9), Jagiełły, Królowej Jadwigi, Kazimierza Wielkiego, Dworcowej (od 22 do 26), Wybudowanie pod Dworzec i Warszawskiej (od 13 do 21, bloki nr 26, 26 a,28, 28 a, 30, 30 a).

</doc>
<doc id="1727624" url="https://pl.wikipedia.org/wiki?curid=1727624" title="Warszawska premiera">
Warszawska premiera

Warszawska premiera – polski film historyczny z 1951 roku w reżyserii Jana Rybkowskiego.
Treścią filmu są zabiegi o wystawienie "Halki" Stanisława Moniuszki, pierwszej narodowej opery polskiej. Jej premiera miała miejsce w Warszawie 1 stycznia 1858.
Obsada.
"Źródło": FilmPolski.pl

</doc>
<doc id="1727626" url="https://pl.wikipedia.org/wiki?curid=1727626" title="Jean Nicolas Pierre Hachette">
Jean Nicolas Pierre Hachette

Jean Nicolas Pierre Hachette (ur. 6 maja 1769 w Mézières, zm. 16 stycznia 1834) - był francuskim matematykiem. Zajmował się głównie geometrią wykreślną.
Życie.
Urodził się w Mezieres jako syn księgarza. Kształcił się w Charleville oraz później w Reims. W 1793 roku został profesorem hydrografii. Utrzymywał kontakty służbowe z Gaspardem Mongem (ówczesnym ministrem marynarki), dzięki któremu otrzymał posadę na wydziale geometrii wykreślnej w świeżo utworzonej École Polytechnique.

</doc>
<doc id="1727627" url="https://pl.wikipedia.org/wiki?curid=1727627" title="John Martyn">
John Martyn



</doc>
<doc id="1727630" url="https://pl.wikipedia.org/wiki?curid=1727630" title="Lippy and Messy">
Lippy and Messy

Lippy and Messy – serial telewizyjny dla dzieci w wieku przedszkolnym i wczesnoszkolnym emitowany w TVP1. W serialu występowało dwoje klaunów – Lippy i Messy oraz czarodziej Wizzy. Odcinek serialu trwał średnio 5 minut.

</doc>
<doc id="1727631" url="https://pl.wikipedia.org/wiki?curid=1727631" title="Alpy Mischabel i Weissmies">
Alpy Mischabel i Weissmies

Alpy Mischabel i Weissmies (wł. "Alpi del Mischabel e del Weissmies", niem. "Mischabel-Weissmies-Alpen") – grupa górska w Alpach Zachodnich. Leży na granicy między Włochami (region Dolina Aosty) a Szwajcarią (kanton Valais). Jest częścią Alp Pennińskich. Grupa graniczy z: Alpami Berneńskimi na północy, Alpami Monte Leone i Sankt Gottard na północnym wschodzie, Alpami Ticino i Verbano na wschodzie, masywem Monte Rosa na południu oraz Alpami Weisshorn i Matterhorn na zachodzie. Najwyższym szczytem grupy jest Dom, który osiąga wysokość 4545 m. w skład grupy, według klasyfikacji Suddivisione Orografica Internazionale Unificata del Sistema Alpino (w skrócie SOIUSA), wchodzą masywy: Allalin, Mischabel, Weissmies i Andolla.
Najwyższe szczyty:

</doc>
<doc id="1727633" url="https://pl.wikipedia.org/wiki?curid=1727633" title="Oreophrynella">
Oreophrynella

Oreophrynella – południowoamerykański rodzaj płaza bezogonowego z rodziny ropuchowatych (Bufonidae). 
Zasięg występowania.
Rodzaj obejmuje gatunki występujące na stoliwie górskim () w południowo-środkowej Wenezueli oraz sąsiadującej Gujanie.
Systematyka.
Podział systematyczny.
Do rodzaju należą następujące gatunki:

</doc>
<doc id="1727634" url="https://pl.wikipedia.org/wiki?curid=1727634" title="Archiwum Państwowe w Częstochowie">
Archiwum Państwowe w Częstochowie

Archiwum Państwowe w Częstochowie – zostało utworzone Zarządzeniem Ministra Oświaty z dnia 21 lipca 1950 r. Archiwum swoim zasięgiem obejmuje dawne województwo częstochowskie.
Historia.
Archiwum zostało powołane 21 lipca 1950 zarządzeniem Ministra Oświaty, pod nazwą Archiwum Państwowe w Katowicach Oddział Powiatowy w Częstochowie. Właściwą działalność rozpoczęło jednak dopiero w marcu 1951 roku, kiedy to przekazano instytucji budynek dawnego Archiwum Miejskiego przy ul. Krakowskiej 16 w Częstochowie. W 1951 roku Oddział Powiatowy przekształcono w Archiwum Państwowe w Częstochowie podległe WAP w Katowicach. W 1956 roku archiwum zostało przemianowane na Oddział Terenowy w Częstochowie Wojewódzkiego Archiwum Państwowego w Katowicach. W 1963 roku Archiwum przeniesiono na ulicę wówczas Modzelewskiego 8 (obecnie Śląską), do budynku byłego Banku Inwestycyjnego. W 1975 roku miała miejsce kolejna przeprowadzka, tym razem na ulicę Warszawską 172 do obiektów zajmowanych wcześniej przez Częstochowską Fabrykę Artykułów Muzycznych „Melodia”. W 1975 roku utworzono województwo częstochowskie i dlatego w 1976 roku archiwum przemianowano na Wojewódzkie Archiwum Państwowe w Częstochowie. W 1983 roku na mocy Ustawy o narodowym zasobie archiwalnym i archiwach, zmieniono nazwę na Archiwum Państwowe w Częstochowie. W 1989 roku samodzielne archiwum zostało zlikwidowane, a na jego miejsce utworzono Oddział Archiwum Państwowego w Katowicach. W 1994 roku siedziba archiwum otrzymała budynek przy ulicy Rejtana 13. Rozporządzeniem Ministerstwa Edukacji z 6 czerwca 1994 roku ponownie zostało utworzone Archiwum Państwowe w Częstochowie. W latach 1994–1999 przeprowadzono adaptację i modernizację otrzymanego budynku.
Zbiory.
Zbiory Archiwum Państwowego w Częstochowie pochodzą z XIX i XX w., a tylko nieliczne dokumenty z XVII i XVIII w. Do najważniejszych grup archiwaliów należy zaliczyć:

</doc>
<doc id="1727638" url="https://pl.wikipedia.org/wiki?curid=1727638" title="Parafia św. Michała Archanioła w Płońsku">
Parafia św. Michała Archanioła w Płońsku

Parafia pw. św. Michała Archanioła w Płońsku – rzymskokatolicka parafia należąca do dekanatu płońskiego południowego, diecezji płockiej, metropolii warszawskiej. Poprzednio należała do dekanatu płońskiego, diecezji płockiej, metropolii warszawskiej. Siedziba parafii mieści przy ulicy Płockiej 17 w Płońsku.
Historia parafii.
Parafia powstała w XIV wieku. Od 1 lipca 2019 roku proboszczem jest ks. kan. Janusz Rumiński.
Płońsk wymieniony był już w 1065 r. wraz z kościołem grodowym, jaki tam istniał. Podczas wykopalisk prowadzonych w latach 70. poprzedniego stulecia na podgrodziu odsłonięto kamienną rotundę z XI w. Murowany kościół parafialny pod wezwaniem św. Michała Archanioła zbudowano prawdopodobnie po lokacji miasta w XIV w. Gotycki kościół wzmiankowany w 1565 r. zlokalizowany był w pobliżu rynku, w XVI w. ufundowano w nim kolegium mansjonarzy. W czasie wojen szwedzkich w połowie XVII w. świątynia została zniszczona i pozostawała w ruinie przez wiek XVIII, a resztki jej rozebrano w latach 1819–1825. W 1779 roku biskup Michał Poniatowski przeniósł parafię do kościoła zakonnego karmelitów trzewiczkowych i powierzył im prowadzenie duszpasterstwa. Rolę tę spełniali do momentu kasacji klasztoru w 1864 roku. Klasztor karmelitów płońskich fundował przed 1417 rokiem Siemowit IV i jego żona Aleksandra. Kościół wzniesiony dla karmelitów pod wezwaniem Wniebowzięcia NMP być może był fundowany przez Bonę. Uległ zniszczeniu w czasie wojen szwedzkich w połowie XVII w. Odbudowany w połowie XVIII w. przekształcany był w latach 1839, 1865 i 1888. Gruntownie remontowany był w 1935 roku. Prace regotyzacyjne prowadzono w latach 1954–1958. Jest to świątynia późnogotycka, murowana z cegły, orientowana, jednonawowa na planie prostokąta, z wydzielonym prezbiterium i kaplicą od strony północnej. Ołtarz główny neorenesansowy z obrazem Matki Boskiej z Dzieciątkiem malowany na desce, ołtarze boczne późnobarokowe. Po wojnie prace renowacyjne prowadzili ks. Anastazy Rutkowski i ks. Stanisław Kowalczyk, który zbudował nową plebanię. Następny proboszcz, ks. Tadeusz Goleniewski, przeprowadził upiększanie i konserwację świątyni.
Zasięg parafii.
Do parafii należą wierni z miejscowości: Bońki, Brody, Dalanówek, Ilinek, Ilino, Kluczewo, Pilitowo, Raźniewo, Siedlin, Skarżyn, Strachowo, Strachówek, Strubiny, Szerominek, Ślepowrony, Zawady, Żurawin oraz z Płońska mieszkający przy ulicach:

</doc>
<doc id="1727640" url="https://pl.wikipedia.org/wiki?curid=1727640" title="Historia Polic">
Historia Polic

Historia Polic – dzieje miasta na przestrzeni wieków.
Najwcześniejsze dzieje.
W 1260 r. książę zachodniopomorski Barnim I nadał Policom prawa miejskie. Bujny rozwój, usytuowanych tuż przy ujściu Odry zagroził głównemu ośrodkowi Pomorza Zachodniego - Szczecinowi. W celu zahamowania rozwoju Polic, w 1321 r. książę Otton I odebrał miastu prawa miejskie i włączył Police w obręb Szczecina. Prawa miejskie zostały przywrócone dopiero w 1808 r.
Okres pruski i niemiecki.
W latach 1816-1939 w powiecie Randow. W maju 1852 roku powołano Królewskie Ewangelickie Seminarium Nauczycielskie (jego gmach został zniszczony w wyniku działań wojennych w 1944 roku). Na przełomie XIX i XX wieku w Policach istniała stocznia rzeczna. W 1898 r. Police uzyskały kolejowe połączenie ze Szczecinem, prowadzące wówczas do Jasienicy. 12 lat później linię przedłużono do Trzebieży. Powstanie kolei przyczyniło się do rozwoju przemysłu. W roku 1900 miasto zamieszkiwało 4415 osób . W wyniku powodzi z 1909 i 1913 roku podniesiono poziom ulic i rozebrano drewniany most na rzece Łarpi, zastępując go stalowym, a następnie zbudowano utwardzoną drogę do brzegu Odry-Domiąży, skąd kursował prom "Randow" łączący Police ze Stepnicą i Goleniowem. W 1938 r. zbudowana została fabryka benzyny syntetycznej (niem. "Hydrierwerke Pölitz"). Fabryka miała ogromne znaczenie dla przemysłu wojennego III Rzeszy. 15 października 1939 r. miasto zostało włączone w granice Wielkiego Miasta Szczecina.
Okres II wojny światowej.
Na okres II wojny światowej na podstawie uchwały rządu niemieckiego 15 października 1939 roku Police zostały włączone w obręb Wielkiego Miasta Szczecin. Działała tu wielka fabryka benzyny syntetycznej (niem. "Hydrierwerke Pölitz AG"). Przy produkcji benzyny syntetycznej pracowało około 30.000 niewolników różnych narodowości (m.in. Polacy, Jugosłowianie, Francuzi, Belgowie). Na terenie fabryki założono filię obozu koncentracyjnego Stutthof. Fabryka i miasto były kilkakrotnie celem ataków sił powietrznych aliantów.
Dopiero 8/9 lutego 1945, ostatni atak ostatecznie przerwał produkcję benzyny. Ruiny fabryki stoją do dziś i zostały zaadaptowane do zwiedzania.
Miasto zostało zdobyte 26 kwietnia 1945 r. wraz ze Szczecinem przez wojska radzieckie (2 Front Białoruski-2 Armia Uderzeniowa-116 Korpus Armijny-321 dywizję piechoty dow. Iwan Fieduński) i polskie a we wrześniu 1946 r. zostało przekazane administracji polskiej, po likwidacji tzw. Enklawy Polickiej. Istnienie Enklawy Polickiej opóźniło powojenną odbudowę i rozwój Polic oraz przyczyniło się do lokalizacji siedziby powiatu ziemskiego w Szczecinie (powiat szczeciński obejmował tereny obecnego powiatu polickiego).
Okres po II wojnie światowej.
W 1945 r. Police ponownie stały się samodzielnym miastem, powiększonym w 1954 r. o wieś Mścięcino. W tym czasie osiedlono tu kolonię greckich uchodźców, którzy szukali schronienia w Polsce po greckiej wojnie domowej 1946-1948. Podobnie uczyniono w Zgorzelcu w woj. dolnośląskim. Do 1975 r. Police wchodziły w skład powiatu szczecińskiego.
W 1964 r. rozminowano teren na północ od Starego Miasta i rozpoczęto budowę azotowo-fosforowych zakładów nawozów sztucznych, uruchomionych w 1969 r. Działają one do dziś pod nazwą "Zakłady Chemiczne Police". Teren pod budowę fabryki zajął m.in. powierzchnię dawnego osiedla Kuźnica, od którego powstała nazwa ulicy, przy której znajduje się fabryka. Dla robotników pracujących w Z.Ch. "Police" powstało osiedle mieszkaniowe Chemik.
W 1973 r. przyłączono wieś Jasienica.
Po reformie administracyjnej i likwidacji powiatów w 1975 r. utworzono gminę Police. W 1999 r. po kolejnej reformie Police zostały miastem powiatowym.
Od 2006 roku Szpital Powiatowy w Policach jest częścią szpitala klinicznego SPSK nr 1 Pomorskiej Akademii Medycznej w Szczecinie. Jest to pierwsza placówka szkoły wyższej w historii miasta.
W 2008 r. przyłączono do Polic Osiedle Rzemieślnicze przy ul. Ofiar Stutthofu w Policach-Mścięcinie, które wcześniej znajdowało się w granicach administracyjnych Szczecina.

</doc>
<doc id="1727642" url="https://pl.wikipedia.org/wiki?curid=1727642" title="Droga wojewódzka nr 429">
Droga wojewódzka nr 429

Droga wojewódzka nr 429 (DW429) – droga wojewódzka o długości 19,5 km, leżąca na obszarze województwa opolskiego. Trasa ta łączy Wawelno z Prószkowem a także z DK45. Droga leży na terenie powiatu opolskiego. 

</doc>
<doc id="1727643" url="https://pl.wikipedia.org/wiki?curid=1727643" title="Osornophryne">
Osornophryne

Osornophryne – rodzaj płaza bezogonowego z rodziny ropuchowatych (Bufonidae). 
Zasięg występowania.
Rodzaj obejmuje gatunki występujące od Kordyliery Środkowej w Kolumbii do środkowych Andów w Ekwadorze, na wysokości 2700–3700 m n.p.m..
Systematyka.
Etymologia.
"Osornophryne": Ernesto Osorno-Mesa (1904–1976), kolumbijski parazytolog i entomolog oraz Hernando Osorno-Mesa (zm. 1956), kolumbijski zoolog; "phrunē", φρυνης "phrunēs" „ropucha”.
Podział systematyczny.
Do rodzaju należą następujące gatunki:
Status.
Poszczególne gatunki posiadają statusy NT, EN i VU.

</doc>
<doc id="1727644" url="https://pl.wikipedia.org/wiki?curid=1727644" title="Polonez op. 53 (Chopin)">
Polonez op. 53 (Chopin)

Polonez As-dur op. 53 – polonez Fryderyka Chopina zwany "Heroicznym" (fr. "Polonaise héroïque"). Został skomponowany na fortepian solo podczas pobytu w Nohant latem 1842 roku. Utwór jest uważany za ważny symbol polskości. Jest jednym z najbardziej znanych polonezów Chopina i należy do najważniejszych dzieł w repertuarze fortepianowym. 
Tempo "Poloneza" to "Alla polacca e maestoso" (W tempie poloneza, majestatycznie).
Pochodzenie nazwy „Heroiczny”.
George Sand, wieloletnia kochanka i towarzyszka życia Fryderyka Chopina, która spędzała z nim lato 1842 roku w Nohant, podobnie jak i wielu intelektualistów ówczesnych czasów, żywo zareagowała na wydarzenia Wiosny Ludów w 1848 roku. Gdy wydarzenia Wiosny Ludów rozpoczęły się we Francji, kobiety nie posiadały jeszcze żadnych praw, a Sand wierzyła, że te były konieczne dla postępu. W tamtym okresie, Sand założyła własną gazetę która była publikowana przez spółdzielnię robotników, co dawało jej możliwość pisania artykułów o treści politycznej, które wyrażały jej silne przekonania. W jednym z nich napisała: „Nie mogę wierzyć w żadną republikę, która rewolucje rozpoczyna od wybicia swojego własnego proletariatu”. Polonez As-dur Op. 53 Chopina wywarł na niej głębokie wrażenie, pełne symbolizmu, o czym go informowała prowadząc z nim prywatną korespondencję. W jednym z listów, napisała „L'inspiration! La Force! La Vigueur! Il est indéniable qu'un tel esprit doit être présent dans la Révolution française. Désormais cette polonaise devrait être un symbole, un symbole héroïque!”. (tłum. Inspiracja! Siła! Wigor! Nie ma wątpliwości, że taki duch musi być obecny we Francuskiej Rewolucji. Od tej pory ten polonez powinien być symbolem, symbolem heroizmu.) Mimo niechęci Chopina do nazywania swych dzieł, muzycy i w szczególności pianiści połączyli słowo z muzyką, nazywając poloneza „Heroicznym”.
Aspekty techniczne.
Struktura Tempo dzieła to Alla polacca e maestoso (W tempie poloneza, majestatycznie). Struktura utworu to A-B-A (trójkowa). Początek utworu trwa około trzydziestu sekund, które składa się z szybko idących w górę dźwięków chromatycznych granych przez obie dłonie pianisty, nadających nastrój poloneza. Pierwszy temat jest nieco taneczny, w skali As-dur. To właśnie w tej części słychać charakterystyczne odbijane oktawy. Temat powtarza się oktawę wyżej z wykorzystaniem krótkich tryli, które wypełniają cześć ze słyszalnych przerw. Następnie wplecione jest krótkie interludium stworzone z akordów, które prowadzą do powtórzenia tradycyjnej melodii poloneza, wraz z typowym rytmem w akompaniamencie granym lewą dłonią. Temat sekcji A powtarza się raz jeszcze, ustępując miejsca części B. Otwiera ją sześć głośnych akordów granych arpeggio, by szybko wpaść w bardzo delikatne schodzące basowe oktawy ostinato w E-dur i później w Es-dur (zapisane jako Dis-dur). Melodia podobna do marszu brzmi po oktawach, i ta cała sytuacja powtarza się łącznie 2 razy. Sekcja B kończy się długim lirycznym interludium akordów harmonicznych i częstych modulacji. Kończy się pasażem schodzącym w niższe dźwięki, następnie cała sekcja A się powtarza. Tym razem grana jest jednak głośniej i dramatyczniej, kończąc się kodą zawierającą materiał z tematu głównego. Typowe wykonanie tego poloneza zajmuje około siedmiu minut.

</doc>
<doc id="1727646" url="https://pl.wikipedia.org/wiki?curid=1727646" title="Parafia św. Maksymiliana Kolbego w Płońsku">
Parafia św. Maksymiliana Kolbego w Płońsku

Parafia pw. św. Maksymiliana Kolbego w Płońsku - rzymskokatolicka parafia należąca do dekanatu płońskiego północnego, diecezji płockiej, metropolii warszawskiej. Poprzednio należała do dekanatu płońskiego, diecezji płockiej, metropolii warszawskiej. Parafia powstała 7 czerwca 1981 z parafii św. Michała Archanioła w Płońsku. Siedziba parafii mieści się przy ulicy księdza Romualda Jaworskiego.
Miejsca święte.
Kościół parafialny.
Kościół parafialny nowoczesny, murowany, zbudowany na planie sześciokąta w latach 1983–1994, konsekrowany 12 czerwca 1994. 

</doc>
<doc id="1727647" url="https://pl.wikipedia.org/wiki?curid=1727647" title="Österås">
Österås

Österås – miejscowość (småort) w Szwecji w gminie Sollefteå w regionie Västernorrland. Około 64 mieszkańców.

</doc>
<doc id="1727650" url="https://pl.wikipedia.org/wiki?curid=1727650" title="Hans-Michael Baumgartner">
Hans-Michael Baumgartner

Hans-Michael Baumgartner (ur. 5 kwietnia 1933 w Monachium, zm. 11 maja 1999 w Bergu) – niemiecki filozof, znawca filozofii Schellinga.
Życiorys.
W latach 1952–1961 studiował filozofię, psychologię, teologię i matematykę na uniwersytetach w Monachium, Frankfurcie nad Menem i Getyndze. Doktorat z dziedziny filozofii obronił na Uniwersytecie Ludwika i Maksymiliana w Monachium w 1961 i tamże uzyskał w 1971 habilitację. Od 1976 zatrudniony był na stanowisku profesora na Uniwersytecie w Gießen, a od 1985 roku do końca życia wykładał filozofię na Uniwersytecie w Bonn.
W latach 1986–1992 Baumgartner pełnił funkcję przewodniczącego Międzynarodowego Towarzystwa Schellingiańskiego ("Internationalen Schelling-Gesellschaft").

</doc>
<doc id="1727658" url="https://pl.wikipedia.org/wiki?curid=1727658" title="NEWW">
NEWW

NEWW (ang. "Network of East-West Women", tłum. na polski "Wschodnio-Zachodnia Sieć Współpracy Kobiet") – to międzynarodowe stowarzyszenie współpracy kobiet, działające w Europie Środkowej i Wschodniej oraz krajach byłego Związku Radzieckiego i USA. NEWW jest jedną z największych i najbardziej szanowanych organizacji w regionie, posiada status specjalnego konsultanta Komisji Ekonomicznej i Społecznej Organizacji Narodów Zjednoczonych. Wschodnio-Zachodnia Sieć Współpracy Kobiet NEWW zrzesza kilkadziesiąt organizacji oraz ponad sto osób z 30 krajów Europy, byłych państw Związku Radzieckiego i USA.
Celem statutowym jest łączenie kobiet ponad narodowymi i regionalnymi podziałami by dzielić wiedzę, środki i umiejętności.
Historia NEWW.
Stowarzyszenie powstało w czerwcu 1991 roku w Dubrowniku, podczas spotkania założycielskiego wokół tematu: „W jaki sposób interesy i problemy kobiet mogą stać się elementem procesu odrodzenia społeczeństwa obywatelskiego w krajach postkomunistycznych?”. NEWW-Polska zostało zarejestrowane jako niezależna organizacja pozarządowa w 1999 roku w Gdańsku. Posiada status organizacji pożytku publicznego. Od 2000 roku dyrektorką NEWW-Polska jest Małgorzata Tarasiewicz.
W latach 1994-1997 NEWW ustanowiło pierwszą kobiecą sieć elektronicznej komunikacji NEWW On-Line, która jest jedną z największych sieci on-line poświęconych sprawom kobiet.
Na czele NEWW stoi Rada Międzynarodowa, w której skład wchodzi 20 kobiet z 12 krajów z Europy Środkowo-Wschodniej, byłego ZSRR i USA. Skład Rady uzupełniany jest każdego roku.
W maju 2004 nastąpiła przeniesienie siedziby głównego biura NEWW z Waszyngtonu do Gdańska. Od czerwca 2004 NEWW–Polska pełni funkcję Międzynarodowego Sekretariatu Wschodnio-Zachodniej Sieci Współpracy Kobiet, wspierając obywatelskie ruchy i niezależne organizacje kobiece oraz pomaga kobietom w oddziaływaniu na politykę.
Jesienią 2004 NEWW wydało pierwszy polski przekład amerykańskiego „Our bodies, ourselves” (tytuł polski: „Nasze ciała, nasze życie”), przewodnik po kobiecym ciele, zdrowiu, seksualności, procesach dorastania, przekwitania, starzenia się, ciąży i macierzyństwa.
W 2005 roku NEWW – Polska we współpracy z Ośrodkiem Informacji Środowisk Kobiecych OŚKa oraz Fundacją Kobiecą eFKa opracował raport na temat realizacji celów Pekińskiej Platformy Działania. Utworzony raport, mający na celu uwypuklenie istotnych dla kobiet problemów, przez wiele lat nie realizowanych przez rząd, był alternatywną odpowiedzią środowisk kobiecych w stosunku do raportu rządowego.
W 2005 roku NEWW – Polska przygotowało „Gdańską analizę budżetową pod kątem płci” – pierwsza próbę kompleksowej analizy działań władz lokalnych pod kątem wrażliwości na potrzeby płci na terenie Polski. Raport ten, w sposób wieloaspektowy i interdyscyplinarny prezentuje władzom Gdańska propozycje zmian regulacyjnych, społecznych i ekonomicznych .

</doc>
<doc id="1727659" url="https://pl.wikipedia.org/wiki?curid=1727659" title="Galactic Civilizations">
Galactic Civilizations

Galactic Civilizations – komputerowa strategiczna gra turowa stworzona przez Stardock Systems i wydana na świecie przez Strategy First. Światowa premiera gry odbyła się 23 marca 2003 roku, natomiast polska – 19 lutego 2004 roku. Gra jest remakiem klasycznej serii gier na OS/2. W lipcu 2004 roku zostało wydane rozszerzenie gry – "Altarian Prophecy", natomiast 21 lutego 2006 sequel pod tytułem "Galactic Civilizations II".
Rozgrywka.
Akcja gry umieszczona została w przestrzeni kosmicznej. Celem gracza jest w niej zdominowanie galaktyki. Osiągnięcie tego jest możliwe poprzez wojnę, dominacje kulturową, dyplomację lub dominację technologiczną.

</doc>
<doc id="1727661" url="https://pl.wikipedia.org/wiki?curid=1727661" title="Huragan Wołomin">
Huragan Wołomin

Huragan Wołomin – polski klub piłkarski z siedzibą w Wołominie, założony w 1923 r.
Trenerzy od sezonu 2003/2004 roku.
Lista trenerów prowadzących zespół Huraganu Wołomin w danych latach. Dane obejmują wszystkich szkoleniowców od sezonu 2003/2004 roku.

</doc>
<doc id="1727662" url="https://pl.wikipedia.org/wiki?curid=1727662" title="K. 331">
K. 331



</doc>
<doc id="1727665" url="https://pl.wikipedia.org/wiki?curid=1727665" title="Lasseter Highway">
Lasseter Highway

Lasseter Highway - droga stanowa nr 4 w Australii, w Terytorium Północnym. Rozpoczyna swoją trasę w miejscowości Erldunda przy skrzyżowaniu z drogą Stuart Highway (DK87). Dojazd do parku narodowego Uluru – Kata Tjuta.

</doc>
<doc id="1727666" url="https://pl.wikipedia.org/wiki?curid=1727666" title="Canadaspis">
Canadaspis

Canadaspis – rodzaj wczesnego stawonoga, należącego przypuszczalnie do skorupiaków. Jego skamieniałości odnaleziono w kambryjskich osadach na terenie dzisiejszej Ameryki Północnej. Żywił się prawdopodobnie bentosem.
Nazwa "Canadaspis" pochodzi od Kanady oraz greckiego słowa "aspis" („łuk”).
Budowa i paleobiologia.
Tarcza głowowa ("cephalon") składała się z pięciu somitów, tułowiowa z ośmiu, a odwłok z siedmiu, nie licząc telsona. "Canadaspis laevigata" dorastał do około 2,5 cm długości. "Canadaspis" został początkowo uznany za skorupiaka "sensu stricto", tzn. należącego do kladu koronowego, jednak pogląd ten nie jest obecnie uznawany za słuszny. Później uznano go za niekoronowego skorupiaka, jednak niektórzy naukowcy uważają "Canadaspis" za formę bardziej bazalną, znajdującą się u podstawy drzewa filogenetycznego Euarthropoda. Za najbliższego krewnego "Canadaspis" uważany jest "Parspicaris" – inny przedstawiciel Canadaspidida.
W łupkach z Burgess w Kolumbii Brytyjskiej odnaleziono skamieniałości ponad 4000 osobników – szczątki "Canadaspis" odkryto także na terenie formacji Pioche w Nevadzie. Z Burgess pochodzi m.in. płyta o powierzchni około 1 m2 (ROM 62274), na której zachowały się szczątki co najmniej 743 osobników "C. perfecta". Większość z nich to wylinki. Zachowały się niemal wyłącznie tarcze, co sugeruje, że linienie u "Canadaspis" było dwufazowe, podobnie jak m.in. u współczesnych równonogów, u których przednie i tylne części ciała linieją osobno. Obecność tak dużej liczby liniejących osobników sugeruje, że linienie było u nich zsynchronizowane, być może dzięki wydzielaniu feromonów, jak u wielu współczesnych stawonogów.
Paleoekologia.
Najlepiej zachowane i najliczniejsze skamieniałości "Canadaspis" pochodzą ze środkowokambryjskich osadów łupków z Burgess. Stanowisko to jest istotne ze względu na liczbę oraz stan zachowania skamieniałości. W większości rodzajów fosylizacji ciało martwego organizmu osiadało na dnie jeziora lub rzeki i powoli pokrywane było osadami. Na terenach formacji łupków z Burgess prądy wodne niekiedy sprawiały, że osady tworzyły lawiny błotne grzebiące znajdujące się na ich trasie zwierzęta. Organizmy ginęły natychmiast, wtedy też w beztlenowym środowisku rozpoczynał się proces fosylizacji.
W skamieniałościach pochodzących z łupków z Burgess częste są szkielety zewnętrzne oraz kończyny, w niektórych zachowują się również mięśnie i zawartość żołądków. Narządy wewnętrzne są szczególnie dobrze zachowane u niezmogowców z rodzaju "Ottoia". Tkanki miękkie nie zachowały się jednak u licznych zwierząt, takich jak "Scenella", "Lingulella", czy "Diraphora". Również w przypadku trylobitów jedynie egzoszkielet uległ fosylizacji. Szczątki "Canadaspis" odnajdowane są w klastrach. Wiele skamieniałości z łupków z Burgess wykazuje charakterystyczną ciemne plamy. Dowodzi to występowania w kambrze organizmów o miękkich ciałach – po śmierci takiego organizmu węgiel radioaktywny znajdujący się w tkankach miękkich ulegał przekształcał się w warstwę krzemianów, tworząc plamę na skale.
Do najpospolitszych skamieniałości w łupkach z Burgess należą glony, w szczególności "Morania confluens". W jej pobliżu nie odnaleziono skamieniałości innych glonów i niewiele zwierząt, takich jak "Burgessochaeta" oraz rzadkie osobniki "Burgessa" i "Marrella". Inna znaleziona tam alga to "Marpolia spissa" – ze względu na delikatniejszą budowę jest ona znacznie rzadsza niż "Morania". W pobliżu skamieniałości marpolii odnaleziono szczątki zwierząt z rodzajów "Eldonia" i "Wiwaxia". W bliskości wielu skamieniałych zwierząt nie odnaleziono pozostałości tych alg, co sugeruje heterogeniczność środowiska. Według innej hipotezy glony te mogły żyć na różnych wysokościach. Największym zwierzęciem i dominującym drapieżnikiem tamtejszych ekosystemów była "Anomalocaris" – skamieniałości sugerują, że żywiła się ona m.in. trylobitami.

</doc>
<doc id="1727668" url="https://pl.wikipedia.org/wiki?curid=1727668" title="Pierwsze dni">
Pierwsze dni

Pierwsze dni – polski czarno-biały film obyczajowy z 1951 roku, w reżyserii Jana Rybkowskiego. Pierwowzorem scenariusza do filmu było opowiadanie autorstwa Bogdana Hamery pt. "Na przykład Plewa".
Zdjęcia do filmu rozpoczęto w lipcu 1951 roku. Jest to pierwszy film fabularny w całości nakręcony w Ostrowcu Świętokrzyskim i okolicach. Jego premiera miała miejsce 4 marca 1952 roku w już nieistniejącym ostrowieckim kinie Hutnik.
Fabuła.
Akcja filmu toczy się w Ostrowcu Świętokrzyskim. Stary majster ratuje przed hitlerowcami cenne dla ostrowieckiej huty maszyny. Kryjówkę zna jedynie stróż o nazwisku Plewa. Hutę ostatecznie udaje się uruchomić, natomiast Plewa zostaje w niej najpierw robotnikiem, a później majstrem.

</doc>
<doc id="1727669" url="https://pl.wikipedia.org/wiki?curid=1727669" title="Lueneburger Heide">
Lueneburger Heide



</doc>
<doc id="1727670" url="https://pl.wikipedia.org/wiki?curid=1727670" title="I Sonata fortepianowa (KV 279)">
I Sonata fortepianowa (KV 279)

Sonata C-dur (KV 279) − sonata na instrument klawiszowy skomponowana przez Wolfganga Amadeusa Mozarta w 1775 w Monachium.
Budowa.
Czas łącznego wykonania: około 13 minut.

</doc>
<doc id="1727672" url="https://pl.wikipedia.org/wiki?curid=1727672" title="Pustać Luneburska">
Pustać Luneburska



</doc>
<doc id="1727675" url="https://pl.wikipedia.org/wiki?curid=1727675" title="Pustać Lueneburska">
Pustać Lueneburska



</doc>
<doc id="1727677" url="https://pl.wikipedia.org/wiki?curid=1727677" title="Pedostibes tuberculosus">
Pedostibes tuberculosus

Pedostibes tuberculosus – gatunek płaza bezogonowego należącego do licznej rodziny ropuchowatych (Bufonidae).
Występowanie.
"P. tuberculosus" występuje od stanu Maharasztra do południowej Kerali i przyległego południowo-zachodniego Tamilnadu w odizolowanych górskich lasach deszczowych w Ghatach Zachodnich, na wysokości od 300 do 1800 m n.p.m..
Taksonomia.
Gatunek i rodzaj po raz pierwszy naukowo opisał w 1876 roku niemiecko-angielski zoolog Albert Günther. Jako miejsce typowe odłowu holotypu Günther wskazał „Malabar” w południowych Indiach.
Morfologia.
Cechy charakterystyczne zwierząt tego rodzaju to poziomo ułożone źrenice w oczach, eliptyczny język, błona pławna spajająca ze sobą palce kończyn górnych, jak i dolnych, będąca przystosowaniem do życia w środowisku wodnym. Koniuszki palców rozszerzają się w regularne krążki. Kości śródstopia łączą się ze sobą.
Status.
"P. tuberculosus" jest gatunkiem zagrożonym według klasyfikacji z Czerwonej księgi gatunków zagrożonych. 

</doc>
<doc id="1727678" url="https://pl.wikipedia.org/wiki?curid=1727678" title="Gra szklanych paciorków">
Gra szklanych paciorków

Gra szklanych paciorków (niem. "Das Glasperlenspiel") – jest ostatnią powieścią niemieckiego pisarza Hermanna Hessego. Prace nad książką autor zaczął w 1931 roku, została ona wydana w Szwajcarii w 1943 roku po tym, jak wcześniej jej publikację odrzucono w nazistowskich Niemczech. O powieści wspomniał sam pisarz przy okazji wręczenia mu Literackiej Nagrody Nobla w roku 1946.
"Gra szklanych paciorków" jest dosłownym tłumaczeniem z niemieckiego, ale sama książka była opublikowana także pod tytułem "Magister Ludi" (łac. „mistrz gry”), takim tytułem określany jest główny bohater powieści. Zwrot "magister ludi" może być ponadto rozumiany jako gra słowna, w łacinie znaczy on bowiem także „nauczyciel szkoły elementarnej” („ludus” to zarówno „gra”, jak i „szkoła (podstawowa)”).
Opis fabuły.
Akcja powieści "Gra szklanych paciorków" ma miejsce w przyszłości w bliżej niesprecyzowanym czasie. Hesse sugerował, że narracja książki rozpoczyna się około XXV wieku. Tłem jest fikcyjna prowincja w centralnej Europie zwana Kastalią, zarezerwowana na mocy decyzji politycznych dla egzystencji czysto intelektualnej, technologia oraz życie ekonomiczne są ograniczone do niezbędnego minimum. Miejsce jest domem ascetycznego zakonu intelektualistów z podwójną misją: prowadzą oni szkoły z internatem dla młodych chłopców (powieść jest tym samym szczegółową eksploracją kształcenia się i życia intelektualnego) oraz kultywują i uczestniczą w grze szklanych paciorków, której natura pozostaje nieuchwytna. Pojawiają się tylko aluzje do jej zasad, które są pozornie tak skomplikowane, że nawet trudno jest je sobie wyobrazić. Gra wymaga lat ciężkich studiów muzycznych, matematycznych, jak i analizy historii kultury. W gruncie rzeczy gra jest jednak abstrakcyjną syntezą wszystkich sztuk i nauk. Jest ona inicjowana kreowaniem przez graczy głębokich odniesień między pozornie niezwiązanymi ze sobą tematami.
Powieść podąża śladami wybitnego członka zakonu, Józefa Knechta (nazwisko można tłumaczyć jako „sługa” lub „parobek”, ale może ono też znaczyć „wasal” lub „rycerz”), opisywanego przez fikcyjnego historyka zakonu. Stąd książka jest przykładem powieści rozwojowej. Tekst, napisany w naukowo-biograficznej formie, przedstawia moment decyzji protagonisty odnośnie do wstąpienia do zakonu, jego mistrzostwo w grze, oraz awans w hierarchii, kiedy ostatecznie zostaje mu nadany tytuł "magister ludi", zarezerwowany tylko dla najlepszego gracza.
Jednak lojalność Knechta w stosunku do zakonu zaczyna się kruszyć, gdy ten stopniowo powątpiewa, czy ludzie uzdolnieni mają prawo do wycofania się z życia, wypełnionego wieloma problemami. Knecht zaczyna postrzegać Kastalię jako swego rodzaju wieżę z kości słoniowej, eteryczną, strzeżoną społeczność, poświęcającą się czysto intelektualnym celom, nieświadomą jednak problemów wiążących się z życiem na zewnątrz.
Ów wniosek przyspiesza tylko powstanie kryzysu osobistego, w wyniku czego Knecht dokonuje rzeczy niewyobrażalnej. Prosi o możliwość rezygnacji z tytułu "magister ludi" i postanawia opuścić zakon, rzekomo aby stać się wartością i pomocą dla szerszych kręgów kulturowych. Zarządcy zakonu odrzucają jego prośbę, lecz Knecht mimo to odchodzi, podejmując się początkowo pracy jako korepetytor syna swego przyjaciela z dzieciństwa. Zaledwie kilka dni później tonie w górskim jeziorze próbując pływać, nie będąc do tego odpowiednio przygotowanym. W tym miejscu urywa się fabuła utworu.
Narrator urywa główny wątek fabularny, zaznaczając, że koniec utworu leży poza zakresem jego biografii. Końcowy rozdział zatytułowany „Legenda” jest rzekomo częścią innej historii. Czytelnikowi zaprezentowane są pośmiertnie prace Knechta. Pierwsza sekcja zawiera jego poezję z różnych okresów jego życia. Po niej następują 3 krótkie opowiadania. Pierwsze przedstawia poganina Knechta, drugie Józefa, chrześcijańskiego pustelnika, a ostatnie życie Dasy, indyjskiego księcia, który dorastał jako pastuch. Wszystkie trzy historie obejmują losy trzech osób, poszukujących duchowych przeżyć, którzy uczą się mistycznych tradycji ich czasów od napotkanych mędrców. Początkowo Hesse zamierzał przedstawić różne egzystencje tej samej osoby, kiedy ta rodziłaby się na nowo. Zamiast tego jednak skupił się na fabule umiejscowionej w przyszłości i zawierającej trzy opowiadania, „autorstwa” Knechta w "Grze szklanych paciorków" na końcu powieści.
Odniesienia.
Wiele nazwisk figur powieści to gry słowne. Poprzednikiem Knechta jako magister ludi był Tomasz von der Trave, co jest pośrednim odniesieniem do Thomasa Manna, który urodził się Lubece, usytuowanej nad rzeką Trave. Jego genialny, choć niezrównoważony przyjaciel Fritz Tegularius był wzorowany na Friedrichu Nietzschem, podczas gdy ojciec Jakub to aluzja do historyka Jacoba Burckhardta. Carlo Ferromonte to włoska wersja nazwiska bratanka Hessego Karla Isenberga, a Bastian Perrot z Calw, wynalazca gry szklanych paciorków, miał swój pierwowzór w Heinrichu Perrotcie, który był właścicielem sklepu, gdzie Hesse pracował, gdy porzucił szkołę.

</doc>
<doc id="1727679" url="https://pl.wikipedia.org/wiki?curid=1727679" title="K. 279">
K. 279



</doc>
<doc id="1727680" url="https://pl.wikipedia.org/wiki?curid=1727680" title="Rajskie klimaty">
Rajskie klimaty

 
Rajskie klimaty – polski serial telewizyjny, emitowany w telewizji TVP2 od 14 marca do 20 czerwca 2009.
"Rajskie klimaty" to kontynuacja serialu "Warto kochać". Główna bohaterka – Marta Miłorzębska urodziła się i dorastała w Rajsku. Teraz mieszka we Wrocławiu, ale myślami nadal jest w Rajsku, z którym tak wiele ją łączy. Prowadząc internetowy pamiętnik, dziewczyna opowiada o własnych rozterkach sercowych, ale też o losach swych bliskich i znajomych. Serial kręcony jest we Wrocławiu i Wiązowie.

</doc>
<doc id="1727681" url="https://pl.wikipedia.org/wiki?curid=1727681" title="Zinalrothorn">
Zinalrothorn

Zinalrothorn – szczyt w Alpach Pennińskich, w masywie Obergabelhorn - Zinalrothorn. Leży w Szwajcarii w kantonie Valais. Nazwa szczytu pochodzi od wioski Zinal, chociaż miejscowości Täsch i Zermatt leżą bliżej szczytu. Weisshorn leży 5 km na północ, a Dent Blanche 7 km na zachód. Szczyt można zdobyć ze schronisk Rothornhütte (3198 m) lub Cabane du Mountet (2886 m). Lodowce pod szczytem to Glacier de Moming i Grenzgletscher.
Pierwszego odnotowanego wejścia dokonali Leslie Stephen, Florence Crauford Grove, Jakob Anderegg i Melchior Anderegg 22 sierpnia 1864 r. Pierwszego zimowego wejścia dokonali Marcel Kurz i T. Theytaz 7 lutego 1914 r.

</doc>
<doc id="1727682" url="https://pl.wikipedia.org/wiki?curid=1727682" title="Real Damage">
Real Damage

Real Damage – trzeci minialbum amerykańskiej grupy rockowej Gossip, nagrany przy współpracy electropopowego projektu Tracy + the Plastics. Wydano go 25 stycznia 2005.

</doc>
<doc id="1727686" url="https://pl.wikipedia.org/wiki?curid=1727686" title="Pelophryne">
Pelophryne

Pelophryne – rodzaj płaza bezogonowego z rodziny ropuchowatych (Bufonidae). 
Zasięg występowania.
Rodzaj obejmuje gatunki występujące na Filipinach, Borneo, w Malezji i sąsiednim Singapurze; również na wyspie Hajnan należącej do Chin.
Systematyka.
Etymologia.
"Pelophryne": "pēlos" „glina, błoto”; φρυνη "phrunē", φρυνης "phrunēs" „ropucha”.
Podział systematyczny.
Do rodzaju należą następujące gatunki:
Kladogram za Van Bocxlaer et al
Status.
Gatunki z tego rodzaju są zagrożone wyginięciem, wrażliwe, ale też najmniejszej troski. Niektóre nie zostały ocenione z powodu braku danych.

</doc>
<doc id="1727687" url="https://pl.wikipedia.org/wiki?curid=1727687" title="Caspar Hofman">
Caspar Hofman

Caspar Hofman, także Caspari (Gaspari) Hofmanni oraz Casparus Hofmannus (ur. 1572, zm. 1648) – lekarz, profesor związany z Akademią Medyczną we Frankfurcie nad Odrą.
Życiorys.
Znał język grecki. Swoje dzieła pisał w języku łacińskim. Przez jakiś czas pełnił funkcję osobistego lekarza Fryderyka Wielkiego. Jako pierwszy docenił i wydał ekspertyzę na temat źródeł termalnych znajdujących się w Cieplicach Śląskich. W roku 1591 napisał na ich temat pracę "Tractat de thermis hirschbergensis", tym samym pierwszy naukowo potwierdził lecznicze właściwości cieplickich źródeł i przyczynił się do ugruntowania ich sławy.
Caspar Hofman był wszechstronnie utalentowanym lekarzem. Z zachowanych z 1636 roku 7 listów Williama Harveya do niego wynika, ze bardzo interesował się dokonanym przez tego pierwszego odkryciem dużego obiegu krwi i krążeniem krwi w ogóle. Caspar Hofman korespondował również z Joanni Kirchmanno z Lubeki.

</doc>
<doc id="1727688" url="https://pl.wikipedia.org/wiki?curid=1727688" title="Graninge">
Graninge



</doc>
<doc id="1727689" url="https://pl.wikipedia.org/wiki?curid=1727689" title="Östergraninge">
Östergraninge



</doc>
<doc id="1727694" url="https://pl.wikipedia.org/wiki?curid=1727694" title="Caritas in veritate">
Caritas in veritate

Caritas in veritate (z łac., pol. "Miłość w prawdzie") – encyklika społeczna papieża Benedykta XVI, wydana 7 lipca 2009. 
Okoliczności wydania.
Pierwotnie "Caritas in veritate" ukazać się miała na 40-lecie encykliki społecznej Pawła VI, "Populorum progressio" (1967). Jej tytuł ujawniony został w marcu 2008, jednak termin wydania przenoszony był kilkakrotnie, między innymi z uwagi na trudności w przekładzie. Planowano przetłumaczenie dokumentu na język chiński. Pod koniec czerwca 2009 ujawniono problemy z przekładem trudnego technicznie dokumentu na język łaciński.
Ostatecznie 7 lipca 2009 encyklika ukazała się równocześnie w siedmiu językach: po angielsku, francusku, hiszpańsku, niemiecku, polsku, portugalsku i włosku. W samej encyklice znalazła się data 29 czerwca 2009, "w uroczystość świętych Apostołów Piotra i Pawła".
Treść encykliki.
Encyklika, obok wprowadzenia i zakończenia, składa się z sześciu rozdziałów:
Na początku dokumentu Benedykt XVI przypomniał, że miłość w prawdzie jest "zasadniczą siłą napędową prawdziwego rozwoju człowieka i całej ludzkości", bez której nie są możliwe ani zapanowanie sprawiedliwości (która jest postawą miłości), ani też osiągnięcie wspólnego dobra.
"Caritas in veritate" odnosi się często do encykliki "Populorum progressio", poświęconej rozwojowi. Benedykt XVI potwierdził tezę Pawła VI, że powołaniem człowieka jest jego pełny i integralny rozwój. Rozwój, który opiera się na miłości i prawdzie, według papieża jest możliwy pod warunkiem przestrzegania szeregu wskazówek dotyczących życia społecznego:
Pisząc na temat kryzysu gospodarczego, Benedykt XVI podkreślił, że może być on nową szansą dla wszystkich, gdyż wymaga znalezienia nowych reguł i oparcia na zaufaniu i solidarności.
Według ks. Tomasza Jaklewicza podstawowym wezwaniem papieża jest dążenie do udoskonalania świata i osiągnięcie takiej jego postaci, w której "nigdy z pola widzenia nie giną dwa jego centralne punkty: Bóg i człowiek".
Odbiór encykliki.
Pierwsze komentarze agencyjne i specjalistyczne podkreślają, że "Caritas in veritate" jest "encykliką na czas kryzysu". Jednocześnie jest to najdłuższa encyklika spośród trzech wydanych przez Benedykta XVI i najtrudniejsza w odbiorze, przez co może wymagać przełożenia na bardziej komunikatywny język.
Według Adama Glapińskiego encyklika "nie ogranicza się do wartości negatywnych, lecz tchnie duchem optymizmu".

</doc>
<doc id="1727696" url="https://pl.wikipedia.org/wiki?curid=1727696" title="Cmentarz żydowski w Szubinie">
Cmentarz żydowski w Szubinie

Cmentarz żydowski w Szubinie – szubiński kirkut mieści się przy ul. Kcyńskiej i ma powierzchnię 0,73 ha. Powstał w XIX wieku. Do dnia dzisiejszego zachowało się kilka nagrobków. Częściowo na jego obszarze stoi dom mieszkalny. W czasie II wojny światowej hitlerowcy rozstrzelali na kirkucie mieszkańców miasta. Miejsce kaźni zostało upamiętnione pomnikiem.

</doc>
<doc id="1727697" url="https://pl.wikipedia.org/wiki?curid=1727697" title="Oswald Crollius">
Oswald Crollius

Oswald Crollius (ok. 1560–1609) – lekarz, alchemik i jatrochemik, był profesorem medycyny i alchemii Uniwersytetu w Marburgu w Hesji.
Biografia.
O jego życiu wiadomo bardzo mało, zwrócono na niego uwagę już po śmierci, gdy drukiem ukazała się jego jedyna lecz obszerna publikacja, będąca ukoronowaniem jego doświadczeń i przemyśleń. Była to dwuczęściowa "Basilica Chymica" (1609, Królewska chemia). Pierwszy tom był poświęcony wiedzy medycznej (jatrochemii). Ta część napisana jest w układzie dział medycyny – środki lecznicze, sposoby ich uzyskiwania, użycie i dawkowanie. Wśród środków skutecznych na choroby nerek zaleca sól krakowską (to znaczy z Wieliczki ew. Bochni). W innym miejscu autor powołuje się na Michała Sędziwoja (sarmata anonimus).
Drugi tom nosił tytuł "Tractatus de signaturis internis rerum, seu de vera et viva anatomia majoris et minoris mundi" ("Traktat o sygnaturach (znakach")). Tu głównie rozwijano koncepcję sygnatur (wprowadzoną przez Paracelsusa). W skrócie treść drugiego tomu można przedstawić następująco:
Crollius uważał, podobnie jak Paracelsus, że chemia i alchemia powinny się uzupełniać w służbie medycyny, tworząc nowe lekarstwa.

</doc>
<doc id="1727699" url="https://pl.wikipedia.org/wiki?curid=1727699" title="Janis Smits">
Janis Smits



</doc>
<doc id="1727700" url="https://pl.wikipedia.org/wiki?curid=1727700" title="Płomień Ełk">
Płomień Ełk



</doc>
<doc id="1727701" url="https://pl.wikipedia.org/wiki?curid=1727701" title="Casual game">
Casual game



</doc>
<doc id="1727702" url="https://pl.wikipedia.org/wiki?curid=1727702" title="Hiawatha's Rabbit Hunt">
Hiawatha's Rabbit Hunt

Hiawatha's Rabbit Hunt (1941) – amerykański film animowany z udziałem Królika Bugsa.
Jest to parodia filmu pt. "Little Hiawatha" z 15 maja 1937, wyprodukowanego przez wytwórnię Walta Disneya w ramach serii "Silly Symphonies".
Kreskówka otrzymała nominację do Oscara za najlepszy krótkometrażowy film animowany.

</doc>
<doc id="1727705" url="https://pl.wikipedia.org/wiki?curid=1727705" title="Johannes Phocylides Holwarda">
Johannes Phocylides Holwarda

Johannes Phocylides Holwarda także: Jan Fokkesz, Jan Fokker, Johann Holwarda, Johannes Fokkes Holwarda, Jan Fokkens Holwarda, Jan Fokkes van Holwerd (ur. 19 lutego 1618 w Holwerd, zm. 22 stycznia 1651 we Franeker) – fryzyjski astronom, lekarz, filozof i logik.
Życiorys.
Studiował pod kierunkiem Adriaana Metiusa na uniwersytecie frankijskim w zachodniej Fryzji. Studia ukończył w 1640 roku z tytułem doktora medycyny. Na tejże uczelni od 1639 roku był wykładowcą logiki, a w 1647 roku został profesorem filozofii.
Największą jego zasługą było odkrycie pierwszej znanej gwiazdy pulsującej – Miry Ceti – o okresie zmian blasku równym ok. 330 dni.
Jako filozof był zwolennikiem atomizmu. Jego "Philosophia Naturalis, seu Physica Vetus – Nova" opublikowano już pośmiertnie w 1651 roku. Definiuje tam materię jako formę przestrzenną i podzielną, gdyż zbudowaną z nieważkich, lecz litych atomów. Zarówno atomy proste, jak i złożone są poruszane bezpośrednio przez Boga.
Dla upamiętnienia jego naukowej działalności jeden z kraterów na Księżycu nazwano Phocylides.

</doc>
<doc id="1727706" url="https://pl.wikipedia.org/wiki?curid=1727706" title="Cmentarz żydowski w Żninie">
Cmentarz żydowski w Żninie

W Żninie znajdowały się dwa cmentarze żydowskie – stary i nowy.
Stary cmentarz żydowski w Żninie – powstał przypuszczalnie w połowie XIX wieku przy obecnej ul. Mickiewicza. Został zniszczony podczas wojny i dziś nie pozostał po nim żaden materialny ślad.
Nowy cmentarz żydowski w Żninie – kirkut leży przy ulicy Mickiewicza i Niedziałkowskiego (ul. Niedziałkowskiego leży na terenie kirkutu). Został założony w XIX wieku. W czasie II wojny światowej został zniszczony. Obecnie na jego obszarze znajdują się sklep, bloki mieszkalne i boisko. Jego powierzchnia wynosi 1,5 ha.

</doc>
<doc id="1727707" url="https://pl.wikipedia.org/wiki?curid=1727707" title="Pseudobufo subasper">
Pseudobufo subasper

Pseudobufo subasper – gatunek płaza bezogonowego z rodziny ropuchowatych (Bufonidae).
Nazwa.
Nazwa rodzajowa zwierzęcia oznacza „fałszywą ropuchę” ( "pseudos" – fałszywy; rodzaj "Bufo" ). Po angielsku w odniesieniu do "Pseudobufo" używany bywa termin "False toads" (dosłownie "fałszywe ropuchy").
Występowanie.
Gatunek żyje w Indonezji, gdzie spotyka się go na Sumatrze i Kalimantan, a także w trzech odrębnych miejscach ulokowanych na Półwyspie Malajskim, w Malezji.
Zasiedla między innymi bagna, torfowiska. Kiepsko radzi sobie w środowiskach wtórnych, zmienionych działalnością ludzką.
Rozmnażanie.
Zachodzi w bagnach..
Występuje rozwój larwalny.
Status.
Liczebność populacji nie zmniejsza się, chociaż na Półwyspie Malajskim cały czas można znaleźć miejsca, w których gatunek jest popularny. Na Sumatrze jest dość popularny, czego nie można już powiedzieć w przypadku Kalimantan.

</doc>
<doc id="1727708" url="https://pl.wikipedia.org/wiki?curid=1727708" title="M1911A1">
M1911A1



</doc>
<doc id="1727710" url="https://pl.wikipedia.org/wiki?curid=1727710" title="Pseudobufo">
Pseudobufo



</doc>
<doc id="1727711" url="https://pl.wikipedia.org/wiki?curid=1727711" title="Andreas Gärtner">
Andreas Gärtner

Andreas Gärtner (w języku górnołużyckim Handrij Zahrodnik, ur. 24 grudnia 1654 w Chwaćicach koło Großdubrau, zm. 2 lutego 1727 w Dreźnie) – górnołużycki przyrodnik, wynalazca, projektant i twórca urządzeń technicznych i pomiarowych (zegary i przyrządy astrologiczne) na dworze saksońskim w Dreźnie.
Życiorys.
Zawodu stolarza początkowo uczył się na miejscu, następnie w Bolonii we Włoszech, skąd wrócił w 1686 roku do Drezna. W karierze dopomogły mu rodzinne koneksje z zatrudnionymi na dworze stolarzami: Johannem Gärtnerem oraz Johannem Andreasem Gärtnerem.
Po wyrobieniu dokumentów mistrzowskich został dworskim mechanikiem i majstrem modelarstwa. Konstruując zegary i astronomiczne przyrządy pomiarowe musiał zapoznać się z ówczesną astronomią. Około roku 1700 zbudował dla Augusta Mocnego zegar który wokół głównej tarczy pokazywał na 360 dodatkowych małych tarczach czas w różnych strefach czasowych. Można go do dziś oglądać w drezdeńskim pałacu Zwinger. Ten uniwersalny zegar ma 238 cm wysokości, 149 cm szerokości oraz głębokość 67 cm. Około 1710 r. zbudował z drewna, blachy i szkła poprawiające oświetlenie pomieszczenia odblaskowe lustro (wys. 162 cm). Skonstruował też wodotrysk podnoszący wodę na wysokość 16 m oraz obsługującą 3 piętra windę, którą zainteresował się rosyjski car. Swoimi konstrukcjami wśród współczesnych zyskał miano "saskiego Archimedesa".
Napisał też wydaną w 1723 r. książkę pod tytułem "Aufmunterung an alle, welche ein perpetuum mobile mechanicum, zu machen vor möglich halten zu einer kleinen sichtbaren grobe mit einem Erbiethen an 300 gulden". Opowiada się w niej za niemożliwością skonstruowania wiecznej maszyny. Problem pojawił się kilka lat wcześniej, kiedy to pewien oszust usiłował od Augusta wyłudzić pieniądze za swoją "cudowną" maszynę, poruszaną przez ukrytego, zaufanego człowieka. Oszustwo się wydało lecz idea została i wyznaczono nagrodę 300 guldenów dla konstruktora. Gärtner brał udział w budowie pierwszego perpetuum dla oszusta (nie był wtajemniczony) i później tym zadaniem interesował się przez dłuższy czas, w efekcie powstała książka.

</doc>
<doc id="1727712" url="https://pl.wikipedia.org/wiki?curid=1727712" title="Sprawa do załatwienia">
Sprawa do załatwienia

Sprawa do załatwienia – polski film komediowy z 1953 roku, w reżyserii Jana Rybkowskiego i Jana Fethke.
Opis fabuły.
Zainspirowana jednym z programów rewiowego teatru "Syrena" komedia satyryczna o codziennych bolączkach warszawian, wymierzona przeciwko spekulantom, bumelantom i biurokratom, łączy przedwojenny urok i satyryczny humor z elementami poetyki realizmu socjalistycznego. 
Dziennikarz telewizyjny Stefan Wiśniewski przyjeżdża do prowincjonalnej fabryki obuwia, aby tam nakręcić reportaż o przodownicy pracy, Zosi Lipińskiej. Przy okazji obiecuje jej pomóc w załatwieniu pianina dla zespołu świetlicowego. Kiedy jednak Zosia przyjeżdża do stolicy po instrument, okazuje się, że Stefan zapomniał o złożonej wcześniej obietnicy. Chcąc się zrehabilitować, natychmiast przystępuje do działania, ale oboje natrafiają na liczne przeszkody. W staraniach przeszkadza im opryskliwy taksówkarz, gburowaty kelner, referent-biurokrata, chuligański kibic, kumoterski ekspedient. Wszystko jednak kończy się pomyślnie - zespół otrzymuje pianino, a między młodymi rodzi się uczucie.
W filmie tym Adolf Dymsza wystąpił w dziewięciu rolach - pasażera wagonu sypialnego, szofera taksówki, gaduły w budce telefonicznej, prelegenta, kelnera, referenta, sprzedawcy, bikiniarza i boksera" (role wymienione w/g kolejności pojawiania się w filmie). 

</doc>
<doc id="1727716" url="https://pl.wikipedia.org/wiki?curid=1727716" title="Cmentarz żydowski w Tucholi">
Cmentarz żydowski w Tucholi

Cmentarz żydowski w Tucholi – nieistniejący kirkut w mieście Tuchola. Został założony w XIX wieku. Miał powierzchnię 3,89 ha. W czasie II wojny światowej został zniszczony. Mieści się przy ulicy Towarowej. Nie zachowały się na nim żadne macewy.

</doc>
<doc id="1727717" url="https://pl.wikipedia.org/wiki?curid=1727717" title="Pirmin Stekeler-Weithofer">
Pirmin Stekeler-Weithofer

Pirmin Stekeler-Weithofer (ur. 1952 w Meßkirch) – niemiecki filozof.
Życiorys.
Zajmuje się filozofią języka, filozofią logiki i teorią działania. W swoich publikacjach śledzi związki pomiędzy tradycyjną myślą filozoficzną (głównie Platon, Kant i Hegel) oraz współczesną filozofią analityczną (Frege, Wittgenstein, Carnap, Quine). Pirmin Stekeler-Weithofer uważany jest za jednego z najważniejszych współczesnych niemieckich heglistów. Za szczególnie ważne uważane są jego analityczne interpretacje Heglowskiej "Nauki Logiki".
Studiował matematykę, lingwistykę teoretyczną i filozofię na uniwersytetach w Konstancji, Berlinie, Pradze i Berkeley. Obecnie zatrudniony jest na stanowisku profesora filozofii teoretycznej na Uniwersytecie w Lipsku. W latach 1996-2006 był redaktorem czasopisma "Dialektik " (od 2007 publikowany pod tytułem "Zeitschrift für Kulturphilosophie").
Od 2006 jest przewodniczącym Międzynarodowego Towarzystwa Ludwiga Wittgensteina (Internationalen Ludwig Wittgenstein Gesellschaft). Od 1998 jest członkiem a od 2008 przewodniczącym Saksońskiej Akademii Nauk.
Linki zewnętrzne.
Strona domowa Pirmina Stekeler-Weithofera na serwerze Uniwersytetu w Lipsku

</doc>
<doc id="1727720" url="https://pl.wikipedia.org/wiki?curid=1727720" title="Laurentius Heister">
Laurentius Heister

Laurentius Heister lub Lorenz Heister (ur. 19 września 1683 we Frankfurcie nad Menem, zm. 18 kwietnia 1758 w Bornum am Elm) – niemiecki anatom, chirurg i botanik. 
Życiorys.
Był synem Johanna Heinricha Heistera, oberżysty w Sachsenhausen. Ukończył gimnazjum we Frankfurcie. W latach 1702 do 1706 studiował matematykę, optykę i mechanikę na uniwersytetach w Gießen i Wetzlar, a następnie wyjechał do Amsterdamu. Tam studiował anatomię u Ruyscha (1638–1731). W lecie 1707, podczas wojny sukcesyjnej był drugim (pomocniczym) lekarzem w szpitalach polowych w Brukseli i Gandawie. Po wojnie przeniósł się do Lejdy, gdzie kontynuował studia anatomiczne u Albinusa (1653–1721) oraz u Bidloo (1649–1713). Uczęszczał również na wykłady o chorobach oczu oraz z chemii prowadzonych przez Boerhaavego (1668–1738). W 1708 doktoryzował się na Uniwersytecie w Harderwijk. W następnym roku, ponownie jako lekarz polowy Armii Holenderskiej, brał udział w bitwach pod Oudenaarde i Malplaquet. 11 listopada 1710 odwiedził on angielskie uczelnie w Oksfordzie i Cambridge. Podczas podróży poznał Newtona. W 1712 ożenił się z Ewą Marią Hildebrandt, córką norymberskiego prawnika.
Od 1711 do 1720 był profesorem anatomii i chirurgii na uniwersytecie Altdorf w Norymberdze. Chociaż proponowano mu posadę osobistego lekarza Piotra Wielkiego i wyjazd do Petersburga, nie skorzystał. Przeniósł się do Helmstedt i już do końca życia pozostawał profesorem wydziału lekarskiego i botanicznego miejscowego uniwersytetu. Zmarł na „piersiową gorączkę”, w drodze do pacjenta.
Dzieła.
W 1712 r. Heister opublikował krótką pracę na temat katarakty oraz jej skutków. W 1717 r. ukazało się jego "Compendium Anatomicum". Jego najbardziej poczytną publikacją była wydana w 1719 r. po łacinie, a następnie przetłumaczona na wiele języków "Chirurgia" ("Chirurgie"). Książka zdobyła dużą popularność nawet w Japonii (została przetłumaczona), a na uczelni wiedeńskiej używana była do 1838 r.
Heister napisał też kilka prac botanicznych, między innymi:
Heister do wielu swych publikacji własnoręcznie przygotowywał ilustracje miedziorytnicze.
Znaczenie.
W 1718 Heister po raz pierwszy użył określenia tracheotomia, również jako pierwszy miał zajmować się patologią wyrostka robaczkowego. Fałd spiralny przewodu żółciowego nazywano zastawką Heistera (ang. "Spiral valves of Heister") na jego cześć. 
Opracowane przez niego gatunki roślin mają po nazwie łacińskiej skrót Heist. Karol Linneusz na jego cześć utworzył rodzaj Heisteria wśród roślin z rodziny krzyżownicowate (Polygalaceae), obecnie gatunki te są przemianowane i należą do rodziny Erythropalaceae. Ogród botaniczny Heistera w Helmstedt przez długi czas był uważany za najpiękniejszy w całych Niemczech.

</doc>
<doc id="1727721" url="https://pl.wikipedia.org/wiki?curid=1727721" title="Cmentarz żydowski w Sępólnie Krajeńskim">
Cmentarz żydowski w Sępólnie Krajeńskim

Cmentarz żydowski w Sępólnie Krajeńskim – kirkut jest położony przy ulicy Jeziornej. Powstał w XIX wieku. W czasie okupacji hitlerowskiej został zdewastowany. Zachowane resztki kilku macew.

</doc>
<doc id="1727722" url="https://pl.wikipedia.org/wiki?curid=1727722" title="Deska (materiał budowlany)">
Deska (materiał budowlany)



</doc>
<doc id="1727723" url="https://pl.wikipedia.org/wiki?curid=1727723" title="Klucz subbasowy">
Klucz subbasowy



</doc>
<doc id="1727725" url="https://pl.wikipedia.org/wiki?curid=1727725" title="Grin piss">
Grin piss

Grin Piss – polski punkrockowy zespół muzyczny założony w 2002 roku w Oleśnie przez Waldemara Szydło, Przemysława Warocha oraz Tomasza Cecha.
Skład zespołu.
Aktualny:
Byli członkowie:
Historia zespołu.
GRIN PISS powstał w 2002 roku w Oleśnie (woj. opolskie). Zespół, z początku grał muzykę utrzymaną w nurcie zwanym „melodic punk”. Obecnie w muzyce zespołu słychać wpływy rocka, rocka alternatywnego czy metalu jednak punkowe korzenie nadal są słyszalne. Swoje muzyczne inspiracje Grin Piss czerpie z twórczości takich zespołów jak : Sum 41, Rise Against, Fall Out Boy, Foo Fighters, Machine Head czy Kiss. Muzycy wykorzystując trzy gitary, dwa wokale i podwójną stopę perkusyjną tworzą energetyczną i mocną dawkę muzyki.
W listopadzie 2006 rozpoczęły się prace w studiu nagraniowym "Hom Studio" nad wybranym materiałem z 4 lat działalności zespołu. Kolejna sesja nagraniowa odbyła się w sierpniu 2007. Uwieńczeniem pracy w studio było nawiązanie współpracy z wydawnictwem "Luna Music" z Wrocławia, które zgodziło się wydać debiutancki album "Perfect feeling".
Płyta otrzymała pozytywne recenzje w "Teraz Rocku", "Rumorze", "Muzyce Z Głośnika" i "Codziennej Gazecie Muzycznej". Zespół odbył trasę koncertową po Polsce wspólnie z zespołami CF98, To nie teatr i Holden Avenue. Teledysk pojawił się w stacjach muzycznych takich jak Viva Polska, MTV Polska, 4FunTV.
Grin Piss zagrał dwukrotnie na festiwalu "Nie zabijaj", dwukrotnie na festiwalu "Rock Time", OFF Opole w TVP3, na licznych większych lub mniejszych imprezach z zespołami takimi jak TSA, Farben Lehre, Akurat, Happysad, NONE, CF98, Road Trip Over, Cała Góra Barwinków, Radio Bagdad, etc. W lipcu 2010 roku zespół Grin Piss, został laureatem Jarocin Festival 2010 zdobywając nagrodę publiczności.
W listopadzie 2011 r. na swoim profilu na Facebooku zespół ogłosił bezterminowe zawieszenie działalności.

</doc>
<doc id="1727726" url="https://pl.wikipedia.org/wiki?curid=1727726" title="Gamofobia">
Gamofobia

Gamofobia (gr. "gámos" 'ślub; wesele; małżeństwo' i "phóbos" 'strach') - lęk przed zawarciem małżeństwa. Przyczyną mogą być trudności w podejmowaniu ważnych decyzji, połączone z wątpliwościami, postrzeganie partnera jako zagrażającego wolności i niezależności. W krańcowej formie może się przejawiać jako ucieczka sprzed ołtarza.

</doc>
<doc id="1727727" url="https://pl.wikipedia.org/wiki?curid=1727727" title="Popular (singel The Veronicas)">
Popular (singel The Veronicas)

Popular – piosenka electropop stworzona przez Beni Barcę, Toby’ego Gada, Jessicę Origliasso i Lisę Origliasso na drugi album studyjny australijskiego duetu The Veronicas, "Hook Me Up" (2007). Wyprodukowany przez Gada, utwór wydany został jako piąty, a zarazem finalny singel promujący krążek dnia 11 października 2008 w Australii, jedynie w formacie digital download.
Informacje o singlu.
„Popular” oficjalnie wydany został dnia 11 października 2008 jedynie w formatach digital download oraz airplay. Jest to zarazem ostatni singel promujący wydawnictwo "Hook Me Up" oraz pierwszy w karierze zespołu, który nie znalazł się na notowaniu najczęściej sprzedawanych singli w Australii. Piosenka utrzymana w szybkim stylu o brzmieniach techno-house opowiada o byciu uprzywilejowanym ze względu na sławę. W jednym z wywiadów wokalistki wyznały, iż jest to jedna z pierwszych piosenek w której wokalistka rapuje.
Kompozycja zyskała zróżnicowane opinie profesjonalnych recenzentów muzycznych. K. Ross Hoffman, przedstawiciel "AllMusic" stwierdził, że „na wpół zarapowana piosenka, która obnaża przywileje sław oraz uwydatnia australijski akcent bliźniaczek, wyszła znakomicie”. Evan Sawdey, recenzent portalu "PopMatters" opisuje utwór jako „świetnie kiczowaty, który z pewnością zapełnia parkiety w każdym klubie swoją melodią i wykazuje że album "Hook Me Up" jest pełen momentów wartych uwagi”. Sheena Lyonais z CHARTAttack wydała negatywną recenzję piosenkom „Popular” oraz „Take Me on the Floor”, uzasadniając swoje zdanie stwierdzeniem, iż utwory te to „bezsprzecznie kompozycje na prywatki, jednakże niemożliwe do uszanowania”. Michael Rascua, recenzent witryny internetowej "TheCelebrityCafe.com", stwierdził, że „Popular” brzmi jak „jedna z piosenek Pussycat Dolls. Jest ona zdecydowanie materiałem na hit, lecz spodziewałem się takiej pozycji od Pussycat Dolls, Danity Kane czy nawet Girlicious”.
Singel nie był promowany teledyskiem.

</doc>
<doc id="1727728" url="https://pl.wikipedia.org/wiki?curid=1727728" title="Naprawdę wczoraj">
Naprawdę wczoraj

Naprawdę wczoraj – polski czarno-biały film psychologiczny z 1963 roku, w reżyserii Jana Rybkowskiego. Pierwowzorem scenariusza do filmu była powieść autorstwa Leopolda Tyrmanda, "Siedem dalekich rejsów".
Zdjęcia zrealizowano w Warszawie (Krakowskie Przedmieście, Hotel Europejski, ul. Trębacka), Darłowie i Jabłonnie.
Fabuła.
Pisarz przypadkowo spotyka się ze swoją dawną dziewczyną, co wywołuje u niego refleksje na temat ludzkich zamiarów i działań. Różnią się między sobą diametralnie – on interesował się dziennikarstwem, ona była historykiem sztuki. Ona chciała znaleźć dzieło sztuki, a on wywieźć je za granicę i sprzedać. Tego ostatniego jednak nie zrobił, bo miłość do dziewczyny była u niego silniejsza.
Obsada.
Źródło.

</doc>
<doc id="1727730" url="https://pl.wikipedia.org/wiki?curid=1727730" title="Cmentarz żydowski w Strzelnie">
Cmentarz żydowski w Strzelnie

Cmentarz żydowski w Strzelnie – kirkut znajduje się przy szosie prowadzącej do Konina. Powstał w XIX wieku. W czasie II wojny światowej został zniszczony. Nie zachowały się na jego terenie żadne macewy. Obecnie trwają prace nad wpisaniem kirkutu do rejestru zabytków województwa kujawsko-pomorskiego.

</doc>
<doc id="1727731" url="https://pl.wikipedia.org/wiki?curid=1727731" title="Rådom">
Rådom

Rådom – miejscowość (småort) w Szwecji w gminie Sollefteå w regionie Västernorrland. Około 59 mieszkańców.

</doc>
<doc id="1727732" url="https://pl.wikipedia.org/wiki?curid=1727732" title="Rhinella">
Rhinella

Rhinella – rodzaj płaza bezogonowego z rodziny ropuchowatych (Bufonidae). 
Zasięg występowania.
Rodzaj obejmuje gatunki występujące w naturalnym stanie w dolnej części doliny Rio Grande w południowym Teksasie (Stany Zjednoczone) i południowej Sonorze (Meksyk) na południe przez tropikalny Meksyk i Amerykę Środkową do południowej Ameryki Południowej.
Systematyka.
Podział systematyczny.
Do rodzaju należą następujące gatunki:
Do rodzaju należy także wymarły, plioceński gatunek "".

</doc>
<doc id="1727733" url="https://pl.wikipedia.org/wiki?curid=1727733" title="Michael Crawford">
Michael Crawford

Michael Crawford, OBE (ur. 19 stycznia 1942) – brytyjski śpiewak (tenor) oraz aktor sceniczny i musicalowy. Najbardziej znany jako pierwszy odtwórca tytułowej roli "Upiora" w musicalu Phantom of the Opera (Upiór w Operze) – zarówno na światowej prapremierze na londyńskim West Endzie, jak i na nowojorskim Broadwayu.
Życiorys.
Nazwisko.
Artysta urodził się jako Michael Patrick Dumbbell-Smith w Salisbury, Wiltshire, Wielka Brytania. Był wychowywany przez owdowiałą matkę Doris (i dziadków). Jej pierwszy mąż, Arthur Dumbbell-Smith, zginął w trakcie bitwy o Anglię, Michael urodził się 2 lata po jego śmierci (jako efekt przelotnego związku), lecz odziedziczył nazwisko. W 1945 jego matka wyszła ponownie za mąż za właściciela sklepu warzywnego (Den Ingram), Michael otrzymał wtedy jego nazwisko.
Początki.
Od dzieciństwa cechował się znakomitym głosem. Pierwszym publicznym wystąpieniem w wieku lat 7 był udział w chórze występującym w londyńskiej katedrze św. Pawła.
Stał się szybko cudownym dzieckiem. Do uzyskania wieku dojrzałego wystąpił w wielu musicalach, filmach, radiowych słuchowiskach i przedstawieniach. Profesjonalny debiut miał w wieku lat 13 w przedstawieniu "Let's Make an Opera" później wystąpił w "Noye's Fludde". W tym okresie przybrał swoje sceniczne nazwisko Crawford.
Przed "Upiorem".
Crawford zagrał w kilku filmach:
lecz pierwszy rozgłos przyniosła mu w 1969 jedna z głównych ról w Hello, Dolly!, filmowej adaptacji musicalu pod tym samym tytułem.
W roku 1967 zadebiutował na Broadwayu w spektaklu "Black Comedy/White Lies". Inne musicale w których zagrał to:
Michael Crawford był również gwiazdą bardzo popularnego serialu komediowego "Cudowny Dzieciak (Some Mothers Do 'Ave 'Em)" wyświetlanego również w Polsce. Występował tam z przerwami od 1973 do 1978 roku.
"Upiór Opery".
Andrew Lloyd Webber, kompozytor Upiora w Operze spotkał wcześniej Crawforda i widział go w kilku rolach. Crawford wyraził zainteresowanie główną rolą, lecz musical był jeszcze na zbyt wczesnym etapie produkcji i do współpracy nie doszło. Po kilku miesiącach powstało testowe wideo, w którym jako Upiór wystąpił śpiewak rockowy Steve Harley śpiewający utwór tytułowy. Kompozytor stwierdził, że Harley nie nadaje się do tej roli, która wymaga głosu nie tyle rockowego, lecz raczej romantycznego. Crawforda zarekomendowała ówczesna żona Webbera, Sarah Brightman (w nagraniu testowym jako "Christine"), która miała z Crawfordem wspólnego nauczyciela śpiewu, Iana Adama. Wokalista otrzymał angaż i stał się pierwszym historycznym Upiorem, zarówno na deskach londyńskich 1986, jak i na Broadwayu 1988 i w Los Angeles.
Za rolę został obsypany wieloma nagrodami, m.in.:
Crawford śpiewał partie Upiora aż do 29 kwietnia 1990 dając ponad 1300 przedstawień.
Po 1990.
Dalsza kariera przebiegała już z mniejszymi sukcesami. Crawford zagrał ze zmiennym szczęściem w spektaklach:
Crawford śpiewa głównie recitale, najważniejsze z nich to:
Życie prywatne.
W roku 1965 pojął za żonę Gabrielle Lewis. Para rozwiodła się w roku 1975, lecz pozostała w dobrej relacji. Mają 2 córki: Emmę (ur. 1966) i Lucy (ur. 1968).
W roku 2006 artysta kupił dom w Nowej Zelandii (Bay of Islands).

</doc>
<doc id="1727734" url="https://pl.wikipedia.org/wiki?curid=1727734" title="Nowy cmentarz żydowski w Grudziądzu">
Nowy cmentarz żydowski w Grudziądzu

Nowy cmentarz żydowski w Grudziądzu – kirkut położony przy ul. Paderewskiego. Powstał w 1830 roku. Podczas okupacji hitlerowskiej kirkut został zniszczony. Na jego obszarze nie zachowały się żadne nagrobki. Jego obszar wynosi 0,13 ha.

</doc>
<doc id="1727735" url="https://pl.wikipedia.org/wiki?curid=1727735" title="Eligio Insfrán">
Eligio Insfrán

Eligio Antonio Insfrán – piłkarz paragwajski, napastnik.
Jako gracz klubu Club Guaraní był w kadrze reprezentacji podczas finałów mistrzostw świata w 1958 roku, gdzie Paragwaj, pomimo bardzo dobrej postawy, odpadł już w fazie grupowej. Insfrán nie zagrał w żadnym meczu.
Rok później wziął udział w turnieju Copa América 1959, gdzie Paragwaj zajął trzecie miejsce. Insfrán zagrał we wszystkich sześciu meczach – z Chile, Boliwią (w trakcie meczu zmienił go Enrique Jara Saguier), Urugwajem, Argentyna (w trakcie meczu zmienił go Enrique Jara Saguier), Brazylią i Peru.
Pod koniec 1959 roku wziął także udział w ekwadorskim turnieju Copa América 1959, gdzie Paragwaj spisał się fatalnie, zajmując ostatnie, piąte miejsce. Insfrán zagrał we wszystkich czterech meczach – z Brazylią (w trakcie meczu zmienił go Gerardo Núñez), Argentyną (zdobył bramkę, potem zmienił go Rolando Esquivel), Urugwajem i Ekwadorem (w trakcie meczu zmienił go Rolando Esquivel).
Razem z klubem Guaraní wziął udział w turnieju Copa Libertadores 1965.
Razem z reprezentacja Paragwaju wziął jeszcze udział w eliminacjach do finałów mistrzostw świata w 1974 roku i zdobył nawet bramkę w meczu z Boliwią.

</doc>
<doc id="1727742" url="https://pl.wikipedia.org/wiki?curid=1727742" title="Eligio Insfran">
Eligio Insfran



</doc>
<doc id="1727744" url="https://pl.wikipedia.org/wiki?curid=1727744" title="Wellenkuppe">
Wellenkuppe

Wellenkuppe – szczyt w Alpach Pennińskich, w masywie Obergabelhorn - Zinalrothorn. Leży w Szwajcarii w kantonie Valais, niedaleko granicy z Włochami. Sąsiaduje z Ober Gabelhorn. Szczyt można zdobyć ze schroniska Rothornhutte (3198 m).

</doc>
<doc id="1727745" url="https://pl.wikipedia.org/wiki?curid=1727745" title="Stary cmentarz żydowski w Inowrocławiu">
Stary cmentarz żydowski w Inowrocławiu

Stary cmentarz żydowski w Inowrocławiu – kirkut znajduje się na rogu ul. Studziennej i Zofiówka. Powstał w XVI wieku. Zniszczony w czasie okupacji hitlerowskiej. Obecnie na jego miejscu znajdują się działki pracownicze. Nie zachowały się na nim żadne macewy.

</doc>
<doc id="1727748" url="https://pl.wikipedia.org/wiki?curid=1727748" title="Jeremy Jordan (ur. 1973)">
Jeremy Jordan (ur. 1973)

Jeremy Jordan, właśc. Donald Henson (ur. 19 września 1973 w Hammond w stanie Indiana) – amerykański aktor, piosenkarz i kompozytor.
Życiorys.
Wychował się w pobliżu Calumet City w stanie Illinois. Rozpoczął swoją karierę, gdy 13 kwietnia 1993 roku ukazała się jego płyta „Try My Love”, wydana przez Giant Records. Piosenka z płyty – „The Right Kind Of Love” (współfinansowana napisana w koprodukcji Robbie'go Nevila), trafiła czternaste miejsce listy przebojów Top 20, a utwór „Wannagirl” znalazł się na Billboard Hot 100. Dodatkowo, „My Love Is Good Enough” i „Try My Love” zostały wykorzystane w komedii przygodowej "Odlotowe szaleństwo" ("Airborne", 1993), a przebój „Class of Beverly Hills” można było usłyszeń w operze mydlanej "Beverly Hills, 90210" (1992).
Dyskografia.
Albumy.
"utwory"
"utwory"

</doc>
<doc id="1727749" url="https://pl.wikipedia.org/wiki?curid=1727749" title="Odwiedziny o zmierzchu">
Odwiedziny o zmierzchu

Odwiedziny o zmierzchu – polski film krótkometrażowy z 1966 roku, w reżyserii Jana Rybkowskiego.
Opis fabuły.
Bohaterami tej opowieści są dama, jej starszy kochanek − arystokrata, służąca i tajemniczy mężczyzna w czarnym stroju. Kobieta zaczyna nudzić się monotonnym życiem ze swoim kochankiem. Jej życie ulega natychmiastowej i radykalnej zmianie, gdy do domu przybywa tajemniczy mężczyzna pogrążony w żałobie. Załamany po śmierci żony, nieobecny duchem, wszedł nie w te drzwi, co trzeba. Pani domu postanawia go pocieszyć i wyrwać z depresji.

</doc>
<doc id="1727750" url="https://pl.wikipedia.org/wiki?curid=1727750" title="Yulara">
Yulara

Yulara - miejscowość w Australii w Terytorium Północnym, położona 430 km od Alice Springs. Miejscowość założona dla turystów odwiedzających park narodowy Uluru – Kata Tjuta.
Yulara corocznie odwiedza 500 tys. podróżujących.

</doc>
<doc id="1727754" url="https://pl.wikipedia.org/wiki?curid=1727754" title="Eligio Antonio Insfrán">
Eligio Antonio Insfrán



</doc>
<doc id="1727755" url="https://pl.wikipedia.org/wiki?curid=1727755" title="Rzeczy Piękne">
Rzeczy Piękne

Rzeczy Piękne – miesięcznik poświęcony architekturze, sztukom plastycznym i przemysłowi artystycznemu wydawany w Krakowie w latach 1918–1919 i 1925–1932 pod redakcją A. Dobrodzickiego. Pismo było kontynuacją „Architekta”. Wśród podejmowanych na łamach tematów była m.in. kwestia rewindykacji polskich dzieł sztuki. Pismo wyróżniało się wysokim poziomem szaty graficznej, kolorowymi ilustracjami. Wśród współpracowników byli: Adolf Szyszko-Bohusz, Jerzy Remer, K. Witkiewicz, A. Niezabitowski.
Nakład sięgał 1 tys. egzemplarzy.

</doc>
<doc id="1727756" url="https://pl.wikipedia.org/wiki?curid=1727756" title="Cmentarz żydowski w Wąbrzeźnie">
Cmentarz żydowski w Wąbrzeźnie

Cmentarz żydowski w Wąbrzeźnie – kirkut znajduje się przy ul. Macieja Rataja. Został założony zapewne w latach dwudziestych dziewiętnastego stulecia. W 1939 roku uległ dewastacji. Do końca lat 50. XX wieku można było jeszcze znaleźć szczątki macew. Obecnie nie ma po nich śladu.

</doc>
<doc id="1727757" url="https://pl.wikipedia.org/wiki?curid=1727757" title="Rocznik kapitulny krakowski">
Rocznik kapitulny krakowski



</doc>
<doc id="1727758" url="https://pl.wikipedia.org/wiki?curid=1727758" title="Ropucha czerwona">
Ropucha czerwona

Ropucha czerwona ("Schismaderma carens") – gatunek afrykańskiego płaza o charakterystycznej barwie. Jego niewyjaśnione jeszcze relacje filogenetyczne z innymi przedstawicielami rodziny ropuchowatych stanowią przedmiot badań. Płaz ma szeroki zasięg występowania we wschodniej Afryce i łatwo przystosowuje się do warunków środowiska, dlatego też obecnie nie grozi mu wyginięcie.
Nazwa.
Zarówno polska, jak i angielska nazwa tego płaza pochodzi od czerwonawej barwy jego grzbietu.
Ewolucja i taksonomia.
W 1981 Grandison podzielił afrykańskie ropuchowate (oprócz rodzaju "Bufo") na dwie grupy. Linia "Nectophryne" objęła następujące rodzaje: "Capensibufo", "Didynamipus", "Laurentophryne", "Nectophryne", "Nectophrynoides", "Werneria", "Wolterstorffina", podczas gdy "Schismaderma" razem z rodzajami "Mertensophryne " i "Stephopaedes" uznano za bliżej spokrewnione z grupą "Bufo vertebralis".
Opublikowane również w 1981 badania nad pokrewieństwem w obrębie rodziny ropuchowatych obejmowały porównanie budowy albumin osoczowych 18 gatunków, w efekcie czego wydzielono spośród nich 5 grup. Bazując na różnicach składu białek, oszacowano czas rozejścia się poszczególnych linii. Zgodnie z wynikami linia rodzaju "Schismaderma" odłączyła się w eocenie.
Dzięki tym badaniom stworzono m.in. poniższy kladogram (Linda R. Maxson, 1981), ukazujący stopień pokrewieństwa ropuchy czerwonej z przedstawicielkami blisko spokrewnionego rodzaju "Bufo", w którym jest nieraz umieszczana. Obecnie część z nich przeniesiono do innych rodzajów.
Kolejny, bardziej współczesny kladogram (Ines Van Bocxlaer, SD Biju, Simon P Loader &amp; Franky Bossuyt, 2009, tutaj znacznie uproszczony) widniejący poniżej ukazuje pozycję ropuchy czerwonej w całej rodzinie. Opiera się on na badanach obejmujących dane molekularne (z użyciem DNA zarówno jądrowego, jak i mitochondrialnego) i analizy biogeograficzne 86 taksonów płazów bezogonowych zarówno zaliczanych do rodziny ropuchowatych, jak i zewnętrznych wobec niej.
Morfologia.
Grzbiet zwierzęcia ubarwiony jest na czerwonawo, boki mogą być bledsze lub ciemniejsze. Spód ciała jest nakrapiany szarością.
Ropucha czerwona osiąga jak na płaza średnie bądź duże rozmiary, samice przerastają samce. Te pierwsze osiągają 92 mm długości, podczas gdy te ostatnie – 88.
W przeciwieństwie do wielu europejskich ropuchowatych o wydatnych gruczołach przyusznych, u tej przedstawicielki rodziny nie dostrzega się ich, choć niektóre źródła odnotowują istnieje płaskich nieuwidaczniających się parotydów. Ani szczęki, ani podniebienie nie posiadają zębów. Bębenek zaokrąglonego kształtu osiąga rozmiary oka. Rozpoczyna się za nim pasmo gruczołów zmierzające w stronę tylnych kończyn. Zaznaczyć należy, że na grzbiecie ropuchy czerwonej występują one mniej licznie, niż w przypadku większości jej krewniaczek. Zauważa się na nim za to parę brązowych plamek. Kolejna ich para występuje w okolicy barków. Błona pławna sięga prawie czubków palców.
Występowanie.
Rodzaj, a zarazem gatunek cechuje się szerokim zasięgiem występowania. Na północy zahacza on o południową Kenię. Zajmuje większą część Tanzanii (oprócz przygranicznych regionów na północnym wschodzie, północy i zachodzie, a także południowym wschodzie). Podobnie obejmuje prawie całą Zambię (oprócz terenów wysuniętych najbardziej na północ i zachód). Nie pomija południowej części Demokratycznej Republiki Konga. Zahacza następnie o wschodnią Angolę, po czym jego granica dalej przebiega w Zambii, by dojść do Zimbabwe. W tym kraju ropuchy czerwonej nie spotyka się na zachodzie niedaleko granicy. Zasięg obejmuje dalej wschodnią Botswanę, północnowschodnią Republikę Południowej Afryki i większą część Suazi. Rozpościera się także w zachodnim Mozambiku. Obecność gatunku w Lesotho nie została potwierdzona. Ropuchy czerwone stwierdzano też w Malawi, Zambii i Namibii.
Zwierzę zasiedla tereny trawiaste i zadrzewione sawanny. Wymaga jednak obecności wody, by się rozmnożyć.
Pożywienie i behawior.
"Schismaderma carens" żywi się owadami. Zarówno polowania, jak i nawoływania odbywają się w nocy.
Rozmnażanie.
Wymaga środowiska wodnego. Samiec ma worki rezonansowe, dzięki którym nawołuje swą partnerkę – będąc w wodzie wydaje z siebie długie, głośne okrzyki. Podczas kopulacji wchodzi on na samicę, obejmując ją przednimi łapami. Na trzech pierwszych palcach ma specjalne obrzęknięte struktury, czym różni się wtedy od płci przeciwnej. Na południu Afryki sezon rozrodczy przypada na październik, po ulewnych deszczach. Jeden lęg zawiera około 2500 jaj. W rozwoju występuje larwa zwana kijanką, mająca dziwny podkowiastego kształtu welonowaty skórny twór na głowie. Nie występują u niej nozdrza. Ma za to narząd gębowy w kształcie wyraźnego krążka. Kijanki przebywają zwykle razem, będąc w ścisłym kontakcie fizycznym. Zalicza się je do nektonu.
Drapieżnicy i pasożyty.
Przeprowadzone badania nad drapieżnikami polującymi na ropuchę czerwoną dotyczyły między innymi warugi. Jest to ptak z rzędu pelikanowych żywiący się w dużej mierze płazami. Szczątki płaza znaleziono też w układzie pokarmowym węża "Crotophopeltis hotamboeia". Kijankami ropuchy czerwonej żywią się w południowej Afryce żółwie, co odnotował w 1965 Wager.
W pęcherzu moczowym płaza odkryto pasożyta, płazińca o nazwie "Eupolystoma vanasi" zaliczanego do rodziny Polystomatidae. W badaniach przeprowadzonych w RPA, w prowincjach Północnej i KwaZulu-Natal, wśród przebadanych 27 osobników 37% było nosicielami, przy czym liczba pasożytów osiągała średnio 37, maksymalnie 130 u jednego gospodarza. Nie można wykluczyć, że w cyklu rozwojowym robaka występuje wewnętrzne samozarażenie dorosłego płaza.
Status i ochrona.
Co prawda nie poznano obecnego trendu populacji, ale gatunek jest pospolity, chociaż trudno go spotkać poza czasem, gdy się rozmnaża. Z 12 spisów gatunków płazów zamieszkujących rezerwat East Usambara Forest obejmuje go tylko jeden.
Z powodu dużych możliwości adaptacyjnych gatunkowi obecnie nic poważnie nie zagraża. Akcje w celu ratowania go nie są potrzebne.
W kulturze.
Zwierzę to nie boi się człowieka. Zanotowano nawet przypadek, gdy ukrywszy się w bucie turysty dotarło razem z nim do Europy.
Ropucha czerwona stała się też bohaterką książki „Kribit The Red Toad From Maryland” autorstwa Lisy Ann Merriam, jej nazwy używa też wiele firm.

</doc>
<doc id="1727759" url="https://pl.wikipedia.org/wiki?curid=1727759" title="Schismaderma">
Schismaderma



</doc>
<doc id="1727760" url="https://pl.wikipedia.org/wiki?curid=1727760" title="Schismaderma carens">
Schismaderma carens



</doc>
<doc id="1727762" url="https://pl.wikipedia.org/wiki?curid=1727762" title="Joandry Leal">
Joandry Leal

Joandry Leal Hidalgo (ur. 31 sierpnia 1988) – brazylijski siatkarz kubańskiego pochodzenia, grający na pozycji przyjmującego. Były reprezentant Kuby w latach 2007–2010, Wicemistrz Świata 2010. Od 2019 roku reprezentant Brazylii.
27 września 2008 r. razem z Jurquinem został zdyskwalifikowany przez kubańską federację z powodów dyscyplinarnych podczas zgrupowania reprezentacji w Brazylii, gdzie Kuba przygotowywała się do turnieju o Puchar Ameryki.
W 2010 roku Kubańska Federacja Piłki Siatkowej nałożyła na siatkarza dwa lata karencji. Po odbyciu kary, w 2012 roku podpisał kontrakt z Sada Cruzeiro Vôlei, drużyną występującą w brazylijskiej Superlidze. Od sezonu 2018/2019 występuje we włoskiej Serie A, w drużynie Cucine Lube Civitanova.
W 2017 roku otrzymał zgodę od FIVB na występy w reprezentacji Brazylii. 
W maju 2019 r. został powołany do reprezentacji Brazylii na turniej Ligi Narodów 2019. 1 czerwca 2019 r. zadebiutował w reprezentacji Brazylii przeciwko reprezentacji Australii w wygranym meczu 3:2 podczas Ligi Narodów 2019.
Sukcesy klubowe.
Klubowe Mistrzostwa Świata:
Mistrzostwo Brazylii:
Puchar Brazylii:
Klubowe Mistrzostwa Ameryki Południowej:
Superpuchar Brazylii:
Mistrzostwo Włoch:
Liga Mistrzów:
Puchar Włoch:
Sukcesy reprezentacyjne.
z Kubą
Puchar Ameryki:
Mistrzostwa Świata:
z Brazylią
Memoriał Huberta Jerzego Wagnera:
Mistrzostwa Ameryki Południowej:
Puchar Świata:
Liga Narodów:
Mistrzostwa Świata:

</doc>
<doc id="1727763" url="https://pl.wikipedia.org/wiki?curid=1727763" title="FOR">
FOR



</doc>
<doc id="1727765" url="https://pl.wikipedia.org/wiki?curid=1727765" title="Partia Andaluzyjska">
Partia Andaluzyjska

Partia Andaluzyjska (hiszp. "Partido Andalucista", PA) – hiszpańska partia regionalna działająca w Andaluzji domagająca się rozszerzenia uprawnień Wspólnoty Autonomicznej kosztem rządu w Madrycie. 
Historia.
Partia została założona po tym jak w 1976 Socjalistyczny Sojusz Andaluzji (hiszp. "Alianza Socialista de Andalucía") utworzony w 1971 przyjął nazwę Socjalistycznej Partii Andaluzji ("Partido Socialista de Andalucía", PSA). W pierwszych demokratycznych wyborach do Kortezów Generalnych 1977 PSA wystartowała razem z Ludową Partią Socjalistyczną ("Partido Socialista Popular", PSP). Koalicja uzyskała 6 mandatów w Kongresie, jednak Andaluzyjczycy nie wywalczyli żadnego. Wkrótce doszło do połączenia PSP z PSOE. W 1978 nastąpiła inkorporacja Junty Liberalnej (Junta Liberalista) do PSA. W 1979 ugrupowanie zmieniło nazwę na Socjalistyczna Partia Andaluzji – Siła Andaluzyjska ("Partido Socialista de Andalucía-Poder Andaluz", PSA-PA). W wyborach ogólnohiszpańskich z 1979 PSA-PA uzyskała 326 tys. głosów i 5 mandatów w Kongresie. W wyborach lokalnych wygrała w Jerez de la Frontera, Sewilli i Rondzie. Burmistrzem Jerez został Pedro Pacheco, a Sewilli Luis Uruñuela (oboje byli działaczami PSA-PA). 
Od lutego 1984 partia nosi aktualną nazwę Partia Andaluzyjska. W 1996 weszła w skład rządu lokalnego w Sewilli tworzonego przez PSOE: jej przedstawiciele kierowali resortami współpracy z parlamentem oraz turystyki i sportu (Antonio Ortega i José Nuñez). W wyborach do Parlamentu Europejskiego w 1999 Andaluzyjczycy wystartowali w ramach Koalicji Europa 1999 wraz z Koalicją Kanaryjską, Unią Walencjańską i Aragońską Partią Regionalistów. W wyborach municypalnych z czerwca 2006 PA uzyskała 356 tys. głosów, 30 burmistrzów i 545 radnych. W wyborach do Parlamentu Andaluzji w 2008 wystartowała w ramach Koalicji Andaluzyjskiej nie uzyskując mandatu.
Ideologia i program.
Ugrupowanie określa się jako nacjonalistyczne, federalistyczne i postępowe. Nacjonalizm odnosi się do pojęcia andaluzyjskości, ponieważ PA uznaje mieszkańców regionu za naród odrębny od Hiszpanów. Partia domaga się federalizacji ustroju Hiszpanii, tzn. jeszcze większego niż dotychczas zwiększenia uprawnień regionów (na wzór Katalonii i Kraju Basków). W sferze ekonomicznej jej postulaty można określić jako lewicowe: partia opowiada się za zrownoważonym rozwojem regionu przy jego odrębności gospodarczej od Hiszpanii, walką z nierównościami społecznymi oraz prawem do powszechnej i bezpłatnej służby zdrowia, edukacji oraz opieki społecznej. Jest zwolenniczką społeczeństwa otwartego i tolerancyjnego, określa się jako partia pacyfistyczna. Deklaruje przy tym chęć walki o dziedzictwo kulturowe regionu.

</doc>
<doc id="1727766" url="https://pl.wikipedia.org/wiki?curid=1727766" title="Cmentarz żydowski w Mogilnie">
Cmentarz żydowski w Mogilnie

Cmentarz żydowski w Mogilnie – kirkut znajduje się przy ul. Adama Mickiewicza. Powstał w XIX wieku. Zajmował powierzchnię 0,2 ha. Podczas II wojny światowej uległ dewastacji. Nie zachowały się żadne macewy. Obecnie na jego terenie stoją bloki mieszkalne. 

</doc>
<doc id="1727769" url="https://pl.wikipedia.org/wiki?curid=1727769" title="Roberlandy Simón Aties">
Roberlandy Simón Aties

Roberlandy Simón Aties (ur. 11 czerwca 1987) – kubański siatkarz, reprezentant kraju, grający na pozycji środkowego. Wicemistrz Świata 2010.
Jego siostrą jest Leanny Castañeda Simón.
Sukcesy klubowe.
Mistrzostwo Kuby:
Puchar Challenge:
Mistrzostwo Włoch:
Puchar Włoch:
Klubowe Mistrzostwa Świata:
Mistrzostwo Korei Południowej:
Superpuchar Brazylii:
Klubowe Mistrzostwa Ameryki Południowej:
Mistrzostwo Brazylii:
Puchar Brazylii:
Liga Mistrzów:
Klubowe Mistrzostwa Azji:
Sukcesy reprezentacyjne.
Puchar Ameryki:
Liga Światowa:
Mistrzostwa Świata Juniorów:
Mistrzostwa Ameryki Północnej, Środkowej i Karaibów:
Igrzyska Panamerykańskie:
Puchar Wielkich Mistrzów:
Mistrzostwa Świata:
Puchar Panamerykański:

</doc>
<doc id="1727773" url="https://pl.wikipedia.org/wiki?curid=1727773" title="Truebella">
Truebella

Truebella – rodzaj płaza bezogonowego z rodziny ropuchowatych (Bufonidae). 
Zasięg występowania.
Rodzaj obejmuje gatunki występujące endemicznie w regionach Ayacucho i Junín w Peru.
Systematyka.
Etymologia.
"Truebella": Linda Trueb (ur. 1942), amerykańska herpetolożka; łac. przyrostek zdrabniający "-ella".
Podział systematyczny.
Do rodzaju należą następujące gatunki:

</doc>
<doc id="1727774" url="https://pl.wikipedia.org/wiki?curid=1727774" title="Cyril Lemoine">
Cyril Lemoine

Cyril Lemoine (ur. 3 marca 1983 w Tours) – francuski kolarz szosowy, zawodnik profesjonalnej grupy Cofidis, Solutions Crédits.
Dwukrotny uczestnik Tour de France (2009, 2012).

</doc>
<doc id="1727775" url="https://pl.wikipedia.org/wiki?curid=1727775" title="Czas nadziei">
Czas nadziei

Czas nadziei – polski film obyczajowy z 1987 roku, w reżyserii Romana Wionczka.
Opis fabuły.
Kontynuacja antysolidarnościowego filmu Godność z 1984 r. Akcja filmu rozgrywa się na początku stanu wojennego. W zakładzie "Metalpol" trwa strajk. Komuniści internują mecenasa Franczuka, doradcę zakładowej Solidarności. Szostak, który kilkanaście dni temu został wywieziony z zakładu na taczkach jako łamistrajk, chce wrócić do pracy. Okazuje się to jednak zadaniem bardzo trudnym, by nie powiedzieć niemożliwym.

</doc>
<doc id="1727776" url="https://pl.wikipedia.org/wiki?curid=1727776" title="Tarnowskie Echo">
Tarnowskie Echo

Tarnowskie Echo Magazyn Informacyjny – tygodnik czarno-biały o objętości 16 kolumn (wydania świąteczne po 32 kolumny), wydawany w latach 1991–1996 przez Wydawnictwo „TEMI” Sp. z o.o. w Tarnowie (Index 37881X ). Ukazało się 312 numerów Tarnowskiego Echa. Od nr 3 z 25 kwietnia 1991 r. z nadtytułem „Tygodnik niezależny”. Siedziba redakcji w Tarnowie znajdowała się od kwietnia do 31 lipca 1991 r. przy ul. Krakowskiej 1, a od 1 sierpnia 1991 r. przy ul.Targowej 11.
Zespół redakcyjny:
Z Tarnowskim Echem współpracowali: Monek Abend (Izrael), Adam Bartosz, Jola Czaderska Hayek (Stany Zjednoczone), Roman Kieroński, prof. dr hab. Paulin Moszczyński, Ryszard Smożewski, dr Stanisław Wałęga, Antoni Sypek, dr Czesław Sterkowicz.
Treść Echa:

</doc>
<doc id="1727777" url="https://pl.wikipedia.org/wiki?curid=1727777" title="Cmentarz żydowski w Chełmnie">
Cmentarz żydowski w Chełmnie

Cmentarz żydowski w Chełmnie – kirkut został założony w XIX wieku. Mieści się przy ulicy Powstańców Wielkopolskich. W czasie II wojny światowej został zniszczony przez hitlerowców. W maju 2007 została odsłonięta tablica pamiątkowa upamiętniająca istnienie kirkutu i jego dewastację przez Niemców. Tablicę ufundowały władze miasta i Fundacja Ochrony Dziedzictwa Żydowskiego.

</doc>
<doc id="1727779" url="https://pl.wikipedia.org/wiki?curid=1727779" title="1922 Australasian Championships">
1922 Australasian Championships



</doc>
<doc id="1727780" url="https://pl.wikipedia.org/wiki?curid=1727780" title="Anaheim Street">
Anaheim Street

Anaheim Street – naziemna stacja niebieskiej linii szybkiego tramwaju w systemie metra w Los Angeles znajdująca się na platformie na Long Beach Boulevard, w pobliżu skrzyżowania z Anaheim Street w mieście Long Beach. Po uruchomieniu niebieskiej linii służyła przez kilka miesięcy jako południowy kraniec tej linii, do momentu przyłączenia pętli ulicznej, która przebiega przez centrum Long Beach.
Godziny kursowania.
Tramwaje kursują codziennie od około godziny 5:00 do 0:45

</doc>
<doc id="1727781" url="https://pl.wikipedia.org/wiki?curid=1727781" title="Pacific Coast Highway">
Pacific Coast Highway

Pacific Coast Highway – naziemna stacja niebieskiej linii metra w Los Angeles znajdująca się na platformie na Long Beach Boulevard w pobliżu skrzyżowania z Pacific Coast Highway w Long Beach.
Godziny kursowania.
Tramwaje kursują codziennie od godziny 5:00 do 0:45.

</doc>
<doc id="1727782" url="https://pl.wikipedia.org/wiki?curid=1727782" title="1923 Australasian Championships">
1923 Australasian Championships



</doc>
<doc id="1727783" url="https://pl.wikipedia.org/wiki?curid=1727783" title="Werneria">
Werneria

Werneria – rodzaj płaza bezogonowego z rodziny ropuchowatych (Bufonidae). 
Zasięg występowania.
Rodzaj obejmuje gatunki występujące w Gabonie i Kamerunie w Afryce Zachodniej.
Systematyka.
Podział systematyczny.
Do rodzaju należą następujące gatunki:

</doc>
<doc id="1727784" url="https://pl.wikipedia.org/wiki?curid=1727784" title="1924 Australasian Championships">
1924 Australasian Championships



</doc>
<doc id="1727785" url="https://pl.wikipedia.org/wiki?curid=1727785" title="Most Marco Polo">
Most Marco Polo

Most Marco Polo () – słynny most znajdujący się nad rzeką Yongding He, około 15 kilometrów na południowy zachód od centrum Pekinu. Swoją nazwę zawdzięcza weneckiemu podróżnikowi Marco Polo, który pozostawił jego szczegółowy opis.
Most wybudowany został w latach 1189-1192. Wykonano go z białego marmuru. Ma 266 metrów długości i jest jedenastoprzęsłowy. Balustrady mostu ozdabia 286 słupków zwieńczonych siedzącymi kamiennymi lwami. Obydwa wejścia na most zdobią kolumny huabiao o wysokości 4,65 m, a także para kamiennych stel, ustawionych na pamiątkę renowacji mostu w 1698 roku.
Most Marco Polo przeszedł do historii bitwą z 7 lipca 1937 (tzw. Incydent na moście Marco Polo), która zapoczątkowała japońską agresję na Chiny.
Na wschód od mostu znajduje się twierdza Wanping.

</doc>
<doc id="1727791" url="https://pl.wikipedia.org/wiki?curid=1727791" title="Råsmon">
Råsmon

Råsmon – miejscowość (småort) w Szwecji w gminie Sollefteå w regionie Västernorrland. Około 64 mieszkańców.

</doc>
<doc id="1727792" url="https://pl.wikipedia.org/wiki?curid=1727792" title="Flojd">
Flojd

Flojd (ang. The Feeble Files) – komputerowa gra przygodowa typu "wskaż i kliknij", wyprodukowana i wydana przez Adventure Soft Publishing w 1998 roku.

</doc>
<doc id="1727794" url="https://pl.wikipedia.org/wiki?curid=1727794" title="Caspar Peucer">
Caspar Peucer

Caspar Peucer także Kaspar Peucer lub Peucker (ur. 6 stycznia 1525 r. w Budziszynie; zm. 25 września 1602 r. w Dessau) – Górnołużyczanin, protestancki reformator kościelny, matematyk, astronom, medyk, dyplomata i pisarz, przedstawiciel humanizmu.
Życiorys.
Był synem Grzegorza (Gregora) Peucera (ur. 12 marca 1497 r, zm. 25 lutego 1560 r.) i Ottilie z domu Simon (zm. 5 maja 1540 r). Peucer naukę zaczął już za młodu uczęszczając do budziszyńskiej szkoły miejskiej i robił tam zadziwiające postępy w nauce. Został więc wysłany do gimnazjum w Złotoryi. Tam nauki pobierał pod okiem Valentina Friedlanda. W 1540 r. trafił na uczelnię w Wittenberdze, gdzie był goszczony przez Filipa Melanchtona. Ukończył szkołę wstępną i immatrykulował się 26 marca 1543 r. na uniwersytecie w Wittenberdze za czasów rektora Kaspara Crucigera.
Peucer przede wszystkim studiował nauki przyrodnicze u takich sław jak Erasmus Reinhold, Jakub Milicki i Jerzy Joachim Retyk. W wolnych chwilach korzystał również z wykładów literatury antycznej, historii oraz z filozofii i teologii. W efekcie 1 września 1545 r. był już magistrem siedmiu sztuk wyzwolonych, opanowując trivium i quadrivium. Docelowo myślał o ukończeniu studiów medycznych. Na skutek wojny szmalkaldzkiej musiał przenieść się na uczelnię we Frankfurcie nad Odrą. Jednak już w następnym roku powrócił do Wittenbergi i został przyjęty do grona nauczycieli wydziału filozoficznego.
2 czerwca 1550 r. ożenił się z Magdaleną (ur. 19 lipca 1531 r. w Wittenberdze, zm. 12 września 1576 r. tamże), córką Melanchtona. W 1552 r. przeniósł się na uniwersytet w Lipsku, gdzie podjął studia medyczne pod kierunkiem Jakuba Milickiego. 27 czerwca 1752 w Wittenberdze uzyskał licencjat z medycyny.
Od 1554 r. Peucer wykładał matematykę. Napisał pracę z geodezji ("De dimensione terrae", 1550) oraz z podstaw astronomii ("Elementa doctrinae de circulis coelestibus", 1551). 30 stycznia 1560 r. został doktorem medycyny. Za tym poszedł awans na profesora medycyny (wykładowcę) oraz od letniego semestru na rektora uniwersytetu wittenberskiego.
Peucer zajmował się porządkowaniem i zabezpieczeniem spuścizny po zmarłym Melanchtonie. Opublikował różne listy i przemowy Melanchtona. Dokończył zaczęte przez niego "Chronicon Carionis" oraz teologiczne rozważania dotyczące obrządku mszalnego w "Corpus Doctrinae Philippicum". W toku dysput religijnych Peucer stał się przywódcą tzw. melanchtonistów. Przeciwnikami tej grupy byli gnezjoluteranie (niem. "Gnesiolutheraner").
Od 1563 r. Peucer utrzymywał regularne kontakty z dworem saskim. W efekcie w 1566 r. otrzymał dziedziczny tytuł szlachecki od Maximiliana II Habsburga. Od 1570 r. był osobistym lekarzem elektora Augusta Wettyna. Oprócz tego w 1571 r. dostał zatrudnienie w urzędzie patentowym u księcia Adolfa.
Jeszcze w 1571 r. Peucer przyczynił się do opracowania i publikacji nowego katechizmu na wydziale teologicznym uniwersytetu w Wittenberdze. Jako kościelny i polityczny przywódca melanchtonistów był atakowany przez ortodoksyjnych luteranów, którzy uważali go za krypto-kalwinistę. W związku z wydarzeniami nocy św. Bartłomieja w 1572 r. Saksonia zmieniła swoją politykę wobec kalwinistów, którzy zostali uznani za wrogów publicznych. Ponieważ Peucer obstawał przy swoich poglądach, w 1574 r., wraz z rodziną, został zamknięty w więziennej wieży w Rochlitz. Lata 1576–1586 spędził w areszcie twierdzy Pleißenburg położonej w systemie obronnym Lipska. Z pobytu w areszcie Peucer sporządził chronologiczne notatki, opublikowane już po jego śmierci jako "Historia Carcerum". Stanowią one świadectwo warunków w jakich w owym czasie odbywano karę więzienia, opisanych z punktu widzenia więźnia. Oprócz pamiętnika Peucer przygotował "Idyllium Patria" zawierające dystychy łaciną sławiące jego ojczyznę – Łużyce Górne.
Dopiero za sprawą Agnes Hedwig von Anhalt został wypuszczony na wolność i mianowany lekarzem dworu anhaltskiego w Dessau. Tę funkcję pełnił aż do śmierci.

</doc>
<doc id="1727796" url="https://pl.wikipedia.org/wiki?curid=1727796" title="Kuh-e Rud">
Kuh-e Rud

Kuh-e Rud - pasmo górskie, o długości ok. 900 km, położone w Iranie, w środkowej części Wyżyny Irańskiej, na wschód od gór Zagros. Najwyższy szczyt to wygasły wulkan, Hazaran, o wysokości 4420 m n.p.m.
Główne miasta rejonie Kuh-e Rud to Isfahan, Jazd. 
Krajobraz półpustynny lub stepowy, obecne rzeki okresowe.

</doc>
<doc id="1727798" url="https://pl.wikipedia.org/wiki?curid=1727798" title="Francis Veber">
Francis Veber

Francis Veber (ur. 28 lipca 1937 w Neuilly-sur-Seine) – francuski reżyser, scenarzysta i producent filmowy.
Życiorys.
Specjalizuje się w filmach komediowych, był autorem scenariusza do filmów "Tajemniczy blondyn w czarnym bucie" oraz "Powrót tajemniczego blondyna" z Pierre'em Richardem w rolach głównych. Ten sam aktor wystąpił w filmie "Zabawka" (1976), debiucie reżyserskim Vebera, a także w jego kolejnych trzech filmach ("Pechowiec", "Trzech ojców" i "Zbiegowie"), w których tworzył duet z Gerardem Depardieu. Filmy te doczekały się swoich amerykańskich remake'ów. Remake "Zbiegów" ("Trójka uciekinierów") był także reżyserowany przez Vebera, zaś do filmu "Dzień ojca" (w reżyserii Ivana Reitmana) został wykorzystany oryginalny scenariusz Vebera.
Scenariusz filmu "Klatka szaleńców" był nominowany do Oscara w 1980 roku w kategorii najlepszy scenariusz adaptowany. Scenariusze do filmów "Pechowiec", "Trzech ojców" i "Zbiegowie" były nominowane do nagrody Cezara. Nagrodę uzyskał scenariusz do filmu "Kolacja dla palantów" (1998). Film ten był nominowany także w kategoriach najlepszego filmu i najlepszej reżyserii.
Zasiadał w jury konkursu głównego na 38. MFF w Cannes (1985).

</doc>
<doc id="1727800" url="https://pl.wikipedia.org/wiki?curid=1727800" title="Koen de Kort">
Koen de Kort

Koen de Kort (ur. 8 września 1982 w Gouda) – holenderski kolarz szosowy, zawodnik profesjonalnej grupy Trek-Segafredo.

</doc>
<doc id="1727802" url="https://pl.wikipedia.org/wiki?curid=1727802" title="Koen De Kort">
Koen De Kort



</doc>
<doc id="1727803" url="https://pl.wikipedia.org/wiki?curid=1727803" title="Nikola Kovačević">
Nikola Kovačević

Nikola Kovačević (cyryl. Никола Ковачевић, wym. []; ur. 14 lutego 1983 w Kraljevie) – siatkarz reprezentacji Serbii, grający na pozycji przyjmującego. 
Na Mistrzostwach Świata w 2010 r. we Włoszech zdobył brązowy medal.
W 2011 r. w Austrii i Czechach zdobył mistrzostwo Europy, a na zakończenie turnieju został wybrany najlepiej przyjmującym siatkarzem. Dwukrotnie sięgał po brązowy medal mistrzostw Europy w 2007 i 2013.
Jego młodszy brat Uroš, również jest siatkarzem i reprezentantem Serbii. Poprzednio żonaty z Jasminą, z którą ma dwie córki – Miję oraz Emmę. Obecną żoną jest Ana, z którą ma syna Noa.
Sukcesy reprezentacyjne.
Mistrzostwa Europy:
Liga Światowa:
Mistrzostwa Świata:
Sukcesy klubowe.
Mistrzostwo Serbii i Czarnogóry:
Mistrzostwo Grecji:
Mistrzostwo Polski:
Mistrzostwo Chin:
Mistrzostwo Francji:
Mistrzostwo Iranu:
Superpuchar Rumunii:
Mistrzostwo Rumunii:

</doc>
<doc id="1727804" url="https://pl.wikipedia.org/wiki?curid=1727804" title="A żyć trzeba dalej">
A żyć trzeba dalej

A żyć trzeba dalej – polski film dramatyczno-psychologiczny z 1986 roku, w reżyserii Romana Wionczka. Pierwowzorami scenariusza do filmu były powieści autorstwa Stanisława Goszczurnego pt. "Morze nie odda ofiar" oraz "A żyć trzeba dalej".
Opis fabuły.
Akcja filmu toczy się w Izbie Morskiej, w której odbywa się proces sądowy w sprawie ostatniej katastrofy pełnomorskiego statku. W czasie wpływania do portu statek został rzucony przez fale wprost na falochron, wskutek czego zatonął. Mimo że w okolicy znajdowali się pracownicy portu i załogi innych statków, to nikt z nich nie ruszył na pomoc ofiarom zatopionej jednostki.

</doc>
<doc id="1727808" url="https://pl.wikipedia.org/wiki?curid=1727808" title="Laurentius Scholtz">
Laurentius Scholtz

Laurentius Scholtz także Wawrzyniec Scholz oraz Lorenz Scholz von Rosenau (ur. 20 września 1552 we Wrocławiu, zm. 22 kwietnia 1599 tamże) – niemiecki szlachcic, botanik i lekarz; pisał po łacinie.
Życie.
Był synem wrocławskiego aptekarza. Ukończył klasyczne gimnazjum św. Elżbiety we Wrocławiu a następnie studiował w latach 1572–1578 na uniwersytecie w Wittenberdze, Padwie oraz Bolonii medycynę oraz nauki przyrodnicze. W Bolonii mógł korzystać z pomocy naukowych jakie oferował tamtejszy ogród botaniczny. 
W 1579 r. wraz z kolegami z Wrocławia Mikołajem Rehdigerem (1551–1616), Mateuszem Wackenfelsem oraz Martinem Schillingiem odbyli wspólną podróż po Włoszech. Następnie już bez Schilinga podróżowali po Francji. Tam w Valence Scholtz otrzymał doktorat z medycyny i filozofii. 
W 1580 r. Scholtz wrócił do Wrocławia. Wkrótce ożenił się z córką wrocławskiego pastora Sarą Aurifaber. Praktykę lekarską odbywał w Świebodzinie oraz w Kożuchowie, od 1585 r. we Wrocławiu. Szczególnie dużo uwagi poświęcił badaniu morowej zarazy, która wybuchła we Wrocławiu i okolicach w 1581 roku Scholtz opracował zarządzenie przeciw zarazie obowiązujące we Wrocławiu. Za skuteczną walkę z zarazą, w czym posiłkował się ustaleniami Crato, cesarski palatyn nadał mu w 1596 r. tytuł Scholz von Rosenau, czeskie szlachectwo oraz herb. Laurentius Scholtz zmarł na gruźlicę w 1599 r.
Laurentius Scholtz wsławił się tłumaczeniami starożytnych, w mniejszym stopniu współczesnych greckich i arabskich dzieł medycznych. W efekcie wydał w 1589 r. "Aphorismorum medicinalium cum theoreticorum tum practicorum sectiones VIII" – ówczesne kompendium wiedzy lekarskiej.
Jako botanik interesował się zwłaszcza właściwościami roślin egzotycznych, obficie sprowadzanych z Ameryk i Azji do własnego ogrodu botanicznego we Wrocławiu (obecnie na jego miejscu wznosi się m.in. Pałac Oppersdorfów). Udostępnione mu rośliny pokazywał również malarzowi Georgowi Freybergerowi. Przy jego współpracy Scholtz przygotował ilustrowane katalogi roślin egzotycznych wydane w 1587 oraz 1594 r. we Wrocławiu. W tym czasie ogród liczył 3 ha powierzchni i zajmował 4 kwatery oddzielone od siebie drogami dojazdowymi. Wśród eksponowanych roślin znajdowały się między innymi okazy ziemniaka. Na środku ogrodu znajdował się budynek jadalno-gościnny w którym przyjmowano zaproszone osobistości.

</doc>
<doc id="1727809" url="https://pl.wikipedia.org/wiki?curid=1727809" title="Car Wash (piosenka)">
Car Wash (piosenka)

Car Wash – piosenka disco nagrana przez amerykański zespół Rose Royce. Autorem i producentem nagrania był Norman Whitfield. Był to debiutancki singiel grupy, który był także jednym z najpopularniejszych utworów ery disco. „Car Wash” jako tytułowy temat muzyczny amerykańskiego filmu "Myjnia samochodowa" (1976), okazał się największym sukcesem komercyjnym formacji Rose Royce. Piosenka dotarła do pozycji 1. na amerykańskiej liście przebojów Hot 100 kompilowanej przez czasopismo "Billboard". Na Wyspach Brytyjskich singiel z utworem znalazł się na miejscu 9. zestawienia UK Singles Chart. W 2004 roku „Car Wash” został nagrany przez Christinę Aguilerę i Missy Elliott, których singiel promował album ze ścieżkę dźwiękową do filmu animowanego "Rybki z ferajny".
Wersje innych wykonawców.
Wersja Christiny Aguilery i Missy Elliott.
Piosenka R&amp;B nagrana przez wokalistkę pop Christinę Aguilerę oraz raperkę Missy Elliott na potrzeby ścieżki dźwiękowej do filmu animowanego "Rybki z ferajny" (2004). Utwór wydany został na singlu we wrześniu 2004 roku.
Aranżacja duetu.
Christina Aguilera i Missy Elliott nagrały piosenkę w 2004 roku, nadając klasycznej kompozycji disco nowoczesny, dance-popowy styl przy wzbogaceniu o elementy hip-hopu (fragmenty rapowane przez Elliott). Zmieniono także aranżację utworu, dostosowując go do właściwości wokalu Aguilery. W jednym z udzielonych wywiadów artystka powiedziała: "„Musieliśmy zmienić tonację, by była nieco wyższa, w sam raz dla mojego przedziału. Z tego względu nie mogliśmy użyć sampli z „Car Wash”. Skorzystaliśmy jednak z szerokiego zakresu instrumentów muzycznych, by odtworzyć stary, soulowy klimat tego klasycznego szlagieru”".
Piosenka a film.
„Car Wash” było jedynym singlem promującym ścieżkę dźwiękową do filmu "Rybki z ferajny". W kontekście filmu tytuł utworu nawiązuje do miejsca pracy głównego bohatera Oscara, stylizowanej na myjnię samochodową podmorskiej myjni dla wielorybów.
Popularność.
Nagrody i wyróżnienia.
Australijskie stowarzyszenie ARIA i nowozelandzkie RIANZ przyznały singlowi certyfikat złotej płyty.
W 2005 roku cover nominowano do dwóch nagród People’s Choice w kategoriach „Favorite Remake” oraz „Favorite Combined Forces”.
Rankingi.
Na początku 2011 roku zorganizowano ranking najczęściej granych piosenek podczas masowych imprezach sportowych organizowanych na terenie Ameryki Północnej w sezonie 2009–2010. Utwór „Car Wash” zajął w nim piąte miejsce, natomiast zwycięski okazał się utwór autorstwa Briana Maya – „We Will Rock You”, nagrany przez brytyjski zespół Queen. Cover wykonywany przez Aguilerę i Elliott został także uznany za najpopularniejszą piosenkę pobudzająca publiczność do kibicowania na rozgrywkach Głównej Ligi Baseballa.
Opinie.
Zdaniem redaktorów serwisu the-rockferry.onet.pl, „Car Wash” to jedna z najlepszych kompozycji nagranych przez Aguilerę w latach 1997–2010. Według Michiela Vosa ("A Bit of Pop Music") piosenka jest pobudzająca, chwytliwa i zagrzewa do tańca.
Wydanie singla.
Singel opublikowany został na płytach kompaktowych oraz w sprzedaży cyfrowej; w formie digital download wydany został w momencie, w którym zakup utworów muzycznych drogą internetową dopiero się rozwijał. Jego premiera zbiegała się z amerykańską premierą filmu "Rybki z ferajny".
1 października 2004 roku Christina Aguilera wystąpiła z utworem „Car Wash” w muzycznym programie telewizyjnym BBC "Top of the Pops".
Utwór spotkał się z niekwestionowanym powodzeniem komercyjnym, szczególnie na terenie Oceanii i Europy. W oficjalnych notowaniach Australii i Nowej Zelandii uplasował się na wysokich pozycjach (#2). W większości państw europejskich „Car Wash” znalazło się w Top 20 list przebojów, a w blisko dziesięciu krajach – ulokowało się w Top 10 (między innymi #4 na UK Singles Chart i #3 w holenderskim zestawieniu Dutch Top 40). Singel nie odniósł jednak sukcesu komercyjnego w Ameryce Północnej, gdzie na liście "Billboard" Hot 100 dotarł jedynie do pozycji #63. Utwór nie był w ogóle notowany na liście Canadian Singles Chart, w przeciwieństwie do poprzednich singli Aguilery.
Teledysk.
Wideoklip do utworu „Car Wash” wyreżyserował Rich Newey. W teledysku przeplatają się sceny animowane, przedstawiające ryby o wizerunkach Aguilery i Elliott.

</doc>
<doc id="1727810" url="https://pl.wikipedia.org/wiki?curid=1727810" title="Droga wojewódzka nr 413">
Droga wojewódzka nr 413

Droga wojewódzka nr 413 (DW413) – droga wojewódzka o długości 5 km, leżąca na obszarze województwa opolskiego. Trasa ta łączy Ligote Prószkowską z drogą wojewódzką nr 429. Droga leży na terenie powiatu opolskiego.

</doc>
<doc id="1727812" url="https://pl.wikipedia.org/wiki?curid=1727812" title="Niech cię odleci mara">
Niech cię odleci mara

Niech cię odleci mara – polski film psychologiczny z 1982 roku w reżyserii Andrzeja Barańskiego. Pierwowzorem scenariusza do filmu było opowiadanie pod tym samym tytułem autorstwa Waldemara Siemińskiego.
Opis fabuły.
Sklepikarz Józef Piasecki wchodzi w rok 1950. Jak każdy, wchodzi w niego z nowymi nadziejami - jednak dla niego ten rok zaczyna się okropnie. Interes, którego jest właścicielem, zaczyna się chwiać, a wraz z nim chwieje się jego właściciel - na duchu. Jego syn zaczyna tymczasem sprawiać coraz więcej problemów.

</doc>
<doc id="1727813" url="https://pl.wikipedia.org/wiki?curid=1727813" title="Parafia św. Maksymiliana Marii Kolbego w Babach">
Parafia św. Maksymiliana Marii Kolbego w Babach

Parafia Świętego Maksymiliana Kolbego w Babach – Kiełczówce – parafia rzymskokatolicka znajdująca się w archidiecezji łódzkiej w dekanacie wolborskim.
3 maja 1931 r. mieszkańcy Bab i Kiełczówki skierowali do biskupa łódzkiego pisemną prośbę o zezwolenie na wybudowanie kaplicy, o pomoc przy jej wznoszeniu i skierowanie kapłana do sprawowania choć świątecznych nabożeństw. Starania o utworzenie ośrodka duszpasterskiego przerwała w 1939 r. wojna i panująca po niej sytuacja polityczna w kraju. Sprzyjający staraniom okres nastąpił po październiku 1956 r., gdy w kraju nastały pewne swobody religijne. W 1957 r. uzyskano zezwolenie na budowę kaplicy i rozpoczęto akcję gromadzenia materiałów.
W 1960 r. władze cofnęły zezwolenie i lokalizację szczegółową na budowę kaplicy. 26 listopada 1971 r. 10-osobowa delegacja udała się do Sejmu, gdzie u posła ziemi piotrkowskiej złożyła w tej sprawie petycję. Z kolei 29 listopada tegoż roku delegacja złożyła swą prośbę na ręce ówczesnego I sekretarza KC PZPR Edwarda Gierka. 21 kwietnia 1972 r. w sprawie budowy kościoła przyszła od władz decyzja odmowna. Z biegiem czasu zmieniono decyzję – 10 listopada 1972 r. wydano zezwolenie.
Budowa kościoła parafialnego, według projektu inż. Feliksa Paszkowskiego, została rozpoczęta w 1974 r. 10 maja 1975 biskup Józef Rozwadowski poświęcił i wmurował akt erekcyjny i kamień węgielny pobrany spod figury Matki Bożej z Niepokalanowa. Kościół poświęcony 4 listopada 1984 r. przez bpa Władysława Ziółka. Na terenie parafii znajduje się również kaplica szpitalna w Raciborowicach.
Parafia została erygowana 4 kwietnia 1976 roku przez biskupa Józefa Rozwadowskiego.

</doc>
<doc id="1727818" url="https://pl.wikipedia.org/wiki?curid=1727818" title="InStyle">
InStyle

InStyle – międzynarodowy miesięcznik dla kobiet poświęcony modzie, urodzie i życiu gwiazd. Po raz pierwszy magazyn ukazał się w 1994 r. w Stanach Zjednoczonych. 
Polska edycja była wydawana przez Burda International Poland od marca 2008 do grudnia 2018 roku. Redaktorem naczelnym polskojęzycznej wersji InStyle była Anna Ibisz.
InStyle ukazuje się także m.in. w Hiszpanii, Niemczech i Australii.

</doc>
<doc id="1727819" url="https://pl.wikipedia.org/wiki?curid=1727819" title="Wolterstorffina">
Wolterstorffina

Wolterstorffina – rodzaj płaza bezogonowego z rodziny ropuchowatych (Bufonidae). 
Zasięg występowania.
Rodzaj obejmuje gatunki występujące w Nigerii i Kamerunie.
Systematyka.
Etymologia.
"Wolterstorffina": Willy Georg Wolterstorff (1864–1943), niemiecki paleontolog i herpetolog.
Podział systematyczny.
Do rodzaju należą następujące gatunki:
Status.
Trzy gatunki tego rodzaju mają status: "W. mirei" – EN; "W. parvipalmata" – CR; "W. chirioi" – CR.

</doc>
<doc id="1727820" url="https://pl.wikipedia.org/wiki?curid=1727820" title="Krzysztof Kuczkowski">
Krzysztof Kuczkowski

Krzysztof Kuczkowski (ur. 31 maja 1955 w Gnieźnie) – polski poeta, autor szkiców i recenzji, juror konkursów poetyckich, wykładowca warsztatów poetyckich.
Życiorys.
Absolwent filologii polskiej na Uniwersytecie im. Adama Mickiewicza w Poznaniu (1974–1978). W roku 1993 założył w Sopocie dwumiesięcznik literacki „Topos”, którego jest redaktorem naczelnym. W latach 1995–2005 był również sekretarzem redakcji, a później redaktorem naczelnym Magazynu Muzyków „Gitara i Bas”. Redaktor serii książek „Biblioteka Toposu”. Jeden z inicjatorów i juror Ogólnopolskiego Konkursu Poetyckiego im. Rainera Marii Rilkego, organizator i dyrektor Festiwali Poezji w Sopocie. Zredagował antologie poezji "Podróż do Gdańska" (2009) i "Six Poets: Twenty-eight Poems, Sześciu poetów: dwadzieścia osiem wierszy" (2011). Współautor antologii "Konstelacja Toposu" (2015) i "Konstelacja Topoi o rzeczach najważniejszych. Wybór tekstów krytycznych" (2017). Autor słuchowiska radiowego: „Opowieść o Truposzu” (2008) oraz performance (wspólnie z muzykiem i wokalistą Romanem Puchowskim, debiut sceniczny – 2007) pod tym samym tytułem. Na antenie Radia Gdańsk od 2017 roku prowadzi z poetą Tadeuszem Dąbrowskim cykliczną audycję edukacyjno-popularyzatorską „Po pierwsze wiersze”. Żona, Ewa Kuczkowska (z domu Laskowska), poetka i tłumaczka z języka francuskiego (głównie prozy i dramatów Rolanda Topora). Jego młodszy brat, Sławomir Kuczkowski (1965–2009), był poetą i twórcą teatru.

</doc>
<doc id="1727822" url="https://pl.wikipedia.org/wiki?curid=1727822" title="Darwin!">
Darwin!

Darwin! – drugi album studyjny włoskiego zespołu Banco del Mutuo Soccorso. Został nagrany w 1972 r. w wytwórni Ricordi. Jest to concept album traktujący o Karolu Darwinie i jego teorii ewolucji.

</doc>
<doc id="1727823" url="https://pl.wikipedia.org/wiki?curid=1727823" title="Salino (jezioro)">
Salino (jezioro)



</doc>
<doc id="1727825" url="https://pl.wikipedia.org/wiki?curid=1727825" title="Täschhorn">
Täschhorn

Täschhorn – szczyt w Alpach Pennińskich, części Alp Zachodnich. Leży Szwajcarii w kantonie Valais. Należy do masywu Mischabel. Leży na południe od Dom i na północ od Alphubel. Szczyt można zdobyć ze schronisk Täschhütte (2701 m), Mischabeljoch Biwak (3851 m), Europaweghütte Täschalp (2200 m), Hotel Langflue (2867 m), Kinhütte (2584 m) oraz Domhütte (2940 m). Szczyt otaczają lodowce Kingletscher na zachodzie, Weingartengletscher na południu oraz Feegletscher na wschodzie.
Pierwszego odnotowanego wejścia dokonali John Llewelyn-Davies, J. W. Hayward, Peter-Josef Summermatter, Stefan i Johann Zumtaugwald 30 lipca 1862 r.

</doc>
<doc id="1727826" url="https://pl.wikipedia.org/wiki?curid=1727826" title="Resele">
Resele

Resele – miejscowość (småort) w Szwecji w gminie Sollefteå w regionie Västernorrland. Około 116 mieszkańców.

</doc>
<doc id="1727828" url="https://pl.wikipedia.org/wiki?curid=1727828" title="Park Narodowy Uluru-Kata Tjuta">
Park Narodowy Uluru-Kata Tjuta

Park Narodowy Uluru–Kata Tjuta - ("Uluru-Kata Tjuta National Park") - park narodowy utworzony w roku 1958, położony na obszarze Terytorium Północnego w Australii. 
W 1987 roku wpisany na listę światowego dziedzictwa UNESCO. 

</doc>
<doc id="1727829" url="https://pl.wikipedia.org/wiki?curid=1727829" title="Gorzka miłość">
Gorzka miłość

Gorzka miłość – polski melodramat z 1989 roku w reżyserii Czesława Petelskiego. Pierwowzorem scenariusza do filmu była powieść Jerzego Putramenta pt. "Odyniec".
Lokacje: Suwałki, Augustów, Sejny, Raczki, Trakiszki i Olecko.
Opis fabuły.
Akcja filmu dzieje się na początku 1939 roku. Hanna udaje się na bal w towarzystwie porucznika i inżyniera. Mija kilka miesięcy. Do Polski wkraczają wojska radzieckie. Hania szuka schronienia. Spotyka na swej drodze inżyniera, z którym była na balu, Leszka. Zmierzają razem do hotelu, razem spędzają noc. Rano Leszek mówi Hannie, że ma żonę.

</doc>
<doc id="1727830" url="https://pl.wikipedia.org/wiki?curid=1727830" title="Solomon Minor">
Solomon Minor

Solomon Minor (ros. Соломон Алексеевич Минор, ur. 1826 w Romny, zm. 21 stycznia 1900 w Wilnie) – rosyjski rabin, publicysta. Rabin Mińska, od 1869 do 1892 rabin Moskwy, potem w Wilnie. Jego synem był neurolog Łazar Minor.

</doc>
<doc id="1727832" url="https://pl.wikipedia.org/wiki?curid=1727832" title="Undrom">
Undrom

Undrom – miejscowość (småort) w Szwecji w gminie Sollefteå w regionie Västernorrland. Około 89 mieszkańców.

</doc>
<doc id="1727834" url="https://pl.wikipedia.org/wiki?curid=1727834" title="Tilt Ya Head Back">
Tilt Ya Head Back

Tilt Ya Head Back – piosenka R&amp;B/hip-hop stworzona przez Cornella Haynesa Jr., Doriana Moore’a, Tegemolda Newtona i Curtisa Mayfielda na trzeci studyjny album Nelly’ego, "Sweat" (2006). Wyprodukowany przez Doe Mo’ Beats oraz nagrany z gościnnym udziałem wokalistki pop Christiny Aguilery, utwór wydany został jako drugi singel promujący krążek dnia 15 września 2004 roku.
Informacje o utworze.
Początkowo utwór miał powstać przy współudziale innej piosenkarki pop, Britney Spears. Wytwórnia Universal Records nie była pewna co do słuszności wydania „Tilt Ya Head Back” jako drugiego singla z albumu "Sweat", sądząc, że nagrana z artystką formatu Christiny Aguilery piosenka może przyćmić zdolności samego rapera, oraz że przebojowość kompozycji wiązana będzie wyłącznie z gościnną obecnością piosenkarki. W związku z tym utwór nie spotkał się ze znaczną promocją medialną, początkowo będąc opublikowanym jedynie jako singel airplayowy. Ostatecznie piosenka okazała się hitem radiowym na całym świecie. „Tilt Ya Head Back” sampluje piosenkę „Superfly” z repertuaru Curtisa Mayfielda (1972). W utworze głos Aguilery opiera się na oktawach, od C5 do F5.
Spears nie pojawiła się na singlu, ponieważ nie zezwoliła na to jej wytwórnia Jive Records. Zarządcy studia sądzili, że brzmienie nagrania jest zbyt „miejskie” i nie pasuje do stylu reprezentowanego przez wokalistkę. Po latach materiał z sesji nagraniowych Nelly’ego i Spears został udostępniony. 22 marca 2016 singapurska rozgłośnia radiowa Gold 90.5 nadała krótki, 30-sekundowy fragment piosenki. Wówczas wyjawiono też, że poza Spears i Aguilerą jako wokalna partnerka Nelly’ego rozpatrywana była Janet Jackson.
Wydanie singla.
Początkowo singel opublikowano wyłącznie drogą radiową, w formacie airplay (później także na dyskach CD oraz w formatach 12” Winyl i digital download). Mimo to, wydawnictwo notowane było na kilkudziesięciu oficjalnych listach przebojów dookoła świata. Utwór odniósł umiarkowany sukces komercyjny, plasując się przede wszystkim na pozycjach w Top 30 światowych list przebojów. Bardziej spektakularne sukcesy Nelly i Aguilera odnotowali w Nowej Zelandii, na Filipinach, w Australii i Wielkiej Brytanii, gdzie „Tilt Ya Head Back” ulokowało się w Top 5 oficjalnych notowań (kolejno – pozycje #4, #4, #5 i #5). W Stanach Zjednoczonych, na liście "Billboard" Hot 100 singel dotarł do miejsca #58, co stanowiło jedną z najodleglejszych pozycji, jakie zanotował.
Opinie.
Dziennikarze "The Village Voice" wymienili „Tilt Ya Head Back” w rankingu najlepszych piosenek roku 2004.
Teledysk.
Wideoklip do utworu wyreżyserowany został przez Kanadyjczyka Juliena Christiana Lutza, znanego pod pseudonimem Little X. Zdjęcia powstawały w Los Angeles w Kalifornii. Klip utrzymany jest w stylistyce retro. Akcja klipu rozgrywa się w hotelu. Nelly, mężczyzna z wyższych sfer, wysiada z samochodu i kieruje się w stronę recepcji. W holu dostrzega Aguilerę, supergwiazdę przypominającą Marilyn Monroe, otoczoną przez natrętnych fotoreporterów. Gwiazda wchodzi po schodach na piętro budynku. Bohaterowie wymieniają spojrzenia i wkrótce kobieta odchodzi. Aguilera, śpiewając, jest następnie widoczna w szykownej sukience. Na jednej ze stron przeglądanej gazety zauważa artykuł poświęcony Nelly’emu. W kolejnym ujęciu Nelly rapuje swoje kwestie oraz ogląda Christinę na ekranie projekcyjnym, wkrótce potem obydwoje wykonują refren – wokalistka w garderobie, ubrana w niebieski strój, raper zaś we wnętrzu samochodu. Ostatnią zwrotkę Aguilera odśpiewuje samodzielnie podczas widowiskowego występu w sali bankietowej. Na miejscu pojawia się Nelly, który wchodzi na scenę i flirtuje z Aguilerą. Lubieżny występ przerywa policja, która usiłuje aresztować bohaterów. Tym jednak udaje się uciec. Teledysk kończy ujęcie pary odjeżdżającej autem Nelly’ego. Choreografię do wideoklipu stworzył Jeri Slaughter, pracujący z Aguilerą przy klipach do kolejnych singli z albumu "Stripped" (2002−2003). Na planie klipu Nelly podarował Aguilerze biżuterię wartą pięćdziesiąt pięć tysięcy dolarów; chciał w ten sposób zacieśnić z artystką więź. Media spekulowały z tego powodu na temat domniemanego związku uczuciowego obu wykonawców.
Promocja.
W celach promocyjnych Nelly i Christina Aguilera wystąpili z utworem „Tilt Ya Head Back” podczas gali 2004 MTV Video Music Awards, pod koniec sierpnia 2004; był to jedyny wspólny występ obydwu, później artyści wykonywali piosenkę jedynie solowo.
Nagrody i wyróżnienia.
Amerykańskie stowarzyszenie Recording Industry Association of America (RIAA) oraz australijska organizacja Australian Recording Industry Association (ARIA) przyznały singlowi certyfikat złotej płyty.
W 2005 roku podczas ceremonii wręczenia nagród OVMA utwór uhonorowano laurem w kategorii "najlepszy występ pop w wideoklipie".

</doc>
<doc id="1727838" url="https://pl.wikipedia.org/wiki?curid=1727838" title="Droga wojewódzka nr 423">
Droga wojewódzka nr 423

Droga wojewódzka nr 423 (DW423) – droga wojewódzka o długości 44 km, leżąca na obszarze województwa opolskiego. Trasa ta łączy Opole z Kędzierzynem-Koźlem, równolegle do przebiegu drogi krajowej nr 45 wytyczonego na drugim brzegu Odry. Droga leży na terenie powiatów opolskiego, krapkowickiego i kędzierzyńsko-kozielskiego.
Historia numeracji.
Na przestrzeni lat trasa posiadała różne oznaczenia i klasyfikacje:
Dopuszczalny nacisk na oś.
Od 13 marca 2021 roku na całej długości drogi dozwolony jest ruch pojazdów o nacisku pojedynczej osi napędowej do 11,5 tony z wyjątkiem określonych miejsc oznaczonych znakiem zakazu B-19.
Do 13 marca 2021 r..
Dawniej na całej trasie mogły poruszać się pojazdy o maksymalnym nacisku na pojedynczą oś nie przekraczającym 10 ton.
W latach 2015–2021 na drodze wojewódzkiej nr 423 obowiązywały ograniczenia dopuszczalnego nacisku pojedynczej osi:

</doc>
<doc id="1727839" url="https://pl.wikipedia.org/wiki?curid=1727839" title="Västerrå i Österrå">
Västerrå i Österrå

Västerrå i Österrå – miejscowości (småort) w Szwecji w gminie Sollefteå w regionie Västernorrland. Około 56 mieszkańców.

</doc>
<doc id="1727842" url="https://pl.wikipedia.org/wiki?curid=1727842" title="Jarzębina czerwona">
Jarzębina czerwona

Jarzębina czerwona – polski czarno-biały film wojenny z 1969 roku, w reżyserii Ewy i Czesława Petelskich. Pierwowzorem scenariusza do filmu była powieść autorstwa Waldemara Kotowicza pt. "Frontowe drogi". Film był kręcony na plaży w okolicach Kołobrzegu, Okunicy koło Stargardu, w Białogardzie, Złocieńcu i w Szczecinie.
Opis fabuły.
Akcja filmu dzieje się w marcu 1945 roku. W walkach o Kołobrzeg biorą udział żołnierze należący do kompanii o kryptonimie „Jarzębina czerwona”, dowodzonej przez porucznika Kotarskiego. Pomagają jej saperzy i artylerzyści. Gdy hitlerowcy kapitulują, okazuje się, że zastępca i jednocześnie najlepszy przyjaciel por. Kotarskiego, chorąży Jerzy Kręcki,- nie żyje; zginął tuż przed zakończeniem walk.

</doc>
<doc id="1727843" url="https://pl.wikipedia.org/wiki?curid=1727843" title="Port lotniczy Fudżajra">
Port lotniczy Fudżajra

Port lotniczy Fudżajra (IATA: FJR, ICAO: OMFJ) – międzynarodowy port lotniczy położony 1 km od miasta Fudżajra, w emiracie o tej samej nazwie, w Zjednoczonych Emiratach Arabskich.

</doc>
<doc id="1727844" url="https://pl.wikipedia.org/wiki?curid=1727844" title="Maorysek rdzawogłowy">
Maorysek rdzawogłowy

Maorysek rdzawogłowy, maorysek towarzyski ("Finschia novaeseelandiae") – gatunek małego ptaka z rodziny maorysków (Mohouidae). Endemit Nowej Zelandii – występuje na Wyspie Południowej, Wyspie Stewart oraz na okolicznych wysepkach.
Systematyka.
Umieszczany w monotypowym rodzaju "Finschia", choć część systematyków, np. Międzynarodowy Komitet Ornitologiczny, zalicza go do rodzaju "Mohoua". Nie wyróżnia się podgatunków.
Morfologia.
Długość ciała około 13 cm. Masa ciała: samce 13,5 g, samice 11 g.
Samce, samice i osobniki młodociane są do siebie podobne.
Zachowanie.
Maoryski rdzawogłowe żywią się owadami. Mocne palce i nogi pozwalają im utrzymać się głową w dół podczas zbierania owadów z liści i gałęzi. Niekiedy zjadają też owoce.
Pod koniec XIX wieku, gdy stada maorysków rdzawogłowych były jeszcze liczne, czasami, gdy brakowało im pożywienia, przylatywały w okolice ubojni owiec, aby pożywić się mięsem zabitych zwierząt.
Gniazdo buduje samica w gęstym listowiu w koronach drzew, czasem w krzewach lub na niskich drzewach 1–10 m nad ziemią. W zniesieniu 2–4 jaja (zazwyczaj 3), składane w odstępach 24-godzinnych. Samica sama wysiaduje przez 17–21 dni. Oba ptaki z pary karmią pisklęta, które stają się w pełni opierzone w wieku 18-22 dni.
Status.
IUCN uznaje maoryska rdzawogłowego za gatunek najmniejszej troski (LC, "Least Concern") nieprzerwanie od 1988 roku. Liczebność populacji nie została oszacowana, ale ptak ten opisywany jest jako lokalnie pospolity i szeroko rozpowszechniony. Trend liczebności populacji uznawany jest za spadkowy.

</doc>
<doc id="1727852" url="https://pl.wikipedia.org/wiki?curid=1727852" title="Noc w muzeum 2">
Noc w muzeum 2

Noc w muzeum 2 (ang. "Night at the Museum: Battle of the Smithsonian") – amerykański film komediowy z 2009 roku i sequel filmu "Noc w muzeum" z 2006 roku. Wystąpili m.in. Ben Stiller, Hank Azaria, Amy Adams oraz Robin Williams.
Fabuła.
Larry Daley jest właścicielem firmy "Daley Devices", która produkuje różne przedmioty domowego użytku takie jak: świecąca w ciemności latarka, niegubiący się breloczek do kluczy oraz wielka kość dla psa. Inspirował się on przy ich tworzeniu swoją byłą pracą strażnika nocnego w Muzeum Historii Naturalnej. Gdy wybiera się on do byłej pracy dowiaduje się, że Muzeum będzie modernizowane, a część eksponatów zostanie wywieziona do Instytutu Smithsona w Waszyngtonie, a następnie będą one zastąpione interaktywnymi hologramami. Gdy Larry przychodzi w nocy znów do Muzeum dowiaduje się, że Teddy Roosevelt, Reksio, Dexter, Głowa z Wyspy Wielkanocnej oraz Faraon Ahkmenrah i jego tablica zostają. Oznacza to jednak, że reszta eksponatów już nigdy nie ożyje. Następnej nocy Larry dostaje telefon z Instytutu od Jedediaha, który mówi, że Dexter ukradł tablicę i teraz Kahmunrah, starszy brat Ahkmenrah, atakuje ich. Larry natychmiast postanawia jechać do Waszyngtonu i z pomocą syna Nicka odwiedza National Air and Space Museum, Narodową Galerię Sztuki i Smithsonian Institution Building w poszukiwaniu Archiwum Federalnego – największego muzeum świata, które ożyło.
Produkcja.
Scenarzyści Robert Ben Garant i Thomas Lennon, na początku tworzenia sequela planowali nazwać go „Kolejna noc w muzeum” (ang. "Another Night at the Museum"). Powiedzieli wtedy: „Będą obecne postacie, jak i również wiele nowych”.
20th Century Fox oznajmił, że film będzie zatytułowany "Night at the Museum: Battle of the Smithsonian", a jego premiera będzie w dniu Pamięci Narodowej 22 maja 2009 r. Potwierdzono, że udział w filmie znów wezmą Ben Stiller, Robin Williams, Dick Van Dyke (jednak pogłoski o powrocie Van Dyke’a okazały się nieprawdą), a Shawn Levy znów zasiądzie na krześle reżysera. Ponadto powiedzieli, że będzie to pierwszy raz z użyciem nazwy „Smithson” w tytule filmu. Jednak nie jest to pierwszy film kręcony w Instytucie Smithsona. Jest on w dużej mierze kręcony również w Vancouver. Ze względu na typ filmu jest w nim dużo więcej szczegółów historycznych np. Amelia Earhart. Potwierdzili, że nowym, nikczemnym faraonem będzie Hank Azaria, który potwierdził powrót Owena Wilsona, Ricky’ego Gervaisa, i Steve’a Coogana.
Oficjalna zapowiedź odbyła się w nocy 21 maja 2008 r. w Lincoln Memorial, oraz w Muzeum Historii Naturalnej w Nowym Jorku w nocy 18 i 20 sierpnia 2008 r. Trailery zostały pokazane przed Opowieściami na dobranoc, Jestem na tak i Marley i Ja w grudniu 2008 r. i w styczniu 2009 r. przed Ślubnymi wojnami, Różową Panterą 2 i .
Film w Ameryce był promowany przez parodię Amerykańskiego Idola. W reklamie w Instytucie Smithsona stała replika biurka jurorów.
Opinie.
Podobnie jak poprzednik, sequel otrzymał mieszane recenzje od krytyków. Rotten Tomatoes poinformował, że film dostał od 43% ze 119 osób dobrą opinię i średnią 5,1 na 10. Wśród grupy Rotten Tomatoes „Cream of the Crop”, w której skład wchodzą popularni i godni zaufania krytycy z najważniejszych gazet, stron internetowych, telewizji, radia i filmów wydali ogólną ocenę 34% z 27 opinii. Kolejna recenzja wystawiona tym razem przez Metacritic i najlepszych stu krytyków wykazała 42% poparcia z 31 opinii. Roger Ebert z „The Chicago Sun Times” wydał ocenę 1,5 gwiazdki na 4.
Bardzo dobre opinie wydano rolom Amy Adams i Hanka Azaria. Michael Phillips z Chicago Tribune wydał Amy 3 gwiazdki. Owen Gleiberman z Entertainment Weekly wydał filmowi ocenę 5+ ale powiedział, że to Adams nadaje filmowi „to coś”. Perry Seibert z TV Guide wydał tylko dwie gwiazdki mimo tego że jak sam powiedział Han Azaria to komediowy mistrz wszech czasów. Michaelowi Rechtshaffenowi z The Hollywood Reporter and A.O. Scott z The New York Times podobały się obie części.
Gra komputerowa.
Gra wideo oparta na filmie została wydana 5 maja 2009. Była dość dobrze przyjęta, w porównaniu do większości gier opartych na filmach. Oceniania na 7,5 na 10.

</doc>
<doc id="1727853" url="https://pl.wikipedia.org/wiki?curid=1727853" title="Katarzyna Furmanek (judoczka)">
Katarzyna Furmanek (judoczka)

Katarzyna Furmanek (ur. 17 czerwca 1990 w Pile) – polska judoczka.
Kariera.
Edukację rozpoczęła w 1997 roku w Szkole Podstawowej nr 6 im. Lotników Polskich w Pile, następnie uczęszczała do Gimnazjum w Zespole Szkół nr 3 im. Lotników Polskich w Pile i Liceum Ogólnokształcącego w Zespole Szkół im. Stanisława Staszica w Pile. Od 2007 uczęszczała do I Liceum Ogólnokształcącego im. Mikołaja Kopernika w Gdańsku. Do roku 2007 trenowała w klubie Gwardia Piła. W 2009 jest studentką Akademii Wychowania Fizycznego i Sportu im. Jędrzeja Śniadeckiego w Gdańsku oraz zawodniczką KS AZS-AWFiS Gdańsk.
Jej największym sukcesem jest brązowy medal Letniej Uniwersjady w Belgradzie w kategorii poniżej 78 kilogramów.

</doc>
<doc id="1727856" url="https://pl.wikipedia.org/wiki?curid=1727856" title="Droga wojewódzka nr 424">
Droga wojewódzka nr 424

Droga wojewódzka nr 424 (DW424) – droga wojewódzka o długości 5,2 km, leżąca na obszarze województwa opolskiego, powiatu krapkowickiego. 

</doc>
<doc id="1727857" url="https://pl.wikipedia.org/wiki?curid=1727857" title="Viksmon">
Viksmon

Viksmon – miejscowość (småort) w Szwecji w gminie Sollefteå w regionie Västernorrland. Około 86 mieszkańców.

</doc>
<doc id="1727859" url="https://pl.wikipedia.org/wiki?curid=1727859" title="Somos Novios (It’s Impossible)">
Somos Novios (It’s Impossible)

Somos Novios (It’s Impossible) – utwór napisany przez Armando Manzanero, następnie przetłumaczony na język angielski przez Sida Wayne’a, po raz pierwszy nagrany przez Perry’ego Como w 1970 roku. Jedna z najpopularniejszych piosenek bolerowych wszech czasów. Pod anglojęzycznym tytułem „It’s Impossible” piosenkę wykonał Elvis Presley. Interpretacji utworu podjęli się także: legenda reggae Dennis Brown, Luis Miguel i José Feliciano oraz Andrea Bocelli w duecie z Christiną Aguilerą (Bocelli zaśpiewał tę piosenkę też z Katharine McPhee podczas JC Penney Jam w 2006 roku).
Pierwotna wersja Perry’ego Como była przebojem amerykańskiego notowania "Billboardu".
Bocelli i Aguilera promowali singel podczas występu w programie telewizyjnym "Michael Parkinsons Show" w 2006. Tego samego roku wystąpili z utworem w trakcie 56. Festiwalu Piosenki Włoskiej w San Remo.

</doc>
<doc id="1727860" url="https://pl.wikipedia.org/wiki?curid=1727860" title="Finschia novaeseelandiae">
Finschia novaeseelandiae



</doc>
<doc id="1727861" url="https://pl.wikipedia.org/wiki?curid=1727861" title="Port lotniczy Zamboanga">
Port lotniczy Zamboanga

Port lotniczy Zamboanga (IATA: ZAM, ICAO: RPMZ) – międzynarodowy port lotniczy położony w Zamboanga, na Filipinach.

</doc>
<doc id="1727862" url="https://pl.wikipedia.org/wiki?curid=1727862" title="Światowy Dzień Toalet">
Światowy Dzień Toalet

Światowy Dzień Toalet (ang. "World Toilet Day") – obchodzony jest 19 listopada. Historia tego święta rozpoczęła się na początku XXI wieku.
W 2001 roku w Singapurze została powołana Światowa Organizacja Toaletowa, "World Toilet Organisation (WTO)", która podjęła się prowadzenia walki o podwyższanie standardów ubikacji na świecie ze szczególnym uwzględnieniem szaletów publicznych. Założycielem Organizacji jest Jack Sim, który co roku organizował konferencję World Toilet Summit. Konferencje takie odbyły się w 2001 roku w Singapurze, a potem kolejno w Seulu (Korea Południowa – 2002), Tajpej (Tajwan – 2003), Pekinie (Chiny – 2004) oraz Belfaście (Irlandia Płn. – 2005).
W 2013 roku Zgromadzenie Ogólne ONZ przyjęło projekt A/67/L.75 "Urządzenia sanitarne dla wszystkich" i rezolucją A/RES/67/291 wyznaczyło oficjalnie święto na 19 listopada. Obchody koordynuje UN-Water we współpracy z rządami krajów i zainteresowanymi stronami.

</doc>
<doc id="1727864" url="https://pl.wikipedia.org/wiki?curid=1727864" title="Powierzchnia freatyczna">
Powierzchnia freatyczna

Powierzchnia freatyczna (ang. "phreatic surface"; z gr. "phrear atos", dosłownie: "stół wodny") – powierzchnia ciągła w ośrodku porowatym oddzielająca obszar przestrzeni porowej wypełnionej cieczą (w szczególności wodą) od pozostałego, pustego obszaru przestrzeni porowej, w rzeczywistości wypełnionego powietrzem. Pojęcie powierzchni freatycznej niecałkowicie pokrywa się z pojęciem swobodnego lustra wody.
Koncepcja.
W hydrodynamice podziemnej przyjmuje się, że ciśnienie na powierzchni freatycznej równe jest zeru formula_1 W takim ujęciu zakłada się, że wszelkie zjawiska kapilarne zachodzą powyżej powierzchni freatycznej. Istnienie tych zjawisk jest zazwyczaj pomijane, ponieważ prowadziłyby one do ‘rozmycia’ pojęcia powierzchni freatycznej. To samo dotyczy faktu istnienia wilgotności w przestrzeni porowej powyżej powierzchni freatycznej.
Własności.
W większości sytuacji kaształt powierzchni fratycznej nie jest znany a priori i zachodzi konieczność jego wyznaczenia korzystając z równań hydrodynamiki podziemnej. Podstawowym równaniem w tej materii jest oparte na przybliżeniu Dupuita nieliniowe równanie Boussinesqa opisujace kształt powierzchni freatrycznej oraz jego zmiany w przestrzeni i w czasie w zależności od warunków hydrodynamicznych. W równaniu Boussineqa podstawową zmienną zależną jest wysokość powierzchni freatycznej ponad umowną płaszczyzną poziomą formula_2 traktowana jako funkcja położenia (na płaszczyźnie) oraz czasu formula_3 Ruch płynu opisuje się wówczas jako zmianę kształtu powierzchni freatycznej w czasie.
Opisując przepływ cieczy w postaci ruchu powierzchni freatycznej nie uwzględnia się przepływu powietrza znajdującego się w ‘pustym’ obszarze przestrzeni porowej. W przeciwnym przypadku opis ruchu płynów prowadziłby do zagadnień z ruchomymi warunkami brzegowymi, które przeważnie są źle postawione w sensie Hadamarda. Dlatego też koncepcja powierzchni freatycznej nie jest na ogół stosowana do opisu dwu- i wielofazowych przepływów w ośrodkach porowatych, gdzie równoczesny przepływ dwóch lub więcej faz (np. cieczy i gazu) musi być uwzględniony. W tym ostatnim przypadku stosuje się koncepcję ciągłego przejścia międzyfazowego wyrażanego przy pomocy zmian nasyceń.

</doc>
<doc id="1727866" url="https://pl.wikipedia.org/wiki?curid=1727866" title="A.R. Gurney">
A.R. Gurney

A.R. Gurney, właśc. Albert Ramsdell Gurney Jr (ur. 1 listopada 1930 w Buffalo, zm. 13 czerwca 2017 w Nowym Jorku) – amerykański dramaturg i powieściopisarz.
Był absolwentem St Paul’s School w Concord w stanie New Hampshire. Uczęszczał do Williams College (w Williamstown) i Yale School of Drama (Uniwersytet Yale), po czym zaczął wykładać nauki humanistyczne w Massachusetts Institute of Technology.
Do jego wczesnych utworów należą dramaty "Sceny z amerykańskiego życia" ("Scenes from American Life"), "Dzieci" ("Children"), "Średniowiecze" ("The Middle Ages"). Sukces sztuką "Jadalnia" ("The Dining Room") z udziałem Johna Shei i Williama H. Macy’ego.
Gurney jest autorem wielu dramatów, większość z nich dotyczączą "White Anglo-Saxon Protestants". Jest także autorem musicalu "Miłość w Buffalo" ("Love in Buffalo"), który był pierwszym musicalem wyprodukowanym na Uniwersytecie Yale.

</doc>
<doc id="1727867" url="https://pl.wikipedia.org/wiki?curid=1727867" title="Wózek (film)">
Wózek (film)

Wózek – polski film krótkometrażowy z 1965 roku, w reżyserii Ewy i Czesława Petelskich. Trzeci film cyklu telewizyjnego "Dzień ostatni, dzień pierwszy".
Opis fabuły.
Między dwoma jeńcami rodzi się przyjaźń, gdy ciągną oni wózek z prowiantem podczas ewakuacji obozu koncentracyjnego. Przyjaźń kończy się jednak tragicznie.

</doc>
<doc id="1727868" url="https://pl.wikipedia.org/wiki?curid=1727868" title="Łyżwiarstwo szybkie na Zimowych Igrzyskach Olimpijskich 2002">
Łyżwiarstwo szybkie na Zimowych Igrzyskach Olimpijskich 2002

Zawody w łyżwiarstwie szybkim na Zimowych Igrzyskach Olimpijskich 2002 odbywały się w dniach 9 lutego – 23 lutego 2002 roku. Zarówno mężczyźni i kobiety walczyli w pięciu konkurencjach: na 500 m, 1000 m, 1500 m, 5000 m, 10 000 m dla mężczyzn oraz 500 m, 1000 m, 1500 m i 3000 m dla kobiet. Łącznie rozdanych zostało zatem dziesięć kompletów medali. Zawody odbywały się na torze lodowym w hali Utah Olympic Oval. W tabeli medalowej zwyciężyli Holendrzy. W całych zawodach padło 8 rekordów świata.
Mężczyźni.
500 m.
Data: 11-12 lutego 2002
1000 m.
Data: 16 lutego 2002
1500 m.
Data: 19 lutego 2002
5000 m.
Data: 9 lutego 2002
10 000 m.
Data: 22 lutego 2002
Kobiety.
500 m.
Data: 13-14 lutego 2002
1000 m.
Data: 17 lutego 2002
1500 m.
Data: 20 lutego 2002
3000 m.
Data: 10 lutego 2002
5000 m.
Data: 23 lutego 2002
Polscy zawodnicy.
Podczas Zimowych IO 2002 w Salt Lake City, czworo zawodników reprezentowało Polskę w łyżwiarstwie szybkim:

</doc>
<doc id="1727869" url="https://pl.wikipedia.org/wiki?curid=1727869" title="Paul Miller">
Paul Miller

Paul Miller (ur. 17 listopada 1982) – amerykański koszykarz. W sezonie 2013/2014 zawodnik Śląska Wrocław.

</doc>
<doc id="1727870" url="https://pl.wikipedia.org/wiki?curid=1727870" title="Watra (pismo)">
Watra (pismo)

Watra – konspiracyjne pismo społeczno-kulturalne wydawane w Krakowie od czerwca 1943 do kwietnia 1944 przez młodzież związaną z Szarymi Szeregami. Pismo ukazywało się jako miesięcznik, dwutygodnik i tygodnik. Redaktorzy: Tadeusz Marian Staich, Eugeniusz Kolanko (dział literacki), Stanisław Szczerba. Współpracownicy: Janusz Benedyktowicz, Zdzisław Wójcik, Adam Kania, Jerzy Szewczyk. W grudniu 1943 ukazał się dodatek "Antologia poezji polskiej 1939-1943. Krwawe i zielone".
Nakład pisma sięgał 160-300 egzemplarzy.
Większość osób związanych z pismem została rozstrzelana w dniu 27 maja 1943 przy ulicy Botanicznej w Krakowie.

</doc>
<doc id="1727871" url="https://pl.wikipedia.org/wiki?curid=1727871" title="Rhaebo atelopoides">
Rhaebo atelopoides

Rhaebo atelopoides – gatunek południowoamerykańskiego płaza z rodziny ropuchowatych. W rodzaju "Andinophryne" umieścił go w 1985 Hoogmoed.
W 2015 na podstawie badań genetycznych został przeniesiony do rodzaju "Rhaebo".
Występowanie.
"Rhaebo atelopoides" jest endemitem kolumbijskim, występuje jedynie w Parku Narodowym Natural Munchique w kolumbijskim departamencie Cauca, na zachodzie kraju.
Wydaje się, że zwierzę to prowadzi lądowy tryb życia. Być może też nadrzewny. Widywano je w lasach pierwotnych.
Status.
Ponieważ gatunek opisano na podstawie dwóch zaledwie osobników złapanych w roku 1980, niemożliwe jest ustalenie jego liczebności obecnie, nieznany jest nawet jej trend.
Trudno powiedzieć, co może zagrażać temu gatunkowi. Jak już napisano, zamieszkuje on prawem chroniony obszar parku narodowego. Jednakże na tym terenie spotkać można nielegalne uprawy, co może stanowić niebezpieczeństwo dla płaza.

</doc>
<doc id="1727875" url="https://pl.wikipedia.org/wiki?curid=1727875" title="Countrywide Classic">
Countrywide Classic



</doc>
<doc id="1727876" url="https://pl.wikipedia.org/wiki?curid=1727876" title="Sopot Festival 1966">
Sopot Festival 1966

Sopot Festival 1966 – 6. edycja festiwalu muzycznego odbywającego się w sopockiej Operze Leśnej. Festiwal został zorganizowany w dniach 25-28 sierpnia 1966 roku a prowadzili go Renata Mauro i Lucjan Kydryński. Wygrała Lana Cantrell z piosenką „I’m All Smiles”.
Międzynarodowe konferansjerstwo.
Podczas prowadzonego wraz z Lucjanem Kydryńskim festiwalu, atrakcyjna Włoszka Renata Mauro zaskoczyła sopocką publiczność oświadczeniem, że wcześniej przebyła ona zabieg operacji plastycznej, co wówczas zostało przyjęte jako powiew świata zachodniego.

</doc>
<doc id="1727878" url="https://pl.wikipedia.org/wiki?curid=1727878" title="Udo Hempel">
Udo Hempel

Udo Hempel (ur. 3 grudnia 1946 w Düsseldorfie) – niemiecki kolarz torowy i kolarz szosowy reprezentujący RFN, dwukrotny medalista olimpijski i dwukrotny medalista mistrzostw świata.
Kariera.
Specjalizował się w wyścigu na 4 km na dochodzenie. Na igrzyskach olimpijskich w Meksyku w 1968 roku wspólnie z Karlem Linkiem, Karl-Heinzem Henrichsem, Jürgenem Kissnerem i Rainerem Podleschem zajął drugie miejsce w tej konkurencji. Na ostatnim okrążeniu finałowego wyścigu Kissner zaczął odstawać i kiedy Henrichs go mijał lekko pchnął kolegę z zespołu do przodu. Niemcy na mecie wyprzedzili Duńczyków o 3,5 sekundy. Kissner urodził się w NRD i reprezentanci tego kraju złożyli protest, twierdząc, że wspomniane pchnięcie jest niezgodne z regulaminem. Po 15 minutach narady sędziowie zdyskwalifikowali drużynę RFN, złoto przyznali Duńczykom, srebro Włochom, a brąz ZSRR. Wtedy to reprezentacja RFN złożyli protest, zauważając, że drużyny Włoch i ZSRR nie powinny być klasyfikowane przed nimi. Po kolejnej konferencji złoto przyznano Duńczykom, a brąz Włochom, drugie miejsce pozostawiając puste. Dopiero na spotkaniu Międzynarodowej Unii Kolarskiej w listopadzie 1968 roku reprezentantom RFN przyznano srebrne medale. Cztery lata później, podczas igrzysk w Monachium razem z Güntherem Schumacherem, Jürgenem Colombo i Günterem Haritzem był najlepszy. W międzyczasie wystartował na mistrzostwach świata w Varese, gdzie wspólnie z kolegami z reprezentacji zdobył brązowy medal w swej koronnej konkurencji. W latach 1973-1983 startował na szosie w barwach grup zawodowych.

</doc>
<doc id="1727880" url="https://pl.wikipedia.org/wiki?curid=1727880" title="Cmentarz żydowski w Lipnie">
Cmentarz żydowski w Lipnie

Cmentarz żydowski w Lipnie – kirkut leży przy ulicy Sierakowskiego. Powstał zapewne w XVIII wieku. W czasie okupacji hitlerowskiej, w 1939 został zdewastowany. Po 1945 używany był jako miejsce wypasu zwierząt. Obecnie na jego miejscu znajduje się lecznica dla zwierząt, budynek starostwa i parking.

</doc>
<doc id="1727883" url="https://pl.wikipedia.org/wiki?curid=1727883" title="Rhaebo colomai">
Rhaebo colomai

Rhaebo colomai – gatunek krytycznie zagrożonego wyginięciem płaza z rodziny ropuchowatych.
W 2015 na podstawie badań genetycznych został przeniesiony do rodzaju "Rhaebo", wcześniej zaliczany do "Andinophryne".
Występowanie.
Zwierzę to ma bardzo ograniczony zasięg występowania, obejmujący tylko jedno miejsce w Andach na północy Ekwadoru (prowincja Carchi).
Preferuje wysokość 1180-1400 m nad poziomem morza.
Holotyp znaleziono na liściu około pół metra nad poziomem gruntu w okolicy niewielkiego zbiornika wodnego. Było to nocą, choć osobniki tego gatunku były znajdowane też w ciągu dnia.
Status.
Jest to bardzo rzadki gatunek, niewidziany od września roku 1984. Obecnie określa się go jako krytycznie zagrożony wyginięciem.
Prawdopodobnie liczebność populacji tego gatunku obniża się.
Główne zagrożenia dla tego gatunku to dewastacja środowiska w jedynym miejscu na świecie, gdzie występuje. Są za nią odpowiedzialne rolnictwo i wylesianie.

</doc>
<doc id="1727891" url="https://pl.wikipedia.org/wiki?curid=1727891" title="Cmentarz żydowski w Ciechocinku">
Cmentarz żydowski w Ciechocinku

Cmentarz żydowski w Ciechocinku – kirkut został założony w 1916. Ma powierzchnię 0,1 ha. Jest położony przy ulicy Wołuszewskiej. W wyniku dewastacji dokonanej przez hitlerowców do dnia dzisiejszego nie zachowały się żadne macewy. Ocalał dom przedpogrzebowy, będący obecnie domem mieszkalnym.

</doc>
<doc id="1727892" url="https://pl.wikipedia.org/wiki?curid=1727892" title="Jan Kacper Wdowiszewski">
Jan Kacper Wdowiszewski

Jan Kacper Wdowiszewski herbu Gryf (ur. 6 stycznia 1853 w Krakowie, zm. 16 lipca 1904 w Krakowie) – polski architekt.
Życiorys.
Urodził się w 1853. Był synem Wincentego (1827-1887, więzień stanu z 1848 i 1863, urzędnik krakowskiego magistratu, dyrektor archiwum miejskiego w Krakowie) oraz bratem Wincentego Juliusza (1849/1850-1906, architekt, urzędnik, dyrektor wydziału budownictwa Magistratu w Krakowie).
Odbywał studia techniczne w kraju z za granicą, na politechnice w Wiedniu, a także na Wydziale Filozoficznym Uniwersytetu Jagiellońskiego. Około 1877-1878 był asystentem przy katedrze budownictwa w C. K. Instytucie Techniczno-Przemysłowym w Krakowie. Od 1884 kustosz Muzeum Techniczno-Przemysłowego w Krakowie, a od 1891 dyrektor. W 1880 oraz w latach 1888-1889 był sekretarzem Krakowskiego Towarzystwa Technicznego. Pod koniec czerwca 1904 uczestniczył w piątym zjeździe Z(konferencji) Związku Austriackich Muzeów Artystyczno-Przemysłowych, zorganizowanym w Reichenbergu. Był organizatorem wystawy "Sztuka w plakatach" (1898), a także autorem prac z dziedziny historii sztuki. Udzielał się w życiu publicznym Krakowa.
Zamieszkiwał w domu przy ul. Siemiradzkiego 23. Zmarł na udar serca 16 lipca 1904 w Krakowie w wieku 51 lat. Został pochowany na Cmentarzu Rakowickim w Krakowie 19 lipca 1904 (kwatera M).

</doc>
<doc id="1727893" url="https://pl.wikipedia.org/wiki?curid=1727893" title="Rhaebo olallai">
Rhaebo olallai

Rhaebo olallai – gatunek mało znanego płaza zaliczanego do rodziny ropuchowatych.
W 2015 na podstawie badań genetycznych został przeniesiony do rodzaju "Rhaebo", wcześniej zaliczany do "Andinophryne".
Występowanie.
Jak jego krewny "Rhaebo colomai", "R. olallai" jest gatunkiem endemicznym, występującym tylko w jednym miejscu na świecie. Zasiedla niewielki obszar w Andach północno-zachodniego Ekwadoru; okaz holotypowy odkryto w latach siedemdziesiątych XX wieku przy Tandayapa w prowincji Pichincha, na wysokości półtora kilometra nad poziomem morza, zaś 20 dalszych okazów odkryto w latach 2012–2013 ok. 40 kilometrów na północ od miejsca odkrycia okazu holotypowego, na obszarze Prowincji Imbabura. Do tego gatunku zaliczono też trzy płazy odkryte na obszarze kolumbijskiego departamentu Nariño; z badań Lyncha i współpracowników (2014) wynika jednak, że reprezentują one inny gatunek.
Gatunek zamieszkuje pochmurne lasy górskie, w których prowadzi lądowy tryb życia.
Holotyp znaleziono na liściu około pół metra nad poziomem gruntu w okolicy niewielkiego zbiornika wodnego. Było to nocą, choć osobniki tego gatunku znajdowane też w ciągu dnia. Osobniki odkryte w latach 2012–2013 znaleziono na liściach lub gałęziach wiszących nad zbiornikami wodnymi lub w ich bliskim sąsiedztwie, średnio 1,4 metra nad poziomem gruntu (maksymalnie 4 metry nad poziomem gruntu). Prawdopodobnie aktywne za dnia, poszukując pożywienia w lasach sąsiadujących ze zbiornikami wodnymi; noc spędzają w bezruchu na liściach wiszących nad zbiornikami wodnymi.
Status.
Liczebności gatunku nie można ustalić, aczkolwiek ze względu na ograniczony obszar występowania prawdopodobnie jest niewielka; Lynch i współpracownicy (2014) postulują zaliczenie go przez, Międzynarodową Unię Ochrony Przyrody do kategorii zagrożenia EN (gatunek zagrożony)
Sądzi się, że liczebność się zmniejsza.
Zagrożeniem dla gatunku mogą się okazać rozwój rolnictwa i ścinka drzew.

</doc>
<doc id="1727894" url="https://pl.wikipedia.org/wiki?curid=1727894" title="Harinam">
Harinam



</doc>
<doc id="1727895" url="https://pl.wikipedia.org/wiki?curid=1727895" title="Cześć kapitanie">
Cześć kapitanie

Cześć kapitanie – polski czarno-biały film sensacyjny z 1967 roku, w reżyserii Ewy i Czesława Petelskich.
Opis fabuły.
Agentom polskiego kontrwywiadu wymyka się szpieg. W jego rękach znajdują się materiały, które wcześniej zabrał innemu agentowi. Szpieg udaje się do skrzynki kontaktowej, która znajduje się na działce, ale zamiast znajomego łącznika spotyka tam kobietę. Kobieta, z początku nieświadomie, a potem zainteresowana możliwością zarobienia dużych pieniędzy, pomaga agentowi w ucieczce. Własnym samochodem najnowszej marki Syrena wozi po kraju uciekiniera. Ten nie wie jednak, że wpadł w starannie przygotowaną pułapkę, a zachowanie „lekarki” nie jest sprawą przypadku.

</doc>
<doc id="1727900" url="https://pl.wikipedia.org/wiki?curid=1727900" title="Don Gabriel">
Don Gabriel

Don Gabriel - polski film wojenny z 1966 roku, w reżyserii Ewy i Czesława Petelskich. Pierwowzorami scenariusza do filmu były opowiadania autorstwa Gabriela Karskiego ""Czyn" oraz autorstwa Jerzego Putramenta "Ten i tamten brzeg"".
Opis fabuły.
Akcja filmu dzieje się na początku wojny. Na zebraniu kulturalnym sprzeczają się profesor Gabriel, kulturoznawca niemiecki oraz profesor Dog-Leśniewski, kulturoznawca francuski. Gabriel Tomicki, w kulturze niemieckiej wręcz rozmiłowany, nie wierzy w okrucieństwo i barbarzyństwo hitlerowców.
Obsada aktorska.
i inni

</doc>
<doc id="1727901" url="https://pl.wikipedia.org/wiki?curid=1727901" title="Stadion żużlowy w Toruniu">
Stadion żużlowy w Toruniu



</doc>
<doc id="1727904" url="https://pl.wikipedia.org/wiki?curid=1727904" title="Duttaphrynus crocus">
Duttaphrynus crocus

Duttaphrynus crocus – gatunek płaza bezogonowego z rodziny ropuchowatych. Został opisany w 2003 roku pod nazwą "Bufo crocus".
Występowanie.
Występuje on w Mjanmie, na zachodzie tego kraju niedaleko wybrzeża. Znane są dwa miejsca, w których go spotykano, położone w pobliżu rezerwatu słoni Rakhine Yoma.
Gatunek preferuje niziny, nie zapuszcza się wyżej niż 100 metrów nad poziomem morza.
Zamieszkiwane przez niego siedlisko to nizinne lasy zimozielone.
Rozmnażanie.
Przebiega z udziałem larwy, czyli kijanki, rozwijającej się w środowisku wodnym.
Status.
Chociaż zwierzę zdawało się liczne w i tak ograniczonym zasięgu swego występowania, nie można wykluczyć, że było to tylko zjawisko sezonowe.
Populacja wykazuje tendencje spadkowe.

</doc>
<doc id="1727905" url="https://pl.wikipedia.org/wiki?curid=1727905" title="Naftali Frenkel">
Naftali Frenkel

Naftali Aronowicz Frenkel (ros. Нафталий Аронович Френкель; ur. 1883 Hajfa, zm. 1960 Moskwa) – sowiecki czekista, jeden z głównych architektów radzieckiego systemu obozów zagłady (Gułag), kierownik budowy Kanału Białomorsko-Bałtyckiego.
Miejsce urodzenia jest przedmiotem sporów. Aleksandr Sołżenicyn w "Archipelagu Gułag" nazywa go „tureckim Żydem urodzonym w Konstantynopolu”, inni jego miejsca urodzenia doszukują się na Węgrzech, w Odessie, czy nawet Austrii i Palestynie. Więzienna karta rejestracji zawiera informację, że urodził się w Hajfie, będącej wtedy częścią Imperium osmańskiego.
W 1923 został aresztowany za „nielegalne przekraczanie granicy”, co równie dobrze mogło oznaczać, że prowadził nielegalny handel jak i że był zbyt obrotnym kupcem, aby tolerowało go państwo. Został skazany na 10 lat ciężkich robót na Sołówkach, które były zalążkiem przyszłego systemu obozowego. Szybko awansował z więźnia na członka kierownictwa obozu, prawdopodobnie dzięki swojemu talentowi organizatorskiemu. Wkrótce potem został zauważony przez najwyższe kręgi władzy sowieckiej. Jedna z wersji głosi, że do obozowej skrzynki zażaleń włożył list zawierający skargę na złą organizację obozu i propozycje zmian zwiększających jego wydajność, który to list trafił w ręce G. Jagody, późniejszego szefa OGPU i NKWD i spowodował natychmiastowe ściągnięcie Frenkla do Moskwy, być może nawet na rozmowę ze Stalinem. W latach 30. Frenkel miał ogromny wpływ na system obozów.
Był autorem zasady „Z więźnia musimy wycisnąć wszystko w ciągu pierwszych trzech miesięcy – potem nic nam po nim”. Według Sołżenicyna wynalazł tzw. system kotłów, który polegał na uzależnieniu racji żywnościowych od wypracowania określonej liczby procent normy. Doszedł też do wniosku, że nic poza wydajnością produkcji obozu nie ma znaczenia i w praktyce zniósł podział na więźniów kryminalnych i politycznych.

</doc>
<doc id="1727906" url="https://pl.wikipedia.org/wiki?curid=1727906" title="Demotywator">
Demotywator

Demotywator, demot – demotywujący obrazek, połączenie wymownego obrazka bądź zdjęcia z komentującym jego zawartość podpisem. Demotywator ma najczęściej charakter ironiczny lub cyniczny.
Demotywatory są parodią plakatów motywacyjnych. W wielu biurach (głównie amerykańskich) wiszą plakaty motywujące pracowników do osiągnięcia celu.
Za autora pierwowzorów demotywatorów uchodzi firma Despair, Inc. z USA, która prowadzi handel gadżetami (koszulki, kubki, kalendarze itd.) zawierającymi elementy graficzne tego typu. W Polsce powstał w 2008 serwis internetowy z demotywatorami – Demotywatory.pl.

</doc>
<doc id="1727909" url="https://pl.wikipedia.org/wiki?curid=1727909" title="Bogdan Żurowski">
Bogdan Żurowski

Bogdan Żurowski (ur. 7 lipca 1970 roku w Darłowie) – były polski piłkarz grający na pozycji pomocnika.

</doc>
<doc id="1727911" url="https://pl.wikipedia.org/wiki?curid=1727911" title="Tomasz Podgórski">
Tomasz Podgórski

Tomasz Podgórski (ur. 30 grudnia 1985 roku w Gliwicach) – polski piłkarz występujący na pozycji pomocnika w polskim klubie Piast ll Gliwice. Wychowanek Piasta Gliwice, gdzie grał przez 12 lat, z półroczną przerwą na wypożyczenie do Zawiszy Bydgoszcz.
Statystyki klubowe.
"Aktualne na 25 listopada 2017:"

</doc>
<doc id="1727914" url="https://pl.wikipedia.org/wiki?curid=1727914" title="Duttaphrynus noellerti">
Duttaphrynus noellerti

Duttaphrynus noellerti – gatunek płaza bezogonowego z rodziny ropuchowatych.
Występowanie.
Jest to gatunek endemiczny, występujący jedynie na Sri Lance w kilku osobnych obszarach w południowej części wyspy.
Bytuje na wysokościach od 50 do 500 m nad poziomem morza. Prowadzi lądowy tryb życia w tropikalnym nizinnym lesie. Zamieszkuje też plantacje gumy i herbaty oraz przydomowe ogródki.
Status.
Jest to gatunek krytycznie zagrożony. Osobników należących do tego gatunku spotyka się bardzo rzadko. Populacja gwałtownie spada na skutek utraty środowiska życia. Niebezpieczeństwa dla gatunku niesie wylesianie i zatrucia środowiska powodowane przez rolnictwo.

</doc>
<doc id="1727916" url="https://pl.wikipedia.org/wiki?curid=1727916" title="Wrocławskie Stare Miasto">
Wrocławskie Stare Miasto



</doc>
<doc id="1727918" url="https://pl.wikipedia.org/wiki?curid=1727918" title="Al-Nasr">
Al-Nasr



</doc>
<doc id="1727919" url="https://pl.wikipedia.org/wiki?curid=1727919" title="Zaduszki (film)">
Zaduszki (film)

Zaduszki – polski film psychologiczny z 1961, w reżyserii Tadeusza Konwickiego.
Film, podobnie jak "Ostatni dzień lata" Konwickiego porusza problem pokolenia „porażonych wojną”, którego emocjonalność została całkowicie ukształtowana przez czas wojny i które po jej zakończeniu ma trudności z nawiązaniem normalnych związków uczuciowych.
Plenery: Mikołajki, Baranowo koło Mikołajek i Wrocław (ul. Nehringa).
Fabuła.
Michał i Wala podczas weekendu przebywają w hoteliku w małym miasteczku. Michał podczas wojny był związany z dwiema kobietami. Jedna była wojskowym porucznikiem, a druga sanitariuszką. Z kolei Wala kochała się w mężczyźnie, który zginął z rąk kolegów, gdy po wojnie ujawnił się. Oboje przeżyli nieudaną miłość, której wspomnienie prześladuje ich w Dzień Zaduszny. Ze strachu przed samotnością postanawiają pozostać razem, choć boją się głębiej zaangażować.

</doc>
<doc id="1727928" url="https://pl.wikipedia.org/wiki?curid=1727928" title="Mistrzostwa Europy Strongman 2009">
Mistrzostwa Europy Strongman 2009

Mistrzostwa Europy Strongman 2009 – doroczne, indywidualne zawody
europejskich siłaczy.
Eliminacje.
Data: 4 lipca 2009 r.
Miejsce: Bartoszyce 
WYNIKI ELIMINACJI:
Do finału kwalifikuje się ośmiu najlepszych zawodników.
Finał.
Data: 5 lipca 2009 r.
Miejsce: Bartoszyce 
WYNIKI ZAWODÓW:

</doc>
<doc id="1727929" url="https://pl.wikipedia.org/wiki?curid=1727929" title="Zakład (film 1990)">
Zakład (film 1990)

Zakład – polski film obyczajowy z 1990 roku, w reżyserii Teresy Kotlarczyk.
Film kręcony w Lubomierzu.
Opis fabuły.
Magda, początkujący reżyser, kręci film na temat zachowania młodych ludzi w ekstremalnych sytuacjach - a konkretnie, w domu poprawczym. Zaczyna rozumieć, że wychowankowie i dyrekcja ośrodka są w stanie głębokiej wojny. Przywódca młodzieńców ma na imię Tomek. Jest to chłopak, który został mianowany komendantem ośrodka, a jednocześnie wielokrotny uciekinier. W międzyczasie do ośrodka przybywa nowy wychowawca.

</doc>
<doc id="1727930" url="https://pl.wikipedia.org/wiki?curid=1727930" title="Cmentarz żydowski w Brodnicy">
Cmentarz żydowski w Brodnicy

Cmentarz żydowski w Brodnicy – kirkut znajdował się przy ulicy Podgórnej. Został założony w końcu XVIII stulecia. Podczas okupacji hitlerowskiej został zniszczony, nie zachowały się żadne elementy macew. Na jego obszarze obecnie częściowo stoją domy mieszkalne. Jego powierzchnia wynosiła 0,37 ha.

</doc>
<doc id="1727931" url="https://pl.wikipedia.org/wiki?curid=1727931" title="Sclerophrys asmarae">
Sclerophrys asmarae

Sclerophrys asmarae – gatunek płazów bezogonowych z rodziny ropuchowatych. Dawniej nazywano go "Bufo asmarae".
Występowanie.
Kręgowiec ten zamieszkuje wschodnią Afrykę. Żyje w Etiopii po obu stronach doliny ryftowej oraz w Erytrei na terech położonych niedaleko Etiopii.
Wiadomo, że zamieszkuje wysokości od 1875 and 3000 m nad poziomem morza. Informacje, jakoby w południowo-wschodniej Etiopii miał radzić sobie na wysokościach bezwzględnych 600 m, a w Erytrei nawet 200 m, nie zostały naukowców potwierdzone.
Zwierzę zasiedla górskie tereny trawiaste. Być może radzi sobie też na niżej położonych palonych słońcem suchych sawannach, nie ma na to jednak dowodów.
Rozmnażanie.
Przebiega ono w środowisku wodnym. Wykorzystywane są zbiorniki stałe, a prawdopodobnie także okresowe.
Status.
Lokalnie gatunek jest pospolity.
Jednakże rozwój rolnictwa i osiedlanie się człowieka stwarzają zagrożenia dla tych zwierząt, tym bardziej że nie ma ono w swoim zasięgu występowania terenów chronionych.

</doc>
<doc id="1727932" url="https://pl.wikipedia.org/wiki?curid=1727932" title="Zamach na Jolo (7 lipca 2009)">
Zamach na Jolo (7 lipca 2009)

Zamach na wyspie Jolo – miał miejsce 7 lipca 2009 roku, w którym zginęło 6 osób, a ok. 40 zostało rannych.
Zamach.
Bomba wybuchła na wyspie Jolo w południowo-zachodnich Filipinach. W agencji AFP ładunek wybuchowy był umieszczony przed sklepem. Z kolei agencje Kyodo oraz Reuters podają, że bomba była schowana w bagażniku motocykla zaparkowanego przed stacją benzynową. W wyniku wybuchu dwie osoby zginęły na miejscu, a kolejne cztery w szpitalu. Wiele osób rannych w zamachu, zostało przewiezionych do szpitala w stanie krytycznym.
Tego dnia odkryto również dwa inne ładunki wybuchowe w pobliżu katedry Mount Carlmel na wyspie Mindanao. Bomby zostały bezpiecznie zdetonowane przez wojsko.
Odpowiedzialność.
Nikt nie przyznał się do przeprowadzenia zamachu. Jednakże władze podejrzewały grupę Abu Sajjaf powiązaną z Dżama’a Islamijja o wykonanie zamachu.
5 lipca 2009 doszło do wybuchu w Cotabato w którym zginęło pięć osób. Od 1 stycznia 2009 na wyspie Mindanao wybuchło 38 bomb.

</doc>
<doc id="1727940" url="https://pl.wikipedia.org/wiki?curid=1727940" title="Ofensywa na Sri Lance (2008–2009)">
Ofensywa na Sri Lance (2008–2009)

Ofensywa na Sri Lance (2008–2009) – ostatnia faza wojny domowej na Sri Lance, trwającej od 1983 roku między wojskami Sri Lanki (SLA) a separatystami Tygrysów Wyzwolenia Tamilskiego Ilamu. Ofensywa zaczęła się w styczniu 2008, kiedy armia lankijska chciała przełamać ostatnie linie obronne rebeliantów w północnej części wyspy.
Po klęsce Tamilów na wschodzie Sri Lanki w lipcu 2007, rebelianci zajmowali północne sektory Cejlonu.
Ofensywa.
I faza ofensywy.
2 stycznia 2008 rząd Sri Lanki wycofał się z porozumienia o zawieszeniu broni (CFA) we wspomnianej części wyspy, podpisanego 22 lutego 2002. Wcześniej Lankijczycy przyjęli nową taktykę działań bojowych. Armia otwarła kilka frontów na obszarach kontrolowanych przez rebeliantów.
Pierwszym celem wojsk Sri Lanki był Elephant Pass. W czasie zdobywania zapoczątkowanego celu 57., 58. oraz 59. Dywizja armii lankijskiej walczyła w rejonie Jaffna, wokół Muhamalai, Nagarcoil oraz Kilali, natomiast 53. i 55. Dywizja prowadziła rajd wzdłuż miast Kilaly-Muhamaalai-Nagar Kovil odzyskując stracone tereny.
Pod koniec lutego 2008 armia rządowa zdołała zniszczyć co najmniej 250 bunkrów Tygrysów.
Ciężkie walki wybuchły 20 lutego 2008, kiedy to zginęło 92 rebeliantów i 3 żołnierzy. 20 mundurowych Lankijczyków zostało rannych, tego dnia zniszczono 5 bunkrów. W walce żołnierzy wspomagały śmigłowce Mi-24.
W tym czasie armia robiła postępy w walce o Elephant Pass, zajmując okoliczne tereny.
Kolejną serię bardzo intensywnych walk datuje się na 5 marca. Wtedy wzdłuż granicy terenów kontrolowanych przez Tamilów ustawiono czołgi oraz artylerię. W czterodniowych walkach zginęło 84 rebeliantów i 11 żołnierzy. W tych dniach zniszczono 9 bunkrów, lecz Tamilowie dobudowali w tym czasie 4 nowe bunkry. 22 marca 2008 w ataku samobójczym wymierzonych w lankijską marynarkę życie straciło 10 marynarzy Sri Lanki. Ich ciał nie udało się jednak odzyskać.
Na początku kwietnia w wyniku ulewnych deszczy i tropikalnych chorób operacja ustała. Około 500 żołnierzy trafiło do szpitali z objawami chorób. W drugiej połowie kwietnia walki wznowiono, a głównym celem było niszczenie bunkrów.
20 kwietnia 2008 bomba wysadzona przez rebeliantów, zabiła katolickiego księdza, który zarazem był działaczem praw człowieka na Sri Lance.
23 kwietnia 2008 miała miejsce krwawa bitwa na płw. Jaffna. Jak zwykle wrogie strony podały odmienne liczby strat starcia. Według sił lankijskich zginęło aż 165 żołnierzy, 84 rannych, 20 zostało uznanych za zaginionych. To największa liczba ofiar od początku "IV Ealam", czyli od 2006 roku. Z kolei Tamilowie podali, że stracili 25 ludzi, a zabili 129 żołnierzy oraz ranili 55. Dwa dni później doszło do eksplozji w zatłoczonym autobusie w stolicy Sri Lanki – Kolombo. Zginęło 24 pasażerów.
17 maja 2008 SLA zdobyły miasto Palampiddi, kontrolowane dotychczas przez rebeliantów. Na przełomie maja i czerwca 2008 ciężkie walki lądowe ucichły. W tym czasie armia Sri Lanki przeprowadzała zmasowane naloty na stanowiska Tamilów.
6 czerwca 2008 w ataku Tamilów w Kolombo zginęło 23 cywili, 70 odniosło rany. 16 czerwca 2008 w kolejnym zamachu zginęło 12 osób, a 40 zostało rannych.
Co najmniej 52 Tamilskich Tygrysów zginęło w ofensywie wojsk rządowych w północnej Sri Lance w dniach 21 czerwca – 22 czerwca 2008. Poprzez ataki z ziemi, morza i powietrza na bastion rebeliantów rząd chce zakończyć trwającą już ćwierć wieku wojnę domową.
Rzecznik armii lankijskiej poinformował, że do starć z rebeliantami dochodziło w czterech punktach na północy kraju – w rejonach miast Mannar, Vavuniya, Welioya i Dżaffny. Tylko 22 czerwca 2008 miało w nich zginąć 33 tamilskich rebeliantów i sześciu żołnierzy sił rządowych. Informacji o stratach nie potwierdziły źródła tamilskie.
Na ich stronie internetowej można z kolei przeczytać, że ciężkie straty poniosła armia rządowa. – 18 żołnierzy zginęło, a ponad 31 zostało rannych w walkach – donoszą Tamilowie.
W walkach 28 czerwca 2008 w okręgu Mannar zginęło 44 separatystów i 2 żołnierzy rządowych.
Dowództwo wojsk Sri Lanki podało 16 lipca 2008, że zdobyło nadmorskie miasto Vidattaltivu w dystrykcie Mannar. To miasto było bazą Morskich Tygrysów, czyli oddziału Tamilów, działających na morzu.
Vidattaltivu uważane było za centrum dostaw przemytu z Indii poprzez Cieśninę Palk.
Miasto został zdobyte przez 58. Dywizję "Commando Brigade". Bojownicy LTTE wycofali się ze straconego miasta, udając się w kierunku Iluppakkadavai. Lankijczycy udali się w pościg za rebeliantami. W walce, w której posługiwano się ogniem artylerii oraz rakietami zginęło 30 rebeliantów przy jednym zabitym wojskowym Sri Lanki. Zajęcie Vidattaltivu odcięło Tamilom drogę łączącą okręgi Mannar-Poonaryn.
Walki o twierdze tamilskie.
2 września 2008 wojska lankijskie zajęły miasto Mallavi. Za panowania LTTE, Mallavi było potocznie nazywane "centrum energii". W czasie walk o miasto zginęło 20 żołnierzy i 100 rebeliantów. Tego samego dnia siły bezpieczeństwa przeszły do kontrataku na linii straconych bunkrów. W czasie ataku wojskowego zginęło 52 Tamilów, 62 zostało rannych. W walkach poległo też kolejnych 7 żołnierzy (50 rannych). Z kolei Tamilowie twierdzą, że zabili 75 wojskowych i ranili 100.
Po zajęciu Mallavi rozpoczęły się przygotowania do bitwy o stolicę rebeliantów – Kilinochchi.
9 września 2008 tzw. Czarni Tygrysi, czyli zamachowcy-samobójcy przeprowadzili atak na bazę wojskową Vavuniya. W ataku zginęło 12 żołnierzy, 11 rebeliantów oraz policjant i cywil.
Od początku września 2008 trwała bitwa o Nachchikuda. Walczono na lądzie, jak i na morzu. Ten port morski padł 30 października 2008, a w czasie walk zginęło co najmniej 29 wojskowych Grupy Uderzeniowej i ok. 100-200 rebeliantów.
12 października 2008 armia lankijska zatrzymała się 2 km od Kilinochchi. Rebelianci spodziewając się ataku przygotowali liczne punkty oporu: bunkry, okopy, rowy, pułapki oraz zasadzki w dżungli otaczającej miasto. W Kilinochchi rozpoczęto ewakuacje szpitali, banków i wielu innych instytucji rządowych do Tharmapuram, miejscowości oddalonej o 13 km od miasta. 57 Dywizja 18 października 2008 zdobyła Akkarayankulam, dużą wieś położoną na południowy zachód od Kilinochchi. Obie grupy – 57. Dywizja oraz Grupa Uderzeniowa rozpoczęły natarcie z zachodniej części kraju po zajęciu Nachchikuda, natomiast 57. Dywizja zbliżała się do Kilinochchi z południa i zachodu, natomiast wydzielona Grupa Uderzeniowa rozpoczęła obchodzenie pozycji rebeliantów od strony północnej, po drodze niszcząc lokalne punkty oporu.
Przed rozpoczęciem decydującego uderzenia na miasto w dniach 18–20 października 2008 SLA rozpoczął ataki artyleryjskie. Wcześniej Lankijskie Siły Powietrzne przeprowadzały naloty na pozycje zajmowane przez rebeliantów. W tych dniach wojsko lankijskie podeszło do próby przełamania linii obrony LTTE przed miastem. Tym razem to 3 razy więcej ofiar odnotowano po stronie armii rządowej, mianowicie 36 do 12 zabitych. Ten bilans ofiar wziął się zapewne z tego, że rebelianci użyli gazów trujących, a także atakowali wroga z zaskoczenia w dżungli.
Właściwy atak wojsk rządowych na Kilinochchi rozpoczął się 23 października 2008. Plany armii oprócz nowych metod walk Tamilów, pokrzyżowały też monsunowe opady. Z powodu warunków atmosferycznych m.in. lankijskie lotnictwo zostało zmuszone przerwać operację nad miastem. W strefie walk odnotowano potężne powodzie obejmujące okolice Kilinochchi. W czasie gdy walki zostały przerwane, ewakuowano wszystkich mieszkańców Kilinchchi. Rebelianci w tym czasie przygotowywali pozycje obronne w mieście i infrastrukturę mogącą wspierać obronę miasta.
Jednakże panujący monsun nad Cejlonem nie oznaczał chwilowego rozejmu na wyspie. Walczono na północno-zachodnim wybrzeżu. W wyniku tamtejszej operacji 17 listopada padły 3 tamilskie miasta: Mankulam, Pannikankulam i Pooneryn. Mankulam i Pooneryn były kontrolowane przez Tamilów od 1999 roku. W czasie bitwy o Pooneryn zginęło 54 żołnierzy, kolejnych 350 odniosło rany.
W tym samym czasie walki toczyły się na trzecim froncie pod Muhamala. O intensywności walk może świadczyć liczba ofiar między 16 a 19 listopada 2008 – 200 zabitych, 700 rannych. Wojska podały, że właśnie na tym trzecim froncie na płw. Jaffna stracili 2 bataliony. Mimo tak dużej liczby ofiar 20 listopada przełamano pierwszą linię obrony separatystów pod Muhamala.
Pod koniec listopada kontynuowano bitwę o główną twierdzę Tamilów. Dnia 10 grudnia 2008, LTTE ogłosiło zwycięskie odparcie atakujących w pierwszej fazie bitwy, z rąk rebeliantów życie miało stracić 90 żołnierzy. Jednakże SLA zaprzeczyła tak wysokim stratom we własnych szeregach, jednocześnie informując o straconych 20 żołnierzach przy liczbie 27 zabitych rebeliantów. 16 grudnia 2008 rozpoczęła się ostatnia faza walk o Kilinochi. Wówczas wojska lankijskie wyrobiły sobie niepodważalną przewagę nad Tamilami, którzy byli w krytycznej sytuacji. By zdobyć tę przewagę SLA przeprowadziło szturm z trzech kierunków jednocześnie, który kosztował życie 130 żołnierzy i ponad 300 rannych. Nie można jednak uznać, że była to już ostateczna klęska Tamilów mimo kolejnych taktycznych porażek, ponieważ ta liczba ofiar Lankijczyków wzięła się stąd, że atak został zahamowany w ostatniej fazie przez LTTE. Jednakże rzecznik armii zaprzeczył tak dużej liczbie strat w starciu artyleryjskim, mówiąc o 25 żołnierzach zabitych, 18 zaginionych i 160 rannych we własnych szeregach, podczas gdy Tamilskie Tygrysy miały stracić 120 zabitych.
Dnia 20 grudnia, LTTE wykonało kontruderzenie na siły SLA przygotowujące się do ataku na wieś Iranamadu, położoną na południe od Kilinochchi. Rebelianci ogłosili zabicie co najmniej 60 żołnierzy wroga, ale te doniesienia były ponownie zakwestionowane przez wojsko, które poinformowało o 12 zabitych i 12 zaginionych.
Tamilskie Tygrysy zaczęły wycofać się z Kilinochchi na wieść o upadku Paranthan w dniu 31 grudnia 2008 r. oraz postępującym okrążeniu miasta. 2 stycznia 2009 armia Sri Lanki wkroczyła do miasta z dwóch stron przy minimalnym oporze ze strony rebeliantów wycofujących się w pobliską dżunglę. Ten dzień uważa się za zdobycie stolicy Tamilów. "Zajęcie Kilinochchi przez naszych żołnierzy to historyczne zwycięstwo narodu, nad Kilinochchi powiewa narodowy sztandar Sri Lanki" – poinformował rzecznik rządu Maithripala Sirisena.
Tymczasem kilka minut po zajęciu miasta, w stolicy Sri Lanki Kolombo wybuchła bomba przed główna kwaterą powietrznych sił armii lankijskiej. Zginęły 2 osoby, a 30 zostało rannych.
3 stycznia 2009 co najmniej 3 osoby zostały ranne w innym zamachu, który miał miejsce na rynku Pettah. 6 stycznia 2009 grupa uzbrojonych napastników zaatakowała i uszkodziła studio Telewizji Maharaja Broadcasting Network w Pannipitiya zarzucając telewizji stronniczość w relacjonowaniu konfliktu.
Triumf w Kilinochchi nie oznaczał końca starć w północnej części wyspy. Tego dnia wojsko podało, że kolejnym celem jest miasto Mullaitivu, o które zaczęły się boje. Inny oddział armii lankijskiej wyruszył na półwysep Jaffna. 9 stycznia 2009, SLA uchwyciło strategicznie ważny obszar, łączący półwysep Jaffna z lądem.
Przed samym natarciem na Mullaitivu, zostały zrzucone ulotki, wzywające ludność cywilną do opuszczenia miasta oraz udania się do kontrolowanych przez rząd „bezpiecznych stref”.
24 stycznia 2009 roku LTTE wysadziło zapory, powodując zalanie obszarów otaczających miasto. Rebelianci zbudowali także bariery ziemne otaczające miasto, które miały za zadanie utrudnić użycie czołgów.
Siły rządowe wkroczyły do miasta 25 stycznia 2009 po zaciętej próbie oporu ze strony LTTE. Wojska lądowe zostały wsparte podczas przeprowadzania operacji przez uzbrojony helikopter należący do sił powietrznych Sri Lanki. Przeprowadzono także mały desant w zachodniej części Mullaittivu, przy użyciu małych łodzi. Pozostałości wojsk LTTE rozproszyły się na obszarze między osadami Vishwamadhu a Puthukkudiyiruppu, które w kolejnej fazie ofensywy został zajęte przez SLA.
Zacieśnianie się terenów tamilskich.
Na początku lutego zaczęła się bitwa o ostatnią bazą rebeliantów w północnej części Ilamu. Po pięciu dniach intensywnej walki, 55. Dywizja piechoty kierowana przez brygadiera Prasanna Silva 6 lutego 2009 przejęła kontrolę nad ostatnim przyczółkiem Tamilskich Tygrysów w tej części wyspy. W wyniku przegranej bitwy obszar kontrolowany przez LTTE zmniejszył się o 200 kilometrów kwadratowych.
W dniach 5–8 marca 2009 w okolicach Vishwamadhu i Puthukkudiyiruppu miał miejsce krwawy rajd wojsk rządowych, w wyniku którego śmierć poniosło 25 rebeliantów, 100 żołnierzy oraz 300 cywilów znajdujących się w strefie walk. Po tych walkach Tamilowie kontrolowali 30 km² Cejlonu.
10 marca 2009 Czarne Tygrysy zaatakowały pozycję artylerii Lankijczyków w Thearaavil, 18 km od Puthukkudiyiruppu. W wyniku tego kompletnie zniszczonych zostało 6 platform artyleryjskich oraz śmierć poniosło 50 żołnierzy Sri Lanki, w tym 3 komandosów. W wyniku walk w kolejnych dniach w szereg tamilskich bojówek wchodziło jeszcze 1500 rebeliantów oraz 28 km² kontrolowanego terenu.
W wyniku artyleryjskich ostrzałów między 18 a 26 marca 2009 zginęło 420 cywili, a więcej niż 660 odniosło rany.
30 marca 2009 miała miejsce bitwa morska pod Chalai. W sześciogodzinnym starciu zatopiono 4 łodzie rebeliantów i zabito 26 Morskich Tygrysów. Zginęło także 3 marynarzy lankijskich.
Między 1 a 5 kwietnia 2009 SLA zabiło 525 rebeliantów i zajęło Puthukkudiyiruppu. W kwietniu toczyły się ostateczne boje, ginęli głównie cywile pozostający w strefie walk. Z dnia na dzień rebelianci kontrolowali coraz mniej obszarów w dżungli na wschodnio-północnym wybrzeżu.
20 kwietnia 2009 rozpoczęły się masowe ucieczki cywilów ze strefy wojny. W ciągu 3 dni uciekło ponad 100 tys. cywilów. Wówczas rebelianci kontrolowali 13km² wyspy. Kolejne setki cywilów uciekało przez pierwsze dni maja.
Ostateczna bitwa.
W ostatecznych walkach między 7 a 9 maja 2009 zginęło ponad 1000 cywili. 9 maja 2009 wieczorem w wyniku ostrzału artyleryjskiego zginęło 378 cywili, natomiast tamilskie źródła podają, że podczas "krwawej łaźni" mogło zginąć nawet 2000 cywili. Inne źródła podały, że poległo 1000 cywilów. Tego dnia 53. oraz 58. Dywizja zdobyła wioskę Karaiyamullivaikal. Dokładną liczbę ofiar trudno było oszacować, ponieważ do stref walk nie wpuszczano dziennikarzy. Podobne ataki pod Visuamadu prowadzone przez 57. Dywizję były prowadzone dzień później. Podczas "krwawej łaźni" rebelianci kontrolowali niespełna 2 km², na których przebywało nadal ok. 60 tysięcy cywilów i ok. 500-800 bojowników LTTE. Kolejna masakra ludności odbyła się 12 maja 2009 rano, kiedy to rakiety spadły na szpital. Zginęło ok. 50 cywilów.
Od 15 maja 2009 masowo zaczęto ewakuować pozostających w strefie walk cywilów. Uchodźcy chowali się w bunkrach, nie mieli dostępu do wody pitnej ani żywności, natomiast ranni nie byli objęci dostateczną opieką medyczną. Armia Sri Lanki 16 maja 2009 otoczyła separatystów i odcięła im drogę ucieczki, zarówno na lądzie, jak i na morzu zajmując tereny nadmorskie wokół Vellamullivaikkal po raz pierwszy od 1983. Z rebeliantami był przyblokowany ich lider – Velupillai Prabhakaran. W międzyczasie uwolniono 12 tys. cywilów. Rząd Sri Lanki zapowiedział wówczas, że wojna będzie trwać jeszcze 48 godzin, a prezydent Sri Lanki Mahinda Rajapaksa już ogłosił zwycięstwo.
Od tego momentu Tamilowie przeprowadzali masowo zamachy samobójcze. Wśród "Czarnych Tygrysów" było kilka ważnych osobistości organizacji. Z kolei ok. 70 rebeliantów, którzy podjęli ucieczkę z oblężenia zostało zabitych przez żołnierzy. Obawiano się, że rebelianci popełnią masowe samobójstwo zabijając przy tym cywilów, jednak do 17 maja 2009 uwolniono wszystkich cywilów – ok. 50 tys. 17 maja 2009 Tamilowie ogłosili zawieszenie broni. Wtedy rebelianci byli rozlokowani na terenie 400mx600m w dżungli niedaleko Vellamullaivaikkal. 18 maja 2009 w nocy Velupillai Prabhakaran dowódca Tamilów został zabity podczas ataku rakietowego ok. 3. w nocy, kiedy próbował uciec z osaczonego terytorium. Podobny los tej nocy spotkał innych 250 rebeliantów. 18 maja Dywizje 53., 57. oraz 58. wkroczyły na teren 100mx100m w dżungli na północ od Vellamullaivaikkal usuwając stamtąd ostatnich 350 rebeliantów LTTE. Operacja eliminowania ostatnich bojowników pod dowództwem pułkownika G. V. Ravipriya trwała do 18:30. Dzień później prezydent kraju ogłosił śmierć Prabhakarana, którego ciało pokazano w mediach. Dzień 18 maja 2009 był ostatnim w wojnie domowej na Sri Lance trwającej od 23 lipca 1983 roku. Podczas wojny zginęło ok. 90 tys. ludzi, z czego od 20 tys. do nawet 40 tys. cywilów, w trakcie wyżej opisanej lankijskiej ofensywy. Ponad 2 tys. osób zginęło w ostatnich 10 dniach walk, co stanowi 2,2% ogółu ofiar wojny.
Skutki i kwestia łamania praw człowieka.
Wojna ta stanowiła precedensowy przykład skutecznego unicestwienia separatystycznego ugrupowania zbrojnego za pomocą konwencjonalnych działań wojennych. Takiego wyczynu żaden inny rząd nie zdołał powtórzyć w czasach nowożytnych. Dopuszczano się masowych zbrodni wojennych. Najpoważniejszym problemem w powojennych dziejach Sri Lanki okazało pojednanie między Tamilami i Syngalezami. Ex-rebelianci, którzy poddali się rządowi, przeszli dwuletni program rehabilitacji. Kobiety i nastoletnich chłopców, którzy zostali zaciągnięci do walki z armią narodową, przeszli m.in. szkolenia zawodowa w zakresie stolarki, murarki i hydrauliki, by ułatwić im start do życia w czasach pokoju.
Po zakończeniu wojny doszło też do ostrego sporu politycznego między bohaterami narodowymi – prezydentem Mahinda Rajapaksa oraz dowódcą armii Sarathem Fonseką, którzy w styczniu 2010 wystartowali w wyborach prezydenckich. Fonseka jako bohater narodowy po zakończeniu wojny domowej ubiegał się o fotel prezydenta w wyborach prezydenckich z 2010. Przegrał w nich z urzędującym prezydentem Mahindą Rajapaksą. Po wyborach rząd oskarżył go o wyjawienie wrażliwych informacji wojskowych oraz planowanie zamachu stanu i zabójstwa prezydenta Rajapakse i jego rodziny. Wytoczono mu procesy, które zostały odroczone.
25 kwietnia 2011, ONZ opublikowała raport dot. ostatniej fazy wojny domowej. Dokument oskarżył rząd o wymordowanie dziesiątków tysięcy cywili. Siły rządowe umyślnie ostrzeliwały szpitale, budynki ONZ oraz Czerwonego Krzyża. Żołnierze rozstrzeliwali jeńców i gwałcili kobiety. ONZ wezwała ponadto do niezależnego śledztwa z powodu zajścia zbrodni wojennych, a nawet zbrodni przeciwko ludzkości. Również działania pokonanych Tamilów zostały skrytykowane. Rebelianci używali cywilów jako żywe tarcze. W oświadczeniu rządu Sri Lanki odrzucono wnioski sformułowane przez autorów raportu. Skomentowano je jako "stronnicze i fałszywe".
Organizacje humanitarne oskarżyły wojska lankijskie o zabicie nawet 40 tys. cywilów. W trakcie trwania operacji wojsko nie zapewniało bezpieczeństwa pracownikom ONZ, którzy byli wręcz zastraszani przez władze z Kolombo. Z tego powodu pracownicy tejże organizacji wycofali się ze strefy walk we wrześniu 2008. W związku z tym nie zapobiegnięto śmierci dziesiątek tysięcy cywilów. Samo ONZ raportuje, iż „wydarzenia na Sri Lance były dotkliwą porażką dla Organizacji Narodów Zjednoczonych”.
15 czerwca 2011 światło dzienne ujrzały nowe dokumenty dot. ostatniej fazy lankijskiej wojny domowej. Na jednym z nagrań widać jak żołnierze dokonują egzekucji na pojmanych Tamilach. Ponadto ukazane są ciała cywili oraz zwłoki zgwałconych kobiet. Prezydent Mahinda Rajapaksa uznał je za sfabrykowane. Ujawniono również zdjęcie pojmanego w trakcie ostatnich walk 12-letniego syna dowódcy LTTE – Balachandrana Prabhakarana. Na pierwszym zdjęciu chłopiec siedzi na ławce, jednak kilka godzin później został zastrzelony z zimną krwią przez lankijskich żołnierzy, co pokazywało drugie zdjęcie.
18 listopada 2011, dowódca wojsk lankijskich podczas wojny domowej Sarath Fonseka, został skazany przez sąd w Kolombo na 3 lata więzienia za zarzucenie w wywiadzie ministrowi obrony Gotabhayi Rajapaksie, że nakazał zabicie Tamilskich Tygrysów poddających się wojskom rządowym w ostatniej bitwie wojny domowej w maju 2009.

</doc>
<doc id="1727942" url="https://pl.wikipedia.org/wiki?curid=1727942" title="Sclerophrys blanfordii">
Sclerophrys blanfordii

Sclerophrys blanfordii – afrykański gatunek płazów bezogonowych wchodzący w skład rodziny ropuchowatych. W przeszłości zaliczano go do licznego rodzaju "Bufo".
Występowanie.
"Sclerophrys blanfordii" żyje we wschodniej Afryce, wzdłuż wybrzeża i na Półwyspie Somnalijskim. Jego zasięg występowania obejmuje Etiopię, wschodnią Erytreę, całe Dżibuti i większą część północnej Somalii.
Bytuje w okolicy wody.
Rozmnażanie.
Następuje w płytkich zbiornikach wodnych.
Status.
Nie można wykluczyć, że lokalnie gatunek ten może wydawać się pospolity, ale jego populacje są rozproszone.
Zagrożeniem dla tego gatunku jest zabierane przyrodzie coraz to nowych obszarów przez człowieka, a także zwierzęta gospodarskie przeszkadzające ropuchowatym w rozrodzie.

</doc>
<doc id="1727944" url="https://pl.wikipedia.org/wiki?curid=1727944" title="Nowy cmentarz żydowski w Łabiszynie">
Nowy cmentarz żydowski w Łabiszynie

Nowy cmentarz żydowski w Łabiszynie – kirkut znajduje się przy ul. Bydgoskiej. Został założony w XIX wieku. W czasie okupacji hitlerowskiej został zdewastowany. Obecnie jest nieogrodzony i nie ma na nim żadnych nagrobków. Ma powierzchnię 1,01 ha.

</doc>
<doc id="1727947" url="https://pl.wikipedia.org/wiki?curid=1727947" title="Bitwa morska pod Chalai">
Bitwa morska pod Chalai

Bitwa morska pod Chalai - bitwa stoczona na morzu w okolicach miasta Chalai leżącego na Cejlonie 30 marca 2009 roku. 
Bitwa rozpoczęła się atakiem zaraz po północy 4 łodzi Morskich Tygrysów na okręt marynarki wojennej. W sześciogodzinnej bitwie morskiej zatopiono wszystkie jednostki separatystów i zginęło 26 Tamilów. W walce zginął jeden lankijski marynarz, trzech zostało rannych. Rebelianci używali w walce pistoletów, karabinów, a także granatów.
Do podobnych zdarzeń dosyć często dochodziło na morzu. Jednak rzadko kiedy morska potyczka miała tyle ofiar co ta. Bitwa wydarzyła się podczas wielkiej ofensywy wojsk rządowych. W wyniku tej operacji Tamilowie tracili swoje pozycje co doprowadziło do zakończenia 18 maja 2009 niemal 26-letniej wojny domowej na Sri Lance.

</doc>
<doc id="1727952" url="https://pl.wikipedia.org/wiki?curid=1727952" title="Karpieńczyk hiszpański">
Karpieńczyk hiszpański

Karpieńczyk hiszpański ("Aphanius iberus") – gatunek ryby z rodziny karpieńcowatych (Cyprinodontidae).
Występowanie.
Południowa i wschodnia Hiszpania, północno-zachodnia Algieria. Żyje w słonawych wodach przybrzeżnych.
Opis.
Grzbiet oliwkowozielony, boki niebieskawozielone lub jasnoniebieskie z około 15 wąskimi, jasnoniebieskimi pręgami, brzuch biały. Płetwy nakrapiane ciemnymi kropkami.

</doc>
<doc id="1727953" url="https://pl.wikipedia.org/wiki?curid=1727953" title="Sobór św. Michała Archanioła w Sitce">
Sobór św. Michała Archanioła w Sitce

Sobór św. Michała Archanioła – prawosławny sobór w Sitce, wzniesiony w latach 1844–1848, odbudowany w 1966 po pożarze. Położony przy skrzyżowany ulic Matsutoff i Lincoln. Znajduje się w rejestrze National Historic Landmark i National Register of Historic Places.
Historia.
Sobór w Sitce jest najstarszym zachowanym budynkiem sakralnym powstałym w okresie rosyjskiej kolonizacji Alaski. Projekt budynku wykonał pierwszy prawosławny biskup Alaski Innocenty (Weniaminow). Cerkiew została poświęcona 20 listopada 1848 jako sobór eparchii obejmującej Alaskę oraz Aleuty. Od początku swojego istnienia budynek oprócz funkcji sakralnych pełnił również funkcję ośrodka kultury, do 1858 istniało przy nim seminarium duchowne, którego celem miało być kształcenie kapłanów prawosławnych pochodzących z obszaru Alaski. Oprócz seminarium przy soborze powołano świecką szkołę podstawową i gimnazjum, które działały do 1906.
Cerkiew straciła status soboru po przeniesieniu centrum eparchii aleuckiej do San Francisco, jednak od 1903 odzyskała go, otrzymując status katedry pomocniczej. Głównym źródłem utrzymania soboru były datki ofiarodawców, do których należała rodzina carska oraz szereg przedstawicieli najważniejszych rosyjskich rodzin arystokratycznych. Przekazywali oni również ikony dla soboru. Od 1962 sobór posiada status zabytku.
Oryginalny budynek cerkwi spłonął całkowicie w 1966, obecna budowla jest staranną rekonstrukcją soboru wykonaną według planów przechowywanych przez Historic American Buildings Survey. Sobór wzniesiono jednak nie z pierwotnych materiałów (głównie drewno), a z nowoczesnych, odpornych na ogień surowców, w tym betonu i stali, naśladując jedynie oryginalną fakturę ścian. Mieszkańcy Sitki uratowali jedynie część oryginalnego wyposażenia wnętrza, w tym część ikonostasu z królewskimi wrotami. Odbudowany obiekt został ponownie poświęcony w 1976.
W soborze znajduje się cudowna ikona typu Kazańskiej Ikony Matki Bożej.
Architektura.
Sobór wzniesiony jest na planie krzyża greckiego, naśladuje cerkwie wznoszone w Sankt-Petersburgu. Wejście do niego prowadzi przez przedsionek, ponad którym wznosi się dzwonnica z iglicą zwieńczoną prawosławnym złoconym krzyżem. Iglica zlokalizowana jest na ośmiobocznej podstawie otoczonej balkonem, poniżej wieża wzniesiona jest na planie kwadratu. Nad nawą położona jest kopuła, na której, na ośmiobocznym bębnie z kwadratowymi oknami, usytuowana jest druga, cebulasta kopuła. Łączna długość budynku wynosi 29,5 metra, szerokość – 20,4, natomiast wysokość jego najwyższego elementu – dzwonnicy – to 12 metrów.
We wnętrzu znajdują się trzy ołtarze – św. Michała Archanioła, Kazańskiej Ikony Matki Bożej oraz św. Innocentego Moskiewskiego (od 1978). Ikonostas jest kompilacją elementów uratowanych z pożaru w 1966 (w tym carskich wrót) oraz nowszych.

</doc>
<doc id="1727954" url="https://pl.wikipedia.org/wiki?curid=1727954" title="Kalejdoskop (film)">
Kalejdoskop (film)

Kalejdoskop – polski film obyczajowy z 1986 roku, w reżyserii Teresy Kotlarczyk.
Opis fabuły.
Dziewczynka Joasia czuje się samotna, opuszczona i niechciana. Matka nie ma czasu opiekować się córką, nie znajduje także zrozumienia u rówieśników. Oschły, samotny z własnej woli, dziadek nieświadomie dla niej samej staje się kimś bardzo jej bliskim. Dziewczynka nie zdąży jednak w pełni tego zrozumieć - dziadek umiera. Joasia znów jest sama.

</doc>
<doc id="1727955" url="https://pl.wikipedia.org/wiki?curid=1727955" title="Walencjowate">
Walencjowate

Walencjowate (Valenciidae) – rodzina ryb z rzędu karpieńcokształtnych (Cyprinodontiformes).
Morfologia.
Występuje wydłużony grzbietowy wyrostek na szczęce. W płetwie grzbietowej od 8 do 11 promieni. Wzdłuż linii bocznej mieści się od 28 do 34 łusek.
Występowanie.
Ryby te występują w wodach Europy, w południowo-zachodnich wodach hiszpańskich i zachodnich greckich.
Ich siedlisko obejmuje wody słodkie i słonawe, nie bytują w słonych.
Nie są to ryby akwariowe.
Klasyfikacja.
Do rodziny zaliczany jest rodzaj :
"Valencia"
Rozmnażanie.
Zapłodnienie odbywa się w wodzie. Opieka rodzicielska nie występuje.

</doc>
<doc id="1727956" url="https://pl.wikipedia.org/wiki?curid=1727956" title="Bitwa pod Kiejdanami">
Bitwa pod Kiejdanami

Bitwa pod Kiejdanami – jedno z bardziej znaczących starć zbrojnych w czasie powstania listopadowego na Kowieńszczyźnie. Bitwa rozegrała się dnia 29 kwietnia 1831 roku między nieregularnymi oddziałami powstańców polsko-litewskich pod dowództwem Maurycego Prozora, liczących około 280 ludzi z jednej strony, oraz oddziałami rosyjskimi pod dowództwem Nikołaja Sulimy, liczących około 5000 ludzi z drugiej strony. 
Oddziały polsko-litewskie zająwszy pozycje w pobliżu częściowo rozebranego przez siebie mostu, długo broniły dostępu do miasta, ostrzeliwując i odpierając bagnetami Rosjan usiłujących sforsować uszkodzoną przeprawę. Powstańcy odparli łącznie cztery szturmy na most, zadając nieprzyjacielowi straty wielokrotnie przewyższające własne. Wobec braku amunicji, pod osłoną nocy oddziały polsko-litewskie wycofały się z miasta w kierunku Datnowa. 

</doc>
<doc id="1727957" url="https://pl.wikipedia.org/wiki?curid=1727957" title="Cmentarz żydowski w Grodkowie">
Cmentarz żydowski w Grodkowie

Cmentarz żydowski w Grodkowie – kirkut znajduje się w Grodkowie przy ul. Krakowskiej. Został założony w XIX wieku. W czasie okupacji hitlerowskiej został zdewastowany. Na jego terenie znajdują się obecnie domy mieszkalne. Kirkut ma powierzchnię 8,23 ha.

</doc>
<doc id="1727958" url="https://pl.wikipedia.org/wiki?curid=1727958" title="Flammulina velutipes">
Flammulina velutipes



</doc>
<doc id="1727959" url="https://pl.wikipedia.org/wiki?curid=1727959" title="Walencja hiszpańska">
Walencja hiszpańska

Walencja hiszpańska ("Valencia hispanica") – gatunek ryby z rodziny walencjowatych.
Występowanie.
Żyje w wodach słodkich i słonawych. Zasiedla zarośnięte, spokojne wody śródziemnomorskich wybrzeży wschodniej Hiszpanii. 
Opis.
Ciało bocznie spłaszczone. Ubarwienie samca jest brązowe z metalicznym połyskiem, brzuch żółtawobiały. Na bokach ciemne smugi, łuski ciemno obrzeżone, nad płetwami piersiowymi za pokrywami skrzelowymi duża ciemna plama.
Osiąga 7–8 cm długości. Okres tarła przypada na miesiące kwiecień - lipiec.
Ochrona.
Gatunek zagrożony wyginięciem z powodu niszczenia jego środowiska.

</doc>
<doc id="1727962" url="https://pl.wikipedia.org/wiki?curid=1727962" title="Bitwa w Mogadiszu (listopad 2007)">
Bitwa w Mogadiszu (listopad 2007)

Bitwa w Mogadiszu w 2007 roku miała miejsce w listopadzie. Armii Tymczasowego Rządu pomagały wojska etiopskie w walce z rebeliantami.
Walki.
Walki wybuchły 8 listopada. W pierwszym dniu bitwy zginęło wielu etiopskich żołnierzy. Ich ciała zostały uprzątnięte z ulic przez cywilów.
9 listopada inicjatywę w południowej części miasta przejęli żołnierze etiopscy. W walkach zginęło 40 cywilów.
10 listopada w różnych częściach Mogadiszu znaleziono ponad 20 ciał zabitych cywilów przez wojska Etiopii.
11 listopada zginęło dwóch żołnierzy Tymczasowego Rządu. Somalijczycy wpadli w zasadzkę na targu w dzielnicy Bakara. Na miejsce zasadzki, którą zorganizowali szebabowie, przybyły siły rządowe.
W kolejnych dniach walk toczyły się na mniejszą skalę. 12 listopada został zabity wywiadu TFG (Rządu Tymczasowego). Walki toczyły się ze zmiennym szczęściem, a ich wynik pozostał nierozstrzygnięty.

</doc>
<doc id="1727966" url="https://pl.wikipedia.org/wiki?curid=1727966" title="Cmentarz żydowski w Niemodlinie">
Cmentarz żydowski w Niemodlinie

Cmentarz żydowski w Niemodlinie – kirkut znajdujący się w Niemodlinie przy ul. Bohaterów Powstań Śląskich. 
Historia.
Powstał w pierwszej połowie XIX stulecia. Mieścił się przy miejscowej bożnicy. 
W czasie II wojny światowej naziści zdewastowali cmentarz, jednak nie uległ on całkowitemu zniszczeniu. Kirkut uległ dewastacji dopiero w latach sześćdziesiątych XX wieku. Obecnie na jego obszarze nie zachowała się żadna macewa. Teren jest częściowo ogrodzony ceglanym murem. Kirkut jest zniszczony i zarośnięty. 

</doc>
<doc id="1727969" url="https://pl.wikipedia.org/wiki?curid=1727969" title="Odwiedź mnie we śnie">
Odwiedź mnie we śnie

Odwiedź mnie we śnie – polski film obyczajowy z 1996 roku, w reżyserii Teresy Kotlarczyk.
Opis fabuły.
Autorka bajek, żona chirurga i matka trojga dzieci. Alicja łączy wszystkie te czynności, lecz czuje się sfrustrowana, nieszczęśliwa i rozdarta między tym, co przyjemne, a tym, co obowiązkowe. Niespodziewanie kobieta ginie w wypadku samochodowym i trafia do innego świata, gdzie poznaje koleżankę ze szkolnych lat i wiele dziwnych postaci. Rodzina musi się tymczasem nauczyć żyć na nowo, bez Alicji.

</doc>
<doc id="1727970" url="https://pl.wikipedia.org/wiki?curid=1727970" title="Sebastian Lang">
Sebastian Lang

Sebastian Lang (ur. 15 września 1979 w Sonnebergu) – były niemiecki kolarz szosowy. Był zawodnikiem grupy Silence-Lotto, z końcem sezonu 2011 wycofał się z zawodowego kolarstwa.
Największym sukcesem zawodnika jest zwycięstwo w wyścigu Post Danmark Rundt oraz dwukrotny triumf w wyścigu Hessen-Rundfahrt oraz jeden w Rheinland-Pfalz Rundfahrt. Był specjalistą jazdy indywidualnej na czas.

</doc>
<doc id="1727972" url="https://pl.wikipedia.org/wiki?curid=1727972" title="Trans-Fuzja">
Trans-Fuzja

Fundacja Trans-Fuzja – ogólnopolska organizacja pozarządowa działająca na rzecz osób transpłciowych.
Działalność.
Trans-Fuzja utworzona została notarialnie przez pięcioro fundatorów 26 lutego 2008 i działająca formalnie od 8 lipca 2008. Posiada status fundacji oraz organizacji pożytku publicznego, zajmuje się edukacją w zakresie wiedzy o płci, organizowaniem akcji mającym na celu przeciwdziałanie transfobii oraz zabiega o prawa osób transseksualnych, transwestytycznych, transpłciowych oraz transgenderowych. Fundacja dąży do zwiększenia reprezentacji społecznej osób transseksualnych, transpłciowych, bi- i homoseksualnych, kształtowania postaw tolerancji, przełamywania stereotypów oraz znoszenia praw dyskryminujących przedstawicieli tych grup. Jest organizacją stawiającą sobie za główny cel działalność na rzecz osób transpłciowych:
Trans-Fuzja prowadzi grupy wsparcia dla osób transpłciowych oraz dla ich bliskich, współorganizuje Plenerowe Trans-Party, organizuje Trans-Wieczorki oraz spotkania filmowo-dyskusyjne, prowadzi warsztaty cross-dressingowe, uczestniczy w happeningach, dyżuruje w Telefonie Zaufania dla osób transpłciowych oraz monitoruje media w zakresie tematyki transpłciowości. Ważnym działaniem jest prowadzenie edukacyjnych warsztatów, seminariów i wykładów na temat transpłciowości i nienormatywności płciowej. Siedzibą fundacji jest Warszawa, a grupy wsparcia prowadzi też w Krakowie, Łodzi, Gdańsku, Szczecinie oraz Lublinie, a także współpracuje ze Stowarzyszeniem Tęczówka w Katowicach, które prowadzi grupę wsparcia dla osób transpłciowych.
Fundacja  prowadzi konsultacje psychologiczne dla osób transpłciowych i ich bliskich w siedzibie w Warszawie oraz w Krakowie, a także psychologiczne konsultacje internetowe. Ponadto udziela porad prawnych dla osób transpłciowych odnośnie do sądowej zmiany płci i innych prawnych aspektów tranzycji.
Trans-Fuzja współpracuje z pełnomocnikami Policji ds. Ochrony Praw Człowieka, a także z Biurem Rzecznika Praw Obywatelskich w zakresie przeciwdziałania dyskryminacji osób transpłciowych.
Organizuje warsztaty dla adeptów Centrum Szkolenia Policji w Legionowie. Przygotowuje eksperckie opinie do sądów dotyczące osób nienormatywnych płciowo.
Organizacja została wymieniona na stronie urzędu Rzecznika Praw Obywatelskich jako współpracująca w zakresie przeciwdziałania dyskryminacji ze względu na orientację seksualną. W czerwcu 2009 rzecznik Janusz Kochanowski zwrócił się do ministra spraw wewnętrznych i administracji z prośbą o wprowadzenie postulowanych przez fundację specjalnych legitymacji dla osób transpłciowych z dwoma zdjęciami. Wcześniej o takie działanie zwróciła się do niego Trans-Fuzja. Jak napisał rzecznik, legitymacje takie miałyby umożliwić im korzystanie z konstytucyjnych praw, zwłaszcza prawa do prywatności. Obecnie Fundacja wydaje dwu-zdjęciowe legitymacje „Trans Karty” dla osób transpłciowych.
W kwietniu 2011 po konsultacjach z Fundacją Trans-Fuzja Rzecznik Praw Obywatelskich Irena Lipowicz wystąpiła do Minister Pracy i Polityki Społecznej w sprawie braku przepisów regulujących kwestie zmiany danych osobowych w świadectwie pracy w sytuacji zmiany płci przez byłego pracownika.
W sierpniu 2011 ponownie pani rzecznik wspomniała o Fundacji Trans-Fuzja, występując do Ministra Sprawiedliwości w sprawie potrzeby przyjęcia kompleksowego aktu prawnego dotyczącego osób transpłciowych. Następnie w marcu 2012 wystąpiła ponownie do Ministra Sprawiedliwości w sprawie postępu prac nad regulacją prawną dotyczącą osób transseksualnych.
Fundacja zainteresowała również panią Rzecznik Praw Obywatelskich sprawą dyskryminacji osób transpłciowych w dostępie do usług adopcyjnych, sytuacją transpłciowych dzieci i transpłciowej młodzieży w szkole, dyskryminacją osób transpłciowych w zatrudnieniu.
W listopadzie 2013 w Biurze Rzecznik Praw Obywatelskich odbyła się konferencja pt: „Europejskie standardy i dobre praktyki w zakresie korekty płci metrykalnej”, zorganizowana przez Rzecznika Praw Obywatelskich, Fundację Trans-Fuzja oraz Radę Europy.
W 2012 Trans-Fuzja wspólnie z posłanką Anną Grodzką przygotowywała projekt Ustawy o uzgodnieniu płci, która została uchwalona przez Sejm Rzeczypospolitej Polskiej VII kadencji w dniu 10.09.2015 r. Ustawa została jednak zawetowana przez Prezydenta Rzeczypospolitej Polskiej, Andrzeja Dudę, w dniu 2.10.2015 r. i ostatecznie nie weszła w życie.
W 2014 Fundacja przeprowadziła badanie dotyczące doświadczeń osób transpłciowych w dostępie do usług związanych z opieką zdrowotną, a w 2015 badanie sytuacji tranzycjującej młodzieży w środowisku szkolnym.
Fundacja jest członkiem Koalicji Równych Szans, Koalicji na rzecz Edukacji Antydyskryminacyjnej, Koalicji na rzecz CEDAW, Forum Organizacji LGBTQIA, Komitetu Organizacyjnego Parady Równości, Policyjnej Platformy Przeciw Nienawiści, Koalicji Przeciw Mowie Nienawiści oraz organizacji międzynarodowych: Transgender Europe, ILGA Europe, IGLYO, a także Koalicji V4, zrzeszającej transorganizacje z Czech, Polski, Słowacji i Węgier.
Akcje.
Fundacja Trans-Fuzja angażuje się w działania na polu LGBTQ:

</doc>
<doc id="1727973" url="https://pl.wikipedia.org/wiki?curid=1727973" title="Cmentarz żydowski w Kluczborku">
Cmentarz żydowski w Kluczborku

Cmentarz żydowski w Kluczborku – kirkut powstał w 1926 głównie na koszt kupca Grünbergera. Mieścił się przy ul. Opolskiej w Kluczborku. Wcześniej pogrzeby odbywały się w pobliskim Kraskowie. Na terenie kirkutu zbudowano także w 1928 dom przedpogrzebowy w stylu orientalnym, z dużą kopułą. W czasie II wojny światowej hitlerowcy zdewastowali kirkut i wysadzili w 1939 dom przedpogrzebowy. Po wojnie, ówczesne władze pozwoliły na urządzenie w tym miejscu cmentarza poległych żołnierzy sowieckich. Obecnie nie ma na nim żadnych macew.

</doc>
<doc id="1727974" url="https://pl.wikipedia.org/wiki?curid=1727974" title="Bitwa pod Majram">
Bitwa pod Majram

Bitwa pod Majram ("Bitwa pod Meiram") wybuchła 26 maja 2009 między koczowniczymi plemionami Rizeigat i Misseriya.
Tło.
Konflikt pomiędzy plemionami nomadów narastał z powodu kurczących się zasobów naturalnych. Plemiona rywalizowały ze sobą o miejsca na pastwiska dla zwierząt, a także o wodę pitną. Obszar Kordofanu Południowego został także dotknięty suszą. W 2005 roku na tym terenie skończyła się długa wojna domowa. Ponadto rejon był zdestabilizowany konfliktem w Darfurze.
Walki.
Drobne walki wybuchały już na początku 2009 roku. W wyniku nich zginęło ok. 900 cywilów. Do dużego starcia doszło 26 maja 2009, kiedy to 3000 bojowników na koniach z plemienia Rizeigat zaatakowała Misseriya pod wsią Majram. Podczas bitwy interweniowała sudańska policja, która utworzyła strefę buforową między plemionami. W bitwie zginęło 89 zaatakowanych bojowników Misseriya, 80 jeźdźców Rizeigat oraz 75 policjantów.
Reakcje.
Sudański minister spraw wewnętrznych, Ibrahim Mahmoud Hamad zobowiązał się to postanowienia agresorów przed trybunałem sprawiedliwości. Powiedział, że potrzebne jest podjęcie kroków, które na celu miałyby rozbrojenie ludności plemiennej. Misja ONZ w Sudanie wszczęła dochodzenie ws. walk. Sudańskie władze poprosiły plemiona, by przeniosły się na odległość co najmniej 5 km od siebie, by zapobiec nowym walkom. Mimo to sytuacja pozostaje napięta.

</doc>
<doc id="1727979" url="https://pl.wikipedia.org/wiki?curid=1727979" title="Zetor 35">
Zetor 35

Zetor 35 Super – czeski uniwersalny ciągnik rolniczy produkowany w fabryce Zbrojovka Brno. Jego pierwowzorem był prototypowy ciągnik Zetor 30. Został opracowany w roku 1954, a w 1955 ruszyła produkcja. Traktor Zetor 35 posiadał skrzynię biegów z traktora Zetor 15 produkowanego w latach 1948–1949, a zwolnice i półosie z traktora Zetor 25K. Produkcja trwała do 1960 roku, wyprodukowano 21.000 sztuk. W Polsce mało znany traktor, gdyż prawie nie był wywożony z Czechosłowacji do Polski (do Polski trafiło około 1200 sztuk). Do Finlandii też trafił w małej liczbie (1700–2700 sztuk), pomimo rozsądnej ceny. Kolor najczęściej zielony lub czerwony.
Zetor Super P.
W roku 1956 wprowadzono także jego gąsienicową odmianę – Zetor Super P, produkowaną do roku 1958. Wyposażony w dwubębnową wciągarkę, znajdował zastosowanie w leśnictwie. Masa ciągnika Zetor Super P wynosiła 4200 kg. Kierowanie nim następowało przy użyciu ręcznych dźwigni, które uruchamiały niezależne hamulce każdej gąsienicy. Produkowano je małoseryjnie w kilku odmianach. Jedna z nich, typowo rolnicza, wyposażona była w podnośnik hydrauliczny i stosowana była przede wszystkim do ciężkiej orki oraz napędu np. kombajnów do kukurydzy. Spalała ona mniej więcej 17,5 litra/ha podczas orki na głębokość ok. 30 cm. Wyprodukowano około 4200 ciągników Zetor Super P, z których tylko kilka trafiło do Polski.

</doc>
<doc id="1727980" url="https://pl.wikipedia.org/wiki?curid=1727980" title="GSSP RMX">
GSSP RMX

GSSP RMX – czwarty minialbum amerykańskiej grupy indie rockowej Gossip. Wydano go 22 sierpnia 2006. Zawiera remiksy utworów z ostatniego albumu studyjnego "Standing in the Way of Control" i jeden nowy utwór.

</doc>
<doc id="1727983" url="https://pl.wikipedia.org/wiki?curid=1727983" title="Flaga ASEAN">
Flaga ASEAN

Flaga ASEAN (Stowarzyszenia Narodów Azji Południowo-Wschodniej) – na niebieskim tle oficjalny emblemat organizacji przyjęty w listopadzie 1997 roku. 
Flaga jest niebieskim prostokątem z czerwonym kołem w środku o białej obwódce. W kole widnieje 10 żółtych łodyg ryżu.
Symbolikę flagi wyszczególniono w Karcie ASEAN. Kolor niebieski oznacza pokój i stabilność, czerwony odwagę i dynamikę, biały symbolizuje czystość, a żółty reprezentuje dobrobyt. Łodygi ryżu symbolizują 10 członków Stowarzyszenia. Kolory flagi – niebieski, czerwony, biały, żółty – stanowią główne kolory flag narodowych krajów członkowskich ASEAN.
Stosunek szerokości do długości flagi wynosi 2:3, a rozmiary flagi zależą od jej zastosowania:
Poprzednia flaga ASEAN była inna od obecnej. Różniła się liczbą łodyg i kolorami. Łodyg było sześć, co symbolizowało liczbę pięciu krajów założycielskich (Filipiny, Indonezja, Malezja, Singapur, Tajlandia) oraz Brunei. Kolejną różnicą było tło flagi – uprzednio białe, obecnie niebieskie. Obwódka okręgu miała turkusowy kolor, a samo koło było jasno żółte. Ryż z kolei miał odcień złoto-brązowy. Istniał także napis ASEAN.

</doc>
<doc id="1727984" url="https://pl.wikipedia.org/wiki?curid=1727984" title="Cmentarz żydowski w Nysie">
Cmentarz żydowski w Nysie

Nowy cmentarz żydowski w Nysie – kirkut znajdujący się w Nysie przy ul. Kaczkowskiego. Był to pierwszy cmentarz społeczności Żydowskiej, która „odradzała się” w Nysie po wypędzeniach z poprzednich wieków.
Historia.
Obiekt powstał w 1815 niedaleko nekropolii katolickiej i ewangelickiej (przy obecnej Alei Wojska Polskiego). W 1871 nyscy Żydzi podjęli decyzje o powiększeniu obszaru kirkutu. Ostatnia wzmianka o pochówku pochodzi z roku 1928.
Podczas II wojny światowej, w czerwcu 1943 cmentarz przeszedł we władanie Gestapo – wskutek czego został on zdewastowany. W 1967 władze Nysy zamknęły kirkut dla celów grzebalnych. W tamtym momencie na obiekcie znajdowało się ok. 100 zdewastowanych nagrobków. Obecnie na jego terenie znajduje się około 25 zniszczonych macew – były one głównie wykonane z marmuru, granitu oraz piaskowca. Do dziś można znaleźć fragmenty dekoracyjny nagrobków z napisami w języku hebrajskich oraz niemieckim.
Obecnie nekropolia popadła w zapomnienie, teren jest otwarty, ponieważ brakuje ogrodzenia. Wejście znajduje się od strony drogi lub parku. Nieopodal znajdują się domy mieszkalne. Problemem stała się roślinność, która w znaczącym stopniu obrosła cały teren. Cmentarz jest sporadycznie odwiedzany.

</doc>
<doc id="1727986" url="https://pl.wikipedia.org/wiki?curid=1727986" title="Live in Liverpool (album Gossip)">
Live in Liverpool (album Gossip)

Live in Liverpool – drugi koncertowy album amerykańskiej grupy rockowej Gossip, został wydany 7 grudnia 2007 podczas trasy koncertowej zespołu w Australii. Wydano tylko 4 000 kopii płyty kompaktowej. 15 kwietnia 2008 wydano CD/DVD z koncertu w Liverpoolu, Gossip wyruszyło wówczas na mini trasę w Stanach Zjednoczonych (Nowy Jork, San Francisco i Los Angeles).

</doc>
<doc id="1727992" url="https://pl.wikipedia.org/wiki?curid=1727992" title="Lista zamachów terrorystycznych w 1972">
Lista zamachów terrorystycznych w 1972

Poniższa lista prezentuje ataki terrorystyczne w roku 1972.

</doc>
<doc id="1727993" url="https://pl.wikipedia.org/wiki?curid=1727993" title="That's Not What I Heard">
That's Not What I Heard

That's Not What I Heard – pierwszy studyjny album amerykańskiej grupy rockowej Gossip, został wydany 23 stycznia 2001. Album wydano w formie płyty kompaktowej i winylowej.

</doc>
<doc id="1727995" url="https://pl.wikipedia.org/wiki?curid=1727995" title="Cmentarz żydowski w Strzelcach Opolskich">
Cmentarz żydowski w Strzelcach Opolskich

Cmentarz żydowski w Strzelcach Opolskich – były cmentarz żydowski, który znajdował się na ul. Gogolińskiej w Strzelcach Opolskich.
Cmentarz prawdopodobnie założono w latach 1830–1840. Na jego terenie zbudowano dom bractwa pogrzebowego Chewra Kadisza, który wykorzystywano na dom przedpogrzebowy. Chowano tu Żydów z miasta i okolic, m.in. Żydów z Leśnicy zmarłych na cholerę w latach 30. XIX w. W 1837 starostwo strzeleckie zakazało grzebania Żydów z Leśnicy i nakazało wybudowanie własnego, który istnieje nadal.
W sąsiedztwie cmentarza znajdował się cmentarz katolicki (czynny do dzisiaj), a w połowie lat 70. XIX w. obok obu cmentarzy bracia Prankelowie założyli fabrykę. Cmentarz żydowski przetrwał II wojnę światową, choć w 1943 przejęło go gestapo. Został dewastowany przez hitlerowców, a najbardziej wartościowe nagrobki sprzedano. 
W latach 60. XX w. decyzją władz polskich, dawny cmentarz został zlikwidowany, a miejsce to zagospodarowano na plac przed odlewnią żeliwa i bramą wjazdową do fabryki Agromet-Pionier. Macewy zostały przeniesione na drugą stronę ulicy, a wkrótce znikły. W 2009 zostały przypadkowo znalezione dwie z nich. Obecnie na miejscu cmentarza znajduje się skwer i parking przed budynkiem banku.

</doc>
<doc id="1727996" url="https://pl.wikipedia.org/wiki?curid=1727996" title="Movement (album Gossip)">
Movement (album Gossip)

Movement – drugi studyjny album amerykańskiej grupy rockowej Gossip, został wydany 6 maja 2003. Album wydano w formie płyty kompaktowej i winylowej.

</doc>
<doc id="1727997" url="https://pl.wikipedia.org/wiki?curid=1727997" title="Sclerophrys brauni">
Sclerophrys brauni

Sclerophrys brauni – gatunek zagrożonego wyginięciem płaza bezogonowego z rodziny ropuchowatych (Bufonidae), przeniesiony do rodzaju "Sclerophrys" z liczącego niegdyś wiele znacznie różniących się między sobą płazów rodzaju "Bufo".
Systematyka.
Poniższy kladogram za Van Bocxlaer et al ilustruje pokrewieństwa z pokrewnymi gatunkami:
Występowanie.
Płaz ten jest endemitem Tanzanii, gdzie spotykano go na wschodzie kraju. Występuje w górach Usambara (wschodnich, jak i zachodnich), Ulugurus i Udzungwa.
"Sclerophrys brauni" zamieszkuje wysokości od 700 (lub mniej) do 1800 metrów nad poziomem morza. Jego habitat to górskie i podgórskie lasy. Przebywa w ściółce lub w strumieniach. Wiedzie lądowy ryb życia.
Rozmnażanie.
Ma miejsce w leśnych strumieniach.
Status.
Nie jest to zwierzę pospolite, tymczasem staje się coraz rzadsze.
Potrafi przystosować się do środowisk zmienionych przez człowieka i jego działalność, ale nie spotyka się go na terenach wylesionych, chyba że w bezpośrednim sąsiedztwie lasu.
Zagrożony jest głównie przez rozwój rolnictwa, deforestację i osadnictwo, a w górach East Usambaras, jak podaje IUCN, także przez nielegalne wydobycie złota.

</doc>
<doc id="1727998" url="https://pl.wikipedia.org/wiki?curid=1727998" title="Zamach w Tazie (20 czerwca 2009)">
Zamach w Tazie (20 czerwca 2009)

Zamach bombowy w Tazie miał miejsce 20 czerwca 2009 roku. W wyniku eksplozji zginęło 78 osób, a około 250 osób zostało rannych. Przez eksplozję w irackiej Tazie leżącej w pobliżu Kirkuku zniszczonych zostało 30 domów. Był to najpoważniejszy incydent terrorystyczny od 23 kwietnia 2009, kiedy w Bagdadzie zginęło 60 osób.
Szczegóły zamachu.
Atak terrorystyczny miał miejsce w pobliżu meczetu w dzielnicy mieszkalnej Tazy. Po detonacji bomby przez zamachowca-samobójcę, w ziemi powstał głęboki krater, a wybuch uszkodził 30 okolicznych budynków mieszkalnych. Eksplozja nastąpiła w południe, kiedy meczet pod którym wybuchała bomba był zapełniony z powodu odbywającego się tam nabożeństwa. Osoby ranne przewieziono do szpitala Azadi w Kirkuku.
Po zamachu Regionalny Rząd Kurdyjski ogłosił 15-dniową operację poszukiwania terrorystów i przestępców w prowincji At-Tamim.

</doc>
<doc id="1727999" url="https://pl.wikipedia.org/wiki?curid=1727999" title="Ostatni prom">
Ostatni prom

Ostatni prom – polski film psychologiczny z 1989 roku w reżyserii Waldemara Krzystka. Pierwowzorem scenariusza do filmu była nowela filmowa autorstwa Sławomira Sosnowskiego pt. "Wyspy samotne".
Zdjęcia do filmu zrealizowano we Wrocławiu (Powszechny Dom Towarowy „Renoma”) i Świnoujściu (terminal promowy i port morski).
Opis fabuły.
Polska w 1981 roku. W kraju narasta kryzys ekonomiczny i polityczny. Ze Świnoujścia do Hamburga odpływa prom „Wilanów” z wycieczką po bałtyckich miastach. Jej uczestników interesuje jednak wyłącznie pierwszy port na trasie – zachodnioniemiecki Hamburg, gdzie niemal wszyscy planują opuścić statek i pozostać na Zachodzie. Jednak w połowie drogi na prom dociera wiadomość o wprowadzeniu w kraju stanu wojennego i rozkaz zawrócenia do kraju. Na wieść o powrocie pasażerowie podnoszą swoisty bunt i na własną rękę zaczynają spuszczać szalupy, aby tylko nie wracać. Dramatyzm sytuacji zwiększa się, kiedy do statku podpływają niemieckie kutry, które przez megafony informują zgromadzonych na pokładzie ludzi o sytuacji w Polsce. Pasażerowie zaczynają skakać wprost do morza. W jednej z ostatnich scen, na zawijającym do portu pustym promie znajdują się tylko ci, którzy nie mogli uciec – załoga, kilku pasażerów i pies.
W akcję filmu wpleciony jest wątek licealnego nauczyciela Marka Ziarno, który ma za zadanie przemycić na Zachód ważne dokumenty związane z NSZZ „Solidarność” i jego pojedynek z usiłującymi temu przeszkodzić agentami SB znajdującymi się na promie.

</doc>
<doc id="1728000" url="https://pl.wikipedia.org/wiki?curid=1728000" title="Zamach w Bagdadzie (24 czerwca 2009)">
Zamach w Bagdadzie (24 czerwca 2009)

Zamach bombowy w Bagdadzie – miał miejsce 24 czerwca 2009 roku w bagdadzkiej dzielnicy Sadra. Zginęło 78 osób, około 128 odniosło rany. Był to najpoważniejszy atak terrorystyczny od zamachu w Tazie 20 czerwca 2009, w którym zginęły 73 osoby.
Zamach.
Wybuch nastąpił we wschodniej dzielnicy Sadra o godz. 19 czasu irackiego (18 czasu polskiego). Ładunek wybuchowy według CNN i BBC był ukryty pod koszem na warzywa, natomiast irackie Ministerstwo Spraw Wewnętrznych sądziło, iż bomba była zamontowana na motorowej rykszy, która zaparkowała w pobliżu zatłoczonego targowiska Muraidi. Eksplozja była tak silna, że odłamki materiału wybuchowego były rozrzucone w promieniu do 600 metrów od epicentrum eksplozji.

</doc>
<doc id="1728001" url="https://pl.wikipedia.org/wiki?curid=1728001" title="Galerina marginata">
Galerina marginata



</doc>
<doc id="1728002" url="https://pl.wikipedia.org/wiki?curid=1728002" title="Standing in the Way of Control">
Standing in the Way of Control

Standing in the Way of Control – trzeci studyjny album amerykańskiej grupy indie rockowej Gossip, został wydany 24 stycznia 2006. Album wydano w formie płyty kompaktowej i winylowej. Album przez jeden tydzień znajdował się na pierwszym miejscu UK indie chart i w Wielkiej Brytanii uzyskał status złotej płyty.

</doc>
<doc id="1728003" url="https://pl.wikipedia.org/wiki?curid=1728003" title="Rui Costa (kolarz)">
Rui Costa (kolarz)

Rui Alberto Faria da Costa (ur. 5 października 1986 w Aguçadourze) – portugalski kolarz szosowy, zawodnik grupy UCI WorldTeams UAE Abu Dhabi.
Największym sukcesem zawodnika jest mistrzostwo świata w wyścigu ze startu wspólnego odniesione w 2013 we Florencji. Pozostałe sukcesy to 3 zwycięstwa w wyścigu Tour de Suisse w 2012, 2013 i 2014, a także zwycięstwo na 8. etapie Tour de France w 2011 oraz na 16. i 19. etapie w 2013 roku, a także wygrana w wyścigu klasycznym Grand Prix Cycliste de Montréal w 2011.
Doping.
Rui Costa miał pozytywny test antydopingowy 25 czerwca 2010 podczas Mistrzostw Portugalii w jeździe indywidualnej na czas. W jego organizmie wykryto metyloheksanaminę. Został tymczasowo zawieszony w październiku 2010 przez ojczystą federację. Po 5 miesiącach oczyszczono go i pozwolono na powrót do ścigania, ale utracił wynik z mistrzostw kraju.

</doc>
<doc id="1728004" url="https://pl.wikipedia.org/wiki?curid=1728004" title="Cmentarz żydowski w Namysłowie">
Cmentarz żydowski w Namysłowie

Cmentarz żydowski w Namysłowie – kirkut znajduje się przy ul. Łączańskiej.
Historia.
Cmentarz powstał w 1794 roku na obszarze "Polskiego Przedmieścia" w Namysłowie. Decyzja o przekazaniu Żydom terenu pod urządzenie kirkutu zapadła już w roku 1792, a roczny czynsz za użytkowanie działki wynosić miał 7 talarów. W lipcu 1862 r. teren kirkutu "został ogrodzony pięknym parkanem, który Żydów kosztował 700 talarów". 
W czasie „Nocy kryształowej” (z 9 na 10 listopada 1938 r.) hitlerowcy zniszczyli kirkut. Zachowane macewy zostały zgromadzone przy wejściu na teren nekropolii, skąd zniknęły w okresie powojennym (najprawdopodobniej wykorzystano je podczas budowy altany parkowej na Placu pod Grzybkiem w 1960 r.). W czasie II wojny światowej hitlerowcy zbudowali na obszarze kirkutu baraki obozu pracy przymusowej, a potem urządzono tam magazyn materiałów budowlanych i targowisko bydła. 
W 1986 r. przy okazji budowy sieci ciepłowniczej odnaleziono dwie trumny, lecz wobec niezidentyfikowania zmarłych zostały one ponownie pochowane – na cmentarzu komunalnym przy ul. Jana Pawła II. 
Obecnie zachowały się jedynie szczątki ogrodzenia, na którym znajduje się tablica informująca o dawnym przeznaczeniu tego miejsca oraz ruiny domu pogrzebowego. Teren stanowi własność Gminy Żydowskiej we Wrocławiu, która jednak nie przejawia zainteresowania tą dawną nekropolią swoich współwyznawców.

</doc>
<doc id="1728005" url="https://pl.wikipedia.org/wiki?curid=1728005" title="Lekkoatletyka na Letniej Uniwersjadzie 2009 - pchnięcie kulą mężczyzn">
Lekkoatletyka na Letniej Uniwersjadzie 2009 - pchnięcie kulą mężczyzn

Pchnięcie kulą mężczyzn – konkurencja lekkoatletyczna rozegrana podczas XXV Uniwersjady 7 lipca 2009 w Belgradzie. W eliminacjach wzięło udział 23 zawodników, do finału awansowała dwunastka z najlepszymi rezultatami.

</doc>
<doc id="1728008" url="https://pl.wikipedia.org/wiki?curid=1728008" title="Rui Alberto Faria da Costa">
Rui Alberto Faria da Costa



</doc>
<doc id="1728010" url="https://pl.wikipedia.org/wiki?curid=1728010" title="Johnsonpthirus suahelicus">
Johnsonpthirus suahelicus

Johnsonpthirus suahelicus – gatunek wszy z rodziny Polyplacidae. Powoduje wszawicę. Pasożytuje na gryzoniach z rodziny wiewiórkowatych takich jak: wiewiórka zaroślowa ("Paraxerus palliatus"), "Paraxerus cepapi", "Paraxerus ochraceus".
U samców pierwszy segment anteny dłuższy niż u samic. Wszy te mają ciało silnie spłaszczone grzbietowo-brzusznie. Samica składa jaja zwane gnidami, które są mocowane specjalnym "cementem" u nasady włosa. Rozwój osobniczy trwa po wykluciu się z jaja około 14 dni. Występuje na terenie Afryki w Kenii, Mozambiku, Tanzanii.

</doc>
<doc id="1728011" url="https://pl.wikipedia.org/wiki?curid=1728011" title="Giorgio Amendola">
Giorgio Amendola

Giorgio Amendola (ur. 1907, zm. 1980), włoski pisarz, działacz komunistyczny i liberalny demokrata, syn włoskiego antyfaszysty Giovanniego Amendoli, który zmarł w 1926 r. po pobiciu przez faszystowską bojówkę. 

</doc>
<doc id="1728013" url="https://pl.wikipedia.org/wiki?curid=1728013" title="Sclerophrys buchneri">
Sclerophrys buchneri

Sclerophrys buchneri – bardzo mało znany gatunek płaza zaliczanego do rzędu płazów bezogonowych, a w jego obrębie do rodziny ropuchowatych.
Taksonomia.
Obecnie gatunke zalicza się do rodzaju "Sclerophrys", w przeszłości umiejscawiano go także w rodzaju "Bufo". Uważany także bywa za synonim gatunku "Sclerophrys funerea"
Występowanie.
Zasięg występowania tego płaza obejmuje na pewno angolską eksklawę Kabindę i południowe Kongo. Może do niego też należeć zachodnia Demokratyczna Republika Konga. Warto jednak zwrócić uwagę, że rzeczywisty zasięg występowania gatunku można opisać dopiero wtedy, gdy rozwiąże się pewne zawiłości taksonomiczne dotyczą gatunku.
Rozmnażanie.
Ma miejsce w leśnych strumieniach.
Status.
Liczebność populacji ani jej tendencje nie są znane, podobnie, jak zagrożenia. Nie zanotowano do tej pory obecności gatunku w jakimś obszarze chronionym.

</doc>
<doc id="1728014" url="https://pl.wikipedia.org/wiki?curid=1728014" title="Michael Ammermüller">
Michael Ammermüller

Michael Ammermüller (ur. 14 lutego 1986 w Pocking) – niemiecki kierowca wyścigowy.
Życiorys.
Początki kariery.
Michael swoją przygodę ze sportem motorowym rozpoczął w Niemieckiej Formule 3 w roku 2004. W zespole Jenzer Motorsport poradził sobie bardzo dobrze, będąc ostatecznie sklasyfikowanym na 3. pozycji w ogólnej klasyfikacji.
Poza tym, również w tym zespole, brał udział w europejskiej oraz włoskiej Formule Renault (w pierwszej z nich został sklasyfikowany na 11. pozycji). Sezon później wystartował ze szwajcarską ekipą w pełnym cyklu. Ammermüller w obu seriach spisał się znakomicie, sięgając dwukrotne po tytuł wicemistrzowski.
GP2 i Formuła 1.
Dobre wyniki przykuły uwagę szefostwa Red Bull Racing, który przyjął go do programu rozwoju młodych kierowców. W ten też sposób został kierowcą testowym tego teamu w latach 2006-2007 (mimo to nie było mu dane zadebiutować w tej ekipie, a jego największym osiągnięciem było trzykrotne uczestnictwo w treningach, w roku 2006).
W tym samym czasie startował w serii GP2, będącej bezpośrednim przedsionkiem Formuły 1, w zespole Arden International. Od razu zrobił na wszystkich spore wrażenie, wygrywając w swoim zaledwie drugim wyścigu. Mimo iż w dalszej części sezonu nie było już tak dobrze, Niemiec mógł cieszyć z ostatecznych wyników, które uzyskał (11. lokata z dorobkiem 25 punktów).
Dzięki zachęcającym rezultatom, Michael dostał szansę angażu w mistrzowskiej stajni ART Grand Prix. Słabsza dyspozycja zespołu oraz kontuzja Niemca spowodowały, że ani razu nie zdołał zapunktować. W wyniku tej sytuacji został zastąpiony przez innego kierowcę juniorskiego Red Bulla – Szwajcara, Sébastiena Buemiego.
Po tym wydarzeniu Niemiec znalazł jednak dla siebie miejsce w World Series by Renault, gdzie jeździł w zastępstwie swojego rodaka – Sebastiana Vettela, który awansował do Formuły 1. Po zaledwie pięciu eliminacjach ponownie utracił posadę – tym razem na rzecz Kanadyjczyka, Roberta Wickensa.
Ammermüller postanowił wziąć udział w narodowej ekipie Niemiec w A1 Grand Prix (odbywającym się w przerwie zimowej). Pobyt w tym serialu mógł zaliczyć do całkiem udanych. Pokaźna suma 41 punktów z dorobkiem jednego zwycięstwa i pole position na torze w Chinach, dała jego zespołowi 8. miejsce w klasyfikacji generalnej.
W roku 2008 wystartował w International Formula Master, gdzie już w pierwszym sezonie startów walczył o tytuł. Ostatecznie jednak musiał pogodzić się z 3. lokatą w końcowej klasyfikacji. Na przełomie 2008 i 2009 roku Niemiec wystartował w dwóch rundach A1 Grand Prix, jednakże w żadnej z nich nie zdobył punktów.
Wyniki.
Podsumowanie.
† - Ammermüller nie był zaliczany do klasyfikacji.

</doc>
<doc id="1728015" url="https://pl.wikipedia.org/wiki?curid=1728015" title="MiG-AT">
MiG-AT

MiG-AT (z ang. AT- Advanced Trainer - zaawansowany samolot treningowy) – zaawansowany odrzutowy samolot treningowy (oblatany w 1996 r.), zaprojektowany w celu zastąpienia w służbie w Rosyjskich Siłach Powietrznych starszych czechosłowackich maszyn typu Aero L-29 i Aero L-39 Albatros. Ogólne założenia konstrukcyjne, czynią maszynę bardzo konwencjonalną i wnoszącą dużo mniej innowacji, niż konkurencyjny projekt Jak-130. W projekcie brały udział również firmy francuskie.
Konstrukcja.
MiG-AT jest większy, nieznacznie cięższy i znacznie bardziej konwencjonalny, niż projektowany równolegle Jak-130 (M-346). Jest wolnonośnym dolnopłatem o relatywnie niewielkich, prostych, skrzydłach w układzie delty, usterzeniu krzyżowym i silnikach zamontowanych po obu stronach kadłuba.
Konstrukcja pozbawiona jest elementów stealth i materiałów kompozytowych, charakterystycznych dla większości współczesnych samolotów bojowych. Konstrukcja duralowa, półskorupowa, w jakiej został wykonany jest natomiast bardzo zbliżona do maszyn firmy Aero, jakie MiG-AT miał zastąpić.
Historia.
Od rozpadu ZSRR firma RSK MiG, borykała się z ogromnymi problemami finansowymi. Produkowała ona jedynie coraz bardziej odbiegające od maszyn zachodnich i od lat nie zamawiane przez krajowe lotnictwo samoloty MiG-29 i MiG-31. Większa część produkcji trafiała do magazynu. Obroty firmy były bardzo niskie i opierały się głównie na serwisowaniu MiG-ów-29 wyeksportowanych niegdyś do krajów powiązanych z ZSRR.
Przegrywając z Suchojem walkę o zagranicznych klientów MiG postanowił stworzyć maszynę, która nadawałaby się do sprzedaży na rynku wewnętrznym. Był nią AT. Korzystając ze zdjęcia kilka lat wcześniej embarga COCOM, MiG zaprosił do współpracy firmy francuskie, które zaproponowały użycie silników Larzac, które zaowocowały wysoką wydajnością, a także zachodniej awioniki generacji 4++, która czyniła samolot dobrym do szkolenia pilotów w środowisku pracy nie tylko Su-27, czy MiG-29, ale również Mirage 2000, Rafale, Typhoon, F-16, czy F-35. Cyfrowy system kontroli samolotu miał znacznie obniżyć koszt szkolenia pilotów tej maszyny.
Pierwsze dwa prototypy AT wzniosły się w powietrze 16 marca 1996 roku i do 22 marca odbyły szereg lotów testowych. Wyniki były na tyle zadowalające, iż już we wrześniu 1996 z taśmy produkcyjnej zjechała pierwsza seria licząca 20 maszyn.
MiG-AT jest pierwszym rosyjskim samolotem wyposażonym w tak zaawansowane elektroniczne systemy kontroli, które pozwalają automatycznie skorygować błędy, jakie popełnia szkolony pilot, jak również dostosować osiągi i wymagania maszyny do poziomu zaawansowania ucznia.
W zależności od klienta w MiG-AT może być montowana awionika zarówno francuska (Thales Avionics), jak i rosyjska. Oparta jest ona o szklany kokpit z ciekłokrystalicznymi wyświetlaczami i system HOTAS. Ergonomia kabiny w zupełności odpowiada myśliwcom generacji 4,5.
MiG-AT wyposażony jest również w lekki fotel katapultowy typu K-93L stworzone przez firmę Zvezda. Umożliwiają one opuszczenie maszyny w locie odwróconym, z zerową prędkością, czy na wysokości niższej, niż 50 m.
Poza silnikami Larzac (firmy Snecma) dostępna jest też wersja z silnikami RD-1700 ciągu 17kN, produkowanymi w Rosji], lub koreańskim silnikiem Daewoo AL-55. Resurs płatowca i silników, powoduje, iż MiG-AT certyfikowany jest na aż 15000 godzin w powietrzu. Może się on też wznieść na wysokość przelotową bez pomocy z ziemi (bez butli z tlenem i bez zewnętrznego źródła zasilania w celu odpalenia silników-pokładowy APU).
MiG-AT przegrał przetarg rosyjskiego MON na nowy zaawansowany samolot treningowy z jeszcze bardziej ambitną konstrukcją Jakowlewa i Aermacchi – Jak-130. Wobec porażki na rynku zewnętrznym MiG poszukuje klientów zagranicznych. Po wielu latach starań koncern podpisał pierwszy kontrakt sprzedaży 80 sztuk AT do Algierii, ale kraj ten w ostatniej chwili się z niego wycofał. Potencjalni klienci poszukiwani są nawet wśród firm prywatnych na całym świecie. 
Istnieją plany stworzenia na bazie MiG-a AT dużej rodziny samolotów szturmowych szkolnych, rozpoznawczych, a nawet lekkich myśliwców (rozrośniętej przynajmniej tak samo jak rodzina maszyn Su-27/Su-30).
Próbą wejścia na polski rynek było podpisanie 13 lutego 2004 roku porozumienia z Polskimi Zakładami Lotniczymi w Mielcu w sprawie ewentualnego uruchomienia w polskich zakładach budowy samolotów MiG-AT. Wraz z wprowadzeniem na uzbrojenie w Siłach Powietrznych samolotów General Dynamics F-16 Fighting Falcon, pojawiła się potrzeba zastąpienia wiekowych PZL TS-11 Iskra wykorzystywanych w szkoleniu pilotów, zdecydowanie bardzie zaawansowaną i nowszą konstrukcją. Do realizacji planów budowy MiG-AT w Polsce nie doszło.

</doc>
<doc id="1728017" url="https://pl.wikipedia.org/wiki?curid=1728017" title="Askia Mohammed I Wielki">
Askia Mohammed I Wielki

Askia Mohammed I Wielki (arab. أسكيا محمد, również "Muhammad ibn Bakr Ture", zm. 1538) – założyciel dynastii Askia, najwybitniejszy władca państwa Songhaj leżącego w Afryce Zachodniej.
Życiorys.
Przejęcie władzy.
Niewiele wiadomo o jego pochodzeniu. Był jednym z wodzów armii władcy Songhaju Sunni Alego. Po śmierci tego władcy w 1492 roku Askia Muhammad wystąpił zbrojnie przeciwko jego synowi Sunni Baru, którego pokonał w bitwie pod Anfao 12 kwietnia 1493 roku. W następstwie tego zwycięstwa sam objął władzę nad krajem.
Po objęciu tronu, Askia Muhammad przystąpił do wcielania w życie programu głębokich reform. Zwalczał tolerowane przez poprzednią dynastię wierzenia pogańskie i wprowadzał ortodoksyjny islam. Rozbudował też administracje, tworząc ministerstwa odpowiedzialne za sprawy finansów, wymiar sprawiedliwości, sprawy wewnętrzne i rolnictwo. Utworzył też potężną armię i flotyllę łodzi wojennych na rzece Niger.
Wojny.
W latach 1495-1497 Askia odbył pielgrzymkę do Mekki, gdzie został uhonorowany za zasługi w krzewieniu islamu symbolami władzy: szablą, białym turbanem i zielonym beretem. Po powrocie rozpoczął serię wypraw wojennych, których celem było rozszerzanie granic jego państwa oraz wpływów islamu. W latach 1498-1502 podporządkował sobie lud Mossi z Jatengi (Górna Wolta). Następnie w latach 1505-1506, skierował się przeciwko Tuaregom z masywu Aïr (okolice Agadez w Nigrze). W latach 1507-1514 jego wojska walczyły w Senegalu oraz na granicy dzisiejszego Nigru i Nigerii przeciwko Fulanom i Borgu. Jednak ta długa kampania nie przyniosła spodziewanych rezultatów. Mimo odniesionych zwycięstw nie udało się na trwałe podporządkować ludów północno-wschodniej Nigerii. Na domiar złego w czasie walk zbuntował się jeden z wasali Askii – władca Kebbi. Choć rebelia został stłumiona, stało się jasne, że dalsza ekspansja terytorialna Songhaju stała się już niemożliwa.
Utrata władzy.
Wkrótce potem stan zdrowia Askii Muhammada zaczął się z wolna pogarszać. Równocześnie między jego synami pojawiły się spory o sukcesję tronu. W 1528 roku ociemniały i schorowany Askia został usunięty z tronu przez syna Musę i osadzony na niewielkiej wyspie na rzece Niger. Z zesłania uwolnił go kolejny syn Ismail, po objęciu tronu. Askia Muhammad powrócił do stolicy Gao, gdzie na krótko przed śmiercią uroczyście przekazał Ismailowi swoją szablę i turban.

</doc>
<doc id="1728018" url="https://pl.wikipedia.org/wiki?curid=1728018" title="Henryk Krzyżewski">
Henryk Krzyżewski

Franciszek Henryk Krzyżewski (ur. 7 stycznia 1923 w Bobinie Wielkim koło Makowa Mazowieckiego, zm. 17 stycznia 1988 w Olsztynie) – pedagog polski, docent w Wyższej Szkole Pedagogicznej w Olsztynie, dziekan Wydziału Pedagogicznego tej uczelni.
Życiorys.
W okresie II wojny światowej jako młody człowiek zaangażowany był w tajne nauczanie, od 1945 był nauczycielem w szkołach podstawowych. W 1960 ukończył studia na Wydziale Historii Uniwersytetu Warszawskiego, osiem lat później na Wydziale Humanistycznym Uniwersytetu Gdańskiego uzyskał dyplom doktora na podstawie rozprawy "Szkolnictwo zawodowe województwa koszalińskiego w latach 1945-1956". W latach 1969–1970 pracował jako nauczyciel w Liceum Ogólnokształcącym w Sławnie, skąd przeszedł do Wyższej Szkoły Nauczycielskiej w Słupsku. We wrześniu 1976 zatrudniony został w Wyższej Szkole Pedagogicznej w Olsztynie jako docent. Objął kierownictwo utworzonego wówczas Zakładu Historii Wychowania i Pedagogiki Porównawczej, był również od września 1976 do sierpnia 1977 dziekanem Wydziału Pedagogicznego. Od września 1980 wskutek orzeczenia komisji ds. zatrudnienia i inwalidztwa zatrudniony był w niepełnym wymiarze godzin w Zakładzie Teorii Wychowania, odszedł na emeryturę z końcem lipca 1987.
Był autorem publikacji naukowych i prasowych z teorii wychowania, ponadto napisał m.in. prace "Regionalizm w nauczaniu historii" (1963) oraz "Sławno i okolice" (1963). Działał w Zjednoczonym Stronnictwie Ludowym oraz w Związku Nauczycielstwa Polskiego. Dwukrotnie wyróżniony został nagrodami rektora Wyższej Szkoły Pedagogicznej w Olsztynie (1976, 1980).
Zmarł 17 stycznia 1988 w Olsztynie.

</doc>
<doc id="1728020" url="https://pl.wikipedia.org/wiki?curid=1728020" title="Polska śmierć">
Polska śmierć

Polska śmierć – polski telewizyjny film sensacyjny z 1994 roku w reżyserii Waldemara Krzystka.
Opis fabuły.
Główny bohater – Osso, to sfrustrowany doktorant pracujący we wrocławskiej bibliotece i przygotowujący rozprawę o motywie śmierci w literaturze średniowiecznej. W tym czasie w mieście kolejno giną przypadkowe osoby, będące ofiarami nieuchwytnego mordercy zwanego „Ogrodnikiem”, który masakruje je motyką. Mimowolnie ocierający się o te morderstwa Osso, niespodziewanie odnajduje swą dawną miłość – Martę Melk, o której sądził, że nie żyje. Ponownie urzeczony, nawiązuje z nią romans, jednakże Marta prowadzi z nim tajemniczą grę, niespodzianie pojawiając się i ponownie znikając. Jej nagłe pojawienia charakterystycznie zbiegają się z kolejnym popełnionym morderstwem. Tymczasem prowadzący śledztwo coraz bardziej kojarzą zainteresowania młodego naukowca z popełnianymi zabójstwami, a sam Osso – z niepokojącą obecnością Marty. Osso staje się głównym podejrzanym.

</doc>
<doc id="1728021" url="https://pl.wikipedia.org/wiki?curid=1728021" title="Mecz śmierci">
Mecz śmierci

Mecz śmierci (ukr. Матч смерті, ros. Матч смерти) – określenie nieoficjalnego meczu piłkarskiego z 1942 roku, który odbył się pomiędzy byłymi piłkarzami radzieckiej ligi (w większości Dynama Kijów) a żołnierzami Luftwaffe 9 sierpnia w Kijowie. Mecz wygrali piłkarze ukraińscy. Wielu z nich zostało później aresztowanych i wysłanych do obozów pracy, gdzie niektórzy z nich zmarli.
Tło.
Piłka nożna stała się bardzo popularna w Związku Radzieckim, a szczególnie na Ukrainie w latach 30. XX wieku. W tamtym czasie najlepszą ukraińską drużyną było Dynamo Kijów. W ZSRR piłka nożna była zarządzana przez państwo. Dynamo w lidze w roku 1938 było czwarte, ale gorzej szło tej drużynie w sezonach 1939 oraz 1940.
Sezonu 1941 nie dokończono z powodu ataku Niemiec na ZSRR, który rozpoczął się 22 czerwca 1941 roku. Niektórzy z zawodników Dynama, którzy bronili Kijowa, trafili do obozów koncentracyjnych.
Start Kijów.
Bramkarz Dynama Mykoła Trusewicz znalazł pracę w kijowskiej Piekarni nr 1. Dołączyło do niego później kilku innych byłych kolegów z drużyny, a Józef Kordik, inżynier z Moraw i dyrektor piekarni zachęcił ich do utworzenia drużyny piłkarskiej. W ciągu następnych kilku tygodni sformowano drużynę i nazwano ją Start. Składała się ona z ośmiu byłych graczy Dynama i trzech Łokomotywu. 7 czerwca 1942 roku Start rozegrał pierwszy mecz w lokalnej lidze, utworzonej przez Georgija Szwecowa, wygrywając 7:2 z jego drużyną, Ruchem.
W 1942 Start rozegrał kilka meczów, głównie z drużynami złożonymi z żołnierzy garnizonów okupacyjnych, wygrywając wszystkie:
Mecz.
Protokół meczu.
Zespół Luftwaffe, Flakelf, poprosił o rewanż, który został zaplanowany na 9 sierpnia na stadionie Zenitu, przy widowni liczącej 2000 osób. Według wersji wydarzeń spopularyzowanej w czasach ZSRR, piłkarze Startu zostali ostrzeżeni, że jeśli wygrają, to mogą ponieść kary.
Przebieg jedynie pierwszej połowy został udokumentowany – drużyna Flakelfu pierwsza zdobyła bramkę, jednak Start zdołał wyrównać – Iwan Kuźmenko zdobył gola strzałem z dystansu. Następne 2 bramki zdobył Honczarenko i po 45 minutach było 3:1. W drugiej połowie obie drużyny strzeliły po 2 bramki i mecz zakończył się wynikiem 5:3.
Po meczu.
Tydzień później, 16 sierpnia, Start pokonał Ruch 8:0. Wkrótce po tym meczu, kilku piłkarzy Startu zostało zaaresztowanych i torturowanych przez Gestapo; oskarżono ich o bycie członkami NKWD. Część zesłano do obozu koncentracyjnego w Babim Jarze; w lutym 1943 zginęli tam Kuźmenko, Kłymenko i Trusewicz.
Popularyzacja.
"Izwiestija" była pierwszą gazetą, która wspomniała o egzekucji na piłkarzach. Relacja ta miała miejsce w wydaniu z 16 listopada 1943, ale nie wspomniano w niej o meczu.
Na „mecz śmierci” zaczęto w ZSRR zwracać uwagę szczególnie po roku 1958, kiedy to Petro Sewerow napisał w gazecie „Wieczorny Kijów” artykuł pt. „Ostatni pojedynek”. Rok później Sewerow, wraz z Naumem Chalemskim, wydał książkę pod tym samym tytułem.
Historia stała się bardzo popularna w Związku Radzieckim, szczególnie na Ukrainie. Na podstawie tej historii nakręcono dwa filmy: "Trzecia część" (1964) oraz "Mecz śmierci".
Inspirowane „meczem śmierci” są również dwa filmy spoza ZSRR: węgierski pt. "Dwie połowy w piekle" (1961) oraz amerykański pt. "Ucieczka do zwycięstwa" (1981). O meczu opowiada także powieść Jamesa Riordana, "Mecz śmierci".
We współczesnej kulturze najbardziej spopularyzował temat rosyjski film "Mecz" Andrieja Maljukowa (2012), przez środowiska nacjonalistyczne na Ukrainie odebrany jako antyukraiński.
Wątpliwości.
Źródła nie wskazują, jakoby aresztowania i śmierć piłkarzy miały związek z rozegraniem „meczu śmierci”. Naoczni świadkowie (w tym Honczarenko, w wywiadzie przeprowadzonym z nim przez Radio Kijów) zaprzeczają wysuwaniu gróźb pod adresem radzieckich zawodników przed meczem. Aresztowanie i śmierć Mykoły Korotkycha nastąpiły prawdopodobnie w związku z jego rzeczywistą przynależnością do NKWD.

</doc>
<doc id="1728022" url="https://pl.wikipedia.org/wiki?curid=1728022" title="CHDK">
CHDK

CHDK (Canon Hack Development Kit) - darmowe oprogramowanie na licencji GPL rozszerzające możliwości cyfrowych aparatów fotograficznych firmy Canon. Często jest błędnie nazywane "alternatywnym firmware". Dodatek jest napisany w języku C ze wstawkami asemblera ARM.
Funkcje.
Początkowo CHDK był dodatkiem umożliwiającym zapis obrazu w formacie RAW, lecz gdy projekt zyskał popularność, pojawiły się nowe funkcje.
Obsługa.
CHDK ma dwa tryby działania:
Tryb Canona.
Umożliwia dostęp do oryginalnego menu aparatu, umożliwia bezpośrednie robienie zdjęć.
Tryb ALT.
W trybie ALT możliwa jest konfiguracja CHDK - poprzez dodatkowe menu oraz skróty klawiszowe. W tym trybie robienie zdjęć jest możliwe tylko za pomocą skryptów. Aktywacja trybu jest zasygnalizowana napisem &lt;ALT&gt; na dole ekranu.
Przełączanie między trybami jest możliwe za pomocą klawisza skrótu (zazwyczaj klawisza drukowania bezpośredniego, a w przypadku jego braku innego, np. detekcji twarzy).
Historia.
Wraz z pojawieniem się aparatów z procesorem DIGIC II, nowe modele kompaktów przestały wspierać format RAW. Grupa programistów utworzyła program początkowo nazwany Raw enabler. Umożliwiał zapisywanie plików w tym formacie uruchamiany bez modyfikacji oryginalnego firmware. Początkowo wspierał trzy modele aparatów, lecz gdy wzrosło zainteresowanie projektem, dodawano obsługę nowych urządzeń oraz nową funkcjonalność. 
Projekt jest obecnie rozwijany przez 9 osób, oraz programistów którzy przenoszą CHDK na nowsze modele aparatów.
Działanie.
Aparaty firmy Canon mają możliwość aktualizacji firmware poprzez umieszczenie na karcie pamięci plików z nowym firmware oraz programem ładującym. Następnie należy uruchomić proces poprzez wybranie odpowiedniej opcji w menu. Do pamięci RAM zostaje przeniesiony program uaktualniający z karty pamięci, który jest następnie uruchamiany.
CHDK ładowany jest w ten sam sposób - zamiast programu wgrywającego firmware, w pamięci RAM umieszczany jest kod dodający nowe zadanie (SpyTask) umożliwiające przejęcie kontroli nad urządzeniem. Następuje reboot, po którym uruchamiane jest oryginalne firmware - razem z dodatkiem CHDK.
Dodatek nie zmienia oryginalnego oprogramowania aparatu, a więc nie powoduje utraty gwarancji.
Obsługiwane modele.
Oprogramowanie jest tworzone głównie z myślą o serii kompaktów PowerShot, jednak trwają prace nad rozszerzeniem funkcjonalności cyfrowych lustrzanek.

</doc>
<doc id="1728024" url="https://pl.wikipedia.org/wiki?curid=1728024" title="Leptopleuron">
Leptopleuron

Leptopleuron – rodzaj niewielkiego zauropsyda należącego do grupy Procolophonidae. Żył w późnym triasie na terenie współczesnej Europy. Jego skamieniałości odkryto w datowanych na karnik lub noryk osadach formacji Lossiemouth Sandstone w północnej Szkocji.
"Leptopleuron" był niewielkim zwierzęciem osiągającym 15–20 cm długości. Jego uzębienie przypominało uzębienie współczesnych gryzoni – z tyłu szczęk znajdowały się szerokie, przystosowane do miażdżenia zęby, a te z przodu szczęk kształtem przypominały dłuto. Puszka mózgowa budową przypominała tę należącą do innego przedstawiciela Procolophonidae – wczesnotriasowego rodzaju "Procolophon". Kilka cech morfologicznych to apomorfie wśród Procolophonidae, inne mogą być uznane autapomorfiami rodzaju "Leptopleuron" lub synapomorfiami podrodziny Leptopleuroninae.
Paleoekologia.
Późnotriasowe stanowiska zawierające skamieniałości gadów są istotne, gdyż dokumentują zmiany zachodzące w ekosystemach, kiedy synapsydy, bazalne archozaury i rynchozaury były zastępowane przez faunę zdominowaną przez dinozaury. Przykładem takiego stanowiska jest formacja Lossiemouth Sandstone, z której pochodzą wszystkie znane skamieniałości leptopleuronów. Kości zwierząt zostały odkryte w piaskowcu, ewidentnie zachowanym wewnątrz wydmy dzięki wiatrowi, a nie wodzie – na co wskazują: otoczka skały oraz dobrze zaokrąglone ziarnka piasku. Oprócz szczątków leptopleurona odkryto tam również skamieniałości przedstawicieli siedmiu innych rodzajów gadów. Najliczniejszymi zwierzętami na terenie formacji Lossiemouth Sandstone w późnym triasie były: rynchozaur "Hyperodapedon" i aetozaur "Stagonolepis", będące średniej wielkości roślinożercami. Dominującym drapieżnikiem tamtejszych ekosystemów był "Ornithosuchus" – duże osobniki prawdopodobnie były w stanie zagrozić obu tym roślinożercom. Niewielkie gady, takie jak "Leptopleuron", sfenodont "Brachyrhinodon" i przedstawiciel kladu Avemetatarsalia "Scleromochlus" – mierzące 15–20 cm długości – stanowiły 5–25% ogólnej liczby zwierząt. Zagrażały im młode ornitozuchy, dinozauromorf "Saltopus" oraz bardzo rzadki archozaur z rodzaju "Erpetosuchus". W formacji Lossiemouth nigdy nie odnaleziono skamieniałości żadnych roślin.

</doc>
<doc id="1728025" url="https://pl.wikipedia.org/wiki?curid=1728025" title="Brachyrhinodon">
Brachyrhinodon

Brachyrhinodon – rodzaj lepidozaura z rodziny hatteriowatych (Sphenodontidae). Jego skamieniałości odkryto w datowanych na karnik osadach formacji Lossiemouth Sandstone w północnej Szkocji. Jest to jeden z najstarszych znanych sfenodontów. "Brachyrhinodon" osiągał 15–20 cm długości. Miał ostre zęby służące prawdopodobnie do ścinania niewielkich roślin. Jest blisko spokrewniony z rodzajami "Polysphenodon" i "Clevosaurus", wraz z którymi należy do kladu Clevosauridae. Zarówno "Polysphenodon", jak i "Brachyrhinodon" miały tępe pyski, jednak jak wykazali Fraser i Benton (1989) stopień skrócenia pyska u obu tych form był przeszacowany ze względu na zniekształcenia znanych skamieniałości. Wydłużona okolica skroniowa oraz długość regionu międzyoczodołowego większa niż długość płyty ciemieniowej są cechami zaawansowanymi wśród hatteriowatych. "Polysphenodon" w obu przypadkach wykazuje cechy plezjomorficzne, zaś "Brachyrhinodon" – zaawansowane.
Paleoekologia.
Późnotriasowe stanowiska zawierające skamieniałości gadów są istotne, gdyż dokumentują zmiany zachodzące w ekosystemach, kiedy synapsydy, bazalne archozaury i rynchozaury były zastępowane przez faunę zdominowaną przez dinozaury. Przykładem takiego stanowiska jest formacja Lossiemouth Sandstone, z której pochodzą wszystkie znane skamieniałości "Brachyrhinodon". Kości zwierząt zostały odkryte w piaskowcu, ewidentnie zachowanym wewnątrz wydmy dzięki wiatrowi, a nie wodzie – na co wskazują otoczka skały oraz dobrze zaokrąglone ziarnka piasku. Oprócz szczątków "Brachyrhinodon" odkryto tam również skamieniałości przedstawicieli siedmiu innych rodzajów gadów. Najliczniejszymi zwierzętami na terenie formacji Lossiemouth Sandstone w późnym triasie były rynchozaur "Hyperodapedon" i aetozaur "Stagonolepis", będące średniej wielkości roślinożercami. Dominującym drapieżnikiem tamtejszych ekosystemów był "Ornithosuchus" – duże osobniki prawdopodobnie były w stanie zagrozić obu tym roślinożercom. Niewielkie gady, takie jak "Brachyrhinodon", przedstawiciel grupy Procolophonidae "Leptopleuron" i należący do kladu Avemetatarsalia "Scleromochlus" – mierzące 15–20 cm długości – stanowiły 5–25% ogólnej liczby zwierząt. Zagrażały im młode ornitozuchy, dinozauromorf "Saltopus" oraz bardzo rzadki archozaur z rodzaju "Erpetosuchus". W formacji Lossiemouth nigdy nie odnaleziono skamieniałości żadnych roślin.

</doc>
<doc id="1728027" url="https://pl.wikipedia.org/wiki?curid=1728027" title="Degradation Trip">
Degradation Trip

Degradation Trip – drugi solowy album studyjny Jerry’ego Cantrella, gitarzysty grupy Alice in Chains. Płyta ukazała się na rynku 18 czerwca 2002 roku nakładem holenderskiej wytwórni Roadrunner Records. Wydawnictwo jest w całości poświęcone pamięci zmarłego dwa miesiące przed wydaniem albumu, wokalisty Layne’a Staleya. Płyta była promowana przez dwa single – "Anger Rising" oraz "Angel Eyes". Album został dobrze przyjęty przez krytyków muzycznych. Odniósł większy sukces niż debiutancki album gitarzysty. Cechą charakterystyczną albumu jest powrót do brzmienia znanego z grupy Alice in Chains.
Album jest wynikiem intensywnego procesu pisania. W pierwotnej wersji gotowych było 25 utworów. Do współpracy nad albumem, gitarzysta zaprosił perkusistę Mike'a Bordina oraz gitarzystę basowego Roberta Trujillo. Płyta początkowo miała ukazać się nakładem wytwórni Columbia, jednak z powodu konfliktu, album został ostatecznie wydany przez wytwórnię Roadrunner. W skład albumu weszło w sumie 14 utworów. 26 listopada tego samego roku, album ukazał się w nowej, podwójnej wersji, wzbogaconej o dodatkowe utwory.
Autorem wszystkich utworów jest gitarzysta Jerry Cantrell. W momencie wydania album zadebiutował na 33. pozycji zestawienia Billboard 200. Warstwa tekstowa w głównej mierze koncentruje się na relacjach międzyludzkich, choć nie brakuje także innych tematów, jak np. śmierć, samotność. Płyta ma ogólnie charakter przygnębiający, depresyjny. Ze względu na tematykę utworów, oraz brzmienie, bardzo często porównywana jest do dokonań grupy Alice in Chains z lat 90.
Kontekst.
Niedługo po wydaniu debiutanckiego albumu "Boggy Depot", oraz odbyciu trasy koncertowej, Cantrell rozpoczął prace nad drugim albumem studyjnym, który początkowo miał się ukazać w drugiej połowie 1999 roku. Prace nagraniowe odbywały się w zaciszu domowym muzyka w Górach Kaskadowych. W jednym z wywiadów, muzyk tak oto opisał stan izolacji:
W trakcie komponowania, we wrześniu 1998 roku Cantrell zaprezentował dwa nowe utwory w wersji demo kolegom z zespołu Alice in Chains. Wokalista Layne Staley dopisał do nich teksty, a muzycy postanowili je wspólnie nagrać. Sesja odbyła się na przełomie września i października 1998 roku. Była to ostatnia wspólna sesja grupy Alice in Chains. Utwory nagrane podczas sesji – "Get Born Again" oraz "Died" trafiły na albumy kompilacyjne – "" oraz "Music Bank". Nagrania odbyły się pod okiem producenta Dave'a Jerdena, lecz zostały przerwane z powodu dawnego konfliktu wynikającego z różnic między producentem a Layne Staleyem. Nagrania kontynuowano z producentem Tobym Wrightem, z którym to zespół współpracował podczas prac nad albumem "Alice in Chains".
W trakcie kontynuowania prac nad solowym albumem, muzyk po pewnym czasie zaprosił do współpracy perkusistę Mike'a Bordina z grupy Faith No More oraz basistę Roberta Trujillo. Po skompletowaniu składu, muzycy kontynuowali prace wspólnie.
Nagrywanie i produkcja.
Początkowo w roli producenta Cantrell chciał zatrudnić Dave'a Jerdena, współpracującego z Alice in Chains przy pracach nad albumami "Facelift" oraz "Dirt". Pomysł ten jednak nie doszedł do skutku, i w roli producenta wystąpił sam gitarzysta, z niewielką pomocą przyjaciela Jeffa Tomei. Nagrania odbyły się pod koniec 2001 roku w różnych studiach nagraniowych na terenie miasta Los Angeles. Album miał być pierwotnie wydany przez wytwórnię Columbia. Jednak wytwórnia nie opłaciła rachunków za studio, przez co Cantrell musiał zastawić swój dom, aby móc kontynuować prace nagraniowe.
Ostatecznie gitarzysta podpisał kontrakt z holenderską wytwórnią Roadrunner. Z 25 nagranych utworów, muzyk musiał wybrać 14 na nowy album. W trakcie nagrań, basista Robert Trujillo wielokrotnie podkreślał temat dobrej współpracy, oraz umiejętność prostoty i wykorzystywania przestrzeni. Perkusista Mike Bordin w jednym z wywiadów stwierdził, że ćwiczenia jak i sesja nagraniowa były bardzo intensywne. Perkusista nagrywając swoje partie, często ulegał różnego rodzaju ranom.
Album został wyprodukowany przez Cantrella oraz Jeffa Tomei. Procesem masteringu zajął się George Marino, natomiast w roli inżyniera dźwięku zasiedli Tim Harkins oraz Jeff Tomei. Ten ostatni zajął się także procesem miksowania. Album był nagrywany w A&amp;M Studios w Hollywood, Master Control w Burbank oraz Music Grinder Studios w Hollywood.
Album został wydany 18 czerwca 2002 roku nakładem wytwórni Roadrunner. Promowany był przez singel "Anger Rising", do którego powstał teledysk w reżyserii P.R. Browna. W utworze gościnnie na gitarze zagrał Chris DeGarmo – były muzyk Queensrÿche. Album został wypełniony 14 piosenkami. 26 listopada tego samego roku, wytwórnia wydała album w nowej, poszerzonej o 11 dodatkowych utworów podwójnej wersji pod nazwą "Degradation Trip Vol. 1 &amp; 2".
Teksty oraz muzyka.
Dzięki agresywności, oraz większemu naciskowi na brzmienie gitar, album "Degradation Trip" często uznawany jest za kontynuację brzmienia grupy Alice in Chains. Cechą charakterystyczną płyty są niekonwencjonalne rytmy, nieparzyste metrum, oraz mocne gitarowe riffy. Ponadto na albumie dominują także różnego rodzaju efekty, głównie wah-wah oraz zharmonizowane linie wokalne. Album cechuje się także duża rozpiętością brzmieniową utworów. Dominują na nim utwory utrzymane w mocnym metalowym brzmieniu, opartym o wolne partie gitarowych riffów. Przeplatane są jednak łagodnymi, utrzymanymi w stylistyce muzyki akustycznej balladami ("Angel Eyes"). Utwory takie jak "Gone" udowadniają fascynację muzyką z południa Stanów Zjednoczonych.
Warstwa tekstowa zawarta na albumie w głównej mierze opisuje problemy muzyka. W piosenkach dominują takie treści jak sarkazm, cynizm, relacje międzyludzkie, odosobnienie czy uzależnienie od narkotyków. Album odnosi się do dobrowolnej izolacji Cantrella. Rozmyślenia nad przeszłością pojawiają się między innymi w utworze "Solitude". Śmierć znajomych czy członków rodziny, oraz odosobnienie pozostawiły po sobie liryczny wpływ w utworach typu "Psychotic Break". Cały album ogólnie cechuje się przygnębieniem i depresją. Jest poświęcony pamięci zmarłego w kwietniu 2002 roku wokalisty Alice in Chains Layne’a Staleya.
Promocja.
Album był promowany przez dwa single – "Anger Rising" oraz "Angel Eyes". Pierwszy z utworów dotarł do 10. pozycji Mainstream Rock Tracks. Do utworu powstał także teledysk w reżyserii P.R. Browna, który często był emitowany w stacji muzycznej MTV. Piosenka "She Was My Girl" pojawiła się na ścieżce dźwiękowej do filmu "Spider-Man" w 2002 roku.
W styczniu 2001 roku muzyk rozpoczął klubową trasę koncertową, od występu w San Francisco. W roli supportu występował zespół Comes with the Fall. Na scenie, prócz Cantrella, Bordina i Trujillo występował jeszcze gitarzysta formacji Brian Kehoe. Wspólne występy trwały od 13 marca do 5 kwietnia. Zespół Comes with the Fall pełnił rolę supportu również przez cały 2002 rok. Gitarzysta i lider grupy William DuVall często występował w solowym zespole Cantrella, wykonując utwory z repertuaru Alice in Chains.
Po podpisaniu kontraktu z wytwórnią Roadrunner, Cantrell rozpoczął dwumiesięczne tournée, które rozpoczęło się 20 kwietnia. Mimo śmierci Staleya, Cantrell nie zdecydował się na anulowanie występów, twierdząc że muzyka jest lekarstwem na przetrwanie tego ciężkiego okresu. Wokalista Comes with the Fall William DuVall stwierdził w jednym z wywiadów:
Latem 2002 roku Cantrell koncertował wraz z grupą Nickelback, która również wydawała płyty dla Roadrunner. W trasie udziału brać nie mogli Bordin oraz Trujillo, ponieważ nagrywali w tym czasie z Osbournem. W składzie koncertowym zastąpili ich William DuVall oraz Adam Stanger i Bevan Davies z Comes with the Fall. W jednym z późniejszych wywiadów Cantrell stwierdził:
Cantrell wziął również udział w kanadyjskim festiwalu muzycznym Edgefest. Po zakończeniu trasy z Nickelback i Creed, Cantrell rozpoczął własną trasę 9 października 2002 roku. W roli supportu wystąpiły grupy Comes with the Fall, Mad at Gravity i Diesel. Po koncercie w Portland 23 października, Cantrell zmuszony został odwołać swoje dwa występy w Seattle, z powodu wyczerpania organizmu i odwodnienia. Kontynuacja trasy nastąpiła 27 października.
Odbiór albumu.
Album "Degradation Trip" otrzymał wiele pozytywnych recenzji, w porównaniu do albumu "Boggy Depot", który ze względu na swoje brzmienie został uznany za "eksperymentalny". Wielu krytyków muzycznych zauważyło wiele podobieństw między albumem a brzmieniem grupy Alice in Chains. Ponure liryczne tematy, także zyskały wiele uwagi ze strony krytyków, którzy porównują je ze śmiercią Staleya.
Parę dni przed wydaniem albumu Jon Wienhorn z MTV ogłosił, że ""Degradation Trip" to najbardziej osobista podróż Jerry’ego Cantrella poza Alice in Chains". Stephen Thomas Erlewine z serwisu AllMusic stwierdził, że "poważni słuchacze, a także wieloletni fani docenią album, ze względu na najlepszy okres gry Cantrella od momentu wydania płyty "Dirt". Sandy Masuo z magazynu "Rolling Stone" podkreśla że ""Degradation Trip" jest mniej ryzykownym albumem niż "Boggy Depot"", ale zauważył, że "nie ma happy endu, kiedy wszystko jest powiedziane i zrobione, ale to jest bardziej poetycka podróż, i tylko z tego powodu warto". Magazyn "Blender" również chwali Cantrella, pisząc między innymi że ""Degradation Trip" to podroż pełna niezapomnianych melodii i niezwykle życiowych tekstów piosenek".
Twórcy.
Opracowano na podstawie materiału źródłowego:
Muzycy sesyjni
Produkcja

</doc>
<doc id="1728029" url="https://pl.wikipedia.org/wiki?curid=1728029" title="Alley">
Alley

Alley – konkurencja "Western riding", w której jeździec na koniu musi przeprowadzić cielaka przez 3 bramki we właściwej kolejności w ciągu 90 sekund. Czas jest liczony od wypuszczenia cielaka, do momentu powrotu cielaka do zagrody.
Konkurencja "alley" jest uznawana za najłatwiejszą konkurencję "Western riding" związaną z bydłem.

</doc>
<doc id="1728030" url="https://pl.wikipedia.org/wiki?curid=1728030" title="Parafia Świętej Małgorzaty Dziewicy i Męczennicy w Chorzęcinie">
Parafia Świętej Małgorzaty Dziewicy i Męczennicy w Chorzęcinie

Parafia Świętej Małgorzaty Dziewicy i Męczennicy w Chorzęcinie – parafia rzymskokatolicka znajdująca się w archidiecezji łódzkiej w dekanacie tomaszowskim.
Parafia erygowana w XIII wieku przez abp gnieźnieńskiego Jana herbu Tarnawa.
Kościół parafialny został wybudowany w latach 1886–1892 według projektu architekta Kornelego Szrettera, w stylu neobarokowym. Konsekrowany 27 V 1899 r. przez sufragana warszawskiego bpa Kazimierza Ruszkiewicza.

</doc>
<doc id="1728031" url="https://pl.wikipedia.org/wiki?curid=1728031" title="Tomasz Kowal">
Tomasz Kowal

Tomasz Kowal, pseudonim Góral (ur. 28 listopada 1980) – polski strongman. Mistrz Polski Strongman Eliminate Your Opponent w 2008 r.
Życiorys.
Tomasz Kowal trenował kick-boxing. W wieku czternastu lat rozpoczął treningi siłowe. W 2000 r. zajął szóste miejsce w konkursie "Lata z Radiem", "Najsilniejszy Polak". Od 2001 r. trenuje jako siłacz, a zadebiutował na zawodach w 2004 r. Uczestniczył w .
Mieszka w Krynicy-Zdroju, w województwie małopolskim.
Wymiary:
Rekordy życiowe:

</doc>
<doc id="1728032" url="https://pl.wikipedia.org/wiki?curid=1728032" title="Pińczów (stacja kolejowa)">
Pińczów (stacja kolejowa)

Pińczów – stacja kolejowa w Pińczowie, w gminie Pińczów, w powiecie pińczowskim, w województwie świętokrzyskim, w Polsce.
Budynek stacji został wpisany do rejestru zabytków nieruchomych jako część Jędrzejowskiej Kolei Dojazdowej (nr rej.: A-1185/1-5 z 20.02.1995).

</doc>
<doc id="1728034" url="https://pl.wikipedia.org/wiki?curid=1728034" title="Droga wojewódzka nr 422">
Droga wojewódzka nr 422

Droga wojewódzka nr 422 (DW422) - droga wojewódzka o długości 9,2 km, leżąca na obszarze województwa opolskiego. Trasa ta łączy Błażejowice z wsią Przewóz. Droga nie posiada ciągłości - nie jest możliwy przejazd przez Odrę (w latach 1945-47 znajdował się tutaj drewniany most, a do 1975 roku kursował prom). Po drugiej stronie Odry droga biegnie w Dziergowicach.
Droga leży na terenie powiatu kędzierzyńsko-kozielskiego.

</doc>
<doc id="1728035" url="https://pl.wikipedia.org/wiki?curid=1728035" title="Futuroscope">
Futuroscope

Futuroscope (fr. "Parc du Futuroscope") to francuski, tematyczny park rozrywki położony w departamencie Vienne (region Poitou-Charentes, około 10 km na północ od Poitiers, na terenie gmin Chasseneuil-du-Poitou oraz Jaunay-Clan). W okolicy parku znajduje się park technologiczny w Chasseneuil-du-Poitou. Budowa "Futuroscope" została zainicjowana przez senatora René Monoryego w 1984 r. Park zatrudnia około 600 osób na pełny etat.
W 2008 r. park odwiedziło 1,61 mln osób, natomiast od jego otwarcia w 1987 r. 35 milionów osób, co daje wśród parków tematycznych 2. miejsce we Francji i 18. miejsce w Europie.
Atrakcje.
W parku organizowane są projekcje filmów dwu-, trzy- i czterowymiarowych. Jako pierwsze do użytku oddane zostało kino Kinémax z ekranem o powierzchni 600 m², następnie "Pavillon du Futuroscope", "Dynamique Cinéma", "Cinéma en Relief", "Cinéma 360°", "Omnimax", "Gyrotour", "Cinéautomate", "Tapis Magique", "Paysages d’Europe", "Pavillon de la Vienne" i "Aquascope".
Kolejki górskie.
Na rok 2019 w parku "Futuroscope" znajduje się 1 działająca kolejka górska, a kolejna jest w budowie.

</doc>
<doc id="1728039" url="https://pl.wikipedia.org/wiki?curid=1728039" title="Calf roping">
Calf roping

Calf roping (ang. wiązanie cielaka) jest konkurencją Western riding w której bierze udział cielak i jeździec na koniu. Celem konkurencji jest złapanie cielaka poprzez schwytanie go na lasso za kark lub rogi, zejście z konia, dobiegnięcie do cielaka i związanie mu razem trzech nóg. Konkurencja jest rozgrywana na czas.
W przepisach Polskiej Ligi Western i Rodeo konkurencja kończy się złapaniem cielaka na lasso, tzn. wiązanie go nie jest praktykowane.

</doc>
<doc id="1728040" url="https://pl.wikipedia.org/wiki?curid=1728040" title="Droga wojewódzka nr 427">
Droga wojewódzka nr 427

Droga wojewódzka nr 427 (DW427) - droga wojewódzka o długości 7 km, leżąca na obszarze województwa opolskiego. Trasa ta łączy drogę krajową numer 45 z Dzielnicą. Droga leży na terenie powiatu kędzierzyńsko-kozielskiego.

</doc>
<doc id="1728044" url="https://pl.wikipedia.org/wiki?curid=1728044" title="Ronald Green">
Ronald Green

Ronald Green (ur. 1940), dominicki polityk, minister edukacji, sportu i młodzieży w latach 1995-2000. Przewodniczący Zjednoczonej Partii Pracujących (UWP, "United Workers' Party") i lider opozycji od 2008.
Życiorys.
Ronald Green urodził się w Roseau w znanej dominickiej rodzinie. W wieku 11 lat opuścił wyspę i udał się wraz z rodzicami do Nowego Jorku. Ukończył tam City College of New York, na którym zdobył dyplom licencjata z dziedziny edukacji fizycznej i zdrowotnej. Następnie ukończył studia magisterskie z dziedziny edukacji na Manhattan College. W trakcie i zaraz po ukończeniu studiów spędził 6 lat jako nauczyciel w Afryce. Najpierw jako wolontariusz amerykańskiego Korpusu Pokoju w "Teachers College" w Nigerii, a następnie jako wykładowca na Uniwersytecie Makerere w Kampali w Ugandzie. W późniejszym czasie Green rozpoczął studia doktorskie na Columbia University w USA.
W 1974, po 20 latach, wrócił do Roseau, a w 1978 przeprowadził się do La Plaine i zamieszkał w posiadłości swojego dziadka. Wstąpił do lewicowej partii Ruch na rzecz Nowej Dominiki (MND, "Movement for a New Dominica"). W 1980 został wybrany w skład Rady La Plaine Village i zasiadał w niej przez 16 lat. W wyborach generalnych w 1980 bez powodzenia startował z ramienia koalicji "Dominica Liberation Movement". 
Angażował się w działalność różnych organizacji pozarządowych. Był członkiem NANGO ("National Association of NGOs"), SPAT ("Small Projects Assistance Team"), współpracował z Dominicką Radą Chrześcijańską oraz organizacjami sportowymi. 
W 1995 dostał się do parlamentu z ramienia Zjednoczonej Partii Pracujących (UWP), reprezentując okręg La Plaine. W 2000 oraz 2005 odnawiał mandat deputowanego. W latach 1995-2000 zajmował stanowisko ministra edukacji, sportu i młodzieży w rządzie premiera Edisona Jamesa. W 2006 został wiceprzewodniczącym UWP. 
Pod koniec lipca 2008, po rezygnacji Earla Williamsa z funkcji lidera partii i opozycji z powodu oskarżeń o nieprawidłowości finansowe w trakcie jego pracy jako prawnika, Green objął stanowisko przewodniczącego Zjednoczonej Partii Pracujących. 8 sierpnia 2008 został oficjalnie zaprzysiężony na stanowisku lidera opozycji.
Ronald Green jest żonaty z Jocelyn Austrie Green, z zawodu pielęgniarką. Ma dwie córki: Malaikę oraz Josinę.

</doc>
<doc id="1728045" url="https://pl.wikipedia.org/wiki?curid=1728045" title="Połaniec (stacja kolejowa)">
Połaniec (stacja kolejowa)

Połaniec – stacja kolejowa w Łęgu, w województwie świętokrzyskim, w Polsce. Stacja położona jest na linii Rytwiany – Połaniec. Obsługuje ruch towarowy. Znajduje się na niej bocznica rozładunkowa.

</doc>
<doc id="1728049" url="https://pl.wikipedia.org/wiki?curid=1728049" title="Sclerophrys camerunensis">
Sclerophrys camerunensis

Sclerophrys camerunensis – gatunek płaza z rzędu płazów bezogonowych.
Obecnie umieszczany w rodzaju "Sclerophrys", rzadziej w rodzaju "Bufo", jako należący do którego go pierwotnie opisano.
Występowanie.
Gatunek posiada rozległy zasięg występowania w środkowej Afryce. Zahaczając o południowo-wschodnią Nigerię nie przekracza znacznie jej granicy z Kamerunem, w przypadku którego pokrywa całą południową część kraju. Zajmuje całe wybrzeże atlantyckie, rozstając się z nim dopiero w południowym Gabonie i siła rzeczy pokrywając całe niewielki terytorium Gwinei Równikowej. Granica ukośnie w kierunku południowy zachód-północny wschód, przebiegając od Gabonu przez północne Kongo i Demokratyczną Republikę Konga, gdzie zawraca i kieruje się na południowy wschód, następnie znowu zmienia kierunek i wraca w kierunku północnym, a następnie zachodnim. W rezultacie duży obszar należący do Demokratycznej Republiki Konga i większa część północnego Konga bez małego paska leżącego przy granicy z Republiką Środkowoafrykańską stanowią regiony zamieszkane przez "Sclerophrys camerunensis". Wymienić należy jeszcze południowo-zachodni obszar Republiki Środkowoafrykańskiej, w którym północna granica zasięgu biegnie w kierunku Kamerunu. Występowanie płaza w takich państwach, jak Tanzania i Kongo, nie zostało potwierdzone.
Siedlisko tego zwierzęcia to lasy i wtórny busz.
Rozmnażanie.
Osobniki tego gatunku rozmnażają się w wodach stojących: w jeziorach, sadzawkach, ewentualnie w strumykach o bardzo powolnym nurcie.
Status.
Pomimo że stworzenie to jest pospolite, nie wiadomo, jakie są tendencje liczebności populacji.
Zniszczenie i utrata środowiska naturalnego stwarza zagrożenie dla istnienia tego przedstawiciela ropuchowatych.

</doc>
<doc id="1728051" url="https://pl.wikipedia.org/wiki?curid=1728051" title="Reprezentacja Rosji w piłce ręcznej kobiet">
Reprezentacja Rosji w piłce ręcznej kobiet

Reprezentacja Rosji w piłce ręcznej kobiet (ros. "Женская сборная России по гандболу") – narodowy zespół piłkarek ręcznych Rosji. Reprezentuje swój kraj w rozgrywkach międzynarodowych.
Rosjanki czterokrotnie zdobywały mistrzostwo świata: w 2001, 2005, 2007 i 2009 r.
W wyniku zawieszenia Rosji we wszelkich imprezach sportowych rangi Mistrzostw Świata, Igrzysk Olimpijskich i Paraolimpijskich (afera dopingowa), reprezentantki rosyjskie wystąpiły na LIO Tokio 2021 pod szyldem "ROC" (akronim od "Russian Olympic Committee") i flagą z emblematem Rosyjskiego Komitetu Olimpijskiego; zaś na MŚ 2021 pod szyldem "Drużyna Rosyjskiej Federacji Piłki Ręcznej" ("Russian Handball Federation Team"), flagą z emblematem federacji i skrótem "RHF".
Skład na ME 2018.
Źródło:
Trener: Jewgienij Triefiłow
Asystent trenera: Aleksiej Aleksiejew
Asystent trenera: Aleksiej Gumianow
Fizjoterapeuta: Liubow Kaliajewa
Lekarz: Władisław Dołgaczew
Fizjoterapeuta: Igor Kraszeninnikow

</doc>
<doc id="1728052" url="https://pl.wikipedia.org/wiki?curid=1728052" title="Marksistowska teoria prawa">
Marksistowska teoria prawa

Marksistowska teoria prawa – ogólna nazwa doktryn prawnych opierających się na marksizmie. Marksistowska teoria prawa jest czymś odmiennym od teorii prawa Marksa, zawierając treści i tematy w niej nie poruszane.
Rodzaje marksistowskich teorii prawa.
Wyróżnia się dwa, zasadniczo różne, rodzaje marksistowskich teorii prawa. W krajach komunistycznych na założeniach marksizmu starano się oprzeć całość prawoznawstwa. W imię naukowości zwalczano tradycyjną filozofię prawa i przeciwstawiano jej teorię prawa. W krajach niekomunistycznych marksizmem inspirowało się wiele różnorodnych doktryn prawnofilozoficznych, m.in. ekonomiczna analiza prawa, krytyczne studia nad prawem, niektóre nurty feminizmu prawniczego, czy studia postkolonialne.
Marksistowska teoria prawa w krajach komunistycznych.
Ponieważ w pismach Marksa i Engelsa teoria prawa jest niezbyt rozbudowana i dość abstrakcyjna, walczący o władzę komuniści sami musieli sprecyzować marksistowskie poglądy na prawo. Powstająca w ten sposób teoria prawa stała na dwóch podstawowych przesłankach:
Akcentowano także ścisły związek prawa z państwem, władzą i przemocą (sankcja jako konieczny warunek prawa). Słuszność prawa (jego legitymizacja) była skutkiem jego pochodzenia od właściwej (rewolucyjnej) władzy.
Wraz ze zdobyciem i umocnieniem władzy w krajach bloku wschodniego partie komunistyczne zaczęły dążyć również do przekształcenia nauk prawnych. Krytyce poddano wszelkie doktryny niemarksistowskie (naturalnoprawne, realistyczne i częściowo pozytywistyczne) zarzucając im nienaukowość i burżuazyjny charakter. Tradycyjnej filozofii prawa przeciwstawiano teorię prawa, która miała mieć charakter „naukowy”, jako że opierała się na założeniach marksistowskich. 
Z czasem jednak marksistowska teoria prawa ewoluowała, przyjmując coraz częściej stanowisko bliskie pozytywizmowi prawnemu i analitycznej teorii prawa.
Obumieranie prawa.
Jednym z istotnych twierdzeń marksistowsko-leninowskiej teorii prawa jest teza o jego historycznie przemijającym charakterze. Wraz z obumieraniem państwa obumrze i prawo, co jednak nie będzie równoznaczne z zanikaniem wszelkich norm życia społecznego. Wówczas ugruntują się ogólnie uznane normy współżycia komunistycznego, których przestrzeganie stanie się dla ludzi potrzebą i przyzwyczajeniem. Zamiast norm prawnych ludzie będą się kierować w całym swym zachowaniu się przestrzeganymi dobrowolnie zasadami współżycia społecznego. Ponieważ przestrzeganie zasad ludzkiego współżycia stanie się wewnętrzną potrzebą wszechstronnie rozwiniętych ludzi, prawna reglamentacja nie będzie już potrzebna w epoce pełnego komunizmu. Mimo wysokiego poziomu świadomości członków społeczeństwa komunistycznego nie jest wykluczone, że będą miały miejsce pewne ekscesy, naruszenia porządku komunistycznego. Będą one jednak przywracane do normy dzięki oddziaływaniu społecznemu. Regulacja prawna całkowicie zniknie i ustąpi miejsce regulacji zachowania się ludzi przy pomocy opinii społecznej. Postępowanie ludzi będzie regulowane przez zasady moralności komunistycznej, a nie normy prawne.
Nikołaj Bucharin twierdził:
Włodzimierz Lenin poddał krytyce ten pogląd Bucharina i uważał, że prawo z jego systemem organów karnych i represyjnych obumrze wcześniej niż armia, ponieważ niebezpieczeństwo napaści zbrojnej ze strony kapitalizmu zmusza państwa socjalistyczne do umacniania gotowości obronnej. Według teorii naukowego komunizmu takie organy karne, jak sąd, prokuratura i milicja, obumrą dopiero po obumieraniu przymusowego charakteru pracy. Obumieranie przymusu państwowego i zastąpienie prawa przez moralność dokona się nie nagle, lecz stopniowo, w miarę dojrzewania społeczeństwa komunistycznego. Wymaga to wychowania nowego człowieka, który głęboko rozumie interesy społeczne, jest przeniknięty komunistycznym humanizmem, ma wielką wiedzę i kulturę.
W Programie KPZR sformulowany został kodeks moralny budowniczego komunizmu. Propaganda w ZSRR oświadzała, że konsekwentna realizacja sformulowanych w Programie KPZR zasad moralnych, jako norm postępowania wszystkich ludzi radzieckich, będzie sprzyjać ograniczaniu administracyjnego regulowania wzajemnych stosunków między ludźmi, będzie ważnym warunkiem przerastania socjalistycznych stosunków społecznych w stosunki komunistyczne.

</doc>
<doc id="1728054" url="https://pl.wikipedia.org/wiki?curid=1728054" title="Baldus de Ubaldis">
Baldus de Ubaldis

Baldus de Ubaldis (Baldo degli Ubaldi, ur. 2 października 1327 w Perugii, zm. 28 kwietnia 1400 w Pawii) – włoski prawnik, uczeń Bartolusa de Saxoferrato, przedstawiciel szkoły postglosatorów (komentatorów).
Pochodził ze znanej rodziny prawniczej, szlachciców z Perugii. Był jednym z najbardziej znanych uczniów Bartolusa de Saxoferrato. Po 1347 wykładał prawo na uniwersytetach w Pizie, Perugii, Padwie i Pawii. Często podróżował, będąc posłem swojego rodzinnego miasta.
Zajmował się nie tylko prawem rzymskim, ale i kanonicznym oraz prawem lennym. Układał komentarze do Corpus Iuris Civilis. Badał prawo lenne, spisane w Libri Feudorum. Pisał również opinie prawne (ok. 3 tysiące) i traktaty prawnicze. Działał jako adwokat oraz sędzia. Przyczynił się do rozwoju prawa handlowego, karnego i publicznego, a jego prace były wydawane do XIX w. Do jego uczniów należeli Paulus de Castro oraz Petrus Belforte – późniejszy papież Grzegorz XI.
Zmarł w 1400, mając 73 lata, być może na wściekliznę. W uznaniu jego zasług, jego portret umieszczano na dokumentach Uniwersytetu w Perugii.

</doc>
<doc id="1728055" url="https://pl.wikipedia.org/wiki?curid=1728055" title="Opowieść atlantycka">
Opowieść atlantycka

Opowieść atlantycka - polski film polityczny z 1954 roku, w reżyserii Wandy Jakubowskiej. Pierwowzorem scenariusza do filmu było opowiadanie autorstwa Mirosława Żuławskiego pt. "Wał atlantycki".
Opis fabuły.
Trzynastoletni Francuz o imieniu Bernard zaprzyjaźnia się z Gastonem, wychowankiem miejscowego drwala. W zdewastowanym bunkrze niemieckim odkrywają poturbowanego fizycznie i psychicznie przez wojnę żołnierza Legii Cudzoziemskiej. Żołnierz walczył w Indochinach, pacyfikował Wietnamczyków, ale uciekł stamtąd, gdyż nie chce brać w czymś takim udziału. Bernard dopiero teraz zdaje sobie sprawę, co robią w Indochinach żołnierze francuscy, wśród których kiedyś znajdował się jego wuj.
Obsada aktorska.
Opracowanie Wersji Polskiej: Start International Polska

</doc>
<doc id="1728057" url="https://pl.wikipedia.org/wiki?curid=1728057" title="Stanisława Drzewiecka">
Stanisława Drzewiecka

Stanisława Drzewiecka z domu Kubiak (ur. 7 maja 1920 w Żółkwi, zm. 30 września 2000) – polska oficer, autorka pamiętników z lat II wojny światowej.
W 1943 roku ukończyła Dywizyjną Szkołę Podchorążych przy 1 Dywizji Piechoty w Riazaniu w stopniu chorążego. Od końca tego samego roku była zastępcą dowódcy 1 kompanii fizylierek 1 Samodzielnego Batalionu Kobiecego im. Emilii Plater, następnie zastępcą dowódcy 7 kompanii szkolnej Oficerskiej Szkoły Piechoty w Riazaniu. Od listopada 1944 była instruktorem polityczno-wychowawczym 3 Brygady Artylerii Haubic, została ranna w boju. Przeszła w stan spoczynku w stopniu kapitana w 1945 roku.
Autorka książki "Szłyśmy znad Oki", współautorka scenariusza do filmu "Rzeczpospolita babska". Małżonka generała brygady Jana Drzewieckiego. Pochowana na wojskowych Powązkach (kwatera EII-9-5).

</doc>
<doc id="1728058" url="https://pl.wikipedia.org/wiki?curid=1728058" title="Ach, miłość, coś mi uczyniła">
Ach, miłość, coś mi uczyniła

Ach, miłość, coś mi uczyniła – incipit anonimowego wiersza o tematyce miłosnej, pochodzącego z XV wieku.
Ten czterowersowy erotyk został dopisany do kodeksu łacińskiego Wilhelma Horborga "Decisiones rote" z 1408 roku, na ostatniej karcie (87 "verso"), pod tekstem drugiego znanego (chronologicznie) przekazu "Bogurodzicy". Rękopis przechowywany jest obecnie w Bibliotece Jagiellońskiej w Krakowie (nr 408).
Odkrycie tekstu ogłosił po raz pierwszy Jerzy Samuel Bandtkie w 1817 roku (artykuł "Wiadomość o starożytnym języku polskim" w "Pamiętniku Warszawskim"), a pierwszą transliterację i transkrypcję opublikował w 1852 Wacław Aleksander Maciejowski.
Linki zewnętrzne.
Poezja miłosna

</doc>
<doc id="1728059" url="https://pl.wikipedia.org/wiki?curid=1728059" title="Bazylika Matki Boskiej Bolesnej Królowej Polski w Licheniu">
Bazylika Matki Boskiej Bolesnej Królowej Polski w Licheniu



</doc>
<doc id="1728065" url="https://pl.wikipedia.org/wiki?curid=1728065" title="Neohaematopinus suahelicus">
Neohaematopinus suahelicus



</doc>
<doc id="1728066" url="https://pl.wikipedia.org/wiki?curid=1728066" title="Cerkiew św. Aleksego w Lipsku">
Cerkiew św. Aleksego w Lipsku

Cerkiew św. Aleksego – prawosławna cerkiew w Lipsku przy ulicy 
Philipp-Rosenthal-Straße. Wzniesiona w dla upamiętnienia udziału wojsk rosyjskich w bitwie pod Lipskiem. Pozostaje w jurysdykcji eparchii berlińskiej i niemieckiej Rosyjskiego Kościoła Prawosławnego. 
Historia.
Pierwsze cerkwie w Lipsku.
W 1744 społeczność rosyjska w Lipsku zwróciła się do Świętego Synodu z prośbą o dofinansowanie budowy wolnostojącej cerkwi podległej patriarsze Moskwy. Otrzymała jednak odpowiedź odmowną, gdyż w mieście istniała już domowa cerkiew Trójcy Świętej podlegająca patriarsze Konstantynopola, a Synod uznał, że niewielka grupa Rosjan osiadłych na stałe w Saksonii może z niej korzystać. Cerkiew domowa podległa Rosyjskiemu Kościołowi Prawosławnemu powstała w 1751 i istniała do 1776. 
Cerkiew św. Aleksego.
Budowa cerkwi w Lipsku związana była z chęcią upamiętnienia udziału Rosjan w bitwie pod Lipskiem. W 1907 rozpoczęta została zbiórka dobrowolnych wpłat na budowę, prowadzona zarówno w Rosji, jak i w Niemczech. Od 1910 całość działań związanych z budową koordynował komitet, którego honorowym przewodniczącym był wielki książę Michaił Aleksandrowicz Romanow. Władze Lipska bezpłatnie przekazały pod budowę działkę na skraju pola bitwy. 
Autorem projektu budynku był Władimir Pokrowski, prace przygotowawcze rozpoczęto w 1911. Architekt osobiście nadzorował budowę. Cerkiew została poświęcona w obecności przedstawicieli państw walczących przeciwko Francji pod Lipskiem, w tym rosyjskiego wielkiego księcia Cyryla Władimirowicza Romanowa, króla Saksonii Fryderyka Augusta III oraz cesarza Niemiec Wilhelma II. 16 października 1913 w krypcie cerkwi dokonano uroczystego pochówku szczątków nieznanych z imienia żołnierzy, którzy zginęli w „Bitwie Narodów”. Obiekt nie był siedzibą parafii, lecz jako cerkiew pomocnicza był przypisany do cerkwi w Dreźnie. 
Po wybuchu I wojny światowej cerkiew w Lipsku została, podobnie jak inne cerkwie na terenie Niemiec, uznana za obiekt związany z wrogim państwem i zamknięta. Wejście do budynku zostało zamurowane, a piecza nad obiektem powierzona osobie prywatnej, co nie uchroniło świątyni przed dwukrotną grabieżą. Dopiero w latach 20. przeprowadzono prowizoryczny remont, a od 1928 ponownie zaczęto odprawiać w niej nabożeństwa, tworząc parafię. Początkowo cerkiew pozostawała w jurysdykcji Zachodnioeuropejskiego Egzarchatu Rosyjskiego Kościoła Prawosławnego, przechodząc w 1930 razem z jego zwierzchnikiem biskupem Eulogiuszem (Gieorgijewskim) pod jurysdykcję patriarchy Konstantynopola w ramach Zachodnioeuropejskiego Egzarchatu Parafii Rosyjskich. W 1939 władze hitlerowskie zmusiły parafię lipską (razem z innymi parafiami „eulogiańskimi”) do przejścia do eparchii berlińskiej i niemieckiej Rosyjskiego Kościoła Prawosławnego poza granicami Rosji, w której pozostawała do 1945. W tym roku, pod wpływem stacjonujących w mieście wojsk radzieckich, parafia ogłosiła powrót pod jurysdykcję Rosyjskiego Kościoła Prawosławnego. 
W latach 60. i 80. XX wieku budynek był remontowany. W cerkwi znajduje się 7 dzwonów, nabożeństwa mogą być odprawiane zarówno w głównej, „górnej” cerkwi, jak i w jej podziemiach („dolna cerkiew”).
W maju 2000 cerkiew stała się obiektem wandalizmu ze strony niemieckich neonazistów, którzy umieścili na jej zewnętrznych ścianach antyrosyjskie napisy oraz symbole faszystowskie.
Architektura.
Cerkiew naśladuje siedemnastowieczne rosyjskie budownictwo sakralne. Cały budynek ma wysokość 65 metrów, z zewnątrz malowany jest na biało i dekorowany sztukaterią. Centrum fasady stanowi ikona Chrystusa Pantokratora, obok niej wyrzeźbiono dwie złocone postacie aniołów. Wejście do gmachu prowadzi przez półkoliste drzwi z portalem, półkolista jest również większość okien cerkwi. Całość wieńczy rząd oślich grzbietów podtrzymujących złoconą cebulastą kopułę. 

</doc>
<doc id="1728067" url="https://pl.wikipedia.org/wiki?curid=1728067" title="Droga wojewódzka nr 426">
Droga wojewódzka nr 426

Droga wojewódzka nr 426 (DW426) – droga wojewódzka o długości 34 km, leżąca na obszarze województwa opolskiego. Trasa ta łączy Zawadzkie ze Sławięcicami (dzielnica Kędzierzyna-Koźla). Droga leży na terenie powiatów strzeleckiego i kędzierzyńsko-kozielskiego.
Historia numeracji.
Na przestrzeni lat trasa posiadała różne oznaczenia i kategorie/klasyfikacje:
Dopuszczalny nacisk na oś.
Od 13 marca 2021 roku na drodze dozwolony jest ruch pojazdów o nacisku pojedynczej osi napędowej do 11,5 tony, z wyjątkiem miejsc oznaczonych znakiem zakazu B-19.
Do 13 marca 2021.
We wcześniejszych latach na drodze wojewódzkiej nr 426 obowiązywały ograniczenia dopuszczalnego nacisku pojedynczej osi:

</doc>
<doc id="1728069" url="https://pl.wikipedia.org/wiki?curid=1728069" title="Saul Amsterdam">
Saul Amsterdam

Saul Amsterdam (ur. 17 marca 1898 w Nowym Sączu, zm. 1 listopada 1937 w Moskwie) pseud. "G. Henrykowski", "A.D. Dunajewski", "Duńczyk", "Duński Adam", "Henryk", "Sandecki", "Grudniewski Gustaw" – działacz komunistyczny, który od 1923 roku był członkiem Komitetu Centralnego Komunistycznej Partii Robotniczej Polski (następnie Komunistycznej Partii Polski), wcześniej (1918-1921) w Poalej Syjon-Lewicy, 1928-1930 członkiem Sekretariatu Krajowego KC KPP, a 1933-1934 członkiem Biura Politycznego KC KPP; był również publicystą i działaczem Międzynarodówki Komunistycznej.
Życiorys.
Syn żydowskiego kupca Samuela. W 1910 jako uczeń gimnazjum wstąpił do socjalistycznej organizacji młodzieżowej „Promień”. 1914-1916 przebywał w Wiedniu, gdzie był robotnikiem placowym, uczęszczał do gimnazjum, udzielał korepetycji, działał w kołach samokształceniowych i słuchał odczytów teoretyków socjalistycznych. Po powrocie do Nowego Sącza był kierownikiem samokształceniowej grupy oświatowej, a po maturze ponownie wyjechał do Wiednia celem podjęcia studiów chemicznych, co uniemożliwiło mu powołanie do armii austriackiej. Na krótko aresztowany za posiadanie odezw socjalistycznych. Pod koniec 1918 rozpoczął studia na wydziale prawno-administracyjnym Uniwersytetu Jagiellońskiego, które ukończył w 1923. Latem 1921 był delegatem na I Kongres Czerwonej Międzynarodówki Związków Zawodowych ("Profinternu") (lipiec 1921 w Moskwie). W tym samym roku wstąpił do KPRP/KPP. W listopadzie-grudniu 1922 uczestniczył jako delegat KC KPRP w IV Kongresie Kominternu w Piotrogrodzie i Moskwie. Jesienią 1923 jako przedstawiciel Biura Żydowskiego brał udział w II Zjeździe KPRP w Bołszewie pod Moskwą. 1923-1927 był członkiem Centralnego Biura Żydowskiego, a do 1930 członkiem Centralnego Wydziału Zawodowego KC KPP. Delegat KPRP na V Kongres Kominternu latem 1924 w Moskwie, uczestnik III Zjazdu KPRP w styczniu-lutym 1925 pod Moskwą, IV Konferencji KPP w listopadzie-grudniu 1925 w Moskwie, IV Zjazdu KPP (maj-sierpień 1927 pod Moskwą), IV Kongresu Czerwonej Międzynarodówki Związków Zawodowych w marcu-kwietniu 1928 w Moskwie, VI Kongresu Kominternu latem 1928 w Moskwie, X Plenum Komitetu Wykonawczego (KW) Kominternu w lipcu 1929, VI Sesji Rady Centralnej Czerwonej Międzynarodówki Związków Zawodowych w grudniu 1929, XI Plenum KW Kominternu w marcu-kwietniu 1931, XII Plenum (sierpień-wrzesień 1933), VI Zjazdu KPP jesienią 1932 koło Mohylewa, II Plenum KC KPP (24 listopada 1933), XIII Plenum KW Kominternu w listopadzie-grudniu 1933 i VII Kongresu Kominternu w lipcu-sierpniu 1935 w Moskwie.
W okresie „wielkiej czystki”, 25 kwietnia 1937 został aresztowany przez NKWD w moskiewskim Hotelu „Lux”, miejscu zamieszkania działaczy i funkcjonariuszy Kominternu. 1 listopada 1937 skazany na śmierć przez Kolegium Wojskowe Sądu Najwyższego ZSRR "za przynależność do organizacji kontrrewolucyjnej", rozstrzelany tego samego dnia. Skremowany w krematorium na Cmentarzu Dońskim, prochy pochowano anonimowo. 29 kwietnia 1955 zrehabilitowany przez Kolegium Wojskowe SN ZSRR.

</doc>
<doc id="1728071" url="https://pl.wikipedia.org/wiki?curid=1728071" title="Enrico Toccacelo">
Enrico Toccacelo

Enrico Toccacelo (ur. 14 grudnia 1978 w Rzymie) – włoski kierowca wyścigowy.
Kariera.
Włoch karierę wyścigową rozpoczął od startów w kartingu. W roku 1997 przeszedł do wyścigów jednomiejscowych, debiutując we Włoskiej Formule Renault Campus. W latach 1998-1999 brał udział we Włoskiej Formule 3. W kolejnych sezonie ścigał się w niemieckim odpowiedniku tej serii.
W 2001 roku Enrico wystąpił w czterech ostatnich rundach Międzynarodowej Formuły 3000, będącej bezpośrednim przedsionkiem Formuły 1. Poza tym zaliczył udział w Rosyjskiej Formule 3 oraz w europejskich mistrzostwach samochodów turystycznych - ETCC. Od roku 2002 był już etatowym kierowcą F3000. Najlepszy wynik osiągnął w 2004 roku, kiedy to zdobył tytuł wicemistrzowski, przegrywając jednak wyraźnie ze swoim rodakiem, Vitantonio Liuzzim, który zdominował cały cykl (wynik ten osiągnął wraz z japońską stajnią BCN F3000). W ciągu (niepełnego) czteroletniego stażu, Toccacelo zdołał dziesięciokrotnie stanąć na podium, z czego trzykrotnie zwyciężyć. Oprócz regularnych startów w przedsionku F1, Włoch wystartował w kilku wyścigach World Series by Nissan, w ekipie RC Motorsport. Ostatecznie zdobyte punkty pozwoliły mu zająć 17. miejsce.
Dzięki dobrym wynikom w sezonie 2005 został kierowcą testowym ekipy Minardi (jego największym osiągnięciem było uczestniczenie w trzech treningach).
W tym samym czasie brał udział w World Series by Renault, w zespole Victory Engineering. Początek sezonu rozpoczął rewelacyjnie, od zdobycia pole position i wygrania wyścigu. Niestety w kolejnych rundach nie radził sobie tak dobrze, w konsekwencji będąc zastąpionym przez Brazylijczyka, Danilo Dirani. Ostatecznie w klasyfikacji generalnej zajął 12. pozycję z dorobkiem 36 punktów. Kolejny rok startów w tej serii był jeszcze krótszy i słabszy w wykonaniu Toccacelo, którego na resztę sezonu zastąpił Serb, Miloš Pavlović. Zaledwie dziewięć "oczek" pozwoliło mu na zajęcie odległej 26. lokaty.
Na przełomie 2005 i 2006 roku Enrico zadebiutował w A1 Grand Prix, w narodowym teamie Włoch (seria odbywała się w przerwie zimowej). Starty w niej kontynuował również w kolejnych dwóch sezonach. Najlepszy wynik osiągnął w drugim podejściu, kiedy to został sklasyfikowany na 7. miejscu w generalce, z dorobkiem 47 punktów i jednego zwycięstwa. W sezonie 2007 brał także udział w mistrzostwach pojazdów sportowych - FIA GT.
W roku 2008 postanowił zaangażować się w nową serię wyścigową, o nazwie Superleague Formula. Startując w kilku wyścigach dla dwóch klubów - Borussia Dortmund i A.S. Roma, najlepszym osiągnięciem Włocha było 2. miejsce na torze Donington Park. Obu klubom pomógł w zajęciu odpowiednio 5. i 14. miejsca w klasyfikacji generalnej.

</doc>
<doc id="1728072" url="https://pl.wikipedia.org/wiki?curid=1728072" title="Andrea Alciato">
Andrea Alciato

Andrea Alciato (Andreas Alciatus, ur. 8 maja 1492 w Alzate Brianza, zm. 12 stycznia 1550 w Pawii) – włoski humanista i prawnik.
Studiował w Mediolanie, Pawii i Bolonii. W 1514 roku otrzymał w Ferrarze tytuł doktora obojga praw. Do 1517 roku pracował jako prawnik w Mediolanie. W 1519 roku otrzymał stanowisko profesora prawa w Awinionie. Zrezygnował z tej funkcji po dwóch latach z powodów finansowych i przeniósł się z powrotem do Mediolanu.
Zajmował się studiami historycznymi i humanistycznymi, przekładał dzieła greckich pisarzy (Arystofanesa), pisał epigramaty, które później wykorzystał w swojej książce "Emblematum liber". Pracował w międzyczasie w Padwie i znów w Awinionie. W 1529 przyjął zaproszenie króla Francji Franciszka I do Bourges, gdzie wykładał do 1533 roku. Zajmował się głównie prawem rzymskim. Zaliczany jest do szkoły postglosatorów. W 1530 roku wydano jego prace "De verborum significatione" oraz "Commentarii ad rescripta principum".
W 1533 roku wrócił do Włoch, prowadząc wykłady w Pawii, Bolonii, Ferrarze, a także na dworze księcia Ercole d`Este. Zmarł w 1550 roku w Pawii, mając 58 lat.
Jego najbardziej znana praca to "Emblematum liber" – książka składająca się z kunsztownie wykonanych rycin i tekstów poetyckich. Doczekała się kilku znanych wydań, w których cyklicznie powiększano liczbę ilustracji. Była też wielokrotnie tłumaczona.

</doc>
<doc id="1728073" url="https://pl.wikipedia.org/wiki?curid=1728073" title="Ranch sorting">
Ranch sorting

Ranch sorting – konkurencja Western riding, która wyewoluowała z pracy na rancho, wykonywanej podczas dzielenia bydła na zagrody, w celu znakowania, leczenia lub transportu. "Ranch sorting" jest konkurencją, w której dwuosobowy zespół walczy z czasem. Praca zespołowa jest kluczem, dzięki któremu jeźdźcy oddzielają odpowiednie sztuki bydła i przeprowadzają je do zagrody, jednocześnie zawracając cielaki ze złymi numerami. Istnieje wiele wariantów konkurencji, dla jednego, dwóch lub trzech jeźdźców, ale wszystkie polegają na segregowaniu bydła z jednej zagrody do innych we właściwym porządku.
Zagrody.
"Ranch sorting" jest rozgrywany w dwóch zagrodach, mających około 15 metrów długości z 4-metrowym przejściem między nimi. Rogi zagrody są ścięte pod kątem 45 stopni. Obie zagrody mają ten sam rozmiar i segregowanie przebiega z jednej zagrody do drugiej.
Zasady.
Na początku 11 cielaków, ponumerowanych w celach identyfikacyjnych, znajduje się w jednej zagrodzie, a zawodnicy w drugiej. Czas jest liczony od momentu opuszczenia flagi przez sędziego i przekroczenia przez jeźdźców przejścia pomiędzy zagrodami. Drużyna dwóch jeźdźców przeprowadza cielaki z jednej zagrody do drugiej zgodnie z kolejnością rosnących numerów, zaczynając od wylosowanego numeru podanego przez sędziego. Najszybsza drużyna wygrywa. Jeśli cielak przejdzie do drugiej zagrody w złej kolejności lub cielak, który wcześniej przeszedł, wróci, drużyna jest dyskwalifikowana.

</doc>
<doc id="1728074" url="https://pl.wikipedia.org/wiki?curid=1728074" title="Sclerophrys chudeaui">
Sclerophrys chudeaui



</doc>
<doc id="1728076" url="https://pl.wikipedia.org/wiki?curid=1728076" title="Port lotniczy Agstafa">
Port lotniczy Agstafa

Port lotniczy Agstafa – port lotniczy położony w Agstafie, w Azerbejdżanie. Obsługuje głównie połączenia krajowe.

</doc>
<doc id="1728077" url="https://pl.wikipedia.org/wiki?curid=1728077" title="Parrotspitze">
Parrotspitze

Parrotspitze (wł. "Punta Parrot") – szczyt w masywie Monte Rosa w Alpach Pennińskich. Leży na granicy między Szwajcarią (kanton Valais) a Włochami (region Piemont), na południe od Dufourspitze – najwyższego szczytu masywu. W pobliżu leżą też Signalkuppe i Piramide Vincent. Szczyt przykrywa lodowiec Grenzgletscher.
Nazwa szczytu pochodzi od nazwiska J.J. Friedricha Wilhelma Parrota, profesora Uniwersytetu w Dorpacie (obecnie Uniwersytet w Tartu), który w 1817 r. wszedł na szczyt Monte Rosy.
Pierwszego odnotowanego wejścia dokonali Reginald S. Macdonald, Florence Crauford Grove, Montagu Woodmass, William Edward Hall, Melchior Anderegg i Peter Perren 16 sierpnia 1863 r.
Szczyt można zdobyć ze schronisk Monte Rosa Hut (2795 m) po stronie szwajcarskiej oraz Rifugio Gnifetti (3647 m) i Rifugio Citta di Mantova (3498 m) po stronie włoskiej.

</doc>
<doc id="1728080" url="https://pl.wikipedia.org/wiki?curid=1728080" title="Michał de L'Hôpital">
Michał de L'Hôpital



</doc>
<doc id="1728081" url="https://pl.wikipedia.org/wiki?curid=1728081" title="Cino da Pistoia">
Cino da Pistoia

Cino da Pistoia (Guittoncino di Francesco dei Sigisbuldi, Cinus de Sigibuldis de Pistorio, Cinus Pistoriensis, ur. ok. 1270 w Pistoi, zm. 24 grudnia 1336 lub 27 stycznia 1337 w Pistoi) – średniowieczny włoski pisarz i prawnik ze szkoły postglosatorów i komentatorów.
Studiował prawo w Bolonii pod kierunkiem Dinusa de Rossonis Mugellanus oraz Franciszka Accursiusa (syna słynnego Accursiusa). Po studiach w Orleanie powrócił do rodzinnej miejscowości. Jego rodzina zaangażowana była w walkę pomiędzy gibelinami (stronników cesarza) i gwelfami (zwolennikami papieża) (Gibelini i Gwelfowie). Cino musiał więc w 1303 opuścić miasto. Zaciągnął się na służbę cesarską. W latach 1310 - 1313, jako asesor księcia Sabaudii Ludwika (brata księcia Amadeusza V), zajmował się sprawami cesarza Henryka VII. Po śmierci cesarza (24 sierpnia 1313) wznowił studia prawnicze w Bolonii. 9 grudnia 1314 uzyskał tytuł doktora praw i opublikował swoje najważniejsze dzieło "Lectura Codicis" - komentarz do "Kodeksu Justyniana". Dzięki tak zdobytej sławie został zaliczony później do grona postglosatorów i komentatorów.
Po 1314 rozpoczął karierę naukową i polityczną. Pracował u boku podesty Sieny, był asesorem papieskiego rektora w Macerata i Camerino. Wykładał na uniwersytetach w Sienie i Florencji. Udzielał porad i pisał opinie prawne. Po 1326 pełnił funkcję radcy miasta Perugia i prowadził wykłady na tamtejszym uniwersytecie. Jednym z jego uczniów był Bartolus de Saxoferrato. Po 1330 działał w Neapolu, dokąd udał się na zaproszenie Roberta Anjou. Przebywał także we Florencji, Perugii i Bolonii. Otrzymał tytuł "gonfaloniera" miasta Pistoia.
Ożenił się z Margeritą di Lanfranco degli Ughi, z którą miał pięcioro dzieci (syna i cztery córki). Zmarł, mając ok. 67 lat. Jego grób znajduje się w katedrze w Pistoi. Grobowiec, ozdobiony przez Agnostino di Giovanni, zaliczany jest do znaczących pomników sztuki nagrobnej późnego gotyku włoskiego.
Cino de Pistoia jest najbardziej znany jako literat. Napisał liczne pieśni, ballady, sonety i opowiadania. Pozostawił po sobie bogatą spuściznę epistolarną. Korespondował z Dantem i Guido Cavalcantim. Prawdopodobnie znał osobiście Boccaciego. Stał się także literackim wzorem dla Petrarki. Zaliczany jest do nurtu Dolce stil nuovo.

</doc>
<doc id="1728082" url="https://pl.wikipedia.org/wiki?curid=1728082" title="Gorąca linia (film 1965)">
Gorąca linia (film 1965)

Gorąca linia – polski film obyczajowy z 1965 roku, w reżyserii Wandy Jakubowskiej. Pierwowzorem scenariusza do filmu było opowiadanie autorstwa Jana Pierzchały pt. "Dzień z nocą na trzy podzielony".
Opis fabuły.
Inżynier Przybora dostaje zadanie - ma zbudować nowoczesną i bezpieczną kopalnię. Natrafia jednak na bardzo dużo przeciwności. Biurokracja, kumoterstwo i brak wiary w to, co się robi - to tylko niektóre z przeszkód. Kiedy już wydaje się, że nic z tego nie wyjdzie, inżynier doprowadza sprawę do końca. Niespodziewanie otrzymuje jeszcze jedno zadanie.

</doc>
<doc id="1728083" url="https://pl.wikipedia.org/wiki?curid=1728083" title="Silurus aristotelis">
Silurus aristotelis



</doc>
<doc id="1728085" url="https://pl.wikipedia.org/wiki?curid=1728085" title="Port lotniczy Ratanankiri">
Port lotniczy Ratanankiri

Port lotniczy Ratanankiri (IATA: RDE, ICAO: VDRK) – międzynarodowy port lotniczy położony w Banlung, stolicy prowincji Rotanah Kiri w Kambodży. Obsługuje głównie loty czarterowe.

</doc>
<doc id="1728088" url="https://pl.wikipedia.org/wiki?curid=1728088" title="20 Years of Jethro Tull">
20 Years of Jethro Tull

20 Years of Jethro Tull – box set zespołu Jethro Tull wydany na jego dwudziestolecie przez Chrysalis Records w 1988. "20 Years of Jethro Tull" wydano na 3 płytach CD oraz na 5 gramofonowych.

</doc>
<doc id="1728089" url="https://pl.wikipedia.org/wiki?curid=1728089" title="Behra-Porsche">
Behra-Porsche

Behra-Porsche – były zespół Formuły 1, startujący w niej w sezonach 1959 oraz 1960.
Zespół został założony przez francuskiego kierowcę, Jeana Behrę. W sezonie 1959, po Grand Prix Francji, z usług Behry zrezygnowało Ferrari. Behra postanowił sam zbudować bolid. Dokonał tego wraz z projektantem Valerio Colottim, używając części Porsche.
Samochód zadebiutował podczas Grand Prix Monako, ale Maria Teresa de Filippis nie zdołała zakwalifikować się do wyścigu. Behra miał zamiar wystartować swoim bolidem w Grand Prix Niemiec, ale prowadząc Porsche RSK zginął 1 sierpnia na torze AVUS tuż przed wyścigiem.
W wyścigu zespół zadebiutował podczas Grand Prix Argentyny w sezonie 1960, kiedy to jeżdżący dla niego Masten Gregory zajął 12. miejsce. W Grand Prix Włoch natomiast w barwach zespołu Behra-Porsche 10. miejsce zajął Fred Gamble. Po tym wyścigu zespół Behra-Porsche wycofał się z Formuły 1.

</doc>
<doc id="1728090" url="https://pl.wikipedia.org/wiki?curid=1728090" title="Johnsonpthirus keniae">
Johnsonpthirus keniae

Johnsonpthirus keniae – gatunek wszy z rodziny Polyplacidae. Powoduje wszawicę. Pasożytuje na gryzoniach z rodziny wiewiórkowatych takich jak: słońcowiórka gambijska ("Heliosciurus gambianus"), "Heliosciurus rufobrachium", "Heliosciurus ruwenzorii", zaroślarka akacjowa ("Paraxerus cepapi"), "Paraxerus boehmi", "Funisciurus anerythrus", "Funisciurus carruthersi".
U samców pierwszy segment anteny dłuższy niż u samic. Wszy te mają ciało silnie spłaszczone grzbietowo-brzusznie. Samica składa jaja zwane gnidami, które są mocowane specjalnym „cementem” u nasady włosa. Rozwój osobniczy trwa po wykluciu się z jaja około 14 dni. Występuje na terenie Afryki w Kenii, Liberii, Namibii, Tanzanii, Ugandzie, Zairze.

</doc>
<doc id="1728091" url="https://pl.wikipedia.org/wiki?curid=1728091" title="Marek Jerzy Uglorz">
Marek Jerzy Uglorz

Marek Jerzy Uglorz (ur. 12 listopada 1964 w Cieszynie) – duchowny Kościoła Ewangelicko-Augsburskiego w RP, biblista, profesor Chrześcijańskiej Akademii Teologicznej w Warszawie (ChAT), prorektor Wyższej Szkoły Administracji w Bielsku-Białej.
Wykształcenie i przebieg posługi kościelnej.
Syn ks. Manfreda Uglorza i Anny z domu Gansel. Ukończył studia w zakresie teologii ewangelickiej w ChAT. 7 stycznia 1990 w kościele Jana Chrzciciela w Starym Bielsku został ordynowany na duchownego przez ks. bpa Janusza Narzyńskiego. Z dniem ordynacji został wikariuszem Parafii w Mikołajkach, gdzie pracował do czerwca 1990. W latach 1990–1996 był wikariuszem parafii w Skoczowie. W latach 1996–2004 był proboszczem parafii w Brennej-Górkach. 
Nauczyciel akademicki jest członkiem Synodu Kościoła Ewangelicko-Augsburskiego w RP, od 2007 przewodniczącym Komisji Synodalnej ds. Pastoralnych.
24 czerwca 2009 podczas Ogólnopolskiej Konferencji Duchownych Kościoła Ewangelicko-Augsburskiego we Wrocławiu dokonano typowania kandydatów, spośród których Synod Kościoła miał wybrać nowego biskupa Kościoła. Zdobył wówczas największą liczbę głosów. Jednak 17 października 2009 w czasie obrad XII Synodu Kościoła na stanowisko biskupa Kościoła Ewangelicko-Augsburskiego w RP wybrano ks. Jerzego Samca. W 2012 kandydował na prezesa Synodu Kościoła, jednak wybrano ks. Grzegorza Giemzę.
Działalność akademicka.
21 marca 2002 otrzymał stopień naukowy doktora nauk teologicznych w zakresie biblistyki i teologii systematycznej. Następnie został pracownikiem naukowym Wydziału Teologicznego ChAT, gdzie pełni funkcję kierownika Katedry Wiedzy Nowotestamentowej i Języka Greckiego. Był też zatrudniony jako adiunkt w Zakładzie Edukacji Filozoficzno-Społecznej Wydziału Etnologii i Nauk o Edukacji Uniwersytetu Śląskiego w Katowicach. 4 listopada 2010 na podstawie dorobku naukowego i przedstawienia dysertacji habilitacyjnej pt. "Jezus Chrystus wczoraj i dziś, ten sam i na wieki. Chrystologiczne wyznanie Listu do Hebrajczyków" otrzymał stopień naukowy doktora habilitowanego. Od 1 października 2011 jest profesorem Chrześcijańskiej Akademii Teologicznej w Warszawie.
Od 2014 zajmuje stanowisko prorektora Wyższej Szkoły Administracji w Bielsku-Białej
Życie prywatne.
Żonaty z Haliną z domu Szarek, ma córkę Mariannę.

</doc>
<doc id="1728093" url="https://pl.wikipedia.org/wiki?curid=1728093" title="Taichung">
Taichung



</doc>
<doc id="1728094" url="https://pl.wikipedia.org/wiki?curid=1728094" title="Neohaematopinus keniae">
Neohaematopinus keniae



</doc>
<doc id="1728096" url="https://pl.wikipedia.org/wiki?curid=1728096" title="Ludwigshöhe (szczyt)">
Ludwigshöhe (szczyt)

Ludwigshöhe – szczyt w Alpach Pennińskich, części Alp Zachodnich. Leży na granicy między Szwajcarią (kanton Valais) a Włochami (regiony Piemont i Dolina Aosty). Należy do masywu Monte Rosa. Leży na południe od Dufourspitze i Ostspitze. Szczyt można zdobyć ze schronisk Monte Rosa Hut (2795 m) po stronie szwajcarskiej oraz Capanna Gnifetti (3611 m) i Rifugio Citta di Mantova (3498 m) po stronie włoskiej. Szczyt przykrywa lodowiec Piode.
Pierwszego odnotowanego wejścia dokonał Luwig van Welden 25 sierpnia 1822 r.

</doc>
<doc id="1728098" url="https://pl.wikipedia.org/wiki?curid=1728098" title="Ludwigshohe">
Ludwigshohe



</doc>
<doc id="1728099" url="https://pl.wikipedia.org/wiki?curid=1728099" title="Linia kolejowa nr 244">
Linia kolejowa nr 244

Linia kolejowa nr 244 – wyłączona z eksploatacji, jednotorowa, niezelektryfikowana linia kolejowa znaczenia miejscowego łącząca Morzeszczyn z Gniewem. Położona w województwie pomorskim oraz na obszarze działania PKP PLK Zakładu Linii Kolejowych w Gdańsku.
W grudniu 2015 roku PKP PLK rozpoczęły procedurę likwidacji linii. Jako bezpośrednią przyczynę wskazywany jest brak przychodów związanych z jej udostępnianiem.

</doc>
<doc id="1728100" url="https://pl.wikipedia.org/wiki?curid=1728100" title="Zatoka Amundsena">
Zatoka Amundsena

Zatoka Amundsena (ang. "Amundsen Gulf", fr. "Golfe d’Amundsen") – zatoka, która znajduje się na Morzu Beauforta (Ocean Arktyczny).
Usytuowana między wyspami Banksa i Wiktorii a brzegiem Kanady. Głęboka do 258 metrów. Jedynie w sierpniu i we wrześniu ustępują lody.

</doc>
<doc id="1728102" url="https://pl.wikipedia.org/wiki?curid=1728102" title="Park Narodowy Uluru – Kata Tjuta">
Park Narodowy Uluru – Kata Tjuta



</doc>
<doc id="1728103" url="https://pl.wikipedia.org/wiki?curid=1728103" title="Albert (jezioro w Nowej Południowej Walii)">
Albert (jezioro w Nowej Południowej Walii)

Albert – jezioro w miejscowości Wagga Wagga, położone w stanie Nowa Południowa Walia w Australii. Jezioro sztuczne, zbudowane w roku 1890. Nazwa nadana od imienia księcia Alberta. Miejsce uprawiania sportów wodnych.

</doc>
<doc id="1728105" url="https://pl.wikipedia.org/wiki?curid=1728105" title="Linia kolejowa nr 242">
Linia kolejowa nr 242

Linia kolejowa nr 242 – zlikwidowana linia kolejowa łącząca Twardą Górę z Nowem. Położona w województwie kujawsko-pomorskim oraz na obszarze działania PKP PLK Zakładu Linii Kolejowych w Gdańsku.

</doc>
<doc id="1728106" url="https://pl.wikipedia.org/wiki?curid=1728106" title="Sclerophrys cristiglans">
Sclerophrys cristiglans



</doc>
<doc id="1728108" url="https://pl.wikipedia.org/wiki?curid=1728108" title="Puchar Polski w piłce nożnej (2009/2010)">
Puchar Polski w piłce nożnej (2009/2010)

Puchar Polski w piłce nożnej mężczyzn 2009/2010 – rozgrywki mające na celu wyłonienie zdobywcy Pucharu Polski, który zakwalifikuje się tym samym do Ligi Europy UEFA sezonu 2010/2011.
Rozgrywki składają się z 8 części:
Terminarz.
Runda przedwstępna.
Wszystkie mecze – 29 lipca 2009, godz. 17:00.
Runda wstępna.
Mecze 2 i 5 – 11 sierpnia 2009, godz 17:00, 15:00
Reszta meczów – 12 sierpnia 2009, godz 17:00
I runda.
 – zweryfikowano jako walkower 3:0 gdyż drużyna Kmity wycofała się z rozgrywek.
Drużyna Okocimski Klub Sportowy Brzesko otrzymała wolny los.
1/4 finału.
"Wynik dwumeczu: 2-2. Awans: Ruch Chorzów (bramka na wyjeździe)"
"Wynik dwumeczu: 4-1. Awans: Pogoń Szczecin"
"Wynik dwumeczu: 4-3. Awans: Jagiellonia Białystok"
"Wynik dwumeczu: 3-1. Awans: Lechia Gdańsk"
1/2 finału.
"Wynik dwumeczu: 2-3 . Awans: Jagiellonia Białystok "
"Wynik dwumeczu: 1-1 . Awans: Pogoń Szczecin (bramka na wyjeździe)"
Linki zewnętrzne.
Terminarz rozgrywek

</doc>
<doc id="1728113" url="https://pl.wikipedia.org/wiki?curid=1728113" title="Drogi wojewódzkie w województwie warmińsko-mazurskim">
Drogi wojewódzkie w województwie warmińsko-mazurskim

Łączna długość dróg wojewódzkich w województwie warmińsko-mazurskim wynosi 1870,041 km. Są one zarządzane przez Zarząd Dróg Wojewódzkich w Olsztynie.

</doc>
<doc id="1728116" url="https://pl.wikipedia.org/wiki?curid=1728116" title="Polysphenodon">
Polysphenodon

Polysphenodon – rodzaj sfenodonta z rodziny hatteriowatych (Sphenodontidae). Żył w późnym triasie na terenach współczesnej Europy. Holotyp odnaleziono w okolicach Hanoweru. Okaz zaginął w latach 30. XX wieku, jednak zachowały się jego kopie.
"Polysphenodon" był blisko spokrewniony z "Brachyrhinodon" i "Clevosaurus", wraz z którymi należy do kladu Clevosauridae. Zarówno "Polysphenodon", jak i "Brachyrhinodon" miały tępe pyski, jednak jak wykazali Fraser i Benton (1989) stopień skrócenia pyska u obu tych form był przeszacowany ze względu na zniekształcenia znanych skamieniałości. Wydłużona okolica skroniowa oraz długość regionu międzyoczodołowego większa niż długość płyty ciemieniowej są cechami zaawansowanymi wśród hatteriowatych. "Polysphenodon" w obu przypadkach wykazuje cechy plezjomorficzne, zaś "Brachyrhinodon" – zaawansowane. Kości kończyn "Polysphenodon" są stosunkowo długie w porównaniu z rozmiarami czaszki. Podobne proporcje miały również niektóre gatunki z rodzaju "Homoeosaurus". Podobieństwa te wynikają jednak z raczej z podobnych wymagań lokomotorycznych niż bliskiego pokrewieństwa ewolucyjnego.

</doc>
<doc id="1728117" url="https://pl.wikipedia.org/wiki?curid=1728117" title="František Kundra">
František Kundra

František Kundra (ur. 2 maja 1980 w Bardejowie) – słowacki piłkarz, grający na pozycji pomocnika.

</doc>
<doc id="1728118" url="https://pl.wikipedia.org/wiki?curid=1728118" title="Castor (szczyt)">
Castor (szczyt)

Castor (wł. "Punta Castore") – szczyt w Alpach Pennińskich, w masywie Breithorn - Lyskamm. Leży na granicy między Szwajcarią (kanton Valais) a Włochami (region Dolina Aosty). Sąsiaduje ze szczytem Pollux. Castor i Pollux nazwane są bliźniakami (niem. „Zwillinge”). Szczyt można zdobyć ze schronisk Monte Rosa Hut (2795 m) i Gandegg Hütte (3029 m) po stronie szwajcarskiej oraz Rifugio Quintino Sella (3585 m) i Rifugio Ottorino Mezzalama (3036 m) po stronie włoskiej. Lodowiec pod szczytem to Lodowiec Zwilling.
Pierwszego odnotowanego wejścia dokonali F. W. Jacomb, William Mathews i Michel Croz 23 sierpnia 1861 r.

</doc>
<doc id="1728119" url="https://pl.wikipedia.org/wiki?curid=1728119" title="Frantisek Kundra">
Frantisek Kundra



</doc>
<doc id="1728122" url="https://pl.wikipedia.org/wiki?curid=1728122" title="Historia współczesna">
Historia współczesna

Historia współczesna – polski czarno-biały film obyczajowy z 1960 roku, w reżyserii Wandy Jakubowskiej.
Film powstał w oparciu o autentyczne wydarzenia. Zdjęcia plenerowe zrealizowano w Tychach, Czechowicach-Dziedzicach oraz nad Jeziorem Żywieckim.
Opis fabuły.
Mechanik Jerzy Biesiada za pożyczone pieniądze kupił motocykl, jednak nie ma pieniędzy na benzynę do niego. Bez skutku próbuje dalej pożyczać. W końcu kradnie spirytus metylowy z zakładu przemysłowego, w którym jest zatrudniony. Wkrótce część alkoholu przypadkowo trafia do Bielasa i Wiśniewskiego, kolegów Jerzego z pracy. Alkohol, pozostawiony bez opieki, szybko zaczyna krążyć wśród ludzi - piją go ludzie z wesela, goście na przyjęciu, itd. Wkrótce umiera kilka osób, a znacznie więcej ma objawy silnego zatrucia. Bielas, przerażony tym, co zrobił, odbiera sobie życie.

</doc>
<doc id="1728128" url="https://pl.wikipedia.org/wiki?curid=1728128" title="Piramide Vincent">
Piramide Vincent

Piramide Vincent – szczyt w Alpach Pennińskich, części Alp Zachodnich. Leży w północnych Włoszech na granicy regionów Piemont i Dolina Aosty, blisko granicy ze Szwajcarią. Należy do masywu Monte Rosa. Szczyt zawdzięcza swoją nazwę nazwisku pierwszego zdobywcy, którym był Johann Nikolaus Vincent. Sąsiaduje z Punta Giordani. Szczyt można zdobyć ze schronisk Rifugio Gnifetti (3611 m) lub Rifugio Città die Mantova (3498 m). Lodowce pod szczytem to Ghiacciaio del Lys, Ghiacciaio di Indren i Ghiacciaio delle Piode.
Pierwszego odnotowanego wejścia dokonał Johann Nikolaus Vincent 5 sierpnia 1819 r.

</doc>
<doc id="1728129" url="https://pl.wikipedia.org/wiki?curid=1728129" title="Sezon na bażanty">
Sezon na bażanty

Sezon na bażanty – polski film obyczajowy z 1985 w reżyserii Wiesława Saniewskiego.
Opis fabuły.
Rok 1981. Paweł, szpadzista, który przez alkoholizm zaprzepaścił obiecującą karierę, postanawia naprawić swoje życie. Na przeszkodzie staje mu wiadomość, że jego była żona wyjechała do Austrii, zabierając ze sobą ich kilkuletniego syna. Zdeterminowany bohater wraz ze swą kochanką Majką wyrusza pożyczonym samochodem na poszukiwania uciekinierów. Gotów jest na niemal wszystko, by odnaleźć syna, przekraczając kolejne granice, nie tylko geograficzne. Kiedy w końcu osiąga cel porywa dziecko i ucieka z nim do Polski, gdzie zostaje przywitany jako bohater narodowy. Świat staje przed nim otworem, ale ceną ma być to, o co rzekomo walczył.

</doc>
<doc id="1728130" url="https://pl.wikipedia.org/wiki?curid=1728130" title="Drożdże piekarnicze">
Drożdże piekarnicze



</doc>
<doc id="1728134" url="https://pl.wikipedia.org/wiki?curid=1728134" title="Undead in NYC">
Undead in NYC

Undead in NYC – pierwszy koncertowy album amerykańskiej grupy rockowej Gossip, został wydany 9 września 2003. 

</doc>
<doc id="1728139" url="https://pl.wikipedia.org/wiki?curid=1728139" title="Mulwala (jezioro)">
Mulwala (jezioro)

Mulwala () – jezioro w Australii, położone na granicy stanów Nowej Południowej Walii i Wiktorii. Jezioro sztuczne, powstałe w wyniku wybudowania tamy na rzece Murray w roku 1939. Przy tamie znajduje się most zbudowany w roku 1924, łączący miejscowość Mulwala w Nowej Południowej Walii z Yarrawonga w Wiktorii.

</doc>
<doc id="1728141" url="https://pl.wikipedia.org/wiki?curid=1728141" title="Zespół Costena">
Zespół Costena

Zespół Costena – jedna z chorób narządu części twarzowej czaszki. Jest spowodowana dynamicznymi zaburzeniami czynności stawu żuchwowego. Główną dolegliwość stanowią bóle w zakresie twarzy i głowy. Są to bóle niestałe, pojawiające się przy dłuższym mówieniu lub żuciu. Ból występuje głównie w okolicy stawu skroniowo-żuchwowego, skąd promieniuje do ucha, żuchwy, skroni lub potylicy.

</doc>
<doc id="1728142" url="https://pl.wikipedia.org/wiki?curid=1728142" title="Balmenhorn">
Balmenhorn

Balmenhorn – szczyt w Alpach Pennińskich, części Alp Zachodnich. Leży w północnych Włoszech na granicy regionów Piemont i Dolina Aosty, blisko granicy ze Szwajcarią. Należy do masywu Monte Rosa. Szczyt można zdobyć ze schronisk Bivacco Felice Giordano (3167 m) i Capanna (3559 m). Na szczycie znajduje się statua "Cristo delle Vette". Pod szczytem zalega lodowiec Ghiacciaio del Lys. 
Kwestia pierwszego wejścia jest niejasna. Prawdopodobnie pierwszego wejścia dokonali Marco Maglionini, Albert de Rothschild, Eduard Cupelin, Peter Knubel i Nikolaus Knubel 18 sierpnia 1873 r.

</doc>
<doc id="1728144" url="https://pl.wikipedia.org/wiki?curid=1728144" title="Pałac Sztuki Towarzystwa Przyjaciół Sztuk Pięknych">
Pałac Sztuki Towarzystwa Przyjaciół Sztuk Pięknych



</doc>
<doc id="1728149" url="https://pl.wikipedia.org/wiki?curid=1728149" title="Połowiczy zanik twarzy">
Połowiczy zanik twarzy

Połowiczy zanik twarzy (łac. "hemiatrophia faciei") – postępujący zanik skóry, tkanki podskórnej, mięśni i kości po jednej stronie twarzy. Przypuszcza się, że powodem jest uszkodzenie układu autonomicznego na nieznanym tle i wtórne zaburzenia troficzne tkanek. Leczenia skutecznego nie ma.

</doc>
<doc id="1728151" url="https://pl.wikipedia.org/wiki?curid=1728151" title="Kasumi Nishihara">
Kasumi Nishihara

 – japońska lekkoatletka, specjalistka od długich dystansów.

</doc>
<doc id="1728153" url="https://pl.wikipedia.org/wiki?curid=1728153" title="Roccia Nera">
Roccia Nera

Roccia Nera (niem. "Schwarzfluh") – szczyt w Alpach Pennińskich, w masywie Breithorn - Lyskamm. Leży na granicy między Szwajcarią (kanton Valais) a Włochami (region Dolina Aosty). Jest jednym z wierzchołków Breithornu. Szczyt można zdobyć ze schronisk Monte Rosa Hut (2795 m) i Rifugio Teodulo (3317 m), Bivacco Rossi e Volante (3750 m) oraz Rifugio Guide Valle d'Ayas (3420 m).

</doc>
<doc id="1728154" url="https://pl.wikipedia.org/wiki?curid=1728154" title="Neornithischia">
Neornithischia

Neornithischia – klad dinozaurów z rzędu ptasiomiednicznych (Ornithischia). Jego nazwa została ukuta w 1985 roku przez Coopera. Pierwszą definicję filogenetyczną przedstawił w 1998 Paul Sereno, który określił, że nazwa Neornithischia odnosić się będzie do kladu obejmującego wszystkie zwierzęta spokrewnione bliżej z triceratopsem niż z ankylozaurem. W 1986 Paul Sereno ukuł termin Cerapoda, mający podobną do Neornithischia zawartość taksonomiczną, jednak w późniejszych pracach porzucił tę nazwę na rzecz Neornithischia. Pierwsza definicja Cerapoda została przedstawiona w 2004 roku, była ona jednak identyczna z definicją przedstawioną przez Sereno w 1998 dla Neornithischia. W 2005 Sereno stwierdził, że żałuje, iż ukuł termin Cerapoda, i uznał go za synonim Neornithischia.

</doc>
<doc id="1728155" url="https://pl.wikipedia.org/wiki?curid=1728155" title="Punta Giordani">
Punta Giordani

Punta Giordani – szczyt w Alpach Pennińskich, części Alp Zachodnich. Leży w północnych Włoszech na granicy regionów Piemont i Dolina Aosty, blisko granicy ze Szwajcarią. Należy do masywu Monte Rosa. Sąsiaduje z Piramide Vincent. Szczyt można zdobyć ze schroniska Capanna Giovanni Gnifetti (3647 m). Szczyt góruje nad lodowcem Ghiacciaio di Indren.
Pierwszego odnotowanego wejścia dokonał Pietro Giordani 23 lipca 1801 r.

</doc>
<doc id="1728156" url="https://pl.wikipedia.org/wiki?curid=1728156" title="Buckcherry">
Buckcherry

Buckcherry - hardrockowy zespół założony w 1995 roku w Los Angeles w Kalifornii. Na początku kariery wydali jedynie dwa albumy, gdyż w 2002 roku grupa się rozpadła. W roku 2005 wokalista Josh Todd oraz gitarzysta Keith Nelson założyli kolejny zespół o tej samej nazwie i wkrótce (w 2006) zespół wydał trzeci album o nazwie "15", na którym zawarte były największe hity grupy takie jak "Crazy Bitch" czy "Sorry". W 2008 roku ukazał się także czwarty album zatytułowany Black Butterfly.

</doc>
<doc id="1728157" url="https://pl.wikipedia.org/wiki?curid=1728157" title="Zetor 25">
Zetor 25

Zetor 25 – ciągnik rolniczy produkowany w czechosłowackiej fabryce Zbrojovka Brno w latach 1946-1949, pierwszy ciągnik marki Zetor. 
Prototyp tego traktora powstał już w listopadzie 1945, początkowo miał oznaczenie Z25. Nazwa "Zetor" powstała z liter "Zet", czyli pierwszej litery nazwy Zbrojovka i "or", czyli ostatnich liter słowa traktor. W lipcu 1946 nastąpiła produkcja. Zetor 25 szybko zdobył miano podstawowego ciągnika Czechosłowacji. W roku 1947 eksportowano go już do Danii, Holandii, Niemiec i Skandynawii. Do końca 1947 roku wyprodukowano 3406 sztuk, co stanowiło 60% ciągników rolnictwa Czechosłowacji.
Jesienią 1947 w ramach ówczesnych umów międzynarodowych o współpracy została wysłana do Polski pierwsza próbna partia ciągników Zetor 25 (300 sztuk). W czerwcu 1948 rozpoczął się eksport do Polski.
Przeznaczenie.
Prace polowe różnego typu. 
Modyfikacje.
W 1949 roku przeprowadzono modernizację modelu, wyposażając ciągniki między innymi w podnośnik hydrauliczny TUZa, blokator mechanizmu różnicowego i wprowadzając podtypy:
Zmodyfikowane ciągniki były produkowane do 1961 roku w którym to zostały zastąpione modelami z serii UR1 Zetor 2011/2023.

</doc>
<doc id="1728159" url="https://pl.wikipedia.org/wiki?curid=1728159" title="Nasycone kwasy tłuszczowe">
Nasycone kwasy tłuszczowe

Nasycone kwasy tłuszczowe to kwasy tłuszczowe niezawierające podwójnych wiązań w cząsteczce. W warunkach normalnych są zwykle białymi ciałami stałymi. Kwasy zawierające w łańcuchu więcej niż 10 atomów węgla są nierozpuszczalne w wodzie i są nielotne. 

</doc>
<doc id="1728162" url="https://pl.wikipedia.org/wiki?curid=1728162" title="Drogi wojewódzkie w województwie pomorskim">
Drogi wojewódzkie w województwie pomorskim



</doc>
<doc id="1728165" url="https://pl.wikipedia.org/wiki?curid=1728165" title="Władysław Nawaduński">
Władysław Nawaduński

Władysław Nawaduński (ur. 2 lutego 1893 w Upinach na Litwie, zm. 2 czerwca 1961 w Nowym Dworze Mazowieckim) – polski lekarz i działacz społeczny, poseł na Sejm PRL I kadencji (1952–1956). 
Życiorys.
Ukończył gimnazjum w Lipawie. Studiował medycynę na Uniwersytecie Dorpackim, jednak po kilku semestrach nauki był zmuszony przerwać studia z powodów społecznych i rozpoczął pracę w szpitalu zakaźnym w Siemiatyczach. Po odzyskaniu przez Polskę niepodległości dokończył studia na Uniwersytecie Warszawskim (ukończył je w 1922). Podczas nauki zatrudniony m.in. w szpitalu kolejowym na Pradze. Od 1927 kierował pracami szpitala powiatowego w Nowym Dworze Mazowieckim: funkcję dyrektora pełnił do śmierci. Był inicjatorem budowy nowego szpitala w mieście. 
W 1945 wstąpił do Stronnictwa Demokratycznego, z ramienia którego wybrano go do Miejskiej Rady Narodowej. W 1952 został posłem na Sejm PRL I kadencji w okręgu Pruszków, gdzie zasiadał w Komisji Pracy i Zdrowia. Po 1957 kontynuował pracę jako dyrektor szpitala. 
Odznaczony m.in. Złotym i Srebrnym Krzyżem Zasługi. Został pochowany na cmentarzu katolickim w Nowym Dworze Mazowieckim. Jest także patronem Szpitala Powiatowego w Nowym Dworze Mazowieckim. 26 maja 2015 rada miasta nadała mu tytuł honorowego obywatela Nowego Dworu Mazowieckiego.

</doc>
<doc id="1728166" url="https://pl.wikipedia.org/wiki?curid=1728166" title="ORP Warszawa (niszczyciel 1988)">
ORP Warszawa (niszczyciel 1988)



</doc>
<doc id="1728170" url="https://pl.wikipedia.org/wiki?curid=1728170" title="Gary White (lekkoatleta)">
Gary White (lekkoatleta)

Gary White (ur. 16 czerwca 1985 w Skegness) – brytyjski lekkoatleta, trójskoczek.
Młodzieżowy mistrz Europy z Debreczyna (2007), na tych zawodach ustanowił aktualny rekord życiowy – 16,33 m.

</doc>
<doc id="1728173" url="https://pl.wikipedia.org/wiki?curid=1728173" title="Zetor 2511">
Zetor 2511

Zetor 2511 – ciągnik rolniczy czechosłowackiej marki Zetor, unowocześniona wersja ciągnika Zetor 2011, produkowana w latach 1968-1976 (najdłużej z drugiej serii nowej zunifikowanej rodziny UR-1).
W przeciwieństwie od poprzednika posiadał nową maskę, zmieniono także ramę wzmacniającą nad przednią osią i dwufunkcyjny układ hamulcowy. Był produkowany 8 lat, powstało 3000 sztuk. Do Polski nie eksportowano tego ciągnika ze względu na własną produkcję traktorów Ursus C-330.

</doc>
<doc id="1728176" url="https://pl.wikipedia.org/wiki?curid=1728176" title="Tomas Radzinevičius">
Tomas Radzinevičius

Tomas Radzinevičius (, ur. 5 czerwca 1981 w Mariampolu) – litewski piłkarz występujący na pozycji napastnika, reprezentant Litwy w latach 2003–2008.
Kariera.
W sezonie 2015 A lygi wywalczył tytuł króla strzelców, trafiając 28 razy do bramki rywali w barwach Sūduvy Mariampol. Występował również w polskiej Ekstraklasie jako zawodnik Odry Wodzisław Śląski. Ze Slovanem Liberec wywalczył mistrzostwo Czech. W 2017 roku zakończył karierę, a jego ostatnim klubem był maltański zespół Valletta FC.

</doc>
<doc id="1728177" url="https://pl.wikipedia.org/wiki?curid=1728177" title="ORP Warszawa (niszczyciel 1970)">
ORP Warszawa (niszczyciel 1970)



</doc>
<doc id="1728178" url="https://pl.wikipedia.org/wiki?curid=1728178" title="HAMMER">
HAMMER

HAMMER – 64-bitowy system plików stworzony przez Matthew Dillona dla systemu DragonFly BSD.
Koncepcja systemu oparta została na wykorzystaniu drzew binarnych. HAMMER oferuje możliwość tworzenia snapshotów oraz automatyczne naprawianie systemu w przypadku uszkodzenia. Aktualnie trwają prace nad przeniesieniem go do jądra Linux.
Ograniczenia.
Wymaga dodatkowego wpisu do crona, uruchamiającego na kilka minut w okresie najmniejszego obciążenia program porządkujący w celu reorganizacji systemu.
Aktualnie nie wspiera konfiguracji multi-master.

</doc>
<doc id="1728179" url="https://pl.wikipedia.org/wiki?curid=1728179" title="Skójka malarska">
Skójka malarska

Skójka malarska ("Unio pictorum") – gatunek małża o wymiarach muszli 7–10 cm. Żyje 10 do 15 lat. Występuje na terenie całej Europy w rzekach i jeziorach.
Nazwa małża pochodzi od powszechnego już w starożytności zastosowania jego muszli przez malarzy do przechowywania i ucierania farb, szczególnie w technikach temperowych.

</doc>
<doc id="1728180" url="https://pl.wikipedia.org/wiki?curid=1728180" title="Unio pictorum">
Unio pictorum



</doc>
<doc id="1728181" url="https://pl.wikipedia.org/wiki?curid=1728181" title="Marceli Najder">
Marceli Najder

Marceli Najder (ur. 1914 w Bolechowie, zm. 7 listopada 1991 w Warszawie) – polski farmaceuta i działacz społeczny, poseł na Sejm PRL II kadencji (1957–1961). 
Życiorys.
Ukończył studia z dziedziny farmacji na Uniwersytecie Jana Kazimierza. Od 1938 pracował w zawodzie na terenie Lwowa. Walczył w wojnie obronnej Polski. W okresie okupacji Małopolski Wschodniej pracował w aptekach w Peczeniżynie i Kołomyi. W 1942 wszedł w skład plutonu sanitarnego Żydowskiej Służby Porządkowej w getcie kołomyjskim. Od początku 1943 do marca 1944 wraz z żoną i ośmioma innymi osobami ukrywał się u polskiej rodziny pod Kołomyją. W 1944 został mianowany dyrektorem Laboratorium Międzyrejonowej Stacji Sanitarno-Epidemiologicznej w Kołomyi.
W 1945 w wyniku wysiedleń ludności polskiej z przedwojennych terenów wschodnich osiadał w nowych granicach okrojonej Polski. Kierował aptekami w Izbicy i w Bolesławcu („Pod gwiazdą” przy ul. Kubika 12, została w 1950 upaństwowiona). Sprawował mandat radnego Miejskiej Rady Narodowej w Bolesławcu. Od 1950 do 1956 pełnił obowiązki dyrektora Wojewódzkiej Centrali Aptek Społecznych w Zielonej Górze. Później zatrudniony jako wicekierownik Wydziału Zdrowia Prezydium Wojewódzkiej Rady Narodowej. Był również pracownikiem naukowym Instytutu Leków w Warszawie, a później uzyskał zatrudnienie w Zjednoczeniu Przemysłu Farmaceutycznego „Polfa”. Był członkiem redakcji pisma „Farmacja Polska”. Działał w Naczelnej Organizacji Technicznej i Polskim Związku Filatelistów. 
W 1945 włączył się w działalność Stronnictwie Demokratycznym. W latach 1946–1949 był przewodniczącym Powiatowego Komitetu SD. Z rekomendacji Stronnictwa zasiadał w Sejmie II kadencji. Był członkiem Komisji Handlu Zagranicznego oraz Komisji Zdrowia i Kultury Fizycznej. 
Związany z PTTK. Był członkiem jego władz okręgowych w Zielonej Górze oraz zarządu głównego. Został odznaczony honorową odznaką organizacji oraz mianem „zasłużonego działacza turystyki”. Po odejściu z Sejmu był m.in. pilotem wycieczek zagranicznych „Sport Tourist”.
Odznaczony m.in. Krzyżem Kawalerskim Orderu Odrodzenia Polski. Zmarł w listopadzie 1991, został pochowany na cmentarzu Wolskim w Warszawie. 
W pierwszym małżeństwie żonaty z Polą Najder, miał dwóch synów: Tomasza i Wiktora.
Jego wspomnienia z lat wojny pod tytułem "Rewanż" opublikowało w 2013 Wydawnictwo Karta.

</doc>
<doc id="1728182" url="https://pl.wikipedia.org/wiki?curid=1728182" title="Yukiya Amano">
Yukiya Amano

 – japoński dyplomata, specjalizujący się w problematyce rozbrojenia i nierozprzestrzeniania broni nuklearnej. W latach 2009–2019 dyrektor generalny Międzynarodowej Agencji Energii Atomowej (MAEA).
Życiorys.
W 1968 rozpoczął studia na Uniwersytecie Tokijskim. Po uzyskaniu dyplomu z prawa został zatrudniony w japońskim Ministerstwie Spraw Zagranicznych w 1972, gdzie specjalizował się w kwestiach dot. rozbrojenia międzynarodowego i nieproliferacji. W latach 1973–1974 studiował we Francji na Uniwersytecie Franche-Comté, a w latach 1974–1975 na Uniwersytecie Nice Sophia-Antipolis.
W japońskim MSZ był m.in. dyrektorem Departamentu Rozbrojenia, Nieproliferacji i Nauki. Pracował w przedstawicielstwach dyplomatycznych Japonii w: Wientianie, Waszyngtonie i Brukseli, a także w delegacji japońskiej na konferencję nt. rozbrojenia w Genewie. Był też konsulem generalnym Japonii w Marsylii.

</doc>
<doc id="1728183" url="https://pl.wikipedia.org/wiki?curid=1728183" title="Matthew Dillon (programista)">
Matthew Dillon (programista)

Matthew Dillon (ur. 1 lipca 1966) – amerykański informatyk mieszkający w Berkeley, w stanie Kalifornia. Jest najbardziej znany ze swojego wkładu w rozwój systemu FreeBSD oraz z rozpoczęcia projektu DragonFly BSD.
Dillon studiował elektronikę i informatykę na Uniwersytecie Kalifornijskim Berkeley, gdzie w roku 1985 po raz pierwszy zetknął się z systemem BSD. Jest także znany z tworzenia programów pod komputery Amiga, własnego kompilatora języka C – DICE – oraz pracy nad jądrem systemu Linux. W latach 1994-1997 pracował w stworzonej przez siebie firmie Best Internet, współtworząc jednocześnie system FreeBSD. Jego program "Diablo", służący do transferu informacji przez internet, jest bardzo popularny w wielu firmach zajmujących się dostarczaniem internetu.
W 1997 roku otrzymał dostęp do źródeł systemu FreeBSD na poziomie commitera i rozwijał głównie podsystem zarządzania pamięcią wirtualną.
Zatroskany problemami, jakie dostrzegał w kierunku rozwoju systemu FreeBSD po wydaniu jego 5. wersji, oraz z powodu pokłócenia się z innymi programistami systemu FreeBSD, co z kolei zaowocowało odcięciem go od dostępu do kodu źródłowego projektu, rozpoczął w roku 2003 rozwój DragonFly BSD.

</doc>
<doc id="1728186" url="https://pl.wikipedia.org/wiki?curid=1728186" title="Himmelskönig, sei willkommen">
Himmelskönig, sei willkommen

Himmelskönig, sei willkommen (BWV 182) – kantata Johanna Sebastiana Bacha przeznaczona na Niedzielę Palmową. Jest to prawdopodobnie pierwsza kantata, którą Bach napisał dla dworu w Weimarze w związku z objęciem tam stanowiska koncertmistrza. Premiera miała miejsce 25 marca 1714.

</doc>
<doc id="1728188" url="https://pl.wikipedia.org/wiki?curid=1728188" title="BWV 182">
BWV 182



</doc>
<doc id="1728190" url="https://pl.wikipedia.org/wiki?curid=1728190" title="Wiktor Nagórski (1911–1972)">
Wiktor Nagórski (1911–1972)

Wiktor Nagórski (ur. 24 stycznia 1911 we Lwowie, zm. 22 grudnia 1972 w Warszawie) – polski prawnik i ekonomista, działacz komunistyczny, poseł do Krajowej Rady Narodowej i do Sejmu Ustawodawczego RP.
Życiorys.
Ukończył szkołę średnią w Stanisławowie, po czym studiował na Wydziale Prawa Uniwersytetu Jana Kazimierza. W drugiej połowie lat 30. zatrudniony w Ministerstwie Skarbu. Był jednym z organizatorów Stronnictwa Demokratycznego, pracował w gazecie "Czarno na Białym". We wrześniu 1939 ponownie znalazł się we Lwowie, gdzie podjął współpracę z władzami radzieckimi. Pisywał m.in. do "Czerwonego Sztandaru". Podczas okupacji niemieckiej związał się z Polską Partią Robotniczą, z jego ramienia zasiadał w tzw. Komitecie Pomocy dla Ofiar Faszyzmu. Redagował organ partyjny "Głos Wolności". Po 1944 służył w Ludowym Wojsku Polskim, później pracował w Ministerstwie Żeglugi. Ponownie skierowany do Stronnictwa Demokratycznego stał na czele Wydziałów Organizacyjnego, Personalnego i Młodzieżowego CK. Był również przewodniczącym Związku Młodzieży Demokratycznej. Należał do tzw. lewackiego skrzydła SD dążącego do jego marginalizacji i włączenia do PZPR. W latach 50. pracował w Opiece Społecznej jako dyrektor departamentu oraz w Banku Inwestycyjnym jako specjalista ds. gospodarczych.
W 1945 wszedł w skład Krajowej Rady Narodowej. W 1947 nominowany do Sejmu Ustawodawczego z okręgu Siedlce, gdzie zasiadł w Komisjach Wojskowej, Wyznaniowej i Narodowościowej oraz Ziem Odzyskanych i Repatriacji.
Odznaczony m.in. Krzyżem Oficerskim Orderu Odrodzenia Polski.
Pochowany na cmentarzu Powązki Wojskowe w Warszawie (kwatera 15B-1-22).
Jego synem był działacz opozycyjny Wiktor Nagórski (1942-1991).

</doc>
<doc id="1728194" url="https://pl.wikipedia.org/wiki?curid=1728194" title="Antoni Mrowiec">
Antoni Mrowiec

Antoni Mrowiec (ur. 1908 w Wilkowicach, zm. 26 lipca 1982 w Bielsku-Białej) – polski rzemieślnik i działacz społeczny, poseł na Sejm PRL IV i V kadencji (1965–1972). 
Życiorys.
Syn Józefa. W 1925 ukończył szkołę zawodową w Bielsku, po czym pracował w firmach krawieckich. W 1932 otworzył własny warsztat, skonfiskowany w 1942 przez niemieckie władze okupacyjne na Śląsku. Po zakończeniu wojny stał na czele Cechu Rzemiosł Włókienniczych (do 1952), był też przewodniczącym Okręgowego Związku Cechów w Bielsku i Bielsku-Białej (do 1955). Pracował w Izbie Rzemieślniczej w Katowicach jako wiceprezes (1952–1963) i prezes (od 1963). 
W 1948 wszedł w skład Miejskiej Rady Narodowej w Bielsku oraz Wojewódzkiej Rady Narodowej w Katowicach. W 1950 przystąpił do Stronnictwa Demokratycznego. W 1965 wszedł do Sejmu PRL IV kadencji z okręgu Bielsko-Biała. Zasiadał w Komisji Przemysłu Lekkiego, Rzemiosła i Spółdzielczości Pracy. Posłem był również w V kadencji Sejmu (z tego samego okręgu, zasiadał w tej samej komisji). Od 1965 do 1976 był członkiem Centralnej Komisji Rewizyjnej SD, sprawował także funkcję wiceprzewodniczącego Wojewódzkiego Komitetu SD w Katowicach. 
Odznaczony dwukrotnie Srebrnym (w tym raz w 1954) i Złotym Krzyżem Zasługi oraz Krzyżem Kawalerskim Orderu Odrodzenia Polski.

</doc>
<doc id="1728200" url="https://pl.wikipedia.org/wiki?curid=1728200" title="Reakcja Hunsdieckera">
Reakcja Hunsdieckera

Reakcja Hunsdieckera (znana też jako reakcja Borodina od Aleksandra Borodina) – reakcja w chemii organicznej soli srebrowych kwasów karboksylowych z bromem (a także innymi fluorowcami), w wyniku której następuje dekarboksylacja i powstają halogenki alkilowe (halodekarboksylacja). Reakcja zawdzięcza swą nazwę jej odkrywcom, Heinzowi i Cläre Hunsdieckerom.
Opublikowano wiele jej zastosowań.
Zamiast soli srebrowych do reakcji Hunsdieckera można stosować także mieszaninę kwasów karboksylowych i tlenku rtęci(II).
Mechanizm.
Jest to reakcja rodnikowa i przebiega wieloetapowo. W pierwszym etapie (1) z substratu powstaje nietrwała pochodna kwasu, zawierająca wiązanie O-Br (2), która rozpada się na wolne rodniki (3). Rodnik kwasowy ulega dekarboksylacji z wydzieleniem dwutlenku węgla. Powstały rodnik alkilowy reaguje z atomem bromu (4) tworząc bromoalkan (5).
Reakcja Simoniniego.
Reakcja soli srebrowych kwasów karboksylowych z jodem znana jest jako reakcja Simoniniego, zawdzięczająca swą nazwę jej odkrywcy Angelo Simoniniemu. W zależności od stechiometrii substratów ma ona odmienny przebieg. Jeśli stosunek soli do jodu wynosi 1:1, zachodzi ona jak typowa reakcja Hunsdieckera i produktem jest jodoalkan. Zmiana proporcji do 2:1 skutkuje odmiennym produktem, którym jest ester kwasu karboksylowego. W stosunku 3:2 reakcja prowadzi do powstania mieszaniny obu produktów.

</doc>
<doc id="1728202" url="https://pl.wikipedia.org/wiki?curid=1728202" title="Jouhikko">
Jouhikko



</doc>
<doc id="1728203" url="https://pl.wikipedia.org/wiki?curid=1728203" title="Il y a longtemps que je t'aime">
Il y a longtemps que je t'aime



</doc>
<doc id="1728204" url="https://pl.wikipedia.org/wiki?curid=1728204" title="Europejska Nagroda Filmowa za najlepszy film">
Europejska Nagroda Filmowa za najlepszy film



</doc>
<doc id="1728210" url="https://pl.wikipedia.org/wiki?curid=1728210" title="Adam Kazanowski">
Adam Kazanowski



</doc>
<doc id="1728212" url="https://pl.wikipedia.org/wiki?curid=1728212" title="Spirit of the Forest">
Spirit of the Forest

Spirit of the Forest (pol. "Duch Lasu") - pierwszy album muzyczny fińskiej grupy Korpiklaani. Został wydany w roku 2003 przez wytwórnię Napalm Records. Znaczna większość utworów nawiązuje do fińskiej tradycji ludowej. Album ten jest dwujęzyczny, wykorzystywane są angielski oraz fiński. Są one mieszanką muzyki metalowej, folku oraz tradycyjnej, fińskiej "humppy", czyli porywającej do tańca skocznej melodii.
Płyta została nagrana i zmiksowana w studiu BT-Powerhouse. Okładka została zaprojektowana przez Pekkę Keskinena. Zdjęcia zespołu zostały wykonane przez Janiego Rantalainena. Prócz regularnych członków zespołu w nagraniach pomagali jeszcze: perkusista zespołu Finntroll Samu Ruotsalainen, gitarzysta Jay Bjugg oraz akordeonista Tarnanen.
Lista utworów.
Autorem muzyki i tekstów, jeśli nie podano inaczej, jest Jonne Järvelä.

</doc>
<doc id="1728217" url="https://pl.wikipedia.org/wiki?curid=1728217" title="Beatbox flute">
Beatbox flute



</doc>
<doc id="1728218" url="https://pl.wikipedia.org/wiki?curid=1728218" title="Ben Willis">
Ben Willis



</doc>
<doc id="1728219" url="https://pl.wikipedia.org/wiki?curid=1728219" title="Ulica Sienna w Warszawie">
Ulica Sienna w Warszawie

Ulica Sienna – ulica w dzielnicach Śródmieście i Wola w Warszawie.
Historia.
Dawna droga narolna, która przebiegała między gruntami należącymi do szpitala św. Ducha a ziemią Wesslów (później sióstr miłosierdzia św. Kazimierza). Około 1767 została wytyczona i wymierzona jako ulica. Przebiegała od ulicy Zgoda do Żelaznej (na odcinku od ulicy Twardej do Żelaznej była to aleja obsadzona drzewami).
W 1770 nadano jej urzędową nazwę "Sienna", która pochodziła od położonych tutaj łąk lub pobliskiego targu sianem. Przed 1780 została zabudowana dziesięcioma drewnianymi domami i dworkami, dwoma budynkami murowanymi oraz cegielnią. Na początku XIX wieku powstał przy niej browar (za skrzyżowaniem z ulicą Sosnową).
Około 1820 jako ulica została przedłużona na odcinku od Twardej do Żelaznej (wcześniej była tu aleja). W połowie XIX wieku była ona zabudowana 22 domami drewnianymi oraz 12 domami murowanymi i kamienicami. W 1862 ulicę przedłużono od Żelaznej do Towarowej. W okolicy przedłużonego wówczas odcinka znajdował się plac targowy nazwany placem Witkowskiego (w 1922 jego nazwę zmieniono na plac Kazimierza Wielkiego).
Po 1870 zaczęto rozbierać drewniane budynki, a w ich miejsce budować murowane kamienice o czterech lub pięciu kondygnacjach. Powstała wówczas według projektu Ludwika Panczakiewicza kamienica znajdująca się pod nr 5/7 charakteryzująca się secesyjną fasadą. Po 1910 zaczęły powstawać wzdłuż ulicy okazalsze budowle. W latach 1912–1914 powstał według projektu architektonicznego Teofila Wiśniowskiego i nadzorującego budowę Apoloniusza Nieniewskiego, gmach Towarzystwa Wzajemnej Pomocy Pracowników Handlowych i Przemysłowych (nr 16). Natomiast kamienice pod nr 32 i 43 wybudowała spółka architektów Henryka Stifelmana i Stanisława Weissa. W okresie międzywojennym ulicę zamieszkiwała głównie ludność żydowska. Ulicę uregulowano w 1928.
Zabudowa ulicy ucierpiała w czasie obrony Warszawy we wrześniu 1939.
W listopadzie 1940 Sienna na odcinku pomiędzy ulicami Wielką i Żelazną została włączona do warszawskiego getta. W październiku 1941 południowa granica dzielnicy zamkniętej została przesunięta na środek Siennej. Ulica została włączona do aryjskiej części miasta wraz z całym tzw. małym gettem w sierpniu 1942, w czasie wielkiej akcji deportacyjnej.
W 1944 największemu zniszczeniu uległy budynki między ulicą Zielną a Sosnową.
W 1952 część ulicy znalazła się na terenie Pałacu Kultury i Nauki (od ulicy Marszałkowskiej do E. Plater). Po 1962 przy ulicy powstały osiedla: Złota i Miedziana, na których wybudowano dziesięciopiętrowe budynki mieszkalne. Zachowało się zaledwie kilka budynków powstałych na początku XX wieku (np. nr 41, 43 i 45).

</doc>
<doc id="1728220" url="https://pl.wikipedia.org/wiki?curid=1728220" title="Pilot Pen Tennis 2008 (mężczyźni)">
Pilot Pen Tennis 2008 (mężczyźni)

Pilot Pen Tennis 2008 – tenisowy turniej ATP rangi ATP International Series z cyklu Pilot Pen Tennis rozgrywany w dniach 15–23 sierpnia 2008 roku w New Haven na kortach twardych o puli nagród 683 000 dolarów amerykańskich.

</doc>
<doc id="1728224" url="https://pl.wikipedia.org/wiki?curid=1728224" title="I liga Wysp Owczych w piłce nożnej mężczyzn (2009)">
I liga Wysp Owczych w piłce nożnej mężczyzn (2009)



</doc>
<doc id="1728225" url="https://pl.wikipedia.org/wiki?curid=1728225" title="Puchar Wysp Owczych (2009)">
Puchar Wysp Owczych (2009)



</doc>
<doc id="1728226" url="https://pl.wikipedia.org/wiki?curid=1728226" title="Kurt Blome">
Kurt Blome

Kurt Blome (ur. 31 stycznia 1894 w Bielefeld, zm. 10 października 1969 w Dortmundzie) – lekarz mikrobiolog i naukowiec niemiecki. Polityk, wysokiej rangi członek NSDAP, poseł do Reichstagu.
W czasie II wojny światowej prowadził badania nad bronią bakteriologiczną w Zentralinstitut für Krebsforschung. Eksperymentował z uśmiercaniem obozu Auschwitz-Birkenau przy użyciu sarinu. Sądzony, a następnie uniewinniony w Norymberdze.
Uważa się, że od szubienicy uratowała go amerykańska interwencja, gdyż krótko po procesie został przeniesiony do Camp David w stanie Maryland w ramach "operacji Paperclip", gdzie od 1951 pracował dla Korpusu Wojsk Chemicznych nad bronią biologiczną i chemiczną.

</doc>
<doc id="1728227" url="https://pl.wikipedia.org/wiki?curid=1728227" title="Mobyland">
Mobyland



</doc>
<doc id="1728229" url="https://pl.wikipedia.org/wiki?curid=1728229" title="Flandria">
Flandria



</doc>
<doc id="1728233" url="https://pl.wikipedia.org/wiki?curid=1728233" title="Went to See the Gypsy">
Went to See the Gypsy

Went to See the Gypsy – piosenka skomponowana przez Boba Dylana, nagrana przez niego w czerwcu 1970 r. i wydana na albumie "New Morning" w październiku 1970 r. 
Historia i charakter utworu.
Utwór ten był nagrywany na kilku sesjach. Po raz pierwszy został nagrany na 5 sesji do albumu Self Portrait obok takich piosenek jak „Pretty Saro”, „In Search of Little Sadie”, „Sittin' on the Dock of the Bay”, „Universal Soldier”, When a Man’s Out of a Job”, „These Working Hands”, „Spanish Eyes” i „Woogie Boogie”. Wersja ta pozostała niewykorzystana. 1 maja w Columbia Studio B w Nowym Jorku – była to 2 sesja do "New Morning" – Dylan przystąpił do ponownego nagrywania piosenki; ta wersja także pozostała niewykorzystana. Innymi piosenkami z tej sesji były: „Sign on the Window” (4 wersje), „Time Passes Slowly” (3 wersje), „If Not for You” (wydana na "The Bootleg Series Volumes 1-3 (Rare &amp; Unreleased) 1961-1991") i „Working on the Guru”.
Ostateczną sesją dla kompozycji była 7 sesja w Columbia Studio E z 5 czerwca. Oprócz „Went to See the Gypys” nagrał Dylan wtedy jeszcze: „If Dogs Run Free”, „Sign on the Window”, „The Man in Me”, „Father of Night”, „Winterlude” (wszystkie te wersje zostały wydane na "New Morning") oraz „Ah-Ooh! (instrumentalny), „I Forgot to Remember to Forget Her” i „Lily of the West (Flora)”. Ten ostatni utwór został wydany na albumie "Dylan".
2 lipca odbyła się w Music Row Studios w Nashville instrumentalna seja overdubbingowa dla „Went to See the Gypsy”, „If Not for You” i „Spanish is the Loving Tongue”. Z tych nagrań ukazał się tylko utwór ostatni, jako strona B singla „Watching the River Flow”.
Piosenka ta powstała po spotkaniu się z Elvisem Presleyem i wyraża pełen admiracji stosunek Dylana do Presleya.
Dylan nigdy nie wykonał tej piosenki na koncercie.

</doc>
<doc id="1728236" url="https://pl.wikipedia.org/wiki?curid=1728236" title="Hi Hi Puffy Ami Yumi">
Hi Hi Puffy Ami Yumi



</doc>
<doc id="1728241" url="https://pl.wikipedia.org/wiki?curid=1728241" title="Matador Púchov">
Matador Púchov



</doc>
<doc id="1728250" url="https://pl.wikipedia.org/wiki?curid=1728250" title="Kõrvenurga">
Kõrvenurga

Kõrvenurga - wieś w Estonii, w prowincji Harju, w gminie Kõue.

</doc>
<doc id="1728252" url="https://pl.wikipedia.org/wiki?curid=1728252" title="Kõue">
Kõue

Kõue - wieś w Estonii, w prowincji Harju, w gminie Kõue.

</doc>
<doc id="1728254" url="https://pl.wikipedia.org/wiki?curid=1728254" title="Tatran Liptowski Mikułasz">
Tatran Liptowski Mikułasz

Mestský futbalový klub Tatran Liptowski Mikułasz – słowacki klub piłkarski z siedzibą w Liptowskim Mikułaszu, założony w 1934 roku.
Historia.
Początki Tatranu wiążą się z odrębną dawniej wsią (do 1970 roku), obecnie dzielnicą Liptowskiego Mikulasza – Okoličném. 22 czerwca 1934 roku spotkała się grupa miejscowych entuzjastów piłki nożnej, ogłaszając powstanie ŠK Okoličné ("Športový klub Okoličné"). Pierwszy mecz nowo powstała drużyna rozegrała 15 lipca tego roku, pokonując 8:0 ŠK Smrečany. W 1940 zmieniono nazwę klubu na Tatran Okoličné. Po II wojnie światowej utworzono nowe sekcje: tenisa stołowego, siatkówki i hokeja na lodzie. W 1972 roku rozpoczęła się budowa nowego stadionu z zapleczem hotelowym, ukończona w 1985 roku.
Przez wiele lat drużyna piłkarska grała na poziomie okręgowym i powiatowym, nie osiągając znaczących wyników. Jednym z największych sukcesów w historii klubu był awans do III ligi w 1997 roku. Tatran połączył się wówczas z FK VA Liptovský Mikuláš – powstał Tatran Liptovský Mikuláš. Po sezonie 2005/2006 – w którym drużyna zajęła 8. miejsce w grupie Zachód – została przeprowadzona reforma systemu ligowego. Tatran utrzymał się wówczas na trzecim poziomie rozgrywek.
W 2021 roku klub awansował z II ligi do Fortuna ligi.

</doc>
<doc id="1728255" url="https://pl.wikipedia.org/wiki?curid=1728255" title="Nõmmeri">
Nõmmeri

Nõmmeri - wieś w Estonii, w prowincji Harju, w gminie Kõue.

</doc>
<doc id="1728256" url="https://pl.wikipedia.org/wiki?curid=1728256" title="Chrome OS">
Chrome OS

Chrome OS – system operacyjny stworzony i rozwijany przez firmę Google oparty na Gentoo, dystrybucji Linuksa. Domyślnie umożliwia uruchamianie aplikacji internetowych (np. Progressive Web Apps) oraz większości aplikacji natywnych w formacie APK dla systemu operacyjnego Android (integracja ze sklepem Google Play), a także opcjonalnie aplikacji natywnych dla dystrybucji systemu operacyjnego GNU/Linux (wirtualizowany obraz Debiana z wykorzystaniem technologii Crostini). 
Kod źródłowy systemu jest otwarty. Pierwsze informacje o pracach pojawiły się 7 czerwca 2009 roku, zaś oficjalna premiera systemu została zapowiedziana na druga połowę 2010 roku. Chrome OS bazuje na jądrze Linux, fabrycznie instalowany najczęściej na sprzętach typu Netbook i MiniPC tzw Barebone, chociaż zdarzają się wyjątki, sprzęty te posiadają własne nazwy Chromebook, oraz Chromebox i są stosunkowo o wiele tańsze od komputerów z Systemem Windows.
Historia.
Programiści Google rozpoczęli prace nad systemem w 2009 roku, zainspirowani falą popularności urządzeń typu netbook. Postanowiono dostarczyć użytkownikom prosty system, który będzie odpowiednim rozwiązaniem dla komputerów wykorzystywanych jedynie do pracy z internetem. W dniu 19 listopada 2009 roku Google wydało kod źródłowy systemu, wykorzystując licencję BSD, w ramach projektu Chromium OS. W odróżnieniu od podobnych projektów, gdzie programista modyfikując kod źródłowy systemu może go wydać jako własny system operacyjny, Google postanowiło ograniczyć pracę nad kodem i systemem do własnych programistów oraz partnerów biznesowych; również urządzenia, na których będzie działać Chrome OS, będą wybrane przez Google. W przeciwieństwie do projektu Chromium OS, Chrome OS będzie automatycznie aktualizowany do najnowszej wersji.
Pierwsza prezentacja.
Na konferencji prasowej 19 listopada 2010 roku wiceprezes Google Sundar Pichai zaprezentował wczesną wersję systemu, która zawierała przeglądarkę Chrome w miejscu standardowego pulpitu, karty aplikacji obok standardowych kart przeznaczonych dla stron, które można „przypinać” w celu zabezpieczenia przed przypadkowym zamknięciem i łatwym dostępem. Zaprezentowano także menu aplikacji, w którym umieszczono linki pod postacią ikon do aplikacji Google (Gmail, Aplikacje biurowe, Youtube), innych serwisów, jak np.: Yahoo! Mail, Pandora, Hulu, Facebook czy Twitter, oraz aplikacji typowych dla systemu operacyjnego: kalkulator, zegar, wskaźnik poziomu energii baterii, stan połączenia internetowego. Na prezentacji przedstawiono również funkcję widoku wielu okien wraz z animacjami, uruchamianą klawiszem F12 oraz funkcję podglądu skrótów klawiaturowych przywoływaną klawiszem F8.
W dniu 25 stycznia 2010 roku firma Google opublikowała notatki, obrazy oraz wideo koncepcyjnej makiety interfejsu Google Chrome OS dla tabletów z około 10 calowym ekranem. Wygląd systemu nie różniłby się znacznie od tego przeznaczonego dla komputerów netbook poza dodatkowymi elementami typowymi dla urządzeń dotykowych: wirtualna klawiatura qwerty z różnymi układami, duże kwadratowe ikony umieszczone powyżej kart oraz panel u dołu ekranu, który byłby otwierany pionowym przeciągnięciem palców. Informacje te zostały umieszczone na dwa dni przed premierą tabletu firmy Apple, iPad.
Wygląd oraz cele.
Interfejs.
Programiści pracujący nad projektem systemu postanowili stworzyć system jak najprościej wyglądający, zajmujący jak najmniej miejsca na ekranie, nie oddzielając przy tym aplikacji internetowych od stron – przełącznikiem aplikacji oraz stron jest pasek kart. System uruchamia się w trybie pełnoekranowym (użytkownik nie może zmienić rozmiaru okna głównego) i posiada bardzo ograniczone zarządzanie oknami. Dodatkowymi oknami obsługującymi pomniejsze funkcje aplikacji są „panele”: pływające okna, którymi użytkownik może swobodnie poruszać po ekranie urządzenia. Rozważane jest wprowadzenie możliwości umieszczenia dwóch okien obok siebie i niezależne przeglądanie treści. Chrome OS, tak jak przeglądarka Chrome, będzie wspierał tryby offline, HTML5, przetwarzanie w tle oraz podobne powiadomienia. Podobnie jak w innych systemach operacyjnych, obecne będzie menu wyboru aplikacji, obszar powiadamiania dostarczający informacje o aktualnej dacie, godzinie i stanie sieci.
Architektura.
Google opisuje Chrome OS w swojej dokumentacji jako system składający się z trzech warstw:
Zintegrowany odtwarzacz multimedialny.
Google zapowiedziało, że zarówno system jak i przeglądarka będą posiadać wbudowany odtwarzacz, którego zadaniem będzie obsługa plików MP3 czy JPEG i innych, gdy system nie będzie posiadać połączenia z internetem.
Wsparcie sprzętu.
Google Chrome OS w zapowiedziach firmy przeznaczony został dla urządzeń mobilnych takich jak netbooki – nie została stworzona oficjalna wersja dla komputerów klasy PC. Platforma działa na procesorach rodziny x86 i ARM. System będzie posiadał obsługę dysków twardych, jednakże Google żąda od swoich partnerów zainteresowanych wsparciem, aby wykorzystali dyski typu solid state drive ze względu na ich wysoką wydajność i niezawodność. Wybór ten podyktowany został założeniami systemu – Chrome OS działać będzie głównie w oparciu o usługi i aplikacje internetowe i priorytetem nie jest potrzeba pracy z dyskami twardymi, lecz danymi znajdującymi się na serwerach zdalnych.
Współpracę sprzętową z firmą Google ogłosiły: Acer, Adobe, ASUS, Freescale, Hewlett-Packard, Lenovo, Qualcomm, Texas Instruments, Toshiba, Intel oraz Samsung.
W grudniu 2009 roku, Michael Arrington z serwisu TechCrunch doniósł, iż Google planuje wydać urządzenie sygnowane własną marką zawierające Chrome OS z przynajmniej jednym partnerem.

</doc>
<doc id="1728257" url="https://pl.wikipedia.org/wiki?curid=1728257" title="Saarnakõrve">
Saarnakõrve

Saarnakõrve – wieś w Estonii, w prowincji Harju, w gminie Kõue. Na północ od wsi ma źródła rzeka Lintsi, która wpada do Parnawy.

</doc>
<doc id="1728259" url="https://pl.wikipedia.org/wiki?curid=1728259" title="Willow Street">
Willow Street

Willow – naziemna stacja niebieskiej linii metra w Los Angeles znajdująca się na platformie na Long Beach Boulevard w pobliżu skrzyżowania z Willow Street w mieście Long Beach. 
Stacja wyposażona jest w parking typu Park&amp;Ride na 920 miejsc postojowych. Niektóre tramwaje jadące od strony Los Angeles kończą bieg na tej stacji.
Stacje Willow i Wardlow są najbliższymi stacjami do portu lotniczego Long Beach.
Godziny kursowania.
Tramwaje kursują codziennie od około godziny 5:00 do 0:45

</doc>
<doc id="1728261" url="https://pl.wikipedia.org/wiki?curid=1728261" title="Laane (Kõue)">
Laane (Kõue)

Laane - wieś w Estonii, w prowincji Harju, w gminie Kõue.

</doc>
<doc id="1728262" url="https://pl.wikipedia.org/wiki?curid=1728262" title="Wardlow (stacja metra)">
Wardlow (stacja metra)

Wardlow – naziemna stacja niebieskiej linii metra w Los Angeles znajdująca się na platformie na Long Beach Boulevard w pobliżu skrzyżowania z Wardlow Road w mieście Long Beach. 
Stacja wyposażona jest w parking typu Parkuj i Jedź na 25 miejsc postojowych.
Stacja techniczno-postojowa "Division 11 Yard" niebieskiej linii metra znajduje się pomiędzy stacjami Del Amo i Wardlow.
Stacje Willow i Wardlow są najbliższymi stacjami do portu lotniczego Long Beach.
Godziny kursowania.
Tramwaje kursują codziennie od około godziny 5:00 do 0:45

</doc>
<doc id="1728263" url="https://pl.wikipedia.org/wiki?curid=1728263" title="Jujuba pospolita">
Jujuba pospolita



</doc>
<doc id="1728265" url="https://pl.wikipedia.org/wiki?curid=1728265" title="Del Amo">
Del Amo

Del Amo – naziemna stacja linii niebieskiej linii metra w Los Angeles znajdująca się na platformie nad Del Amo Boulevard przy skrzyżowaniu z Santa Fe Avenue na terenie osady Rancho Dominguez w pobliżu granicy z miastem Carson. 
Stacja wyposażona jest w parking typu Parkuj i Jedź na 280 miejsc postojowych.
Stacja techniczno-postojowa "Division 11 Yard" niebieskiej linii metra znajduje się pomiędzy stacjami Del Amo i Wardlow.
Godziny kursowania.
Tramwaje kursują codziennie od około godziny 5:00 do 0:45

</doc>
<doc id="1728266" url="https://pl.wikipedia.org/wiki?curid=1728266" title="Artesia (stacja metra)">
Artesia (stacja metra)

Artesia – naziemna stacja niebieskiej linii metra w Los Angeles znajdująca się przy Artesia Boulevard, w mieście Compton, niedaleko granicy z osadą Rancho Dominguez. W pobliżu znajduje się uczelnia California State University, Dominguez Hills.
Godziny kursowania.
Tramwaje niebieskiej linii kursują codziennie od około godziny 5:00 do 0:45

</doc>
<doc id="1728267" url="https://pl.wikipedia.org/wiki?curid=1728267" title="Bochdanowicz">
Bochdanowicz

Bochdanowicz – polski herb szlachecki z nobilitacji galicyjskiej.
Opis herbu.
Opis z wykorzystaniem zasad blazonowania, zaproponowanych przez Alfreda Znamierowskiego:
Na tarczy dzielonej w pas, w polu górnym błękitnym słońce pomiędzy dwoma srebrnymi podkowami barkiem do góry, w polu dolnym srebrnym na murawie koń czarny w biegu. 
W klejnocie nad hełmem w koronie pół konia czarnego. 
Labry błękitne, z prawej złotem, z lewej srebrem podbite.
Najwcześniejsze wzmianki.
Nadany 27 lipca 1791 roku Teodorowi Rosko-Bogdanowiczowi (Bochdanowiczowi) przez Leopolda II z pierwszym stopniem szlachectwa ("Edler von"). Nobilitowany był kupcem zamieszkałym w Szionda, który wzbogacił się na dostawach dla armii austriackiej. Pochodził z jednej rodziny z nobilitowanymi, którzy otrzymali szlachectwo z herbami Bogdanowicz I i Bogdanowicz II. Wspólnym ich przodkiem był Deoda (Leopold) Bogdanowicz.
Herbowni.
Herb ten był herbem własnym, toteż do jego używania uprawniony jest tylko jeden ród herbownych:
Bochdanowicz (Bogdanowicz, Bohdanowicz).

</doc>
<doc id="1728269" url="https://pl.wikipedia.org/wiki?curid=1728269" title="Compton (stacja metra)">
Compton (stacja metra)

Compton – naziemna stacja niebieskiej linii metra w Los Angeles znajdująca się na platformie na Willowbrook Avenue, w pobliżu skrzyżowania z Compton Boulevard w centrum miasta Compton. Stacja przylega do centrum handlowego - Renessiance Center Shopping Center.
Godziny kursowania.
Tramwaje kursują codziennie od około godziny 5:00 do 0:45

</doc>
<doc id="1728273" url="https://pl.wikipedia.org/wiki?curid=1728273" title="Mistrzostwa świata w triathlonie na długim dystansie">
Mistrzostwa świata w triathlonie na długim dystansie

Mistrzostwa świata w triathlonie na długim dystansie – to coroczne zawody triathlonowe odbywające się od 1994 roku. Organizowane są przez ITU.

</doc>
<doc id="1728274" url="https://pl.wikipedia.org/wiki?curid=1728274" title="Ludoznawstwo">
Ludoznawstwo

Ludoznawstwo – amatorskie prace badawcze nad folklorem i kulturą ludową. Termin ten powstał w Niemczech pod koniec XVIII wieku i oznaczał „naukowe badanie ludu niemieckiego”. W polskiej nauce termin ten pojawił się w XIX wieku, a rozumiano go jako badanie kultury niższych warstw w społeczeństwach zróżnicowanych klasowo. Badania te, polegające na gromadzeniu, porządkowaniu i systematyzacji materiałów źródłowych, nie opierały się na świadomie przyjętych założeniach teoretycznych i metodologicznych, co odróżnia je od badań "stricte" etnograficznych (etnologicznych). Mimo to niekiedy termin „ludoznawstwo” stosowany był zamiennie z terminem „etnografia”.
Organizacją prac ludoznawczych na ziemiach polskich zajmowało się Polskie Towarzystwo Ludoznawcze założone w 1895 roku we Lwowie.
Czołowym polskim ludoznawcą był Oskar Kolberg, autor monumentalnego dzieła "Lud".

</doc>
<doc id="1728276" url="https://pl.wikipedia.org/wiki?curid=1728276" title="Eugenics Research Association">
Eugenics Research Association

Eugenics Research Association – amerykańska organizacja założona w czerwcu 1913 w Cold Spring Harbor. W latach 20. należało do niego wielu lekarzy, psychiatrów i naukowców; w latach 30., tak jak inne organizacje eugeniczne, traciło na znaczeniu, a pozycję w nim ugruntowali amatorzy i sympatycy faszyzmu. 
Jednym z przewodniczących AEA był Clarence G. Campbell.

</doc>
<doc id="1728279" url="https://pl.wikipedia.org/wiki?curid=1728279" title="Płaskowyż Kwahu">
Płaskowyż Kwahu



</doc>
<doc id="1728281" url="https://pl.wikipedia.org/wiki?curid=1728281" title="Parafia Świętej Jadwigi Królowej w Częstochowie">
Parafia Świętej Jadwigi Królowej w Częstochowie

Parafia Świętej Jadwigi Królowej – rzymskokatolicka parafia znajdująca się w Częstochowie, należąca do dekanatu Częstochowa - św. Wojciecha w archidiecezji częstochowskiej. Parafia była erygowana w 1982 roku.
Zasięg parafii.
ulice: Aleja Armii Krajowej (31-33a, 12/30-52), Czartoryskiego, Czwartaków, Godebskiego, Gwiezdna, Kniaziewicza, Kosmiczna, Księżycowa, Prądzyńskiego, Wały Dwernickiego (57-97), Worcella, Zajączka

</doc>
<doc id="1728282" url="https://pl.wikipedia.org/wiki?curid=1728282" title="Ideogram (ujednoznacznienie)">
Ideogram (ujednoznacznienie)

 

</doc>
<doc id="1728283" url="https://pl.wikipedia.org/wiki?curid=1728283" title="Raport Katzmanna">
Raport Katzmanna

Raport Katzmanna (oryginalna nazwa Rozwiązanie kwestii żydowskiej w dystrykcie Galicja) – oficjalny raport sporządzony z datą 30 czerwca 1943 przez SS-Gruppenführera Fritza Katzmanna, Dowódcę SS i Policji w Dystrykcie Galicja od października 1941 do czerwca 1943. Raport przygotowany był dla Wyższego Dowódcy SS i Policji w Generalnym Gubernatorstwie – Friedricha Wilhelma Krügera i opisuje przebieg tzw. „Akcji Reinhardt” – akcji eksterminacyjnej Żydów polskich na terenie Galicji w okupowanej przez III Rzeszę Polsce.
Obok tzw. Raportu Stroopa stanowi on jedno z najważniejszych źródeł dokumentujących eksterminację polskich Żydów podczas II wojny światowej na terenie okupowanej Polski. Oba raporty zostały przekazane (przez aliancką Prokuraturę do spraw Zbrodni Wojennych) stronie polskiej w 1948 i spoczęły początkowo w archiwum Głównej Komisji Badania Zbrodni Hitlerowskich w Polsce; obecnie znajdują się w Instytucie Pamięci Narodowej w Warszawie.
Dokument.
Raport zawiera 85 stron zapisanych pismem maszynowym. Do tekstu dołączono także 153 zdjęcia, które szczegółowo przedstawiają przebieg „Akcji Reinhardt”.
Wydania raportów.
Raport Katzmanna został opublikowany po niemiecku i po polsku, jednak to ostatnie wydanie opublikowane w latach 50. XX wieku zostało ocenzurowane przez władze Polski Ludowej. Pierwsza publikacja pełnej treści dokumentu w Polsce miała miejsce w 2001.
Treść.
Fritz Katzmann informował w nim, że do 27 czerwca 1943 zamordowano 434 329 Żydów z Dystryktu Galicja, w tym ponad 100 tysięcy z samego Lwowa.

</doc>
<doc id="1728284" url="https://pl.wikipedia.org/wiki?curid=1728284" title="Mark Paston">
Mark Paston

Mark Nelson Paston (ur. 13 grudnia 1976 r. w Hastings w Nowej Zelandii) – nowozelandzki piłkarz, reprezentant kraju grający na pozycji bramkarza. 
Kariera piłkarska.
Przygodę z futbolem rozpoczął w 1997 w klubie Napier City Rovers. W 2003 przeszedł do angielskiego Bradford City. Po roku pobytu w klubie grał w innych klubie z Anglii Walsall F.C. W 2005 został piłkarzem szkockiego St. Johnstone F.C. W 2006 powrócił do ojczyzny i zagrał przez rok w New Zealand Knights. Od 2007 do 2013 był zawodnikiem Wellington Phoenix, gdzie zakończył karierę piłkarską.
Kariera reprezentacyjna.
Karierę reprezentacyjną rozpoczął w 1997. W reprezentacji zadebiutował jednak dopiero w 2003. Uczestnik Pucharu Konfederacji 2003. W 2009 został powołany przez trenera Rickiego Herberta na Pucharze Konfederacji 2009, gdzie Nowa Zelandia odpadła w fazie grupowej. 10 maja 2010 został powołany przez trenera Rickiego Herberta na MŚ 2010. Zagrał tam we wszystkich meczach grupowych. Łącznie od 1997 do 2013 wystąpił w 36 spotkaniach reprezentacji.

</doc>
<doc id="1728287" url="https://pl.wikipedia.org/wiki?curid=1728287" title="Ideogram (parapsychologia)">
Ideogram (parapsychologia)



</doc>
<doc id="1728288" url="https://pl.wikipedia.org/wiki?curid=1728288" title="Klub Interesującej Książki">
Klub Interesującej Książki

Klub Interesującej Książki (KIK) – beletrystyczna seria wydawnicza Państwowego Instytutu Wydawniczego. Książki wchodzące w skład serii ukazywały się od lat 60. do połowy lat 90. XX wieku. Wydawane były w miękkich okładkach, w charakterystycznej szacie graficznej. Seria publikowała wyłącznie prozę światowych pisarzy, z reguły łatwiejszą w odbiorze. 

</doc>
<doc id="1728289" url="https://pl.wikipedia.org/wiki?curid=1728289" title="Ideogram w parapsychologii">
Ideogram w parapsychologii



</doc>
<doc id="1728291" url="https://pl.wikipedia.org/wiki?curid=1728291" title="Adres prywatny">
Adres prywatny

Adres prywatny – adres IP przydzielany urządzeniom przyłączonym do sieci lokalnej (LAN). Używanie adresów prywatnych w sieci lokalnej jest kluczowe, ponieważ używając adresu publicznego można przesłonić część adresów w Internecie. Adresy IP są również unikalne, więc nie można w ten sposób doprowadzić do konfliktu adresów IP. Prywatne adresy IP nie są routowalne w Internecie, tzn. gdy routery wykryją przychodzący pakiet z prywatnym adresem IP, odrzucą go.
Aby móc uzyskać dostęp do internetu z prywatnych adresów IP, potrzebny jest NAT.
IPv4.
Na żądanie IETF, IANA zarezerwowała niektóre pule adresów do użytkowania prywatnego i opublikowała je w :
W ramach sieci wewnętrznej można tworzyć podsieci. Przykładowo w sieci o adresie 192.168.0.0/16 można, stosując 24-bitową maskę, stworzyć 256 podsieci o adresach 192.168.0.0/24, 192.168.1.0/24, ..., 192.168.255.0/24. W każdej z tych podsieci do dyspozycji będzie 256 adresów.
Trzeba również pamiętać, że do danej podsieci można podłączyć N-2 interfejsów (np. komputerów), gdzie N to liczba możliwych adresów w sieci. Dzieje się tak, ponieważ pierwszy adres (przykładowo 192.168.0.0/16) to adres sieci, a ostatni (192.168.255.255/16) to adres rozgłoszeniowy tej sieci.

</doc>
<doc id="1728298" url="https://pl.wikipedia.org/wiki?curid=1728298" title="Konstal 805NS">
Konstal 805NS

Konstal 805NS – wąskotorowy tramwaj stycznikowy, prowadzony za pomocą ręcznego zadajnika jazdy umieszczonego z lewej strony pulpitu, eksploatowany w latach 1990-2001 przez MPK Łódź.
W latach 80. trwały prace nad modernizacją napędów wagonów. 4 wagony: 1435, 1450, 1451 oraz (pierwotnie 105NW) 1460 przebudowano na typ 805NS. Następnie wagony przebudowano na 805Na.
Udana modernizacja typu 805NS przyczyniła się do wyprodukowania przez Konstal dla MPK Łódź w latach 1989-1990 serii 10 takich wagonów charakteryzujących się prostą belką grzbietową. W latach 1998-2001 wszystkie wagony przebudowano na 805N Elin (8 wagonów) oraz 805N-ML (2 wagony).

</doc>
<doc id="1728299" url="https://pl.wikipedia.org/wiki?curid=1728299" title="Willowbrook/Rosa Parks">
Willowbrook/Rosa Parks

Willowbrook/Rosa Parks – stacja dwóch linii metra w Los Angeles: na dolnej platformie niebieskiej linii oraz na górnej platformie zielonej linii.
Imperial/Wilmington/Rosa Parks położona jest na terenie osady (unicorporated community) Willowbrok w pobliżu granicy z Los Angeles przy skrzyżowaniu Imperial Highway i Wilmington Avenue. Trzeci człon nazwy upamiętnia działaczkę na rzecz praw człowieka i desegregacji rasowej Rosę Parks.
Na stacji znajduje się parking typu Park&amp;Ride na 975 miejsc postojowych.
Godziny kursowania.
Tramwaje niebieskiej i zielonej linii kursują codziennie w godzinach od 5.00 do 0.45

</doc>
<doc id="1728303" url="https://pl.wikipedia.org/wiki?curid=1728303" title="Benoît Trémoulinas">
Benoît Trémoulinas

Benoit Tremoulinas, fr. "Benoît Trémoulinas" (ur. 28 grudnia 1985 w Bordeaux) – piłkarz francuski, grający na pozycji obrońcy. 14 lutego 2019 zakończył karierę piłkarską.
Kariera klubowa.
W latach 2005–2013 grał we francuskim klubie Girondins Bordeaux, zadebiutował dopiero 15 sierpnia 2007 w meczu przegranym z Le Mans FC 1:2. Tremoulinas rozegrał wtedy całe spotkanie. 12 lipca 2013 podpisał 4-letni kontrakt z ukraińskim Dynamem Kijów. 30 stycznia 2014 został wypożyczony do AS Saint-Étienne. 
24 sierpnia 2014 przeszedł do Sevilla FC.
Sukcesy.
 Ligue 1
 Puchar Francji
 Superpuchar Francji
Puchar Ligi
Superpuchar
Copa del Rey
Superpuchar
Liga Europy UEFA
Superpuchar Europy UEFA

</doc>
<doc id="1728305" url="https://pl.wikipedia.org/wiki?curid=1728305" title="Assyriska FF">
Assyriska FF

Assyriska Fotbollsföreningen – szwedzki klub piłkarski grający obecnie w trzeciej lidze, mający siedzibę w mieście Södertälje, leżącym w regionie Sztokholmu.
Historia.
Assyriska Föreningen został założony w 1971 przez Asyryjczyków, emigrantów z Turcji i będących wyznawcami Syryjskiego Kościoła Ortodoksyjnego. Trzy lata później została utworzona drużyna piłkarska. Początkowo występowała w niższych ligach, a w 1992 po raz pierwszy awansowała do Division 1 (ówczesna II liga) jako pierwsza drużyna założona przez emigrantów. W 1993 spadła do trzeciej ligi, a ponowny awans do drugiej wywalczyła w 1997. W 1999 Assyriska przegrała baraże o awans do Allsvenskan z Örebro SK. W 2003 wystąpiła w finale Pucharu Szwecji, jednak przegrała 0:2 z IF Elfsborg. W 2004 awansowała jednak po raz pierwszy do szwedzkiej ekstraklasy. W drugiej lidze zajęła 3. miejsce, jednak Örebro zostało zdegradowane z powodu kłopotów finansowych. W 2005 Assyriska była ostatnia w lidze i spadła do Superettan, a rok później do Division 1.

</doc>
<doc id="1728309" url="https://pl.wikipedia.org/wiki?curid=1728309" title="Assyriska Foreningen">
Assyriska Foreningen



</doc>
<doc id="1728310" url="https://pl.wikipedia.org/wiki?curid=1728310" title="Apteka Pod Złotym Lwem w Toruniu">
Apteka Pod Złotym Lwem w Toruniu

 Apteka Pod Złotym Lwem w Toruniu (również Apteka Pod Lwem) – apteka założona w XVII wieku, mieszcząca się w budynku powstałym w obecnym w kształcie w latach 1826–1830. Kamienica znajduje się na terenie Zespołu Staromiejskiego, w zachodniej pierzei Rynku Nowomiejskiego, pod numerem 13.
Historia.
Nieznane są dokładne informacje dotyczące powstania apteki. Według hipotez, aptekę mógł założyć Marcin Bernhard w 1624 roku, w nowo wybudowanej kamienicy. Zdaniem Krzysztofa Mikulskiego kamienica mogła istnieć w XIV wieku, jednak nie była ona siedzibą apteki w 1624 roku. Na początku XVII wieku właścicielem kamienicy był ławnik, a następnie rajca Ernest Weiss, zmarły w 1655 roku. Aptekarz Andrzej Meissner miał otrzymał uprawienia mistrzowskie do wykonywania zawodu aptekarza i otworzyć aptekę około 1657 roku. W 1676 roku nowym właściciel apteki został Krzysztof Hoffmann. Prawdopodobnie to on stworzył nazwę „Pod Złotym Lwem” i zaprojektował godło – złotego lwa. Hoffmann zasłynął ze stworzenia przepisu na teriak, mającego leczyć dżumę. Krzysztof Hoffmann oraz jego następca Franciszek Ruttich otrzymali od królów Jana III Sobieskiego i Augusta II Mocnego nominacje na służących na dworze królewskim (w latach 1676, 1677, 1698 i 1713). Jan III Sobieski nadał również Hoffmannowi prawo na handel sproszkowanymi korzeniami i innymi fragmentami roślin.
W latach 20. XIX wieku dokonano przebudowy kamienicy w stylu klasycystycznym. Podczas przebudowy połączono dwie kamienice, narożną gotycką z XIV wieku i szachulcową z 1819 roku, powstałą na miejscu wcześniejszej z XVII wieku. W drugiej połowie XIX wieku apteka zmieniła nazwę na Pod Lwem. 17 października 1929 roku obiekt wpisano do rejestru zabytków. W czasie II wojny światowej apteką zarządzali Gerhard Haase, a później Gustaw Zamhel. Podczas okupacji niemieckiej apteka nazwała „Copernicus Apotheke”. Po wojnie nazwę zmieniono na „Apteka Kopernika”.

</doc>
<doc id="1728313" url="https://pl.wikipedia.org/wiki?curid=1728313" title="Antranilan metylu">
Antranilan metylu

Antranilan metylu – organiczny związek chemiczny, ester metylowy kwasu antranilowego. Jest uznawany za jedną z pierwszych sztucznych substancji zapachowych, choć niewiele wiadomo o tym, jak został wytworzony.
Właściwości chemiczne.
Jest przeźroczystą lub lekko żółtą cieczą o temperaturze topnienia 24 °C i wrzenia 256 °C. Jest bardzo słabo rozpuszczalny w wodzie, rozpuszczalny w etanolu i glikolu propylenowym, nierozpuszczalny w parafinie i glicerynie.
Występowanie.
Antranilan metylu występuje w odmianie winogron "Concord", a także w innych szczepach "Vitis labrusca" i ich hybrydach i jest uznawany za niepożądany. Nie występuje w winogronach europejskich. Jest także obecny w pomarańczach (głównie bergamotkach), "Michelia champaca", gardeniach, jaśminie, cytrynach, mandarynkach, truskawkach, tuberozie i ylang ylang.
Użycie.
Jest używany do odstraszania ptaków przy uprawach, trawnikach, polach golfowych itp. Służy do aromatyzowania cukierków, napojów bezalkoholowych i lekarstw. Jest używany również do syntezy barwników.

</doc>
<doc id="1728321" url="https://pl.wikipedia.org/wiki?curid=1728321" title="Cyfrowa transmisja danych">
Cyfrowa transmisja danych



</doc>
<doc id="1728322" url="https://pl.wikipedia.org/wiki?curid=1728322" title="Heather Mills-McCartney">
Heather Mills-McCartney



</doc>
<doc id="1728323" url="https://pl.wikipedia.org/wiki?curid=1728323" title="Henryk Böhme">
Henryk Böhme

Henryk Böhme, także Henricus Boemus (urodz. ?, zm. ?) – rycerz zakonu krzyżackiego, członek pierwszego poselstwa zakonu na ziemie polskie. 
Życiorys.
Henryk urodził się w rodzinie wasali wójtów Gery i Weidy w Turyngii oraz Plauen w Saksonii. 
Najprawdopodobniej był członkiem konwentu w Halle. 
W roku 1228 wszedł w skład trzyosobowego poselstwa, które przybyło do Polski. W skład poselstwa oprócz Henryka wchodzili: Filip von Halle oraz Konrad, rycerz nie będący bratem zakonnym. W maju 1228 roku poselstwo krzyżackie w Mogile koło Krakowa spotkało się z biskupem pruskim Chrystianem. Podczas spotkania biskup Chrystian nadał dziesięcinę na rzecz zakonu krzyżackiego w tych dobrach ziemi chełmińskiej, które zakon wcześniej otrzymał od księcia mazowieckiego Konrada. 
Brak jest natomiast jakichkolwiek informacji o pobycie Henryka Böhme w ziemi chełmińskiej. 

</doc>
<doc id="1728324" url="https://pl.wikipedia.org/wiki?curid=1728324" title="Filip von Halle">
Filip von Halle

Filip von Halle, także Philippus de Halle (urodz. ?, zm. ?) – rycerz zakonu krzyżackiego, członek pierwszego poselstwa zakonu na ziemie polskie. 
Życiorys.
Filip związany był z konwentem w Halle, któremu przewodził w latach 1221-1231. 
W roku 1228 stanął na czele trzyosobowego poselstwa, które przybyło do Polski. W skład poselstwa oprócz Filipa von Halle wchodzili: Henryk Böhme oraz Konrad, rycerz nie będący bratem zakonnym. W maju 1228 roku poselstwo krzyżackie dotarło do Mogiły koło Krakowa, gdzie odbyło spotkanie z biskupem pruskim Chrystianem. W dniu 3 maja 1228 roku Krzyżacy uzyskali zgodę od biskupa Chrystiana na pobór dziesięciny z tej części ziemi chełmińskiej, którą zakon wcześniej otrzymał od księcia mazowieckiego Konrada. 
Brak jest jakichkolwiek informacji o pobycie w ziemi chełmińskiej Filipa von Halle oraz poselstwa, którym kierował. 

</doc>
<doc id="1728325" url="https://pl.wikipedia.org/wiki?curid=1728325" title="Antypas z Pergamonu">
Antypas z Pergamonu

Antypas z Pergamonu, również Antyp(a) (; zm. w I wieku) – biskup Pergamonu w Azji Mniejszej, święty, męczennik wczesnochrześcijański.
W czasach prześladowań chrześcijan za panowania Nerona (54–68) lub Domicjana (81–96) został skazany na śmierć za trwanie w wierze w Jezusa Chrystusa. Zginął w Pergamonie.
Wymieniony przez Jana Ewangelistę w Apokalipsie, w liście do Kościoła w Pergamonie:
Jego wspomnienie liturgiczne w Kościele katolickim obchodzone jest 11 kwietnia.
Kościół prawosławny wspomina męczennika 11/24 kwietnia, tj. 24 kwietnia według kalendarza gregoriańskiego.
W ikonografii przedstawiany jest w biskupich szatach z dużymi krzyżami. Ma kędzierzawe włosy, siwą, średniej długości brodę, w ręce trzyma Ewangelię lub zwój z napisem: „Panie Boże, zbaw wszystkich pokładających w Tobie nadzieję”.
Tradycja Kościoła wschodniego sytuuje go wśród 72 uczniów Chrystusa.

</doc>
<doc id="1728328" url="https://pl.wikipedia.org/wiki?curid=1728328" title="Avant pop">
Avant pop



</doc>
<doc id="1728331" url="https://pl.wikipedia.org/wiki?curid=1728331" title="Droga wojewódzka nr 400">
Droga wojewódzka nr 400

Droga wojewódzka nr 400 (DW400) – droga wojewódzka o długości 1,8 km, leżąca na obszarze województwa kujawsko-pomorskiego. Trasa ta łączy Więcławice z miejscowością Latkowo a także z DK15. Droga leży na terenie powiatu inowrocławskiego.

</doc>
<doc id="1728332" url="https://pl.wikipedia.org/wiki?curid=1728332" title="Mesto Prievidza">
Mesto Prievidza

Mesto Prievidza ("FK Mesto Prievidza") – słowacki klub piłkarski z siedzibą w Prievidzy, założony w 1923, rozwiązany w 2010. Siedmiokrotny uczestnik najwyższej krajowej klasy rozgrywkowej (1993–2000).
Historia.
Protoplastą FK Mesto Prievidza był Prievidzský Atletický Club, funkcjonujący w latach 1919–1923. 2 lutego 1929 roku założono ŠK Prievidza. W okresie międzywojennym drużyna grała w rozgrywkach okręgowych i powiatowych, nie odnosząc większych sukcesów. Po II wojnie światowej klub został odbudowany – przyjął nazwę Sokol Prievidza (1948), później – Sokol Carpathia Prievidza (1949). W 1954 doszło do fuzji z Baníkiem Nováky – powstał Baník Prievidza.
Nowa drużyna awansowała do mistrzostwa kraju środkowosłowackiego, a w latach 70. i 80. w rozgrywkach ogólnosłowackich. Po rozdziale Czechosłowacji Baník znalazł się w najwyższej lidze samodzielnego państwa słowackiego. W latach 1994–1998 drużyna występowała pod nazwą MFK Prievidza. Osiągnęła wówczas najlepszy wynik w historii klubu – 8. miejsce w I lidze. Baník spadł w 2000 roku do II ligi, rok później – do III. Klub połączył się w 2003 z MŠK Topvar-Horná Nitra Topoľčany, tworząc HFK Prievidza. Po reformie systemu rozgrywek (2006) grał w nowej II lidze (trzecia klasa rozgrywkowa), w 2007 powrócił na drugi poziom ligowy. Ostatnia nazwa – Mesto Prievidza – została wprowadzona w 2008. Na skutek problemów finansowych, po oddaniu trzech meczów walkowerem w rozgrywkach ligowych 2009/2010, w marcu 2010 została rozwiązana pierwsza drużyna, a następnie cały klub.

</doc>
<doc id="1728333" url="https://pl.wikipedia.org/wiki?curid=1728333" title="Sułtani Pahangu">
Sułtani Pahangu



</doc>
<doc id="1728337" url="https://pl.wikipedia.org/wiki?curid=1728337" title="Nu-jazz">
Nu-jazz



</doc>
<doc id="1728342" url="https://pl.wikipedia.org/wiki?curid=1728342" title="I liga Wysp Owczych w piłce nożnej mężczyzn">
I liga Wysp Owczych w piłce nożnej mężczyzn



</doc>
<doc id="1728345" url="https://pl.wikipedia.org/wiki?curid=1728345" title="Mugil cephalus">
Mugil cephalus



</doc>
<doc id="1728347" url="https://pl.wikipedia.org/wiki?curid=1728347" title="Vodafonedeildin (2009) - strzelcy">
Vodafonedeildin (2009) - strzelcy



</doc>
<doc id="1728348" url="https://pl.wikipedia.org/wiki?curid=1728348" title="Droga wojewódzka nr 412">
Droga wojewódzka nr 412

Droga wojewódzka nr 412 (DW412) – droga wojewódzka o długości 7 km, leżąca na obszarze województwa kujawsko-pomorskiego. Trasa ta łączy Tupadły z Kobylnikami. Droga leży na terenie powiatu inowrocławskiego.
Dopuszczalny nacisk na oś.
Na całej długości drogi wojewódzkiej nr 412 dopuszczalny jest ruch pojazdów o nacisku pojedynczej osi do 10 ton.

</doc>
<doc id="1728349" url="https://pl.wikipedia.org/wiki?curid=1728349" title="Albula vulpes">
Albula vulpes



</doc>
<doc id="1728350" url="https://pl.wikipedia.org/wiki?curid=1728350" title="Erkki Kataja">
Erkki Kataja

Erkki Olavi Kataja (ur. 19 czerwca 1924 w Kuusankoski, zm. 27 kwietnia 1969 tamże) – fiński lekkoatleta, skoczek o tyczce.
Na igrzyskach olimpijskich w 1948 w Londynie zdobył srebrny medal w skoku o tyczce wynikiem 4,20 m. Startował także na igrzyskach olimpijskich w 1952 w Helsinkach, gdzie zajął 10. miejsce.
Był mistrzem Finlandii w latach 1947-1949. Swój rekord życiowy – 4,27 m ustanowił 2 lipca 1950 w Varkaus.

</doc>
<doc id="1728353" url="https://pl.wikipedia.org/wiki?curid=1728353" title="Albula (rodzaj)">
Albula (rodzaj)

Albula – rodzaj ryb z rodziny albulowatych (Albulidae).
Klasyfikacja.
Gatunki zaliczane do tego rodzaju:

</doc>
<doc id="1728354" url="https://pl.wikipedia.org/wiki?curid=1728354" title="Vodafonedeildin (2009) - wyniki spotkań">
Vodafonedeildin (2009) - wyniki spotkań



</doc>
<doc id="1728361" url="https://pl.wikipedia.org/wiki?curid=1728361" title="Ljungskile SK">
Ljungskile SK

Ljungskile Sportklubb – szwedzki klub piłkarski grający obecnie w Superettan, mający siedzibę w mieście Ljungskile, leżącym w gminie Uddevalla, w regionie Västra Götaland.
Historia.
Ljungskile Sportklubb został założony w 1926 roku. W latach 1990-1997 zespół wywalczył kolejne awanse: z Division 5 (VI liga) do Division 4 (V liga), z Division 4 do Division 3 (IV liga), z Division 3 do Division 2 (III liga), z Division 2 do Division 1 (II liga), a ostatecznie z Division 1 do Allsvenskan (I liga). Niedługo po awansie do I ligi pozyskano sponsora, producenta kostiumów kąpielowych Panos Emporio, a nazwę klubu zmieniono na Panos Ljungskile SK (obowiązywała ona do 2002 roku). W 1997 roku Ljungskile spadł z pierwszej do drugiej ligi, a w 2000 roku do trzeciej. W 2004 roku powrócił do drugiej, dzięki wygraniu baraży z Väsby IK. W 2007 roku awansował drugi raz w historii do Allsvenskan, pokonując w decydującym spotkaniu Landskronę BoIS. Po roku Ljungskile znów zostało zdegradowane do Superettan.

</doc>
<doc id="1728362" url="https://pl.wikipedia.org/wiki?curid=1728362" title="Premier League (2009/2010)">
Premier League (2009/2010)

Sezon 2009/2010 – osiemnasta edycja rozgrywek Premier League od czasu założenia w 1992 roku. W rywalizacji bierze udział 20 zespołów w tym obrońca tytułu oraz trzy zespoły które awansowały z Championship: , oraz . Liga wystartowała 15 sierpnia 2009, a zakończyła się 9 maja 2010.
Rozgrywki.
W rozgrywkach bierze udział 17 drużyn, które występowały w tej klasie rozgrywkowej w poprzednim sezonie oraz 3 beniaminków.
Wyniki meczów.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="1728364" url="https://pl.wikipedia.org/wiki?curid=1728364" title="Cefal złocisty">
Cefal złocisty

Cefal złocisty, singil, ("Liza aurata") – gatunek ryby z rodziny mugilowatych (Mugilidae). Poławiana gospodarczo.
Występowanie.
Wybrzeża zachodniej Europy do Danii i południowej Anglii oraz basen Morza Śródziemnego i Morze Czarne.
Żyje w ławicach. Wchodzi do rzek.
Opis.
Osiąga 50 cm długości. Otwór gębowy większy niż u innych mugilowatych. Szczęka górna uzębiona. Powieki tłuszczowe szczątkowe.
Grzbiet brązowy, wzdłuż boków 6–7 podłużnych, brązowych smug, brzuch srebrzystobiały. Za oczami i na pokrywach skrzelowych charakterystyczne złote palmy.

</doc>
<doc id="1728365" url="https://pl.wikipedia.org/wiki?curid=1728365" title="Recueil des Travaux chimiques des Pays-Bas">
Recueil des Travaux chimiques des Pays-Bas



</doc>
<doc id="1728367" url="https://pl.wikipedia.org/wiki?curid=1728367" title="Droga wojewódzka nr 440">
Droga wojewódzka nr 440

Droga wojewódzka nr 440 (DW440) – dawna droga wojewódzka o długości 1,4 km leżąca na obszarze województwa dolnośląskiego. Trasa ta łączyła stację kolejową Borowa Oleśnicka ze starym przebiegiem drogi krajowej numer 8, który został zmieniony po otwarciu drogi ekspresowej S8 na odcinku "Wrocław Psie Pole" — "Oleśnica". Droga leżała na terenie powiatu wrocławskiego.
Droga na całej długości pozbawiona została kategorii drogi wojewódzkiej na mocy uchwały Sejmiku Województwa Dolnośląskiego z 12 września 2019 roku.

</doc>
<doc id="1728368" url="https://pl.wikipedia.org/wiki?curid=1728368" title="Harry i Toto">
Harry i Toto

Harry i Toto (, 2008) – brytyjsko-polski serial animowany. Pomysłodawcą serialu jest Paul Shuttleworth, projekt kreskówki stworzyła natomiast działająca w Gdańsku firma Grupa Smacznego (GS Animation).
Opis fabuły.
Serial Harry i Toto opowiada o przygodach dwóch przyjaciół: zająca i żółwia, którzy mieszkają w mieście przeciwieństw - Przeciwnościach. W każdym z odcinków bohaterowie muszą wybierać między przeciwieństwami. Dzięki temu dzieci uczą się nowych pojęć na podstawie różnych sytuacji z życia Harry'ego i Toto oraz ich przyjaciół. 

</doc>
<doc id="1728371" url="https://pl.wikipedia.org/wiki?curid=1728371" title="Cefal cienkowargi">
Cefal cienkowargi

Cefal cienkowargi ("Liza ramada") – gatunek ryby z rodziny mugilowatych (Mugilidae).
Występowanie.
Wybrzeża europejskie od południowej Norwegii po Morze Czarne. W Jeziorze Szkoderskim tworzy słodkowodną, osiadłą formę. Żyje w ławicach.
Opis.
Dorasta do 50 cm długości. Pysk krótki i gruby. Grzbiet brązowoszary z metalicznym połyskiem. Wzdłuż boków 6–7 wąskich ciemnych smug. Brzuch biały.

</doc>
<doc id="1728375" url="https://pl.wikipedia.org/wiki?curid=1728375" title="Eoconfuciusornis">
Eoconfuciusornis

Eoconfuciusornis – rodzaj wczesnego ptaka należącego do rodziny Confuciusornithidae. Żył we wczesnej kredzie na terenie dzisiejszych Chin. Został opisany w oparciu o niemal kompletny szkielet (IVPP V11977) odkryty w datowanych na 131 mln lat osadach formacji Dabeigou w prowincji Hebei w północnych Chinach. Epitet rodzajowy "Eoconfuciusornis" pochodzi od greckiego przedrostka "eo", oznaczającego „wczesny”, oraz nazwy innego wczesnego ptaka z rodziny Confuciusornithidae – "Confuciusornis" („ptak Konfucjusza”), zaś epitet gatunkowy gatunku typowego, "zhengi", honoruje chińskiego ornitologa Zhenga Guangmei.
Osobnik, którego szkielet odkryto, w chwili śmierci nie był w pełni dorosły. Obecność bardzo długich środkowych piór ogonowych, uznawanych za dowód na występowanie dymorfizmu płciowego u "Confuciusornis sanctus", dowodzi jednak, że był bliski osiągnięcia pełnej dojrzałości. "Eoconfuciusornis" był średniej wielkości przedstawicielem Confuciusornithidae – holotyp, mimo iż nie w pełni dorosły, był większy niż niektóre całkowicie dorosłe Confuciusornithidae, takie jak IVPP V 10928. Dziób był masywny, ostro zakończony, bezzębny i pokryty ramfoteką. Nozdrza były niemal okrągłe i położone daleko od czubka dzioba. Mostek prawdopodobnie nie był w pełni skostniały, jak u "Confuciusornis" i innych prymitywnych ptaków. Piszczel była prosta, o około 1/5 dłuższa niż kość udowa. "Eoconfuciusornis" miał podobny wzór paliczkowy jak inne Confuciusornithidae oraz "Archaeopteryx", 2–3–4, w przeciwieństwie do bardziej zaawansowanych ptaków, które utraciły niektóre paliczki.
"Eoconfuciusornis" jest najwcześniejszym i najbardziej bazalnym znanym przedstawicielem Confuciusornithidae – wykazuje też wiele cech przejściowych pomiędzy bazalnymi ptakami a bardziej zaawansowanymi Confuciusornithidae. Przed odkryciem "Eoconfuciusornis" czasowy zasięg występowania grupy Confuciusornithidae był ograniczony do 125–120 mln lat temu. Odkrycie skamieniałości "Eoconfuciusornis zhengi" w osadach datowanych na 131 mln lat zwiększa zasięg tej grupy do 11 mln lat (131–120 mln lat temu). Z formacji Dabeigou, w której odnaleziono szczątki "Eoconfuciusornis", znane są jedynie cztery gatunki kręgowców – "E. zhengi", inny prymitywny ptak "Protopteryx fengningensis" oraz ryby promieniopłetwe: "Peipiaosteus fengningensis" i "Yanosteus longidorsalis".

</doc>
<doc id="1728376" url="https://pl.wikipedia.org/wiki?curid=1728376" title="Droga wojewódzka nr 446">
Droga wojewódzka nr 446

Droga wojewódzka nr 446 (DW446) – dawna droga wojewódzka o długości około 100 metrów, leżąca na obszarze województwa dolnośląskiego, w powiecie wrocławskim. Trasa ta łączyła stację kolejową Długołęka z ulicą Wrocławską we wsi Długołęka.
Droga na całej długości pozbawiona została kategorii drogi wojewódzkiej na mocy uchwały Sejmiku Województwa Dolnośląskiego z 12 września 2019 roku.

</doc>
<doc id="1728378" url="https://pl.wikipedia.org/wiki?curid=1728378" title="Eoconfuciusornis zhengi">
Eoconfuciusornis zhengi



</doc>
<doc id="1728379" url="https://pl.wikipedia.org/wiki?curid=1728379" title="Linia D metra w Los Angeles">
Linia D metra w Los Angeles

Linia D ("D Line") – jedna z dwóch linii podziemnej kolei w systemie metra w Los Angeles i jedna spośród wszystkich sześciu linii systemu (pozostałe cztery są naziemne). Trasa linii D przebiega od Śródmieścia (Downtown) Los Angeles do dzielnicy Mid-Wilshire/Koreatown. Wraz z czerwoną linią stanowią dwie odnogi tej samej linii pokrywającej sześć wspólnych stacji. Techniczna nazwa to Linia A ("A Line") albo Linia 805 ("805 Line"). W latach 1993-2006 nosiła nazwę Red Line (linia czerwona), a pomiędzy 2006 a 2020 nazywana była Purple Line (linia fioletowa).
Historia.
Pierwszą część od Union Station do Westlake/MacArthur Park otwarto w styczniu 1993 roku. W 1996 roku otwarto drugą część do Wilshire/Western. Jest to pozostałość po pierwotnych planach budowy tej linii, która miała iść wzdłuż Wilshire Boulevard do San Fernando Valley. W związku z problemami komunikacyjnymi miasta, w 2005 roku powrócono do idei przedłużenia linii, która teraz miałaby iść przez zachodnią część miasta do Santa Monica.
Godziny kursowania.
Pociągi kursują codziennie w przybliżeniu pomiędzy 4.45 rano a 23.30 w nocy, zaś w weekendy aż do około godziny 2.00.

</doc>
<doc id="1728382" url="https://pl.wikipedia.org/wiki?curid=1728382" title="Chemik polski">
Chemik polski



</doc>
<doc id="1728383" url="https://pl.wikipedia.org/wiki?curid=1728383" title="Eritherium azzouzorum">
Eritherium azzouzorum

Eritherium azzouzorum – najstarszy znany przodek trąbowców, do których należą też znane słonie. Zwierzę to znalazł w okolicach Casablanki w Maroku lokalny amator skamieniałości, które do badań przejął Emmanuel Gheerbrant z Muzeum Historii Naturalnej w Paryżu, który je opisał, zaklasyfikował i nazwał.
Na podstawie stratygrafii skamieniałości ustalono, że "Eritherium" ewoluował we paleocenie ok. 60 mln lat temu, około 4 M lat przed już odkrytym wcześniej "Phosphatherium". Cechą charakterystyczną zwierzęcia były jego przednie zęby, z których dwa dolne były dłuższe (o ok. 2 cm) od pozostałych. W późniejszych fazach rozwoju trąbowców wykształciły się z nich słoniowe ciosy.
Ponieważ do tej pory odnaleziono niekompletną czaszkę "Eritherium" i wielkość jest tylko porównawczym oszacowaniem na podstawie reguł anatomii porównawczej. Nie zachowały się ślady tkanek miękkich (w niektórych skamieniałościach się zachowują), więc nie ma podstaw do oceny mierzenia trąby. Z anatomii fizjologicznej słoni i małej masy "Eritherium azzouzorum" można wnioskować, że nie miało uszu tak znacznych jak słoń, gdyż te wachlowaniem służą słoniom do chłodzenia ich dużej masy przy stosunkowo małej powierzchni reszty ciała. Gheerbrant na podstawie korelacji rozmiarów znalezionych kości do już znanych przypadków, obliczył rozmiary zwierzęcia na ok. 50 cm długości i od 3 do 8 kg wagi, co średnio daje 4-5 kg (a więc porównywalne z dzisiejszymi dużymi kotami lub królikami).

</doc>
<doc id="1728387" url="https://pl.wikipedia.org/wiki?curid=1728387" title="Liza aurata">
Liza aurata



</doc>
<doc id="1728389" url="https://pl.wikipedia.org/wiki?curid=1728389" title="Liza ramado">
Liza ramado



</doc>
<doc id="1728390" url="https://pl.wikipedia.org/wiki?curid=1728390" title="White Tower (Tower of London)">
White Tower (Tower of London)

White Tower – Zamek Stylu Romańskiego, najstarszy fragment i jednocześnie centralny punkt Twierdzy Tower w Londynie pełniący funkcje stołpu.
Obecnie znajduje się pośrodku dziedzińca i jest otoczona innymi wieżami - Wieżą Beauchamp ("Beauchamp Tower"), Wieżą Wakefielda ("Wakefield Tower") oraz Krwawą Wieżą ("Bloody Tower") i innymi obiektami - Skarbcem ("Jewel House"), Dziedzińcem ("Green Tower"), Domem Królowej ("Queen’s House") i Średniowiecznym Pałacem ("Medieval Palace").
Wieża ma wysokość 27,4 metra, jej mury mają grubość ponad 4,5 metra u podstawy i ponad 3,35 metra u góry. Zbudowana jest na planie prostokąta o bokach długości 35,9 metra i 32,6 metra. Trzy z czterech wież wznoszących się z każdego rogu White Tower są w przekroju kwadratowe, czwarta wznosząca się od północnego zachodu jest okrągła. W tej ostatniej mieściło się pierwsze Królewskie Obserwatorium ("Royal Observatory"). Na wszystkich wieżach znajdują się metalowe kurki z chorągiewkami pochodzące z 1669 roku.
Historia.
Jej powstanie szacuje się na około 1100 rok (prawdopodobnie 1097 rok, chociaż źródła nie są zgodne i podają także datę 1087). Wieża została zaprojektowana przez Gundulfa, biskupa Rochester i zbudowana z kamienia specjalnie sprowadzonego z Francji. 
Jej budowę rozpoczął Wilhelm Zdobywca w 1070 roku, aby wzmocnić swą militarną pozycję w dopiero co podbitym kraju. Budowę 
dokończyli następcy - Wilhelm II Rudy i Henryk I. Znajdowała się wówczas w południowo-wschodnim kącie miasta, bezpośrednio przylegającym do Tamizy. Charakterystyczną cechą była jedna wieża o wysokości 30 metrów, najwyższa w Londynie w ówczesnych czasach, a także z czasem symbol władzy królewskiej. 
W XII wieku król Ryszard I Lwie Serce stworzył z Białej Wieży twierdzę otoczoną fosą. Wydrążoną fosę miała napełniać woda z Tamizy, ale założenia te udało się zrealizować dopiero Henrykowi III w XIII wieku. Zatrudniono wtedy holenderskich budowniczych, którzy oprócz fosy dokończyli także zrefundowaną w 1240 roku przez Henryka III kaplicę św. Jana ("Chapel of St John").
Twierdza wraz z Wieżą do XVI wieku była siedzibą monarchów angielskich (później dwór został przeniesiony do Pałacu Westminsterskiego). Po 1747 roku w Twierdzy mieściła się królewska mennica, archiwum i menażeria, a pomieszczenia w Białej Wieży miały służyć przede wszystkim jako zbrojownia; w późniejszym czasie zaczęto przechowywać tu zbiory uzbrojenia narodowego. Obecnie można oglądać najważniejsze z nich. Wieża, jak i cała Twierdza przeszły wielokrotne przebudowy. Jedną z takich renowacji było usunięcie skośnego dachu w 1490 roku i dobudowanie kolejnej kondygnacji, oraz odnowienie Twierdzy po jej pożarze w 1841 roku.
W wieży znajduje się romańska kaplica św. Jana, wykonana z białego kamienia sprowadzonego specjalnie z Francji, z doskonale zachowanym stylem z epoki - przeważają skromne dekoracje i surowy wygląd. Początki tej kaplicy datowane są na 1080 rok i tworzą najstarszą świątynię w Londynie. 
Od XVI wieku Twierdza, a wraz z nią Wieża nie kojarzyły się zbyt dobrze - było to miejsce więzienia i stracenia zdrajców politycznych, religijnych itp. Wieża sąsiaduje bezpośrednio z Tower Hill, gdzie dokonywano egzekucji więźniów m.in. św. Tomasza Morusa w 1535 roku (m.in. autora "Utopii") i rok później Anny Boleyn – drugiej żony Henryka VIII.
Muzea i wystawy.
Zbrojownia królewska oraz galeria broni.
Sale przeznaczone obecnie na zbrojownię oraz galerie broni mieszczą się na pierwszym piętrze. Pierwotnie pełniły funkcję reprezentacyjną zamku normandzkiego i były dwukrotnie wyższe niż obecne.
Sala przeznaczona na zbrojownię, nazywaną również "hiszpańską", znajduje się od wschodu wieży, jest niewielka i prawdopodobnie miała kiedyś funkcję przedsionka następnej sali - balowej – jednocześnie przylega ona bezpośrednio do kaplicy św. Jana. Obecnie w tej sali znajduje się wystawa poświęcona historii i funkcji White Tower, a także historii stosowanych w niej tortur. W drugiej sali znajduje się kolekcja zbroi m.in. z czasów Tudorów i Stuartów, większość specjalnie przygotowana dla Henryka VIII (jedna z tych zbroi miała przykrywać nie tylko króla ale także jego konia). Na specjalną uwagę zasługuje zbroja Karola I wykonana w Holandii i pokryta złotem.
Galeria artylerii.
Znajduje się na drugim piętrze i mieści się w salach, które w tej chwili prezentują wystawy czasowe. Powstała podczas dobudowania kolejnej kondygnacji w 1490 roku. Sale te przeznaczone były do przechowywania broni, a od 1603 roku także prochu strzelniczego (wtedy położono nową posadzkę). W rok po wielkim pożarze Londynu w Wieży znajdowało się około 10 tysięcy beczek prochu.
Mała zbrojownia i krypta.
Mieszczą się na parterze od zachodu wieży i prawdopodobnie służyły początkowo jako mieszkania. Sale te w tej chwili pełnią funkcję wystawową - służą do prezentacji bagnetów, mieczy, pistoletów, muszkietów oraz pik. Do najważniejszych eksponatów należą - broń odebrana spiskowcom, planującym zamach na Wilhelma III w 1696 roku, oraz drewniany blok z 1747, na którym stracono ostatniego ściętego - lorda Lovata. Do pożaru Twierdzy w 1841 roku broń tą przechowywano w magazynie.
Poczet królów.
Jest to kolekcja dziesięciu rzeźb pochodząca z czasów Tudorów. Rzeźby naturalnej wielkości przedstawiają wybitnych władców siedzących na koniach. Wcześniej, osiem z nich znajdowało się w Domu Królowej ("Queen’s House") w Greenwich – jednego z ulubionych pałac Henryka VIII. W 1688 roku rzeźbiarz Grinling Gibbons wykonał siedemnaście nowych modeli, lecz zachował się prawdopodobnie tylko jeden z nich.
Historyczni więźniowie i wydarzenia.
Ranulf Flambard, biskup Durham, był pierwszym odnotowanym więźniem twierdzy Tower, który został uwięziony w Białej Wieży. Jego uwięzienie zlecił król Henryk I w 1100 roku. Flambard uciekł z Wieży w 1101 roku przy pomocy przemyconych dla niego lin i udał się do Normandii.
Gruffydd ap Llywelyn Fawr, syn walijskiego księcia Llywelyna, zmarł podczas próby ucieczki w 1244 roku. Użył zaimprowizowanej liny wykonanej z blach i odzieży, aby wydostać się przez okno z południowej strony wieży. Jednak był zbyt ciężki i spadł. Jego ciało zostało odkryte rano przez Yeomen Warders – strażników Twierdzy Londyńskiej.
W tej wieży Ryszard II został zmuszony 29 września 1399 roku do abdykacji na rzecz Henryka IV, a Ryszard III zamordował tam prawdopodobnie króla Edwarda V i jego młodszego brata Ryszarda, a w 1483 roku skazał lorda Hastingsa na śmierć za zdradę.
Istnieją także podejrzenia, że dwóch książąt, synów i następców Edwarda IV, było także zamordowanych w Białej Wieży a nie w Krwawej, jak powszechnie sądzono. Zostali oni wtrąceni do Tower przez wuja Ryszarda z Gloucester (później króla Ryszarda III), po śmierci ich ojca w 1483 roku. Nigdy jednak nie ustalono, czy szczątki ciał znalezione pod schodami w Białej Wieży faktycznie należą do książąt-braci.
W 1974 roku doszło do wybuchu bomby moździerzowej w jednym z pokoi Białej Wieży, zabijając jedną i raniąc 41 osób. Policja podejrzewała o to Irlandzką Armię Republikańską.

</doc>
<doc id="1728396" url="https://pl.wikipedia.org/wiki?curid=1728396" title="Warsaw Business Journal">
Warsaw Business Journal

Warsaw Business Journal – tygodnik wydawany w języku angielskim z siedzibą w Warszawie. Właścicielem i wydawcą jest Valkea Media. Tygodnik podejmuje tematy biznesowe, ekonomiczne, polityczne, finansowe, nieruchomościowe, rynków akcji, rozrywkowe, technologiczne i kulturowe.
Od roku 1994 jest jedynym anglojęzycznym tygodnikiem w Polsce zajmującym się tematyką biznesową.

</doc>
<doc id="1728402" url="https://pl.wikipedia.org/wiki?curid=1728402" title="Koleba skalna">
Koleba skalna

Koleba skalna – naturalne na ogół zagłębienie czy wnęka pod dużą skałą lub skałami, gdzie można się schronić przed deszczem lub przenocować. Często takie naturalne koleby zostały ulepszone przez dobudowanie murków z kamieni, zatkanie szczelin kamieniami, wyrównanie podłoża do spania. Taternicy i turyści używają słowa koleba tylko w tym rozumieniu. Niektóre koleby mają swoją indywidualną nazwę, np. Świnicka Koleba i opisane są w szczegółowych przewodnikach taternickich. Wiele koleb zostało zniszczonych przez pracowników parku narodowego, by uniemożliwić taternikom wykorzystywanie ich do noclegu.

</doc>
<doc id="1728403" url="https://pl.wikipedia.org/wiki?curid=1728403" title="Gołężyce">
Gołężyce



</doc>
<doc id="1728404" url="https://pl.wikipedia.org/wiki?curid=1728404" title="Kent Washington">
Kent Washington

Kent Washington (ur. 10 stycznia 1956 w New Rochelle, NY) – amerykański koszykarz, pierwszy czarnoskóry gracz w Polskiej Lidze Koszykówki (Start Lublin 1978-1981, Zagłębie Sosnowiec 1981-1983) zagrał także epizod w "Misiu" jako Ryszard Ochódzki w młodości "kiedy był Murzynem i grał w kosza" oraz jest pierwowzorem postaci Abrahama Lincolna, bohatera filmu "Czarodziej z Harlemu".
Życiorys.
W 1976 roku razem z uczelnianą drużyną Uniwersytetu Southampton przyjechał do Polski, gdzie jako "All Stars" grali przeciwko polskim klubom. Przegrali tylko w Lublinie, lecz po tym meczu trener Startu Zdzisław Niedziela zaproponował mu grę. Nie doszło do żadnych ustaleń, wymieniono się jedynie adresami.
W 1978 skończył uczelnię. Przez trzy tygodnie trenował z Los Angeles Lakers, ale kontuzja nogi uniemożliwiła mu występy w NBA. Nie dostał się także do drużyny ligi szwedzkiej. Napisał list do trenera Startu, na który otrzymał natychmiastową odpowiedź i przyleciał do Polski. Przez 3 lata grał w Starcie Lublin oraz przez 2 kolejne sezony w Zagłębiu Sosnowiec (zdobył 2750 punktów w 146 meczach). Trzykrotny brązowy medalista Mistrzostw Polski w koszykówce. Pierwszy triumfator plebiscytu "Sportu" na najlepszego koszykarza ligi w sezonie 1979/1980. Uczestniczył nawet w konsultacjach polskiej kadry. Wyjechał do Szwecji, gdzie przez 12 lat grał w klubach z Linköping, Luleå i Växjö.
Kariera trenerska.
Po zakończeniu kariery zawodniczej został trenerem żeńskich drużyn przez pięć lat prowadził ekipę z Linkoeping, potem dwa w Lulei. W 1998 był asystentem trenera w zespole Lady Gaels na Iona College w New Rochelle grającym w akademickiej konferencji MAAC (Metro Atlantic Athletic Conference).
Życie prywatne.
Żonę Susan poznał podczas gry w Szwecji w Lulei, mieszkają w New Rochelle, mają trójkę dzieci. Jego ojciec Ralf był detektywem, a matka Cloteal pracowała w zakładzie, gdzie produkowano aparaty fotograficzne. Jego starszy o 6 lat brat Kurt jest profesorem filozofii. Kent jest kibicem New York Knicks.

</doc>
<doc id="1728407" url="https://pl.wikipedia.org/wiki?curid=1728407" title="Molo w Juracie">
Molo w Juracie

Molo w Juracie – drewniane molo o długości 320 metrów znajdujące się na południowym wybrzeżu Juraty (od strony Zatoki Puckiej). Wybudowane zostało w latach siedemdziesiątych XX w.. Jest jednym z dwóch tego typu obiektów w Juracie. Molo stanowi przedłużenie deptaku Międzymorze.

</doc>
<doc id="1728410" url="https://pl.wikipedia.org/wiki?curid=1728410" title="Zhang Heng">
Zhang Heng

Zhang Heng (ur. 78 w Nanyangu, zm. 139 w Luoyangu) – chiński uczony i artysta: astronom, matematyk, wynalazca, poeta i malarz.
Życiorys.
Urodził się w rodzinie biednego właściciela ziemskiego. W młodości opuścił rodzinne strony i udał się do Xi’anu, a następnie do ówczesnej stolicy Chin Luoyangu, gdzie działał na będącej odpowiednikiem europejskiego uniwersytetu "taixue".
Zhang Heng był zwolennikiem teorii o kulistości Ziemi w czasach, gdy w Chinach powszechnie uważano jej kształt za kwadratowy. Utrzymywał, że Księżyc nie emituje własnego światła, ale odbija światło słoneczne. Policzył gołym okiem gwiazdy na niebie i oszacował ich liczbę na 2500. Podzielił także dobowe równoleżniki ciał niebieskich na 365 i ¼ stopnia. Swoje obserwacje i teorie astronomiczne zawarł w pracach "Huntianyituzhu" (浑天仪图注, Adnotacje do mapy świata) i "Lingxian" (靈憲, Budowa wszechświata). Stworzył kilka przyrządów astronomicznych, m.in. „niebiański globus”, dzięki któremu można było odtwarzać ruchy planet, Słońca i Księżyca. Skonstruował także prototyp sejsmografu.
Zhang był także literatem i malarzem. Jego najsłynniejszym dziełem jest "Erjingfu" (二京賦) – Oda o dwu stolicach (Chang’anie i Luoyangu).
Planetoida (1802) Zhang Heng została nazwana jego nazwiskiem.

</doc>
<doc id="1728421" url="https://pl.wikipedia.org/wiki?curid=1728421" title="Wołanie dalekich wzgórz">
Wołanie dalekich wzgórz

Wołanie dalekich wzgórz – powieść autorstwa polskiego pisarza Wiesława Wernica z 1983 roku. 
Książka opowiada o przygodach trapera Karola Gordona. Doktor Jan, przyjaciel głównego bohatera, wyrusza wraz z nim do parku Yellowstone. Udają się tam żaglówką. Po drodze postanawiają zboczyć z trasy i spotykają wędrującego w poszukiwaniu tematów malarza Adriana Cecila Burnsa. Wraz z nim docierają nad tajemnicze jezioro, którego brzegi wcale nie są bezludne. Po zakończeniu wyprawy jego tajemnicę zachowują dla siebie.

</doc>
<doc id="1728433" url="https://pl.wikipedia.org/wiki?curid=1728433" title="Grand Prix San Marino 1982">
Grand Prix San Marino 1982

Grand Prix San Marino 1982 (oryg. Gran Premio di San Marino) – czwarta runda Mistrzostw Świata Formuły 1 w sezonie 1982, która odbyła się 25 kwietnia 1982, po raz drugi na torze Imola.
2. Grand Prix San Marino, drugie zaliczane do Mistrzostw Świata Formuły 1.
Dublet w tym wyścigu zdobyli kierowcy Ferrari - Didier Pironi i Gilles Villeneuve. Na najniższym stopniu podium stanął Włoch Michele Alboreto z Tyrrell-Forda.
Wyścig został zbojkotowany przez wiele zespołów jako część politycznej wojny, niezwiązanej z samym wyścigiem, między panującymi w Formule 1 siłami - FISA i FOCA, który spowodował, że na stracie do wyścigu stanęło tylko 14 bolidów.
Wyniki wyścigu.
DSQ - zdyskwalifikowany;
NK - nieklasyfikowany;
NU - nie ukończył wyścigu;
† - dyskwalifikacja za zbyt niską wagę bolidu.
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="1728439" url="https://pl.wikipedia.org/wiki?curid=1728439" title="Zhang Zuolin">
Zhang Zuolin

Zhang Zuolin (ur. 19 marca 1875, zm. 4 czerwca 1928) – chiński militarysta, współpracownik japońskich służb specjalnych, w latach 1927-1928 przewodniczący rządu w Pekinie.
W czasie wojny rosyjsko-japońskiej (1904-1905) dowodził oddziałem walczącym po stronie Japonii. Po zakończeniu wojny dzięki japońskiej protekcji jego oddział został w 1906 r. włączony w skład armii cesarskiej, zaś Zhang otrzymał stopień oficerski.
W 1916 został mianowany przez nowy rząd republikański gubernatorem w prowincji Fengtian, a dwa lata później generalnym inspektorem cywilnym i wojskowym trzech prowincji mandżurskich, zyskując w tym regionie faktyczną władzę.
W latach 20. XX wieku brał udział w wojnie domowej, walcząc z innymi militarystami; w składzie jego wojska działała m.in. grupa wojsk rosyjskich. W latach 1924-1925 i 1926-1928 kontrolował Pekin i znajdujący się w nim rząd, a od 18 czerwca 1927 sam stał na jego czele. Z jego rozkazu w 1927 stracono w Pekinie dwudziestu komunistów, m.in. Li Dazhao.
W 1928 roku próbował zerwać kontakty z Japończykami i nawiązać współpracę z rządem Kuomintangu w Nankinie oraz Amerykanami. 4 czerwca 1928 zginął w przygotowanej przez japoński wywiad katastrofie kolejowej.
Jego synem był Zhang Xueliang.

</doc>
<doc id="1728441" url="https://pl.wikipedia.org/wiki?curid=1728441" title="VIII Symfonia Schuberta">
VIII Symfonia Schuberta



</doc>
<doc id="1728444" url="https://pl.wikipedia.org/wiki?curid=1728444" title="Jerzy Nowacki (polityk)">
Jerzy Nowacki (polityk)

Jerzy Nowacki (ur. 14 października 1894 w Będzinie, zm. 11 sierpnia 1974) – polski dyplomata, publicysta i działacz społeczny, poseł do Krajowej Rady Narodowej (1945–1947) i na Sejm Ustawodawczy RP (1947–1952).
Życiorys.
Studiował prawo i nauki polityczne na Uniwersytecie w Bernie. W latach 1914–1918 angażował się w Szwajcarii na rzecz niepodległości Polski. Od 1918 zatrudniony w MSZ, był m.in. stałym członkiem Delegacji Polskiej do Ligi Narodów, delegacji ds. rokowań o Konwencję dla Górnego Śląska. Reprezentował Polskę na konferencji w Genui. W 1926 odszedł z dyplomacji, poświęcając się działalności publicysty i wydawcy. Od 1934 przebywał na Górnym Śląsku, gdzie pracował w instytucjach gospodarczych. W czasie II wojny światowej przebywał w Warszawie.
W 1945 znalazł się ponownie na Górnym Śląsku, gdzie organizował lokalne Stronnictwo Demokratyczne. Był wiceprezesem i prezesem WK w Katowicach. Zasiadał w CK SD (1945–1961).
W 1945 został posłem do Krajowej Rady Narodowej. Od 1946 był członkiem Najwyższego Trybunału Narodowego, który sądził Artura Greisera. W 1947 wszedł w skład Sejmu Ustawodawczego z okręgu Gliwice. Zasiadał w Komisjach Prawniczej i Regulaminowej, Propagandowej, Spraw Zagranicznych, Wyznaniowej i Narodowościowej.

</doc>
<doc id="1728446" url="https://pl.wikipedia.org/wiki?curid=1728446" title="Mieszko Otyły">
Mieszko Otyły



</doc>
<doc id="1728447" url="https://pl.wikipedia.org/wiki?curid=1728447" title="Zofia Żurakowska">
Zofia Żurakowska

Zofia Żurakowska z domu Duszyńska herbu Dołęga (ur. 13 czerwca 1897 w Wyszpolu koło Żytomierza, zm. 31 maja 1931 w Rabce) – polska pisarka, prozaiczka, autorka książek dla dzieci i młodzieży.
Życiorys.
Jej rodzicami byli Witold Duszyński i Stanisława z Salisów. W 1917 podczas imprezy dobroczynnej w Żytomierzu Zofia poznała Czesława Żurakowskiego, a jesienią tego samego roku wyszła za niego za mąż. Kilka miesięcy później Żurakowski, instruktor ochotniczych oddziałów wojska polskiego, zginął w potyczce pod Niemirowem, rodzina pisarki zaś przeniosła się do Warszawy. W 1919 mimo złego stanu zdrowia Zofia zgłosiła się do szpitala polowego we Lwowie jako sanitariuszka, w tym samym roku poważnie zachorowała na gruźlicę. Kolejne lata życia upływały jej w sanatoriach w Davos, Nervi i Zakopanem. W czasie kolejnych kuracji zaczęła pisać. W 1925 opublikowała autobiograficzną powieść "Skarby", w której opisała rodzinny dwór i lata dzieciństwa. W 1927 pojawiła się druga część autobiografii "Pożegnanie domu". Do końca życia pracowała nad ostatnim tomem autobiograficznej trylogii "Nieporozumienie", pozostał on jednak w notatkach i szkicach, które uległy zniszczeniu w czasie II wojny światowej w pożarze warszawskiego mieszkania pisarki.
W 1928 w konkursie „Wiadomości Literackich” Zofia Żurakowska otrzymała II nagrodę za opowiadanie "Buty"; miał być to początek jej twórczości literackiej dla dorosłych. W 1931 za twórczość dla młodzieży otrzymała nagrodę Ministerstwa Wyznań Religijnych i Oświecenia Publicznego. Opublikowane powieści stanowiły kanon lektur dla gimnazjalistów w II Rzeczypospolitej. Decyzją władz PRL znalazły się „w wykazie książek podlegających niezwłocznemu wycofaniu”, jednak w roku 1972 wydany został nakładem Naszej Księgarni zbiór "Jutro niedziela i inne opowiadania."
W maju 1931 pisarka została przewieziona na dalszą kurację do Rabki. Krótko po przyjeździe zmarła w Rabce, gdzie została pochowana na Starym Cmentarzu przy ulicy Orkana. Grób zachował się do dziś. Wspomnienie pośmiertne o pisarce w „Wiadomościach Literackich” w 1931 wyszło spod pióra Marii Dąbrowskiej.

</doc>
<doc id="1728452" url="https://pl.wikipedia.org/wiki?curid=1728452" title="Zbieżność prawie na pewno">
Zbieżność prawie na pewno



</doc>
<doc id="1728453" url="https://pl.wikipedia.org/wiki?curid=1728453" title="Zbieżność stochastyczna">
Zbieżność stochastyczna



</doc>
<doc id="1728454" url="https://pl.wikipedia.org/wiki?curid=1728454" title="Leistu">
Leistu

Leistu – wieś w Estonii, w prowincji Harju, w gminie Kõue.

</doc>
<doc id="1728455" url="https://pl.wikipedia.org/wiki?curid=1728455" title="Acidland">
Acidland

Acidland – osiemnasty singel Myslovitz (pierwszy z albumu Korova Milky Bar), wydany w kwietniu 2002.

</doc>
<doc id="1728459" url="https://pl.wikipedia.org/wiki?curid=1728459" title="Joanna II (królowa Neapolu)">
Joanna II (królowa Neapolu)

Joanna II, wł. "Giovanna II di Napoli", (ur. 25 czerwca 1373, zm. 2 lutego 1435) – królowa Neapolu 1414-1435, tytularna królowa Jerozolimy.
Pochodzenie.
Joanna pochodziła z dynastii andegaweńskiej (Anjou), będącej boczną linią francuskich Kapetyngów. Była córką króla Neapolu i króla Węgier Karola III (zwanego także Karolem z Durazzo) i Małgorzaty, również pochodzącej z dynastii andegaweńskiej. Jej bratem był Władysław, poprzednik na neapolitańskim tronie.
Joanna swoim zachowaniem i stylem życia nawiązywała do swej imienniczki – królowej Neapolu Joanny I (zm. 1382). Prowadziła podobnie swobodny tryb życia, miała dwóch mężów, wielu admiratorów i kochanków, co prowadziło do oskarżeń o lekkość obyczajów i rozwiązłość. Za czasów królowej władza w królestwie należała do baronów, a na dworze najwięcej do powiedzenia mieli królewscy faworyci i kondotierzy.
Pierwsze małżeństwo i objęcie tronu.
W 1401 Joanna została wydana za mąż za Wilhelma Habsburga, księcia Styrii i Górnej Austrii (wcześniej zaręczonego z kuzynką Joanny – Jadwigą, późniejszą królową Polski), małżeństwo nie trwało jednak długo, ponieważ Wilhelm zmarł w 1406 roku.
Po niespodziewanej śmierci swego brata Władysława (1414), który nie zostawił żadnych legalnych potomków, Joanna została władczynią królestwa Neapolu. Joanna objęła obowiązki monarchy, lecz faktyczną władzę sprawowali jej faworyt Pandolfo Alopo i kondotier Muzio Sforza.
Drugie małżeństwo. Rządy Jakuba de Bourbon.
Taki obrót spraw nie spodobał się neapolitańskim baronom, którzy wezwali Jakuba de Bourbon, hrabiego La Marche, by zaaranżować jego małżeństwo z królową i odsunąć od władzy jej faworytów. Do ślubu doszło 10 sierpnia 1415, królewski małżonek otrzymał tytuł księcia Tarentu. Jakub szybko pozbył się faworytów królowej, kazał powiesić Pandolfo Alopo, a Sforzę uwięzić. Następnie Jakub osadził w domowym areszcie swoją małżonkę, by samemu przejąć pełnię władzy, z pomocą przybyłych razem z nim oddziałów francuskich. By podkreślić swe rządy przybrał tytuł króla i inne tytuły jakimi posługiwali się władcy Neapolu: króla Węgier, Jerozolimy, Sycylii, Dalmacji, Chorwacji, hrabiego Prowansji i Piemontu. Jednak bezwzględne rządy Jakuba nie spodobały się nawet popierającym go do tej pory możnym, którzy uwolnili królową, zaś Jakuba uwięzili. Hrabia La Marche przegrał tę próbę sił i w 1419 został zmuszony zrezygnować z królewskich prerogatyw, opuścił stolicę, zadowalając się ostatecznie jedynie tytułem księcia Tarentu. Małżeństwo Joanny i Jakuba nigdy nie zostało anulowane.
Faworyt Giovanni Caracciolo. Walki z Ludwikiem III i Alfonsem V.
Kolejnym faworytem królowej został tymczasem hrabia Avellino, Giovanni Caracciolo (zwany Sergianni), przywódca buntu przeciw Jakubowi Burbonowi. Po wygnaniu Jakuba, w październiku 1419, za zgodą papiestwa, odbyła się oficjalna koronacja Joanny.
W tym czasie Sergianni całkowicie przejął kontrolę nad rządami królestwa. Za jego sprawą pogorszyły się relacje Joanny z papieżem Marcinem V, któremu za radą Siergianniego, królowa odmówiła pomocy materialnej i wojskowej. Wówczas papież wezwał z Francji Ludwika III Anjou oferując mu koronę Neapolu (królestwo było formalnie papieskim lennem). Ludwik III, którego ojciec przez wiele lat walczył o Neapol z bratem Joanny, z pomocą króla Francji i za papieskie pieniądze, zebrał wojsko i w 1420 najechał na neapolitańskie ziemie oblegając stolicę królestwa. Wówczas królowa wezwała na pomoc Alfonsa V Wspaniałomyślnego, króla Aragoniii i Sycylii, który pragnął wziąć w posiadanie cały zachodni basen Morza Śródziemnego. Joanna II adoptowała Alfonsa, nadała mu tytuł księcia Kalabrii, czyniąc go jednocześnie swoim spadkobiercą. W zamian Alfons wsparł królową swoją flotą i armią, która w 1421 zmusiła Ludwika III do odwrotu.
Alfons V poczuł się władcą Neapolu jeszcze za życia Joanny. Aragończyk rozkazał uwięzić Sergianniego (1423), następnie otoczył wojskiem siedzibę Joanny – Castel Capuano. Po czasie doszło do porozumienia między Joanną a Alfonsem, do czego wydatnie przyczyniło się powstanie mieszkańców Neapolu, oburzonych zachowaniem aragońskich żołdaków. Joanna i Sergianni zyskali wolność, następnie królowa nieoczekiwanie opuściła Neapol i spotkała się z Ludwikiem III Anjou w miejscowości Aversa. Tutaj, za pozwoleniem papieża, Joanna ogłosiła, że adopcja Alfonsa nie ma mocy prawnej, za to adoptowała Ludwika III, który został jej następcą. Alfons musiał powrócić do Aragonii, a królowa w kwietniu 1424 triumfalnie wjechała do Neapolu.
Jednak Aragończyk nie zamierzał rezygnować i Joanna w kolejnych latach podjęła z Alfonsem pertraktacje, proponując mu dziedziczenie tronu, w zamian zaś chciała zyskać zobowiązania króla, że do czasu jej śmierci nie będzie zbrojnie interweniował w Neapolu.
Następne lata to wzrost potęgi Sergianniego, co wywołało niepokój samej królowej. Zawiązano mający poparcie Joanny spisek, w wyniku którego wszechmocnego dotychczas faworyta zamordowano w sierpniu 1432 w jego własnej posiadłości.
Śmierć Joanny.
Zdawało się, że w tej sytuacji Alfons Aragoński bez trudu osiągnie swój cel, tym bardziej, że 12 listopada 1434 zmarł Ludwik III Anjou. Jednakże król Alfons srodze się zawiódł na Joannie, gdyż królowa po śmierci Ludwika swym następcą uczyniła jego brata, Rene, księcia Lotaryngii, przebywającego w burgundzkiej niewoli w Dijon. Niebawem, 2 lutego 1435 bezdzietnie zmarła Joanna II. Została pochowana w Neapolu, w kościele Santa Annunziata.
Królowa Joanna II była ostatnią przedstawicielką swego rodu, który panował w Andegawenii, Neapolu, na Sycylii, na Węgrzech i w Polsce.
Po śmierci Joanny II rozpoczęły się na południu Włoch kilkuletnie walki między Rene a Alfonsem, z których zwycięsko wyszedł król Aragonii, trwale objąwszy w 1442 królestwo Neapolu, które kilkadziesiąt lat później na stałe zostało włączone do królestwa Hiszpanii.

</doc>
<doc id="1728460" url="https://pl.wikipedia.org/wiki?curid=1728460" title="Li Dazhao">
Li Dazhao

Li Dazhao (ur. 29 października 1889, zm. 28 kwietnia 1927) – chiński intelektualista, profesor Uniwersytetu Pekińskiego, współzałożyciel Komunistycznej Partii Chin.
Podczas rewolucji Xinhai działał w ruchu rewolucyjnym. W latach 1914-1915 był redaktorem naczelnym nacjonalistycznej gazety "Chengbao", której środowisko występowało przeciwko Yuanowi Shikai i próbom restauracji przez niego monarchii.
Był profesorem Uniwersytetu Pekińskiego i kierownikiem biblioteki uniwersyteckiej. W 1919 był jednym z organizatorów antyimperialistycznego Ruchu 4 Maja. W tym okresie zapoznał się z marksizmem i był jednym z jego pierwszych propagatorów w Chinach. W 1920 organizował na uniwersytecie pierwsze kółka marksistowskie, zaś w 1921 wraz z Chen Duxiu założył Komunistyczną Partię Chin.
W czasie wojny w latach 1924-1927 brał udział w walkach z militarystami kontrolującymi północną część Chin. Został aresztowany z rozkazu Zhang Zuolina i 28 kwietnia 1927 stracony w Pekinie wraz z 19 innymi komunistami.

</doc>
<doc id="1728461" url="https://pl.wikipedia.org/wiki?curid=1728461" title="Lutsu (Kõue)">
Lutsu (Kõue)

Lutsu – wieś w Estonii, w prowincji Harju, w gminie Kõue.

</doc>
<doc id="1728465" url="https://pl.wikipedia.org/wiki?curid=1728465" title="Joanna II z Neapolu">
Joanna II z Neapolu



</doc>
<doc id="1728466" url="https://pl.wikipedia.org/wiki?curid=1728466" title="Lööra">
Lööra

Lööra – wieś w Estonii, w prowincji Harju, w gminie Kõue.

</doc>
<doc id="1728467" url="https://pl.wikipedia.org/wiki?curid=1728467" title="Marguse">
Marguse

Marguse – wieś w Estonii, w prowincji Harju, w gminie Kõue.

</doc>
<doc id="1728468" url="https://pl.wikipedia.org/wiki?curid=1728468" title="Joanna II">
Joanna II



</doc>
<doc id="1728469" url="https://pl.wikipedia.org/wiki?curid=1728469" title="Nutu">
Nutu

Nutu – wieś w Estonii, w prowincji Harju, w gminie Kõue.

</doc>
<doc id="1728470" url="https://pl.wikipedia.org/wiki?curid=1728470" title="Google Chrome Operating System">
Google Chrome Operating System



</doc>
<doc id="1728473" url="https://pl.wikipedia.org/wiki?curid=1728473" title="Ojasoo">
Ojasoo

Ojasoo – wieś w Estonii, w prowincji Harju, w gminie Kõue.

</doc>
<doc id="1728476" url="https://pl.wikipedia.org/wiki?curid=1728476" title="Pala (Kõue)">
Pala (Kõue)

Pala – wieś w Estonii, w prowincji Harju, w gminie Kõue.

</doc>
<doc id="1728477" url="https://pl.wikipedia.org/wiki?curid=1728477" title="Paunaste">
Paunaste

Paunaste – wieś w Estonii, w prowincji Harju, w gminie Kõue.

</doc>
<doc id="1728479" url="https://pl.wikipedia.org/wiki?curid=1728479" title="Sulajman at Tadżir">
Sulajman at Tadżir

Sulajman At Tadżir (IX w.) – arabski kupiec i żeglarz. Pochodził z Basry. W połowie IX wieku żeglował z Zatoki Perskiej do Indii i Chin. Zachował się opis jego podróży zawierający wiele wiadomości o warunkach handlu i żeglugi oraz o zwiedzanych krajach m.in. o Wybrzeżu Malabarskim, Cejlonie, Zatoce Bengalskiej, Andamanach, Nikobarach, Półwyspie Malajskim, Sumatrze i Kantonie.

</doc>
<doc id="1728481" url="https://pl.wikipedia.org/wiki?curid=1728481" title="Paunküla">
Paunküla

Paunküla – wieś w Estonii, w prowincji Harju, w gminie Kõue.

</doc>
<doc id="1728483" url="https://pl.wikipedia.org/wiki?curid=1728483" title="Kościół Nawiedzenia Najświętszej Marii Panny w Bardzie">
Kościół Nawiedzenia Najświętszej Marii Panny w Bardzie



</doc>
<doc id="1728485" url="https://pl.wikipedia.org/wiki?curid=1728485" title="Puusepa (Kõue)">
Puusepa (Kõue)

Puusepa – wieś w Estonii, w prowincji Harju, w gminie Kõue.

</doc>
<doc id="1728487" url="https://pl.wikipedia.org/wiki?curid=1728487" title="Grand Prix San Marino 1983">
Grand Prix San Marino 1983

Grand Prix San Marino 1983 (oryg. Gran Premio di San Marino) – czwarta runda Mistrzostw Świata Formuły 1 w sezonie 1983, która odbyła się 1 maja 1983, po raz trzeci na torze Imola.
3. Grand Prix San Marino, trzecie zaliczane do Mistrzostw Świata Formuły 1.

</doc>
<doc id="1728490" url="https://pl.wikipedia.org/wiki?curid=1728490" title="Rava (Kõue)">
Rava (Kõue)

Rava – wieś w Estonii, w prowincji Harju, w gminie Kõue.

</doc>
<doc id="1728491" url="https://pl.wikipedia.org/wiki?curid=1728491" title="Riidamäe">
Riidamäe

Riidamäe – wieś w Estonii, w prowincji Harju, w gminie Kõue.

</doc>
<doc id="1728494" url="https://pl.wikipedia.org/wiki?curid=1728494" title="Niemieccy posłowie do Parlamentu Europejskiego 2004–2009">
Niemieccy posłowie do Parlamentu Europejskiego 2004–2009

Niemieccy posłowie VI kadencji do Parlamentu Europejskiego zostali wybrani w wyborach przeprowadzonych 13 czerwca 2004.

</doc>
<doc id="1728495" url="https://pl.wikipedia.org/wiki?curid=1728495" title="Sae (Kõue)">
Sae (Kõue)

Sae – wieś w Estonii, w prowincji Harju, w gminie Kõue.

</doc>
<doc id="1728498" url="https://pl.wikipedia.org/wiki?curid=1728498" title="Sprzedawcy marzeń">
Sprzedawcy marzeń

Sprzedawcy marzeń – dziewiętnasty singel Myslovitz (drugi z albumu Korova Milky Bar), wydany we wrześniu 2002.
Treść i kompozycja.
Utwór "Sprzedawcy marzeń" porusza problematykę współczesnego świata, w którym – według podmiotu lirycznego – społeczeństwo sterowane jest z zewnątrz przez tytułowych „sprzedawców marzeń”, wmawiających ludziom, że mogą mieć wszystko, czego pragną, a posiadanie daje im szczęście. Podmiot liryczny stwierdza ponadto, że miłość jest ślepa i nie ma ludzi idealnych. Nie warto starać się zmieniać, bo nie jest to możliwe. Według niego umysł każdego człowieka sterowany jest odgórnie przez osoby sprzedające nam ułudę i marzenia.
Piosenka utrzymana jest w tonacji h-moll. Główny temat utworu oparty jest na progresji Hm–D–Hm–G–Hm–D–F♯m–G, zaś refren na progresji G–Em–A–C♯m.

</doc>
<doc id="1728499" url="https://pl.wikipedia.org/wiki?curid=1728499" title="Silmsi (Kõue)">
Silmsi (Kõue)

Silmsi – wieś w Estonii, w prowincji Harju, w gminie Kõue.

</doc>
<doc id="1728500" url="https://pl.wikipedia.org/wiki?curid=1728500" title="Grażyna Kania">
Grażyna Kania

Grażyna Kania (ur. 24 kwietnia 1971 w Rzeszowie) – polska reżyserka teatralna, aktorka, tłumaczka, pedagożka.
Życiorys.
Absolwentka Wydziału Baletowego Policealnej Państwowej Szkoły Wokalno-Baletowej w Gliwicach, Wydziału Aktorskiego Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi oraz Wydziału Reżyserii Teatralnej Hochschule für Schauspielkunst „Ernst Busch” w Berlinie. Jej debiut aktorski miał miejsce 30 kwietnia 1996 na deskach Teatru im. Stefana Jaracza w Łodzi, gdzie wystąpiła w roli Dorki w "Zimowej opowieści" Williama Szekspira w reżyserii Bogdana Hussakowskiego.
Otrzymała liczne stypendia: Stypendium Zagraniczne Uniwersytetu Jagiellońskiego, Stypendium Naukowe Ministerstwa Kultury i Sztuki w Warszawie, Stypendium Fundacji im. Alfreda Toepfera w Hamburgu, Stypendium Fundacji im. Heinricha Bölla w Berlinie, Stypendium Literackie NRW „Künstlerdorf Schöppingen”.
Od 1999 roku pracuje jako reżyserka teatralna. Od 2002 roku również w Polsce. Teatry z jakimi współpracowała to m.in.: Deutsches Nationaltheater w Weimarze, Maxim-Gorki-Theater w Berlinie, Berliner Festspiele, Teatr Wybrzeże w Gdańsku, Teatr Polski w Poznaniu, Teatr Polski we Wrocławiu, Teatr Polski w Bydgoszczy, Teatr Rozmaitości, Teatr Dramatyczny oraz Teatr Powszechny w Warszawie.
Zrealizowała kilkadziesiąt inscenizacji, w tym również międzynarodowe. Jej prace były prezentowane na najważniejszych polskich festiwalach. Otrzymała liczne wyróżnienia i nagrody (m.in. nominacja do Niemieckiej Nagrody Teatralnej FAUST, nominacja do Feliksa Warszawskiego, nagroda za reżyserię na Festiwalu KONTAKT w Toruniu, Grand Prix an Festiwalu KONTRAPUNKT w Szczecinie).
Kania pracuje również jako tłumaczka z języka niemieckiego i angielskiego ("Woyzeck", "Liliom", "In a Dark Dark House", "Haarmann", "Weibsteufel", "Lulu") oraz jako docentka aktorstwa na berlińskich szkołach wyższych (UdK w latach 2001, 2011) i HfS „Ernst Busch“ w latach 2011, 2016 - 2021), oraz na PWSFTviT w Łodzi w latach 2013 - 2018.
2018 przetłumaczyła "Podstawy gry aktorskiej (Grundlagen der Schauspielkunst") Margarete Schuler i Stefanie Harrer. Grażyna Kania jest też autorką "Ćwiczeń dodatkowych, Suplementu oraz Glosariusza". Książka została wydana w Wydawnictwie Naukowym PWSFTviF w Łodzi w serii "Techniki Aktorskie".
W 2016 roku uzyskała tytuł doktora sztuki w Państwowej Wyższej Szkole Filmowej, Telewizyjnej i Teatralnej w Łodzi.
Kania mieszka w Berlinie.

</doc>
<doc id="1728502" url="https://pl.wikipedia.org/wiki?curid=1728502" title="Triigi (Harjumaa)">
Triigi (Harjumaa)

Triigi – wieś w Estonii, w prowincji Harju, w gminie Kõue.

</doc>
<doc id="1728506" url="https://pl.wikipedia.org/wiki?curid=1728506" title="Uueveski">
Uueveski

Uueveski – wieś w Estonii, w prowincji Harju, w gminie Kõue.

</doc>
<doc id="1728508" url="https://pl.wikipedia.org/wiki?curid=1728508" title="András Sike">
András Sike

András Sike (ur. 18 lipca 1965 w Egerze) – węgierski zapaśnik w stylu klasycznym.
Na Igrzyskach Olimpijskich w Seulu w 1988 zdobył złoty medal w wadze koguciej, pokonując w finale Bułgara Stojana Bałowa. W Barcelonie 1992 zajął dziesiąte miejsce. Do jego osiągnięć należą także dwa brązowe medale mistrzostw świata (1989, 1991). Ma w swoim dorobku również dwa medale mistrzostw Europy: brązowy (1988) i srebrny (1990). Czwarty w Pucharze świata w 1986.

</doc>
<doc id="1728509" url="https://pl.wikipedia.org/wiki?curid=1728509" title="Bałtyckie Stowarzyszenie Tłumaczy">
Bałtyckie Stowarzyszenie Tłumaczy

Bałtyckie Stowarzyszenie Tłumaczy – powstałe 1 kwietnia 2006 w Gdańsku, zrzesza czynnych zawodowo tłumaczy, których większość stanowią tłumacze przysięgli. Organizację założyła lokalna społeczność tłumaczy z Trójmiasta i okolic, a członkami stowarzyszenia są także osoby z innych miast Polski oraz spoza jej granic.
Misją BST jest integracja środowiska zawodowego tłumaczy, wymiana myśli, wypracowanie i utrwalanie dobrych praktyk zawodowych w dziedzinie przekładu, umożliwienie tłumaczom dalszego kształcenia i rozwoju, oraz wspieranie młodych adeptów zawodu.
BST współpracuje ze Stowarzyszeniem Tłumaczy Polskich STP oraz Polskim Towarzystwem Tłumaczy Przysięgłych i Specjalistycznych PT TEPIS w zakresie szkoleń oraz wymiany informacji branżowych.

</doc>
<doc id="1728510" url="https://pl.wikipedia.org/wiki?curid=1728510" title="Niemieccy posłowie do Parlamentu Europejskiego 1999–2004">
Niemieccy posłowie do Parlamentu Europejskiego 1999–2004

Niemieccy posłowie V kadencji do Parlamentu Europejskiego zostali wybrani w wyborach przeprowadzonych 13 czerwca 1999.

</doc>
<doc id="1728513" url="https://pl.wikipedia.org/wiki?curid=1728513" title="Virla">
Virla

Virla – wieś w Estonii, w prowincji Harju, w gminie Kõue.

</doc>
<doc id="1728515" url="https://pl.wikipedia.org/wiki?curid=1728515" title="Äksi (Kõue)">
Äksi (Kõue)

 Äksi – wieś w Estonii, w prowincji Harju, w gminie Kõue.

</doc>
<doc id="1728518" url="https://pl.wikipedia.org/wiki?curid=1728518" title="Ainars Slesers">
Ainars Slesers



</doc>
<doc id="1728520" url="https://pl.wikipedia.org/wiki?curid=1728520" title="Rõõsa">
Rõõsa

 Röösa – wieś w Estonii, w prowincji Harju, w gminie Kõue.

</doc>
<doc id="1728526" url="https://pl.wikipedia.org/wiki?curid=1728526" title="Sääsküla (Kõue)">
Sääsküla (Kõue)

Sääsküla – wieś w Estonii, w prowincji Harju, w gminie Kõue.

</doc>
<doc id="1728531" url="https://pl.wikipedia.org/wiki?curid=1728531" title="Vahetüki">
Vahetüki

Vahetüki – wieś w Estonii, w prowincji Harju, w gminie Kõue.

</doc>
<doc id="1728537" url="https://pl.wikipedia.org/wiki?curid=1728537" title="Scottish Premier League (2007/08)">
Scottish Premier League (2007/08)



</doc>
<doc id="1728538" url="https://pl.wikipedia.org/wiki?curid=1728538" title="Friedrich-Wilhelm Graefe zu Baringdorf">
Friedrich-Wilhelm Graefe zu Baringdorf

Friedrich-Wilhelm Graefe zu Baringdorf (ur. 29 listopada 1942 w Spenge) – niemiecki rolnik i polityk, od 1984 do 1987 i od 1989 do 2009 deputowany do Parlamentu Europejskiego II, III, IV, V i VI kadencji.
Życiorys.
W 1968 uzyskał dyplom wykwalifikowanego rolnika. W latach 1971–1975 studiował pedagogikę. Obronił pracę doktorską z dziedziny rolnictwa pod tytułem "Arbeitserziehung und Sozialisation junger Bauern". W 1980 znalazł się wśród członków założycieli organizacji rolniczej Arbeitsgemeinschaft bäuerliche Landwirtschaft, promującej ekologiczne gospodarstwa rolne. Został przewodniczącym tej organizacji, zajął się prowadzeniem gospodarstwa rolnego w Westfalii.
W 1984 został wybrany z listy Zielonych do Parlamentu Europejskiego. Mandat wykonywał do 1987. Ponowny wybór z ramienia swojego ugrupowania uzyskiwał w latach 1989, 1994, 1999 i 2004. Był wiceprzewodniczącym i przewodniczącym komisji zajmujących się sprawami rolnictwa.

</doc>
<doc id="1728540" url="https://pl.wikipedia.org/wiki?curid=1728540" title="Edward Cook">
Edward Cook

Edward Tiffin Cook, Jr. (ur. 27 listopada 1889 w Chillicothe w stanie Ohio, zm. 18 października 1972 tamże) – amerykański lekkoatleta, mistrz olimpijski z Londynu z 1908.
Uprawiał różne konkurencje lekkoatletyczne: skok o tyczce, skok w dal i biegi płotkarskie. Był akademickim mistrzem Stanów Zjednoczonych (IC4A) w skoku w dal w 1908 i 1909 oraz mistrzem USA (AAU) w skoku o tyczce w 1907 i 1911.
Na igrzyskach olimpijskich w 1908 w Londynie startował w skoku o tyczce i skoku w dal. W skoku o tyczce dwóch zawodników osiągnęło najwyższą wysokość 3,71 m: Cook (w rundzie eliminacyjnej) i inny Amerykanin Alfred Gilbert w rundzie finałowej. Ponieważ konkurs się przedłużał ze względu na dramatyczne okoliczności towarzyszące zakończeniu biegu maratońskiego ("vide" Dorando Pietri), sędziowie podjęli decyzję o nieprzeprowadzeniu dogrywki i przyznali dwa złote i trzy brązowe medale. W skoku w dal Cook zajął 4. miejscee.
Ukończył studia na Cornell University w 1910. Pracował jako farmer, a później został dyrektorem "First National Bank of Chillicothe".

</doc>
<doc id="1728541" url="https://pl.wikipedia.org/wiki?curid=1728541" title="Raphael Vieira de Oliveira">
Raphael Vieira de Oliveira

Raphael Vieira de Oliveira (ur. 14 czerwca 1979 roku w São João del Rei) – brazylijski siatkarz, reprezentant kraju, grający na pozycji rozgrywającego. 
Podczas jednego z ćwierćfinałowych meczów o mistrzostwo Włoch z Marmi Lanza Werona doznał kontuzji złamania kości prawej ręki, która wykluczyła go z gry do końca sezonu 2009/2010.
Sukcesy klubowe.
Mistrzostwo Brazylii:
Puchar Brazylii:
Mistrzostwo Rosji:
Klubowe Mistrzostwa Świata:
Puchar Włoch:
Liga Mistrzów:
Mistrzostwo Włoch:
Superpuchar Włoch:
Superpuchar Turcji:
Puchar Turcji:
Mistrzostwo Turcji:
Klubowe Mistrzostwa Ameryki Południowej:
Superpuchar Brazylii:
Sukcesy reprezentacyjne.
Mistrzostwa Ameryki Południowej Kadetów:
Mistrzostwa Świata Juniorów:
Mistrzostwa Ameryki Południowej Juniorów:
Mistrzostwa Ameryki Południowej:
Puchar Wielkich Mistrzów:
Liga Światowa:
Mistrzostwa Świata:

</doc>
<doc id="1728542" url="https://pl.wikipedia.org/wiki?curid=1728542" title="Westland Tai Poutini National Park">
Westland Tai Poutini National Park

Westland Tai Poutini National Park – jeden z czternastu parków narodowych w Nowej Zelandii. Zlokalizowany jest na zachodnim wybrzeżu Wyspy Południowej. Został utworzony w 1960 roku. Zajmuje powierzchnię 1319,8 km². Tak jak pozostałe parki narodowe w Nowej Zelandii, jest zarządzany przez Department of Conservation. Należy do grupy Te Wāhipounamu – czterech nowozelandzkich parków narodowych wpisanych razem na listę światowego dziedzictwa UNESCO.
Obszar parku rozciąga się od górskich szczytów w Alpach Południowych, przez tropikalne puszcze, aż do plaż nad Morzem Tasmana w regionie West Coast. W krajobrazie parku można spotkać zarówno wysokie góry, lodowce, jak i mokradła. Na terenie parku są pozostałości po wydobyciu złota.
Flora.
W Parku Narodowym Westland występują typowe dla Nowej Zelandii wiecznie zielone tropikalne puszcze. Na terenie całego parku rośnie ponad 600 gatunków i odmian roślin naturalnie występujących w Nowej Zelandii. Wiele z nich zagrożonych jest przez inwazyjne gatunki zwierząt roślinożernych, między innymi introdukowaną pałankę kuzu (lis workowaty).
Fauna.
Na terenach podmokłych w pobliżu wybrzeża można spotkać gatunki takie jak perkoz dwuczuby i czapla biała. W niższych partiach lasu zamieszkuje populacja odmiany kiwi: zagrożonego "Apteryx rowi".

</doc>
<doc id="1728543" url="https://pl.wikipedia.org/wiki?curid=1728543" title="Nelson Lakes National Park">
Nelson Lakes National Park

Nelson Lakes National Park – jeden z czternastu parków narodowych w Nowej Zelandii. Zlokalizowany jest w północnej części Wyspy Południowej. Został utworzony w 1956 roku. Zajmuje powierzchnię 1020 km². Tak jak pozostałe parki narodowe w Nowej Zelandii, jest zarządzany przez Department of Conservation.
Teren parku obejmuje najbardziej wysuniętą na północ część Alp Południowych. Jeziora znajdujące się na terenie parku to otoczone górami Rotoiti i Rotoroa.
Flora.
Szata roślinna parku to głównie lasy bukowe i rośliny alpejskie powyżej linii buszu.
Fauna.
W Parku Narodowym Nelson Lakes zamieszkują między innymi ptaki skalinek wielkogłowy, rudzik i kaka.

</doc>
<doc id="1728544" url="https://pl.wikipedia.org/wiki?curid=1728544" title="Mount Aspiring National Park">
Mount Aspiring National Park

Mount Aspiring National Park − jeden z czternastu parków narodowych w Nowej Zelandii. Zlokalizowany jest w zachodniej części Wyspy Południowej. Został utworzony w 1964 roku. Zajmuje powierzchnię 3555 km². Tak jak pozostałe parki narodowe w Nowej Zelandii, jest zarządzany przez Department of Conservation. Należy do grupy Te Wāhipounamu - czterech nowozelandzkich parków narodowych wpisanych razem na listę światowego dziedzictwa UNESCO.
Swą nazwę zawdzięcza szczytowi Mount Aspiring (3033 m n.p.m.). Inne znaczące szczyty to Mount Pollux (2542 m n.p.m.) i Mount Brewster (2542 m n.p.m.). Rozciąga się na zachód od jeziora Wanaka i obejmuje południową część Alp Południowych. Przez park przebiega część jednego z kilku znanych nowozelandzkich długich szlaków turystycznych zwanych Wielkimi Szlakami - Szlak Routeburn. Na terenie parku znajdują się lodowce.
Flora.
Poniżej linii buszu dominują lasy bukowe oraz drzewa "Plagianthus regius" i "Plagianthus divaricatus" chętnie zajmujące obszary oczyszczone z roślinności przez lawiny. Powyżej linii buszu występują głównie trawy i rośliny zielne.
Fauna.
Z gatunków naturalnie występujących w Nowej Zelandii, w lasach parku można spotkać ptaki takie jak barglik, skalinek wielkogłowy oraz garlica maoryska. Na terenach otwartych występują gatunki kaczek: kazarka rajska i krzywonos.
Kultura masowa.
W Parku Narodowym Mount Aspiring kręcono sceny dziejące się w Isengardzie w trylogii filmowej Władca Pierścieni.

</doc>
<doc id="1728545" url="https://pl.wikipedia.org/wiki?curid=1728545" title="Gwiazda Krzemińskiego">
Gwiazda Krzemińskiego

Gwiazda Krzemińskiego (V779 Centauri) – olbrzym typu O6.5II, wizualny składnik układu podwójnego, którego drugim składnikiem jest pulsar rentgenowski Centaurus X-3. Gwiazda ma masę około 20,5 mas Słońca, promień około 11,8 promienia Słońca i znajduje się w odległości 8 kpc. Okres orbitalny tego układu (2,1 dnia) ulega stopniowemu skróceniu.
Pulsar rentgenowski Centaurus X-3 został odkryty za pomocą satelity Uhuru, a zmienność (pulsacje i zaćmienia) pozwoliła na wyznaczenie okresu orbitalnego i określenie natury tego układu podwójnego, jednak znalezienie optycznego towarzysza pulsara nastręczało trudności, ponieważ układ ten znajduje się w bogatym w gwiazdy rejonie Drogi Mlecznej. Trzy lata po odkryciu źródła rentgenowskiego optyczny składnik został zidentyfikowany przez polskiego astronoma Wojciecha Krzemińskiego, i stąd gwiazda popularnie nosi jego imię.

</doc>
<doc id="1728546" url="https://pl.wikipedia.org/wiki?curid=1728546" title="Chciałbym umrzeć z miłości">
Chciałbym umrzeć z miłości

Chciałbym umrzeć z miłości - dwudziesty singel Myslovitz (trzeci z albumu Korova Milky Bar), wydany w styczniu 2003.

</doc>
<doc id="1728547" url="https://pl.wikipedia.org/wiki?curid=1728547" title="MFK Oleksandria">
MFK Oleksandria



</doc>
<doc id="1728548" url="https://pl.wikipedia.org/wiki?curid=1728548" title="Kahurangi National Park">
Kahurangi National Park

Kahurangi National Park – jeden z czternastu parków narodowych w Nowej Zelandii. Zlokalizowany jest w północnej części Wyspy Południowej, w Alpach Południowych. Został utworzony w 1996 roku. Z powierzchnią 4520 km² jest drugim pod względem obszaru parkiem narodowym w Nowej Zelandii. Tak jak pozostałe parki narodowe w Nowej Zelandii, jest zarządzany przez Department of Conservation.
W parku znaleziono najstarszą skamielinę w Nowej Zelandii. Jej wiek określono na 540 milionów lat. Na terenie parku znajduje się również jeden z kilku znanych nowozelandzkich długich szlaków turystycznych zwanych Wielkimi Szlakami – 78-kilometrowy Szlak Heaphy'ego.
Flora.
Szata roślinna parku jest zróżnicowana, gdyż park rozciąga się od wybrzeża, aż po góry. Na wschodzie dominuje las bukowy, natomiast na zachodzie występują głównie lasy drzew iglastych z rodziny zastrzalinowatych. W górach można spotkać 80% gatunków nowozelandzkich roślin alpejskich. Palma z gatunku "Rhopalostylis sapida" nadaje tropikalny wygląd wybrzeżom.
Fauna.
W Parku Narodowym Kahurangi można spotkać m.in. rzadki, endemiczny dla Nowej Zelandii gatunek strzyżyka – "Xenicus gilviventris" oraz zagrożonego kiwiego plamistego. Poza ptakami występuje tu 20 gatunków mięsożernych ślimaków z rodzaju "Powelliphanta" oraz pająki jaskiniowe z gatunku "Spelungula cavernicola". Pająki te osiągają rozpiętość odnóży 12 cm.
Kultura masowa.
Na terenie parku narodowego kręcono sceny trylogii filmowej Władca Pierścieni. Okolice góry Mount Owen posłużyły w scenach wyjścia z Morii, natomiast okolice góry Mount Olympus udawały miejsce, gdzie Drużyna Pierścienia chowa się przed Krebainami po wyjściu z Rivendell.

</doc>
<doc id="1728549" url="https://pl.wikipedia.org/wiki?curid=1728549" title="Małgorzata ze Šternberka">
Małgorzata ze Šternberka

Małgorzata ze Šternberka, cz. Markéta ze Šternberka (?- po 5 czerwca 1365) była księżną bytomską i magnatką morawską.
Życie.
Małgorzata była jedyną córką morawskiego magnata Jarosława ze Šternberka i jego drugiej żony Małgorzaty z Bíliny. Niewiele wiadomo o jej młodości, poza tym, że miała czterech braci: Zdenka i Smila (przyrodni z pierwszego małżeństwa Jarosława z Elišką), oraz Aleša i Jana.
W dniu 14 lutego 1347 Małgorzata wyszła za mąż za syna księcia bytomskiego i kozielskiego Władysława- Bolesława. Małżeństwo to przetrwało jedynie 8 lat, gdyż młody książę (władający księstwem od 1352) zmarł nagle w tajemniczych okolicznościach w roku 1355, towarzysząc w wyprawie do Rzymu królowi Karolowi IV. Małgorzata - zgodnie z umową zawartą jeszcze przez księcia Władysława z królem - rozpoczęła samodzielne rządy w księstwie, które stało się jej oprawą wdowią (umowa dopuszczała dziedziczenie przez kobiety w razie braku męskich potomków). Jednak treść układu stała się pretekstem do wysunięcia roszczeń do księstwa przez księcia oleśnickiego Konrada I (był żonaty z Eufemią, przyrodnią siostrą księcia Bolesława) i księcia cieszyńskiego Kazimierza I (wysuwał swoje roszczenia jako opiekun córek Bolesława). Konradowi I udało się już w 1355 zająć część kozielską księstwa, a 8 grudnia 1357 obaj książęta zawarli porozumie (ostateczne rozstrzygnięcia zapadły jednak dopiero w 1369), które usunęło Małgorzatę z jej oprawy.
W 1360 Małgorzata wydała swoją najstarszą córkę Elżbietę, za nowego księcia cieszyńskiego- Przemysława I, który tym samym umocnił swoje prawa do księstwa bytomskiego. Sama księżna zmarła po 5 czerwca 1365 i nie wiadomo, gdzie została pochowana.
Rodzina.
Z małżeństwa z Bolesławem bytomskim, księżna miała trzy córki:
Linki zewnętrzne.
Genealogia Małgorzaty i jej rodu (cze.)

</doc>
<doc id="1728550" url="https://pl.wikipedia.org/wiki?curid=1728550" title="Park Narodowy Te Urewera">
Park Narodowy Te Urewera

Park Narodowy Te Urewera (ang. "Te Urewera National Park") – jeden z czternastu parków narodowych w Nowej Zelandii. Zlokalizowany jest we wschodniej części Wyspy Północnej i z powierzchnią 2127 km² jest największym parkiem narodowym na tej wyspie. Został utworzony w 1954 roku. Tak jak pozostałe parki narodowe w Nowej Zelandii, jest zarządzany przez Department of Conservation.
Ważne miejsca w parku to Jezioro Waikaremoana i Jezioro Waikareiti. Park został utworzony z zamiarem chronienia tych jezior i ich okolic, a w późniejszych latach był rozszerzany. Jezioro Waikaremoana okrąża jeden z kilku znanych nowozelandzkich długich szlaków turystycznych zwanych Wielkimi Szlakami – Wielki Szlak Jeziora Waikaremoana.
Flora.
Szata roślinna parku zawiera 650 gatunków roślin występujących naturalnie w Nowej Zelandii. W północnej części dominują lasy rimu i tawa, natomiast w południowej przeważają lasy bukowe.
Fauna.
W Parku Narodowym Te Urewera zamieszkują wszystkie gatunki ptaków występujące naturalnie na Wyspie Północnej oprócz weki.

</doc>
<doc id="1728555" url="https://pl.wikipedia.org/wiki?curid=1728555" title="Asseco Prokom Sopot">
Asseco Prokom Sopot



</doc>
<doc id="1728557" url="https://pl.wikipedia.org/wiki?curid=1728557" title="Parafia św. Józefa w Chełmnie">
Parafia św. Józefa w Chełmnie

Parafia św. Józefa w Chełmnie – parafia rzymskokatolicka w diecezji toruńskiej, w dekanacie Chełmno, z siedzibą w Chełmnie. Erygowana 21 grudnia 1946.

</doc>
<doc id="1728559" url="https://pl.wikipedia.org/wiki?curid=1728559" title="Saoul Mamby">
Saoul Mamby

Saoul Paul Mamby (ur. 4 czerwca 1947 w Nowym Jorku, zm. 19 grudnia 2019) – amerykański bokser, mistrz świata WBC w wadze lekkopółśredniej (1980–1982). W latach 1969–2008 stoczył 85 profesjonalnych walk – ostatnią w wieku 60 lat – co czyni go najstarszym zawodowym bokserem, który wystąpił w oficjalnym starciu.
Kariera bokserska.
Pochodził z Bronxu. Był synem Jamajczyka i Hiszpanki. Amatorską karierę bokserską rozpoczął w wieku 18 lat w 1965 roku. Dwa lata później przerwało ją powołanie do wojska i wyjazd do Wietnamu, gdzie walczył na froncie w szeregach piechoty. Po demobilizacji w 1969 roku przeszedł na zawodowstwo (amatorski bilans 25-5-0).
Boks zawodowy.
W swoim profesjonalnym debiucie pokonał na punkty Roya Grossa (ówcześnie 1-3-0). Osiem lat później, w październiku 1977 roku, po raz pierwszy walczył o mistrzostwo świata. W tajlandzkim Korat City przegrał w kontrowersyjnych okolicznościach z miejscowym zawodnikiem Saensakiem Muangsurinem (10-1-0) przez niejednogłośną decyzję w pojedynku o pas organizacji WBC w wadze lekkopółśredniej (do 154 funtów).
Seria kolejnych sześciu zwycięstw zapewniła mu drugą szansę walki o mistrzostwo świata WBC. 23 lutego 1980 roku pokonał w Seulu Koreańczyka Sang Hyun Kima (30-2-2) przez techniczny nokaut w 14. rundzie. Pięć miesięcy później, w pierwszej obronie tytułu, a zarazem jednej z najlepszych swoich walk, znokautował byłego mistrza świata wagi lekkiej Portorykańczyka Estebana de Jesúsa (58-4-0). Mistrzostwo obronił jeszcze czterokrotnie. Ostatecznie utracił je w czerwcu 1982 roku na rzecz Leroya Haleya (45-2-2) na podstawie niejednogłośnej decyzji sędziów. Dwukrotnie bez powodzenia starał się odzyskać pas. W 1983 roku przegrał przez jednogłośną decyzję w rewanżu z Haleyem, a rok później uległ nowemu mistrzowi Billy’emu Costello (28-0-0).
W 1990 roku, mając 43 lata i legitymując się bilansem 41-23-6, pokonał młodszego od siebie o 18 lat Larry’ego Barnesa (17-0-0) w walce o mistrzostwo stanu Nowy Jork w wadze półśredniej. W następnych latach przegrał jednak 10 z 13 walk i po porażce z Kentem Hardee (20-6-1) w 2000 roku w wieku 53 lat zakończył karierę.
8 marca 2008 roku, mając 60 lat i będąc dziadkiem 11 wnucząt, powrócił na zawodowy ring. W George Town na Kajmanach przegrał po 10 rundach przez jednogłośną decyzję z 32-letnim Jamajczykiem Anthonym Osbournem (6-25-1). Tym samym jest uznawany za najstarszego boksera, który stoczył oficjalną profesjonalną walkę. Mamby słynął z umiejętności defensywnych i ponadprzeciętnej odporności na ciosy. W swojej 43-letniej sportowej karierze tylko raz przegrał przed czasem (w 1993 roku z Derrellem Coleyem przez TKO).

</doc>
<doc id="1728561" url="https://pl.wikipedia.org/wiki?curid=1728561" title="Big Blue Bus">
Big Blue Bus

Big Blue Bus – operator autobusowy w zachodniej części hrabstwa Los Angeles, przede wszystkim w Santa Monica, a także w Los Angeles.
Charakterystyka.
System składa się z 18 linii. Numeracja linii rozpoczyna się od 1 a kończy na 14. Cztery pozostałe noszą nazwy – VA Commuter, Mini Blue Crosstown Ride, Mini Blue Sunset Ride, Mini Blue Tide Ride. Linia nr 3 i linia numer 7 wchodzą do systemu Metro Rapid. Linia nr 10 to linia ekspresowa do centrum Los Angeles. Pojazdy je obsługujące to 240 autobusów typu New Flyer, NABI, Thomas Built Buses, NovaBus, MCI. Kursują one w dni robocze pomiędzy godzinami 5.00 – 23.00 (w zależności od linii). Kursują one także w weekendy i dni świąteczne.
Operatorem systemu jest miasto Santa Monica. Opłata za przejazd wynosi 1 USD (na linii ekspresowej 2 USD). Na liniach Big Blue Bus nie obowiązują bilety miejskie Los Angeles, umożliwiające przejazd innymi środkami transportu.
Historia.
System władze Santa Monica uruchomiły w 1928 roku. Charakterystyczne niebieskie autobusy początkowo nazywały się "Santa Monica Municipal Bus Lines" (pol. Miejskie Linie Autobusowe Santa Monica). W latach 1987, 1992, 1997 i 2000 uznawane były za najlepszy system transportu publicznego w Stanach Zjednoczonych.

</doc>
<doc id="1728564" url="https://pl.wikipedia.org/wiki?curid=1728564" title="Konstal 805N Elin">
Konstal 805N Elin

Konstal 805N Elin – modernizacja wagonów generacji 805N wykonana w latach 1998–2001 przez MPK Łódź w liczbie 22 sztuk.
Opis modernizacji.
Wagon posiada 4 silniki prądu przemiennego sterowane falownikami umieszczonymi na dachu. Poza nową aparaturą elektryczną i pantografem zmodernizowano wnętrze i pulpit motorniczego. Zmiany wprowadzono również w wózkach jezdnych, wyposażając je w nowoczesne jak na tamte czasy hamulce tarczowe sterowane hydraulicznie, w zamian usuwając stare hamulce szczękowe. Niestety jak się później okazało, jest to najbardziej wadliwa część w tych wagonach. Aparaturę elektryczną dostarczyła firma Elin EBG.
Wyposażenie dodatkowe.
W modernizacjach tego typu zamontowano tablice informacyjne, nowe kasowniki i głośniki do czytania zapowiedzi przystankowych. Wyjątek stanowił skład wagonów 1368+1369, gdyż tablic informacyjnych w ogóle nie zamontowano zachowując stare miejsca na tabliczki. Zestaw posiada sterownik SRG-3000P wyprodukowany przez R&amp;G. Od momentu utworzenia ciągu komunikacyjnego "ŁTR" niektóre wozy otrzymały sterownik nowszego typu SRG-3100P z nawigacją GPS. 
Eksploatacja.
Modernizacja tego typu eksploatowana jest od 1998. Powstała ona na bazie pudeł wagonów typu 805Na (14 sztuk) oraz 805NS (8 sztuk). Pierwszym zmodernizowanym składem tego typu był skład wagonów 1368+1369. W 2004 wszystkie wagony tego typu przeniesiono z zajezdni Chocianowice i z zajezdni Dąbrowskiego do zajezdni Telefoniczna i tam są eksploatowane do dziś. Czas pokazał jednak, że są to wozy dość awaryjne. Po modernizacji 22 sztuk z dalszych modernizacji zrezygnowano. Najwięcej usterek powodują układy elektrohydraulicznych hamulców tarczowych. Trzy składy zostały już zezłomowane, a ich aparaturę wykorzystano do naprawy pozostałych składów.

</doc>
<doc id="1728565" url="https://pl.wikipedia.org/wiki?curid=1728565" title="Parafia Wniebowzięcia Najświętszej Maryi Panny w Chełmnie">
Parafia Wniebowzięcia Najświętszej Maryi Panny w Chełmnie

Parafia Wniebowzięcia Najświętszej Maryi Panny w Chełmnie – polska rzymskokatolicka parafia z siedzibą w Chełmnie, należącą do diecezji toruńskiej w dekanacie Chełmno.
Historia.
Parafia została erygowana w 1238 roku. Po II pokoju toruńskim w 1466 roku Chełmno znalazło się pod panowaniem polskim. Od 1649 roku kościół parafialny jest również sanktuarium maryjnym, gdzie przeniesiono do świątyni obraz Matki Bożej Bolesnej. W 1676 roku biskup Jan Małachowski sprowadził do Chełmna księży misjonarzy, którym powierzył także prowadzenie seminarium duchownego. W tym czasie w mieście istniała również Akademia Chełmińska. W latach 1692-1756 każdy z proboszczy chełmińskich był również rektorem seminarium, superiorem domu misjonarzy oraz rektorem Akademii Chełmińskiej. W XVI wieku, w czasie reformacji, wielu wyznawców katolicyzmu (głównie mieszczan) przeszło na protestantyzm. Jednak edykt biskupa Piotra Kostki z 1580 roku, spowodował zatrzymanie tego trendu i ponowny wzrost wyznawców katolicyzmu. Od 1678 roku zagwarantowano protestantom wolność wyznania, toteż w mieście wzrastać zaczęła liczba wyznawców tego wyznania. W 1822 roku seminarium duchowne zostało przeniesione do Pelplina. W XIX wieku wybudowano nowy gmach szpitala Ducha Świętego, w 1875 roku postawiona została plebania, w 1881 roku wikarówka, naprawiono wówczas również mury świątyni, odrestaurowano ołtarze boczne, położono nową posadzkę, w 1882 roku przelano dzwony, w 1888 roku ogrodzono murem cmentarz przykościelny a w 1889 roku zakupiono nowe organy. Nie udało się jednak ocalić średniowiecznych witraży, które przeniesiono w 1888 roku do kaplicy malborskiego zamku. W 1925 roku przeprowadzono kolejne prace remontowe, wyremontowano prezbiterium i przełożono dach. W 1928 roku odrestaurowano natomiast części nawowe kościoła parafialnego. Po zakończeniu I wojny światowej powrócili do Chełmna księża Misjonarze, którzy zaczęli pełnić funkcję kapelanów Szarytek, natomiast w 1929 roku przybyli do miasta księża Pallotyni. W czasie II wojny światowej, świątynia wiele nie ucierpiała, jednakże wojska okupacyjne zabrały dzwony oraz księgi metrykalne. W XX wieku parafia chełmińska została podzielona i 21 grudnia 1946 roku powołano drugą parafia na terenie Chełmna, przy kościele św. Józefa. 
Zasięg parafii.
Do parafii należą wierni będący mieszkańcami ulic:
oraz wierni mieszkający w miejscowościach:
Przedszkola i szkoły.
Ponadto na terenie parafii działają:

</doc>
<doc id="1728568" url="https://pl.wikipedia.org/wiki?curid=1728568" title="Żyła klastyczna">
Żyła klastyczna

Żyła klastyczna (dajka klastyczna, intruzja klastyczna) – struktura sedymentacyjna występująca w skałach osadowych, powstająca poprzez wciskanie upłynnionego osadu w warstwy otaczające.
Do uruchomienia materiału osadowego dojść może pod wpływem ciśnienia nadkładu, ciśnienia wody lub gazów. Impulsem do uruchomienia procesu jest często wstrząs tektoniczny. Upłynniony materiał, wykorzystując nieciągłości warstw otaczających takie jak np. spękania, może przebijać się przez nie lub może wykorzystywać istniejące powierzchnie uławicenia. Wielkość intruzji może wahać się od milimetrów i centymetrów do żył o zasięgu dającym się śledzić na długości kilometrów.
Jako żyły klastyczne określane są również wypełnienia szczelin materiałem osadowym, który dostał się do nich pod wpływem siły ciężkości. Nie dochodzi tu jednak do intruzji, choć sam proces powoduje powstanie podobnych struktur. Struktury takiego typu określane bywają nazwą żył neptunicznych.

</doc>
<doc id="1728579" url="https://pl.wikipedia.org/wiki?curid=1728579" title="Sound of Solitude">
Sound of Solitude

Sound Of Solitude – dwudziesty pierwszy singel Myslovitz (pierwszy z albumu Korova Milky Bar (ang.)), wydany w kwietniu 2003. Jest to singel "Długość dźwięku samotności" w wersji anglojęzycznej.

</doc>
<doc id="1728581" url="https://pl.wikipedia.org/wiki?curid=1728581" title="II liga czarnogórska w piłce nożnej">
II liga czarnogórska w piłce nożnej



</doc>
<doc id="1728584" url="https://pl.wikipedia.org/wiki?curid=1728584" title="Spachaczowate">
Spachaczowate

Spachaczowate (Sparassidae) – rodzina dużych pająków z grupy Araneomorphae. Występują głównie w tropikach, jedynym przedstawicielem w Europie jest występujący także w Polsce spachacz zielonawy. Spachaczowate cechują się spłaszczonym ciałem i bardzo długimi odnóżami umożliwiającymi im osiąganie dużych prędkości i poruszanie się przodem, bokiem lub tyłem po powierzchniach zarówno poziomych, jak i pionowych. Nie budują sieci łownych. Potencjalne ofiary lokalizują przede wszystkim dotykiem, dlatego też ich odnóża są gęsto pokryte bardzo czułymi włoskami czuciowymi. Spachaczowate osiągają przeważnie duże rozmiary – największym znanym przedstawicielem jest "Heteropoda maxima", dorastający do 46 mm długości i 25–30 cm rozpiętości odnóży. Ponad 40 mm długości osiągają również "Beregama aurea" oraz nienazwany gatunek z rodzaju "Heteropoda". Mimo dużych rozmiarów nie są niebezpieczne dla człowieka, choć sprowokowane kąsają. Żywią się głównie owadami i innymi stawonogami, jednak przedstawiciele dużych gatunków są w stanie zabić niewielkie kręgowce. Często wnikają do zabudowań, gdzie jednak bywają tolerowane, gdyż wyłapują drobne zwierzęta. Spachaczowate prowadzą przeważnie nocny tryb życia. Wiele gatunków przebywa w szczelinach lub pod korą, niektóre żyją w jaskiniach.
Według "The World Spider Catalog" Normana Platnicka z 2014 roku do Sparassidae należą 84 rodzaje obejmujące 1148 gatunków. Rodzina ta bywa dzielona na pięć podrodzin: Deleninae, Heteropodinae, Palystinae, Sparassinae i Sparianthinae. Deleninae może być jednak niepoprawna, gdyż podniesienie jej do rangi odrębnej podrodziny może powodować, że Sparassinae stanie się taksonem parafiletycznym. Również Sparassinae i Eusparassinae mogą nie być taksonami monofiletycznymi. Na określenie spachaczowatych używane były również nazwy Eusparassidae i Heteropodidae, jednak nazwa Sparassidae ma nad nimi pierwszeństwo, mimo iż rodzaj "Sparassus" jest obecnie uważany za młodszy synonim rodzaju "Micrommata". Pozostałości najstarszych znanych przedstawicieli tej rodziny odkryto w bursztynie birmańskim z okresu kredy, choć datowanie molekularne sugeruje, że Sparassidae powstały jeszcze we wczesnej jurze, ok. 186 mln lat temu.

</doc>
<doc id="1728585" url="https://pl.wikipedia.org/wiki?curid=1728585" title="Sparassidae">
Sparassidae



</doc>
<doc id="1728588" url="https://pl.wikipedia.org/wiki?curid=1728588" title="Parafia św. Józefa w Pasłęku">
Parafia św. Józefa w Pasłęku

Parafia św. Józefa w Pasłęku – rzymskokatolicka parafia położona w diecezji elbląskiej, w dekanacie Pasłęk I. Kościół parafialny św. Bartłomieja został wybudowany w końcu XIII wieku w stylu gotyckim, rozbudowany w połowie XIV i XVI wieku z wyposażeniem barokowym. 

</doc>
<doc id="1728589" url="https://pl.wikipedia.org/wiki?curid=1728589" title="UIAGM">
UIAGM

UIAGM – "Union Internationale des Associations de Guides de Montagnes" (Międzynarodowa Federacja Stowarzyszeń Przewodników Górskich), międzynarodowa organizacja przewodników górskich powstała w 1965 roku w Zermatt (Szwajcaria). Założona została przez przedstawicieli organizacji francuskich, austriackich i szwajcarskich jako fundament dla międzynarodowej federacji skupiającej niektóre stowarzyszenia przewodników górskich.
Znana pod 3 nazwami (skrótami):
W Polsce członkiem UIAGM jest Polskie Stowarzyszenie Przewodników Wysokogórskich.

</doc>
<doc id="1728591" url="https://pl.wikipedia.org/wiki?curid=1728591" title="Puchar Świata FIA w rajdach terenowych">
Puchar Świata FIA w rajdach terenowych

Puchar Świata FIA w rajdach terenowych (ang. "World Cup for Cross-Country Rallies") – coroczne, samochodowe mistrzostwa FIA Cross-Country, które mają na celu wyłonienienie najlepszego kierowcy samochodowego w rajdach terenowych. 
Od 1 stycznia 2011 Międzynarodowy Puchar Rajdów Terenowych Baja FIA oraz Puchar Świata FIA w rajdach terenowych zostały połączone w jedno trofeum pn. "Puchar Świata FIA w rajdach terenowych". Jednocześnie rajdy baja otrzymały mnożnik używany w końcowej punktacji do klasyfikacji pucharu w wysokości 1 a rajdy cross-country mnożnik 2. Ponadto na zdobywcę Pucharu Świata nałożono wymóg zwycięstwa w co najmniej jednym rajdzie baja i jednym cross-country. Ustalona została również punktacja za zajęcie poszczególnych miejsc:
Od 1 stycznia 2012 w celu zaliczenia zdobytych punktów do klasyfikacji końcowej, od kierowców i zespołów wymagane jest uczestnictwo w co najmniej jednym rajdzie baja i jednym cross-country na przestrzeni danego sezonu. 

</doc>
<doc id="1728592" url="https://pl.wikipedia.org/wiki?curid=1728592" title="Jaskinia w Trzech Kopcach">
Jaskinia w Trzech Kopcach

Jaskinia w Trzech Kopcach (także Grota Klimczoka) – jaskinia osuwiskowa szczelinowa położona w masywie Trzech Kopców w Beskidzie Śląskim, trzecia pod względem długości w polskich Karpatach fliszowych. Jaskinia powstała na skutek popękania i rozsunięcia sztywnych mas piaskowców, budujących okoliczne grzbiety górskie. Wejście do jaskini, w postaci studni głębokiej na 4,3 m, znajduje się na wysokości ok. 1000 m n.p.m. w niewielkim leju, w starym bukowym lesie na południowych stokach Trzech Kopców. Jaskinia ma postać labiryntu rozwiniętych w kilku poziomach korytarzy i sal o łącznej długości 1250 m i deniwelacji 32,6 m. W jaskini utrzymuje się temperatura ok. 6 stopni Celsjusza.
Jaskinia w Trzech Kopcach została odkryta w 1946 przez A. Jasiewicza. Dojście do jaskini znajduje się niedaleko żółtego szlaku turystycznego biegnącego z Klimczoka na Błatnią lub szlaku czerwonego z Karkoszczonki na Klimczok. Główny ciąg jaskini utworzony jest z szeregu szczelinowatych korytarzy wypełnionych rumoszem oraz kilku większych sal typu zawaliskowego (Sala Zbójców, Sala Nietoperzy, Wysoka Komora, Strych, Sala Przedpokój, Komnata Chrystusa, Sala Ewy, Sala Kazików, Sala Końcowa). Część korytarzy tworzył zsuw, a część rotacja w płaszczyźnie horyzontalnej. W niektórych miejscach spotyka się na ścianach utwory w kształcie grzybów, będące prawdopodobnie naciekami kalcytowymi.
W jaskini występują porosty. W 1954 opisano występowanie owadów trogloksenicznych. Zimują w niej nietoperze: gacki wielkouche, nocki wąsatki oraz podkowce małe. Te ostatnie zaklasyfikowane jako gatunek ginący w Polskiej Czerwonej Księdze Zwierząt.
Grotą Klimczoka, jak również jest nazywana Jaskinia w Trzech Kopcach, opiekuje się Klub Taternictwa Jaskiniowego „Speleoklub” Bielsko-Biała, który cyklicznie organizuje akcje sprzątania jaskini. Obecnie Jaskinia w Trzech Kopcach jest pomnikiem przyrody nieożywionej.

</doc>
<doc id="1728594" url="https://pl.wikipedia.org/wiki?curid=1728594" title="GSO Villa Cortese">
GSO Villa Cortese

Gruppo Sportivo Oratorio Villa Cortese, a także G.S.O. MC-PietroCarnaghi Villa Cortese, włoski, żeński klub siatkarski powstały w 1978 r. z siedzibą w mieście Villa Cortese. Klub występuje w rozgrywkach włoskiej Serie A1. Drużyna po raz pierwszy do Serie A1 awansowała w 2009 r.
Klub został rozwiązany w 2012 r. W wyniku fuzji z Asystelem Novara powstała drużyna Asystel MC Carnaghi, która reprezentowała obie drużyny w rozgrywkach Serie w sezonie 2012/13.
Sukcesy.
Puchar Włoch:
Mistrzostwo Włoch:

</doc>
<doc id="1728598" url="https://pl.wikipedia.org/wiki?curid=1728598" title="Droga wojewódzka nr 475">
Droga wojewódzka nr 475

Droga wojewódzka nr 475 (DW475) – dawna droga wojewódzka leżąca na obszarze województwa dolnośląskiego. Trasa ta łączyła stację kolejową Pęgów z drogą wojewódzką numer 342. Droga leżała na terenie powiatu trzebnickiego. 

</doc>
<doc id="1728599" url="https://pl.wikipedia.org/wiki?curid=1728599" title="Ronaldo Giovanelli">
Ronaldo Giovanelli

Ronaldo Soares Giovanelli (ur. 20 listopada 1967 w São Paulo) – piłkarz brazylijski, występujący na pozycji bramkarza.
Kariera klubowa.
Karierę piłkarską Ronaldo Giovanelli zaczął w klubie Corinthians Paulista w 1986 roku i pozostał mu wierny do 1998. Z Corinthians zdobył mistrzostwo Brazylii 1990, Puchar Brazylii 1995 oraz trzykrotnie zdobył mistrzostwo Stanu São Paulo – Campeonato Paulista w 1988, 1995 i 1997 roku. Po z Cornithians Ronaldo Giovanelli grał krótko w wielu klubach, na dłużej zatrzymując się w Gamie. Ostatecznie karierę zakończył w 2004 roku w AA Portuguesa.
Kariera reprezentacyjna.
Ronaldo Giovanelli był w kadrze "canarinhos" na Copa América 1991, gdzie był rezerwowym. W reprezentacji Brazylii zadebiutował 17 listopada 1993 w przegranym 1-2 meczu z reprezentacją Niemiec, rozegranym w Kolonii. Był to jego jedyny występ w zespole narodowym.

</doc>
<doc id="1728601" url="https://pl.wikipedia.org/wiki?curid=1728601" title="Moja Rodzina (czasopismo)">
Moja Rodzina (czasopismo)

Moja Rodzina – miesięcznik katolicko-społeczny wydawany od 1993 roku w Warszawie, którego założycielem i redaktorem naczelnym jest ks. Ryszard Halwa.
Historia.
Ukazuje się od grudnia 1993 roku. 
W latach 2008–2009 w ramach miesięcznika działała telewizja internetowa.
W 2010 pismo współpracowało z "Ruchem Przełomu Narodowego" i "Klubami Patriotycznymi", publikując w kilku numerach dodatki poświęcone tym organizacjom.
Obecnie pismo współpracuje z portalem i internetową telewizją "Prawy.pl".
Profil.
Miesięcznik kładzie szczególnie nacisk na propagowanie wartości chrześcijańskich w sferze publicznej i obronę życia poczętego oraz komentuje wydarzenia polityczne, społeczne i gospodarcze w kraju i za granicą. Organizuje "Dyskusyjne Kluby Mojej Rodziny", podczas których odbywają się spotkania z politykami i ekspertami w dziedzinach prorodzinnych rozwiązań prawnych, prezentowane są filmy dokumentalne o tematyce społecznej i katolickiej.
Pismo jest inicjatorem apelu o powszechną modlitwę w intencji "odnowy moralnej polskiego życia publicznego i mądry wybór ludzi kierujących się społeczną nauką Kościoła".
Redaktorzy naczelni.
ks. Ryszard Halwa (od 1993)
Pracownicy i współpracownicy.
Stałymi współpracownikami "Mojej Rodziny" są: Joanna Kuczyńska (sekretarz redakcji), Ireneusz Fryszkowski (promocja i marketing), Michał Walczyk, Agata Bruchwald, Marta Jacukiewicz, Robert Wit Wyrostkiewicz, Ewa Balana, Artur Balana, Kaja Bogomilska, Alicja Dołowska, Iwona Galińska, Krzysztof Kakiet, Ewa Rzeczycka-Surma, dr Krzysztof Kawęcki, Hanna Wujkowska, Stanisław Michalkiewicz, Agnieszka Piwar, Hanna Karp, Janusz Konrad, Joanna Szubstarska, Jarosław Zieliński, Zuzanna Śliwa, Eliza Kielak, Halina Cenglowa, Tomasz Ćwikliński, Dariusz Zalewski.
Z czasopismem współpracują też m.in. prof. Jerzy Robert Nowak, ks. prof. Waldemar Kulbat, ks. Waldemar Chrostowski, ks. prof. Czesław Bartnik, ks. prof. Jerzy Bajda, Jan Maria Jackowski, Marian Miszalski, Artur Rojek, Hanna Wujkowska, Krystyna Czuba, Wojciech Reszczyński, Jan Łopuszański, Maciej Rudnicki, prof. Piotr Jaroszyński, prof. Rafał Broda, prof. Bogusław Wolniewicz, Małgorzata Sadurska, Jan Bodakowski.

</doc>
<doc id="1728602" url="https://pl.wikipedia.org/wiki?curid=1728602" title="Parafia bł. Jerzego Matulewicza w Pasłęku">
Parafia bł. Jerzego Matulewicza w Pasłęku

Parafia bł. Jerzego Matulewicza w Pasłęku – rzymskokatolicka parafia położona w diecezji elbląskiej, w dekanacie Pasłęk II. Kościół parafialny pw. bł. Jerzego Matulewicza został wybudowany w latach 1991–1997 przez ks. prałata Romana Żendarskiego wraz z parafianami. Mieści się przy ulicy Kopernika 28.
Od 16 lipca 2022 roku proboszczem parafii jest ks. mgr lic. Przemysław Demski.

</doc>
<doc id="1728605" url="https://pl.wikipedia.org/wiki?curid=1728605" title="29 Pułk Piechoty (III Rzesza)">
29 Pułk Piechoty (III Rzesza)

29 Pułk Piechoty (niem. "Infanterie-Regiment 29", IR 29) – pułk piechoty niemieckiej okresu III Rzeszy.
Sformowany 1 października 1934 pod nazwą Pułk Piechoty Krosno ("Infanterie-Regiment Crossen, IR Crossen"). 15 października 1935 otrzymał numer 29. Wchodził w skład 3 Dywizji Piechoty z Frankfurtu nad Odrą.
W 1939 jedynie sztab pułku i 14 kompania posiadała pojazdy mechaniczne. Pozostałe pododdziały dysponowały trakcją konną.
15 października 1942 przeformowany w zmotoryzowany 29 Pułk Grenadierów ("Grenadier-Regiment 29 (mot.)").
Zakwaterowanie.
Początkowo dowództwo pułku i jego kompanie sztabowe stacjonowały w Krośnie Odrzańskim, a 2 batalion zorganizowano w Chociebużu ("Cottbus").
W Gubinie:
W połowie listopada 1938 w obiekcie Muckenberg I stacjonował sztab pułku, kompania sztabowa, 13 kompania artylerii piechoty i 14 kompania przeciwpancerna. W koszarach Muckenberg II stacjonował sztab 1 batalionu i kompanie od 1 do 4. W koszarach Moltkego znajdował się sztab 3 batalionu oraz kompanie od 9 do 12.
Szkolenie i wychowanie.
Kadra zawodowa oraz żołnierze odbywający obowiązkową służbę wojskową byli wychowani w duchu narodowym, wręcz narodowosocjalistycznym. Dominowały hasła: ""Z Bogiem dla cesarza (Führera), narodu i ojczyzny"," albo "Najwyższą zapłatę i najgłębsze szczęście żołnierz znajduje w świadomości radośnie spełnionego obowiązku" lub "Wehrmacht to zbrojna prawica narodu niemieckiego, która chroni Rzeszę Niemiecką i ojczyznę, naród zjednoczony w narodowym socjalizmie i jego przestrzeń życiową". 
W służbie bardzo wielką rolę odgrywał dryl ceremonialny. Dużą część szkolenia przeznaczano na ćwiczenie chwytów karabinem i marszu paradnego. Przygotowując się do wojny, pododdziały ćwiczyły na koszarowym dziedzińcu, strzelnicy koło Bieżyc i poligonie na wschód od Wałowic.

</doc>
<doc id="1728606" url="https://pl.wikipedia.org/wiki?curid=1728606" title="Operacja Mars">
Operacja Mars

Operacja Mars, lub Rżewsko-syczewska strategiczna operacja zaczepna (, Ржевско-Сычёвская стратегическая наступательная операция) – ofensywa wojsk radzieckich na broniony przez Niemców tzw. występ rżewski w bezpośredniej bliskości Moskwy, trwająca od 25 listopada do 23 grudnia 1942 roku.
Największa obok operacji Uran pod Stalingradem radziecka operacja ofensywna 1942 roku. W odróżnieniu jednak od zakończonej zniszczeniem 6 Armii feldmarszałka Friedricha Paulusa operacji Uran, ofensywa w rejonie Rżewa zakończyła się całkowitą klęską, z ogromnymi radzieckimi stratami w ludziach i sprzęcie. Z uwagi na ogromne straty osobowe, zwłaszcza radzieckie, bitwa uzyskała przydomek „rżewskiej maszyny do mielenia mięsa”. W okresie stalinowskim i powojennym, przegrana bitwa była przemilczana, lub też umniejszano jej znaczenie, przez przedstawianie jej jako drugorzędnej operacji mającej jedynie odwrócić niemiecką uwagę od operacji pod Stalingradem. Bitwa ta była jednak największą klęską gen. Gieorgija Żukowa poniesioną w 1942 roku.
Założenia.
Celem operacji było okrążenie większości wojsk niemieckiej 9 Armii uderzeniami 41, 22, 39 i 20 Armii na północną część występu rżewskiego. Po zakończeniu tej operacji, wymienione siły radzieckie miały zaatakować Wiaźmę wspólnie z 5 i 33 Armią wzmocnionymi 9 i 10 Korpusem Pancernym i być może 3 Armią Pancerną. Ta faza działań ofensywnych miała nosić kryptonim Jowisz (lub Neptun) i doprowadzić do rozbicia pozostałości 9 Armii, a także niemieckiej 3 Armii Pancernej. W efekcie większość sił Grupy Armii Środek uległaby zniszczeniu, a wojska radzieckie mogłyby zaatakować Smoleńsk.
Sukces operacji Mars i Jowisz pod Rżewem oraz Wiaźmą, wraz z udanymi operacjami Uran i Saturn pod Stalingradem, miały doprowadzić do zniszczenia ogromnych sił Niemiec i ich sojuszników, a zapewne też do przegrania przez Niemcy wojny już w 1943 roku.
Siły obu stron.
Wojska radzieckie składały się z 41 i 22 Armii Frontu Kalinińskiego oraz z 39 i 20 Armii Frontu Zachodniego.
Cztery radzieckie armie otrzymały duże wzmocnienia. Były to:
Ponadto w odwodzie 20 Armii znajdował się 8 Korpus Pancerny. Wszystkie armie otrzymały również liczne dodatkowe siły – brygady zmechanizowane i pancerne, pułki artylerii, jednostki inżynieryjne. 20 Armia miała około 114 tysięcy żołnierzy, 41 Armia około 105 tysięcy, 39 Armia około 90 tysięcy, a 22 Armia około 80 tysięcy.
Wsparcia udzielić miały znacznie słabsze 29, 30 i 31 Armia.
Wojska niemieckie składały się na 9 Armię z Grupy Armii Środek. 15 listopada 1942 roku, na dziesięć dni przed ofensywą, armia liczyła 5 korpusów (od zachodniej flanki: VI Korpus Armijny, XXXXI Korpus Pancerny, XXIII i XXVII Korpus Armijny oraz XXXIX Korpus Pancerny), które wraz z rezerwami armijnymi i przyporządkowanymi 9 Armii z Grupy Armii Środek zawierały 17 dywizji piechoty (lub ich równowartość), 2 dywizje polowe Luftwaffe, 4 dywizje pancerne, 2 i ⅛ dywizji zmotoryzowanej oraz 1 dywizję kawalerii SS, ogółem 19 dywizji piechoty oraz 7 i ⅛ dywizji mobilnych.
W tym czasie, większość dywizji piechoty Grup Armii Północ i Środek było zdolnych jedynie do obrony stacjonarnej ze względu na niedobór ludzi, artylerii, środków transportu itp. spowodowany ciężkimi stratami poniesionymi poprzedniej zimy. 9 Armia poniosła też poważne straty w letniej ofensywie Armii Czerwonej. Większość posiłków i uzupełnień Niemcy kierowali do wojsk walczących na południu.
Przed nacierającymi armiami sowieckimi znajdowały się:
Po rozpoczęciu bitwy 9 Armia otrzymała także XXX Korpus Armijny oraz 3 dodatkowe dywizje pancerne.
Dowódcy.
ZSRR:
III Rzesza:
Przebieg.
25 listopada 1942 roku rozpoczęło się radzieckie natarcie. 41 i 22 Armia dokonały nieznacznych przełamań frontu, które wykorzystały ich jednostki szybkie. 1 Korpus Zmechanizowany nacierał na południowy wschód, częścią sił zachodząc od tyłu silnie ufortyfikowany Biełyj. 3 Korpus Zmechanizowany zwyciężał w dolinie rzeki Łuczesa między Biełym a Oleninem. Nad Wołgą, XXIII Korpus Armijny dokonał planowego odwrotu przed atakującą 39 Armią.
Najpotężniejsza 20 Armia atakująca nad rzeką Wazuzą nie odniosła sukcesów. Jej potężne korpusy pancerne walczyły o silnie umocnione wioski, a dywizje piechoty wykrwawiały się w atakach na doskonale przygotowanych do ich odparcia Niemców. Z najwyższym trudem 20 Armia wybiła mały wyłom w liniach niemieckich i wprowadziła do niego 2 Korpus Kawalerii Gwardii, który szybko został odcięty przez niemiecki kontratak. Część okrążonych zdołała przebić się na wschód, pozostali ukryli się w lasach i walczyli jako partyzanci.
Z czasem 22 i 39 Armia zmniejszyły impet natarcia, głównie ze względu na ogromne straty w czołgach. Przełamania pod Biełym nie udało się wykorzystać, gdyż Niemcy uderzyli na prawą flankę 41 Armii, okrążając większość jej sił uderzeniowych. Spośród 80 tysięcy okrążonych niewielu, jak dowódca zniszczonego 1 Korpusu Zmechanizowanego gen. M.D. Sołomatin, zdołało przebić się przez linie niemieckie. Próba Żukowa wznowienia ofensywy w grudniu również zakończyła się klęską.
Straty.
Dokładne straty obu stron są niemożliwe do ustalenia ze względu na utratę dokumentów (zwłaszcza niemieckich) w późniejszych bitwach, czy brak prowadzenia oficjalnych statystyk przez walczące strony.
Zespół rosyjskich historyków pod kierownictwem gen. G.F. Kriwoszejewa oceniał radzieckie straty w operacji Mars na 215 tysięcy (70 tysięcy strat bezpowrotnych – zabici, zaginieni, jeńcy, 145 tysięcy strat powrotnych – ranni i chorzy). Amerykański historyk David M. Glantz, autor monografii o operacji Mars, oceniał te straty na 100 tysięcy bezpowrotnych i 235 tysięcy powrotnych, ogółem około 335 tysięcy ludzi. 20 Armia straciła 58 ze 114 tysięcy żołnierzy.
Niektóre jednostki, zwłaszcza w okrążonej 41 Armii, zostały całkowicie zniszczone. Niemiecki raport po bitwie podawał liczbę 1847 zniszczonych sowieckich czołgów.
Niemiecka 9 Armia w okresie od 20 listopada do końca grudnia 1942 roku poniosła straty: 7298 zabitych, 31 800 rannych oraz 2586 zaginionych. Największe straty w tej operacji Niemcy ponieśli na początku grudnia 1942 roku. W ciągu pierwszych 10 dni grudnia stracili: 2531 zabitych, 8398 rannych oraz 1188 zaginionych – łącznie: 12 117 ludzi. Świadczy to o wyjątkowym wręcz nasileniu walk porównywalnym z bitwą o Stalingrad (w pierwszej dekadzie sierpnia 1942 roku, w okresie największego nasilenia walk, 6 Armia straciła w Stalingradzie: 2677 zabitych, 6906 rannych i 165 zaginionych – łącznie: 9748 ludzi) i to w sytuacji, gdzie 9 Armia pod Rżewem broniła swoich umocnionych pozycji, a nie szturmowała silnie bronione miasto jak 6 Armia w Stalingradzie.
Skutki.
Operacja zakończyła się klęską wojsk radzieckich, które były dalekie od okrążenia 9 Armii i zagrożenia całej Grupie Armii Środek. Ich postępy były minimalne i nie mogły być wykorzystane. Lokalne sukcesy terenowe zostały okupione ogromnymi stratami w ludziach i utratą większości czołgów. Niemcy zaś stosunkowo małym kosztem wyeliminowali silne zgrupowania radzieckie.
Choć Niemcy odnieśli zwycięstwo pod Rżewem, sytuacja na innych odcinkach frontu była dla nich niekorzystna. W marcu 1943 roku w wyniku klęski stalingradzkiej Adolf Hitler zdecydował się wycofać 9 Armię spod Rżewa (operacja Bawół), co umożliwiło użycie jej w czasie bitwy na łuku kurskim.
Znaczenie operacji Mars i Uran.
Radzieccy historycy próbowali umniejszać znaczenie operacji Mars, określając ją jako akcję mającą jedynie na celu odwrócenie niemieckiej uwagi od operacji Uran. Teorii o podrzędnym znaczeniu operacji Mars wobec operacji Uran (oraz takiego stosunku ofensyw mających po nich nastąpić) przeczy fakt, że ZSRR zaangażował do obu niemal jednakowe siły. Niemniej jednak uwikłanie 9 Armii w walki uniemożliwiło przesunięcie większych sił z Grupy Armii Środek w rejon Stalingradu, gdzie operacje Uran i Saturn doprowadziły do okrążenia 6 Armii feldmarszałka Friedricha Paulusa.

</doc>
<doc id="1728609" url="https://pl.wikipedia.org/wiki?curid=1728609" title="Rajdowe Samochodowe Mistrzostwa Polski 2007">
Rajdowe Samochodowe Mistrzostwa Polski 2007

Ten artykuł dotyczy sezonu 2007 Rajdowych Samochodowych Mistrzostw Polski.
Klasyfikacje.
Klasyfikacja generalna kierowców.
Do klasyfikacji wliczanych było 7 z 8 najlepszych wyników. Nie wliczano do klasyfikacji kierowców, którzy nie zostali sklasyfikowani w minimum dwóch rajdach.
Zwycięzcy klas, zespoły i kluby.
W wykazach przedstawiających zwycięzców poszczególnych klas pogrubioną czcionką zaznaczono kierowców i pilotów, którzy zdobyli tytuły mistrza, wicemistrza i drugiego wicemistrza Polski.

</doc>
<doc id="1728613" url="https://pl.wikipedia.org/wiki?curid=1728613" title="Jaskinia Salmopolska">
Jaskinia Salmopolska

Jaskinia Salmopolska – jaskinia położona na zachodnich stokach schodzących z Przełęczy Salmopolskiej w stronę Wisły w Beskidzie Śląskim. Długość 1009,5 m.
Jaskinia została odsłonięta przy okazji robót drogowych przy trasie prowadzącej z Wisły do Szczyrku. Odnaleźli ją 12 października 1969 speleolodzy z bielskiego "Speleoklubu" – J. Choiński i Z. Ładygin. Początkowo znano jedynie kilka sal o charakterze zawaliskowym (Sala Konia Skalnego, Sala Górna, Komora Piaskowa, Sala Dolna, Sala Wysoka) poprzedzielanych wąskimi korytarzami. Do 2012 roku poznano 115 m korytarzy. Dalsza eksploracja prowadzona w latach 2012–2015 zwiększyła łączną długość poznanych korytarzy do 1009,5 m.
W czasie opadów i roztopów obserwuje się intensywny przepływ wody. Jaskinia Salmopolska powstała w wyniku ruchów odprężeniowo-grawitacyjnych skał w zespole piętrowo usytuowanych szczelin w piaskowcach warstw godulskich górnych.
Jaskinia jest trudna do zwiedzania.

</doc>
<doc id="1728614" url="https://pl.wikipedia.org/wiki?curid=1728614" title="Ławr (Szkurła)">
Ławr (Szkurła)

Ławr, imię świeckie Wasilij Michajłowicz Szkurła (ur. 1 stycznia 1928 w Ladomirovej, zm. 16 marca 2008 w Jordanville) – biskup Rosyjskiego Kościoła Prawosławnego poza granicami Rosji, od października 2001 jako pierwszy hierarcha z tytułem biskupa wschodnioamerykańskiego i nowojorskiego. 
17 maja 2007 jako przedstawiciel podległych mu struktur wziął udział w uroczystościach zjednoczenia Rosyjskiego Kościoła Prawosławnego poza granicami Rosji z patriarchatem moskiewskim, w rezultacie czego został również członkiem soboru biskupów Rosyjskiego Kościoła Prawosławnego. 
Życiorys.
Urodził się w głęboko religijnej chłopskiej rodzinie rusińskiej. Mając 11 lat zgłosił się, za zgodą ojca, do przełożonego monasteru św. Hioba Poczajowskiego w rodzinnej miejscowości, z prośbą o przyjęcie jako nowicjusz. Zamieszkał w monasterze, jednak ze względu na brak wykształcenia nie mógł złożyć ślubów i zostać formalnie członkiem wspólnoty. Przełożonym klasztoru był późniejszy biskup Rosyjskiego Kościoła Prawosławnego poza granicami Rosji, Witalis (Maksimienko). W 1944, uciekając przed Armią Czerwoną, Wasilij razem z mnichami udał się do Bratysławy, a stamtąd do Niemiec i Szwajcarii, a następnie do Jordanville w USA. Otrzymał obywatelstwo amerykańskie i w 1948 złożył śluby zakonne w monasterze Trójcy Świętej w Jordanville.
27 czerwca 1954 otrzymał święcenia kapłańskie po ukończeniu seminarium duchownego Św. Trójcy w Jordanville, gdzie zaczął prowadzić wykłady z dziedziny patrologii i Starego Testamentu. W 1966 otrzymał godność archimandryty. W 1967 został biskupem Manhattanu, w 1976 wspólnota zakonników monasteru Św. Trójcy wybrała go nowym przełożonym, które stanowisko łączył z katedrą biskupa troicko-syrakuskiego. 20 października 1981 Synod Biskupów Rosyjskiego Kościoła Prawosławnego poza granicami Rosji podniósł go do godności arcybiskupa i nadał prawo noszenia brylantowego krzyża na kłobuku. 
W 2001 otrzymał tytuł pierwszego hierarchy Rosyjskiego Kościoła Prawosławnego poza granicami Rosji razem z urzędem metropolity wschodnioamerykańskiego i nowojorskiego po odejściu na emeryturę metropolity Witalisa. Na zaproszenie patriarchy Moskwy Aleksego II i prezydenta Federacji Rosyjskiej Władimira Putina podjął rozmowy z patriarchą Moskwy w sprawie zjednoczenia obydwu struktur kościelnych. 17 maja 2007 po uroczystym nabożeństwie w soborze Chrystusa Zbawiciela w Moskwie podpisał akt zjednoczenia obydwu Cerkwi.
Zmarł w monasterze Św. Trójcy w Jordanville 16 marca 2008 i został w nim pochowany.

</doc>
<doc id="1728616" url="https://pl.wikipedia.org/wiki?curid=1728616" title="Team DSM">
Team DSM

Team DSM () – profesjonalna grupa kolarska z siedzibą w Niemczech, istnieje od 2005. W latach 2006-2011 znana była pod nazwą Skil-Shimano, a na początku sezonu 2012 jako Project 1t4i. Do 2015 roku grupa ta zarejestrowana była w Holandii.
Grupa należy do UCI WorldTeams.

</doc>
<doc id="1728617" url="https://pl.wikipedia.org/wiki?curid=1728617" title="Barbara Czajkowska-Palusińska">
Barbara Czajkowska-Palusińska

Barbara Czajkowska-Palusińska (ur. 1956 roku w Krośnie) – polska konserwator zabytków.
W 1979 ukończyła studia na Wydziale Konserwacji Dzieł Sztuki Akademii Sztuk Pięknych w Krakowie. Jest współautorką m.in. aranżacji i konserwacji gotyckiego stropu w drewnianym Kościele w Haczowie oraz konserwacji XVI i XVII wiecznych malowideł ściennych w drewnianym Kościele w Bliznem, które to Kościoły w 2003 roku zostały wpisane na listę światowego dziedzictwa UNESCO. W jej dorobku konserwatorskim znalazły się również, konserwacja renesansowego stropu w drewnianym Kościele w Święcanach, odsłonięcie i konserwacja renesansowych i wczesnobarokowych malowideł w Kościele w Trzcinicy oraz konserwacja malowideł ściennych w Kościele w Klimkówce k. Krosna.
Barbara Czajkowska-Palusińska przeprowadziła konserwacje m.in.:
Od 1991 roku jest Rzeczoznawcą ZPAP, a w latach 1993–2003 była ustanowiona Rzeczoznawcą Ministra Kultury i Sztuki w specjalności konserwacja malarstwa i rzeźby drewnianej.
Od 1992 roku jest współwłaścicielką firmy konserwatorskiej "B.P.Palusińscy" a następnie "PALUSIŃSCY S.C."

</doc>
<doc id="1728621" url="https://pl.wikipedia.org/wiki?curid=1728621" title="Kimberly Jess">
Kimberly Jess

Kimberly Jess (ur. 30 stycznia 1992 w Rendsburgu) – niemiecka lekkoatletka specjalizująca się w skoku wzwyż.

</doc>
<doc id="1728622" url="https://pl.wikipedia.org/wiki?curid=1728622" title="Na serio">
Na serio

Na serio – drugi solowy album muzyczny Pei. Został wydany 17 września 2009, w 33. urodziny muzyka.
Na płycie znalazło się 20 premierowych utworów, które wyprodukowali: White House, DJ Zel, Vixen, DNA oraz Brahu. Gościnnie udzielali się: Pih, Kobra, Gandi Ganda, Kaczor, Shellerini, Brahu, Vixen, Chada, Mrozu, K8, Paluch, Glaca, Ana Herrero i Wozik. Skreczami zajęli się DJ Decks, DJ Zel, DJ Taek, Triple Impact (DJ Rink i DJ Soina). Dodatkowo w utworze „Kochana mamo” partie saksofonu dograł Marek Pospieszalski.
Artysta o albumie:
Nagrania dotarły do 2. miejsca listy OLiS. W lutym 2010 roku płyta została nominowana w plebiscycie „Podsumowanie 2009” serwisu Poznanskirap.com w kategorii album roku. W październiku 2015 album uzyskał status platynowej płyty.
Lista utworów.
Opracowano na podstawie materiału źródłowego.

</doc>
<doc id="1728623" url="https://pl.wikipedia.org/wiki?curid=1728623" title="Kimberly Jeß">
Kimberly Jeß



</doc>
<doc id="1728630" url="https://pl.wikipedia.org/wiki?curid=1728630" title="Jaskinia Lodowa w Szczyrku">
Jaskinia Lodowa w Szczyrku

Jaskinia Lodowa w Szczyrku (również Jaskinia Partyzancka) – jaskinia u południowo-wschodnich podnóży Hyrcy w Beskidzie Śląskim. Znajduje się w Szczyrku, w dawnym wyrobisku lokalnego kamieniołomu w lesie na lewym brzegu Żylicy, ponad tzw. Zaporą.
Jest niewielką jaskinią typu szczelinowego. Długość korytarzy wynosi ok. 32 m. Nazwa pochodzi od lodu utrzymującego się wewnątrz jaskini przez większą część roku. Jaskinia znana jest okolicznej ludności, która wspomina o ukrywaniu się w niej ludzi w czasie II wojny światowej (stąd druga nazwa). W 1974 r. otwór wejściowy uległ zawaleniu na skutek podjęcia ponownej eksploatacji kamieniołomu. Później został na nowo przekopany. Zaraz za nim znajduje się sala długości 15 m i wysokości 5 m. Jaskinia zawdzięcza nazwę naciekom lodowym pokrywającym ściany i spąg niemal przez cały rok.
W pobliżu, w tym samym kamieniołomie, znaleziono dwie inne małe jaskinie: Brodatą (dł. 9 m) i Lisią Jamę (dł. 5 m). Do jaskini dojść można od przystanku PKS Szczyrk-Wodospad.

</doc>
<doc id="1728631" url="https://pl.wikipedia.org/wiki?curid=1728631" title="Grota Klimczoka">
Grota Klimczoka



</doc>
<doc id="1728634" url="https://pl.wikipedia.org/wiki?curid=1728634" title="Dmitrij Murawjow">
Dmitrij Murawjow

Dmitrij Murawjow (kaz. "Дмитрий Муравьёв"; ur. 2 listopada 1979) – kazachski kolarz szosowy.

</doc>
<doc id="1728640" url="https://pl.wikipedia.org/wiki?curid=1728640" title="Paulão">
Paulão

Paulão, właśc. Paulo César Batista Dos Santos (ur. 25 marca 1967 w Itambacuri) - piłkarz brazylijski, występujący na pozycji środkowego obrońcy.
Kariera klubowa.
Karierę piłkarską Paulão zaczął w klubie Cruzeiro EC w 1988 roku i pozostał mu wierny do 1992. W latach 1993–1994 grał w Gremio Porto Alegre, z którym zdobył mistrzostwo Stanu Rio Grande do Sul - Campeonato Gaúcho w 1993 roku. W sezonie 1994–1995 zaliczył epizod w portugalskiej Benfice, skąd szybko wrócił do Brazylii do Vasco da Gama. W 1996 roku grał w Atletico Mineiro i Atletico Paranaense, a rok 1997 spędził w chilijskim CSD Colo-Colo, z którym zdobył mistrzostwo Chile. Ostatnie lata kariery spędził w Ponte Preta, gdzie zakończył karierę w 2001 roku.
Kariera reprezentacyjna.
W reprezentacji Brazylii Paulão zadebiutował 12 września 1990 w przegranym 0-3 meczu z reprezentacją Hiszpanii, rozegranym w Gijón. Ostatni mecz w reprezentacji rozegrał 16 października 1992 w meczu przeciwko reprezentacją Niemiec. Kilka miesięcy później był w kadrze "canarinhos" na Copa América 1993.

</doc>
<doc id="1728649" url="https://pl.wikipedia.org/wiki?curid=1728649" title="Estera Broder">
Estera Broder

Estera Hadasa Broder z domu Schindler (ur. 20 marca 1900 w Krakowie, zm. 26 listopada 1944 w KL Ravensbrück) – polska nauczycielka pochodzenia żydowskiego, botanik.
Życiorys.
Była córką żydowskiego przedsiębiorcy Efroima Schindlera, właściciela wytwórni bryndzy oraz Małki Lei z domu Gutwürth; miała pięcioro rodzeństwa: trzy siostry i dwóch braci. W latach 1906–1913 uczęszczała do szkoły normalnej i wydziałowej im. Klementyny Tańskiej w Krakowie, następnie w okresie wojny pobierała nauki prywatnie. W 1920 przystąpiła do egzaminu maturalnego w Gimnazjum św. Jacka w Krakowie w trybie eksternistycznym i wkrótce podjęła studia na Wydziale Filozoficznym Uniwersytetu Jagiellońskiego. W kwietniu 1926 złożyła wymagane egzaminy z botaniki i geologii, w czerwcu tegoż roku egzamin z filozofii i wreszcie 2 lipca 1926 uzyskała stopień doktora filozofii w zakresie botaniki na podstawie rozprawy "Wpływ czynników zewnętrznych na wzrost przedrośli niektórych gatunków paproci"; na dyplomie wpisano jako promotora profesora geologii Władysława Szajnochę, ale faktycznie opiekę nad przygotowywaną pracą sprawował profesor Kazimierz Rouppert, nieobecny w kraju w chwili promocji Schindlerówny (od grudnia 1926, po wyjściu za mąż – Broderowej).
W 1926 przeniosła się do Łodzi, gdzie została nauczycielką biologii i geografii w Gimnazjum Hochsteinowej przy ulicy Wólczańskiej. Odbyła również praktykę pedagogiczną w Gimnazjum Żeńskim Towarzystwa Żydowskich Szkół Średnich w Łodzi przy ulicy Piramowicza w roku szkolnym 1927/1928. Z Gimnazjum Hochsteinowej związana pozostawała do wybuchu II wojny światowej, ciesząc się opinią dobrego pedagoga, oddanego młodzieży i potrafiącego zainteresować wykładanym przedmiotem. W latach 1929–1930 zdała wymagane egzaminy naukowe przed Państwową Komisją Egzaminacyjną w Krakowie dla Kandydatów na Nauczycieli Szkół Średnich w zakresie botaniki z zoologią i geografii z geologią.
Jako naukowiec-botanik specjalizowała się w fizjologii rozwoju; rozprawa doktorska pozostała jej jedyną publikacją naukową (ukazała się w "Sprawozdaniach z Czynności i Posiedzeń Polskiej Akademii Umiejętności", 1925). Wykazała, że zarodniki niektórych gatunków paproci kiełkują zanurzone w pożywkach płynnych, ale rozwój ich zatrzymuje się zwykle na stadium utworu nitkowatego; w pożywkach bezazotowych na zarodnikach rozwijają się plemnie, natomiast wtłoczenie powietrza do pożywek płynnych skutkuje tworzeniem się plech.
W grudniu 1939 Broderowa wraz z rodziną została wysiedlona z Łodzi i powróciła do Krakowa. Uczestniczyła w tajnym nauczaniu. W marcu 1941 trafiła do getta krakowskiego (gdzie kontynuowała działalność nauczycielską), a dwa lata później do obozu koncentracyjnego w Płaszowie. Przeniesiona do obozu koncentracyjnego w Ravensbrück, zginęła tam w listopadzie 1944, najpewniej 26 listopada; wyczerpana nie zdołała tego dnia wyjść do pracy, a inne więźniarki po powrocie nie zastały jej w baraku.
28 grudnia 1926 wzięła ślub cywilny z Ludwikiem Broderem (1901–1983), botanikiem, kolegą ze studiów, po wojnie osiadłym w Izraelu. 15 kwietnia 1927 małżeństwo potwierdzono w Krakowie ceremonią religijną. Broderom urodził się syn Teodor (ur. 15 października 1933 w Łodzi), kompozytor i pianista, w czasie okupacji jako dziecko przemycony poza mury krakowskiego getta, po wojnie również zamieszkały w Izraelu.

</doc>
<doc id="1728650" url="https://pl.wikipedia.org/wiki?curid=1728650" title="Cmentarz żydowski w Opatowie">
Cmentarz żydowski w Opatowie

Cmentarz żydowski w Opatowie – kirkut został założony w XVI wieku. Mieścił się przy ul. Kopernika. Był ogrodzony. Obok nekropolii stał dom przedpogrzebowy. W czasie II wojny światowej został zniszczony przez hitlerowców. Obecnie na jego miejscu znajduje się tablica pamiątkowa oraz lapidarium, w które wmurowano około 30 ocalonych nagrobków i ich fragmentów. Część cmentarza została zajęta pod zabudowę.
Lapidarium zostało wpisane do rejestru zabytków nieruchomych (nr rej.: A.532 z 22.04.1991).

</doc>
<doc id="1728654" url="https://pl.wikipedia.org/wiki?curid=1728654" title="Cerkiew św. Trójcy i Nowych Męczenników Rosyjskich w Vanves">
Cerkiew św. Trójcy i Nowych Męczenników Rosyjskich w Vanves



</doc>
<doc id="1728655" url="https://pl.wikipedia.org/wiki?curid=1728655" title="Ski Jump Challenge 2005">
Ski Jump Challenge 2005



</doc>
<doc id="1728657" url="https://pl.wikipedia.org/wiki?curid=1728657" title="Cmentarz żydowski w Połańcu">
Cmentarz żydowski w Połańcu

Cmentarz żydowski w Połańcu – kirkut mieścił się przy obecnej ul. Partyzantów. Powstał w XVIII wieku. W czasie II wojny światowej został zniszczony przez Niemców. Nie zachowały się na nim żadne macewy. Miał powierzchnię 1 ha.

</doc>
<doc id="1728659" url="https://pl.wikipedia.org/wiki?curid=1728659" title="Disney Studios Australia">
Disney Studios Australia

Disney Studios Australia – australijskie studio filmowe należące do News Corporation. Mieści się w dawnym Sydney Showground w Moore Park. Od jego otwarcia w maju 1998, studio brało udział w produkcji filmów m.in.: "Matrix", "Moulin Rouge!", ', ', ' i '.

</doc>
<doc id="1728664" url="https://pl.wikipedia.org/wiki?curid=1728664" title="Nowy cmentarz żydowski w Sandomierzu">
Nowy cmentarz żydowski w Sandomierzu

Nowy cmentarz żydowski w Sandomierzu – kirkut mieści się przy ulicy Suchej. Został założony między 1830 a 1846 na obszarze o powierzchni ok. 2 mórg. Z powodu jego przepełnienia w 1928 został rozszerzony o morgę (o tzw. nowy kirkut) w kierunku północnym. Podczas II wojny światowej cmentarz ten został zdewastowany, a zwłoki ze zbiorowych mogił zostały spalone latem 1944. W miejscu zakopania prochów spalonych ciał w 1948 ocaleni z Zagłady sandomierscy Żydzi wystawili pomnik według projektu Józefa Pietraszewskiego. Ma on kształt piramidy o wysokości ok. 6 m ułożonej z zachowanych macew. 
W 1955 zdewastowany teren cmentarza pożydowskiego jako mienie porzucone został przekazany Technikum Przetwórstwa Owocowego. Na jego terenie wzniesiono internat (obecna Bursa Międzyszkolna) i obiekty sportowe. Obecnie zachowała się mała część byłego cmentarza żydowskiego o powierzchni 0,12 ha. Znajdują się na niej 144 ocalałe macewy i pomnik upamiętniający pomordowanych Żydów.

</doc>
<doc id="1728665" url="https://pl.wikipedia.org/wiki?curid=1728665" title="AKS Niwka Sosnowiec">
AKS Niwka Sosnowiec

AKS Niwka Sosnowiec – polski męski klub piłkarski z Sosnowca, występujący w sosnowieckiej klasie A.
Historia.
Klub powstał w 1917 we wsi Niwka, włączonej jako dzielnica do Sosnowca w 1953. Początkowo nosił nazwę "Niweczanka", którą w 1932 zmieniono na "Amatorski Klub Sportowy Niwka". W okresie II wojny światowej zespół brał udział w rozgrywkach o tytuł mistrza Zagłębia Dąbrowskiego. W latach 1971–1976 i ponownie w sezonie 1984–1985 występował na poziomie II ligi polskiej. Klub był wówczas sponsorowany przez kopalnię węgla kamiennego Niwka-Modrzejów oraz Wytwórnię Maszyn Górniczych. W 1985 przegrał w 1/16 finału z późniejszym zdobywcą Pucharu Polski „GKS Katowice”. Przez wiele sezonów występował w III lidze. W 2001 klub zmienił swoją nazwę z AKS Górnik Sosnowiec na AKS Niwka Sosnowiec. Od sezonu 2002/2003 do 2014/2015 klub brał udział w rozgrywkach śląskiej klasy okręgowej. W sezonach 2015/18 klub uczestniczył w rozgrywkach klasy A okręgu Sosnowiec. Od sezonu 2018/2019 ponownie w rozgrywkach śląskiej klasy okręgowej.

</doc>
<doc id="1728669" url="https://pl.wikipedia.org/wiki?curid=1728669" title="Oczy czarne">
Oczy czarne



</doc>
<doc id="1728671" url="https://pl.wikipedia.org/wiki?curid=1728671" title="Hội An">
Hội An

Hội An – miasto w środkowym Wietnamie, w prowincji Quảng Nam, dawny portugalski port morski i faktoria handlowa Faifo, położony ok. 30 km na południe od Đà Nẵng. W 2009 roku liczyło 69 222 mieszkańców.
W 1999 roku miasto zostało wpisane do rejestru zabytków światowego dziedzictwa UNESCO.
Port został założony prawdopodobnie pod koniec I tysiąclecia p.n.e. przez żeglarzy austronezyjskich zasiedlających wówczas wschodnie wybrzeża Indochin i z czasem stał się największym portem kontrolujących tę część morskiego szlaku jedwabnego. Port jest położony w ujściu rzeki Thu Bồn i był ściśle związany ze "Świętymi Ziemiami Amarawati" – ośrodkami państwowości Czamów, położonymi w górze rzeki. Po zajęciu Amarawati przez Wietnamczyków port odgrywał nadal główną rolę w życiu gospodarczym kraju, aż do czasów kolonialnych, kiedy ustąpił pierwszeństwa Đà Nẵng.
W XVI w. Hội An ("Hội An Phố" – „miasto bezpiecznego lądowania”) stało się jednym z najważniejszych portów na morzu Południowochińskim. Osiedlali się tu przedstawiciele kupców chińskich, japońskich, a później również europejskich. Pozostał po nich unikatowy układ miasta z tamtych czasów oraz domy i świątynie. Do najcenniejszych zabytków należy tzw. Most Japoński, zbudowany przez przybyszy z Japonii, jedyny na świecie kryty most ze świątynią buddyjską. Jego budowa rozpoczęła się prawdopodobnie w 1593, roku małpy, a ukończono go dwa lata później w roku psa i łączył zachodnią (japońską) część miasta z częścią wschodnią (chińską). Jego wizerunek umieszczony jest na banknocie 20.000 Dongów.
W latach 90 XX w. władze miasta postanowiły pozbyć się starych, zagrzybionych budynków w centrum i w ich miejsce wybudować bloki mieszkalne. Projektowi sprzeciwił się Kazimierz Kwiatkowski kierujący pracami konserwatorskimi w pobliskim Mỹ Sơn. Za namową Kwiatkowskiego centrum odrestaurowano i przystosowano do ruchu turystycznego. Obecnie Hội An jest jednym z najczęściej odwiedzanych miejsc w Indochinach. Według przewodnika "Lonely Planet" jest to jednocześnie jedno z najbardziej urokliwych i przyjaznych turystom miejsc w regionie.

</doc>
<doc id="1728673" url="https://pl.wikipedia.org/wiki?curid=1728673" title="Cmentarz żydowski w Starachowicach">
Cmentarz żydowski w Starachowicach

Cmentarz żydowski w Starachowicach – kirkut mieści się w dzielnicy Wierzbnik przy ul. Bieszczadzkiej, na Osiedlu Trzech Krzyży. Powstał w 1891. W czasie II wojny światowej hitlerowcy zdewastowali nekropolię. Zachowało się na nim około 400 macew z inskrypcjami w językach hebrajskim i jidysz. Teren kirkutu jest ogrodzony. Najstarsze zachowane nagrobki pochodzą z 1872 i 1890. Cmentarz ma powierzchnię 0,4 ha.

</doc>
<doc id="1728674" url="https://pl.wikipedia.org/wiki?curid=1728674" title="Cmentarz żydowski w Busku-Zdroju">
Cmentarz żydowski w Busku-Zdroju

Cmentarz żydowski w Busku-Zdroju – kirkut powstał zapewne w latach osiemdziesiątych XIX wieku. Mieścił się przy ul. Widuchowskiej i miał powierzchnię 0,5 ha. W czasie okupacji został zniszczony przez nazistów. Dokonywano na nim egzekucji Żydów i Polaków. Obecnie znajdują się na nim tylko pojedyncze macewy, umieszczone w jednym miejscu. Teren jest nie ogrodzony.

</doc>
<doc id="1728675" url="https://pl.wikipedia.org/wiki?curid=1728675" title="Prawdziwa historia Kota w Butach">
Prawdziwa historia Kota w Butach

Prawdziwa historia Kota w Butach (fr. "La Véritable histoire du Chat Botté", ang. "The True Story of Puss'N Boots") − francuski film animowany z 2009 roku. Jest to młodsza, przedstawiona w bardziej żartobliwy sposób ekranizacja bajki Kot w butach.
Opis fabuły.
Młody młynarz dostaje w spadku dziwnego kota, który nie dość, że mówi, to jeszcze chodzi w butach, posiadających magiczną moc. Przy pomocy różnych sztuczek i z nieodłącznym humorem, kot pomoże swojemu nowemu panu zdobyć serce pięknej królewny, której największą życiową pasją jest taniec.

</doc>
<doc id="1728676" url="https://pl.wikipedia.org/wiki?curid=1728676" title="MKER">
MKER

MKER (ros. "МКЭР", "Многопетлевые Канальные Энергетические Реакторы", "Mnogopetlewyje Kanalnyje Energeticzeskije Reaktory") – projektowany, lekkowodny, wrzący reaktor atomowy z moderatorem grafitowym. Jest udoskonaloną wersją reaktora RBMK.
Różnice w porównaniu z reaktorem RBMK.
Wraz z zaletami jednostek RBMK wdrożone zostały nowe rozwiązania technologiczne, aby poprawić właściwości ekonomiczne, techniczne oraz bezpieczeństwo.
Główne modyfikacje:
– więcej barier zapobiegających rozprzestrzenianiu się promieniowania i wydostaniu się substancji promieniotwórczych,
– zastosowano obudowę bezpieczeństwa (tzw. containment),
– zastosowano cztery niezależne obiegi wody chłodzącej – przy uszkodzeniu któregoś z obiegów jest możliwość odseparowania go od reszty układu chłodzenia.
– zastosowano pasywny system chłodzenia zapewniający odebranie całego ciepła z rdzenia w ciągu 72 godzin,
– zmodyfikowano przestrzenie parowe – nie występuje dodatni współczynnik reaktywności, co powoduje wywołanie stanu podkrytycznego w przypadku ograniczenia przepływu chłodziwa,
– zmodyfikowano pręty kontrolne, znacznie skrócono czas ich opuszczania do reaktora,
– zastosowano podwójny system wyłączający reaktor w przypadku utraty chłodzenia,
– zastosowano nowe, stabilne systemy regulacji i system ochrony przed awarią,
– zmodyfikowano generatory awaryjne – znacznie szybszy czas rozruchu, możliwość pracy długoterminowej,
– zastosowano jako paliwo wzbogacony uran do 2,4% (większa wydajność, mniejsze zużycie),
Powyższe zmiany przyczyniły się do:
– zwiększenia zdolności wytwórczych energii elektrycznej
– zwiększenia wydajności elektrowni, wysoki wskaźnik wykorzystania mocy (~93%), m.in. poprzez zastosowanie turbin nowej generacji,
– wzrost żywotności jednostki (50 lat),
– wzrost możliwości produkcji radionuklidów technicznych, medycznych itp., przy zachowaniu wysokiego poziomu bezpieczeństwa i bez strat dla produkcji energii elektrycznej,
– możliwości produkcji kobaltu,
Przeprowadzone zostały symulacje najgorszych wypadków oraz testy w przypadku naruszenia zasad eksploatacji.
Materiały projektowe reaktorów MKER uwzględniają nowoczesne i międzynarodowe wymagania dotyczące bezpieczeństwa Elektrowni, w szczególności wymogi i kryteria Międzynarodowej Agencji Energii Jądrowej w dziedzinie bezpieczeństwa dla nowych reaktorów.
MKER jest najbardziej obiecującą jednostką mogącą zastąpić zużyte bloki RBMK,
Porównanie podstawowych parametrów reaktorów MKER z reaktorem RBMK-1000

</doc>
<doc id="1728677" url="https://pl.wikipedia.org/wiki?curid=1728677" title="Gopal Geetha Narayanan">
Gopal Geetha Narayanan



</doc>
<doc id="1728678" url="https://pl.wikipedia.org/wiki?curid=1728678" title="Geetha Gopal">
Geetha Gopal



</doc>
<doc id="1728680" url="https://pl.wikipedia.org/wiki?curid=1728680" title="Stary cmentarz żydowski w Pińczowie">
Stary cmentarz żydowski w Pińczowie

Stary cmentarz żydowski w Pińczowie – kirkut powstał w XV wieku. Mieścił się przy ul. Słabskiej. Ostatni pogrzeb odbył się w 1942. W czasie I wojny światowej został zdewastowany przez walczące strony, które wykorzystywały macewy pozyskane z cmentarza do budowy umocnień polowych. Podczas II wojny światowej Niemcy używali macew do brukowania podwórza we młynie przy ul. Batalionów Chłopskich i do umacniania brzegów Nidy. Niewykorzystane macewy sprzedawali okolicznej ludności na cele budowlane. Obecnie nie ma śladu po istniejącym kirkucie, gdyż na jego terenie wzniesiono budynki mieszkalne i przemysłowe. Ocalałe macewy od 1990 są umieszczane przy pińczowskiej bóżnicy. Najstarszy odzyskany nagrobek pochodził z 1622.

</doc>
<doc id="1728681" url="https://pl.wikipedia.org/wiki?curid=1728681" title="Jan Drzewiecki (generał)">
Jan Drzewiecki (generał)

Jan Drzewiecki, (ur. 5 sierpnia 1921 w Krakowie pod nazwiskiem Holzer, zm. 8 marca 2001 w Warszawie) – oficer frontowy II wojny światowej, generał brygady Wojska Polskiego, małżonek pisarki i scenarzystki Stanisławy Drzewieckiej.
Życiorys.
Urodzony w żydowskiej rodzinie Adama, rzeźnika i Pauliny Holzerów. W swoim życiorysie pisał, że jest obywatelem polskim, narodowości polskiej, pochodzenia żydowskiego. Do 1936 skończył 4 klasy gimnazjum w Krakowie, a do 1939 był uczniem Szkoły Poligraficznej w Krakowie, pracując jednocześnie jako uczeń drukarski w Drukarni Narodowej. W lipcu 1936 wstąpił do KZMP, a po jego rozwiązaniu przez Komintern w sierpniu 1938 wstąpił do Organizacji Młodzieżowej Towarzystwa Uniwersytetów Robotniczych, gdzie w styczniu 1939 został sekretarzem Koła.
Służba wojskowa.
Armia Czerwona.
W czasie wybuchu wojny obronnej we wrześniu 1939 Drzewiecki był w wieku przedpoborowym. Ewakuowany z Krakowa na tereny Polski wschodniej znalazł się od 17 września we Lwowie, w strefie okupowanej przez sowietów. Następnie w ramach ochotniczego zaciągu wyjechał do Zagłębia Donieckiego, gdzie pracował jako robotnik w kopalni węgla. W marcu 1940 został ściągnięty przez brata, który był działaczem Międzynarodowej Organizacji Pomocy Rewolucjonistom, do Białegostoku, gdzie pracował jako inspektor Oddziału Opieki Społecznej w Prezydium Dzielnicowej Rady Delegatów. W maju 1940 został powołany do Armii Czerwonej i skierowany jako słuchacz do Oficerskiej Szkoły Piechoty w Mińsku, ewakuowanej po wybuchu wojny z Niemcami do Stalinogorska. W październiku 1941 mianowany młodszym lejtnantem. i wyznaczony na dowódcę plutonu w 625 Zapasowym Pułku Piechoty. W grudniu 1941 podczas bitwy pod Moskwą został ranny w miejscowości Bogorodick i do kwietnia 1942 przebywał na leczeniu w szpitalu wojskowym w Wolsku. Po wyleczeniu był dowódcą kompanii fizylierów w 47 Gwardyjskim Pułku Piechoty 15 Dywizji Piechoty Gwardii na Froncie Południowo-Zachodnim i uczestniczył w bitwie o Charków. Podczas walk w rejonie bitwy pod Stalingradem w styczniu 1943 został po raz kolejny ranny. Leczył się w szpitalu wojskowym w rejonie czkałowskim. Po wyjściu ze szpitala został skierowany na kurs dowódców batalionów "Wystrieł" w miejscowości Ufa. W sierpniu 1943 na własną prośbę przeszedł na stan 1 Korpusu Polskich Sił Zbrojnych w ZSRR w stopniu podporucznika.
Polskie Siły Zbrojne w ZSRR.
Od końca 1943 do marca 1944 był zastępcą dowódcy batalionu do spraw liniowych w 1 Samodzielnym Batalionie Kobiecym im. Emilii Plater. Przeszedł szlak bojowy 1 Dywizji Piechoty im. Tadeusza Kościuszki. W marcu 1944 został dowódcą kompanii szkolnej na Kursach Polityczno-Wychowawczych. W sierpniu 1944 został dowódcą batalionu szkolnego w Centralnej Szkole Polityczno-Wychowawczej w Lublinie. W grudniu 1944 awansował do stopnia majora.
Ludowe Wojsko Polskie.
W październiku 1945 został dowódcą batalionu doskonalenia oficerów w Centralnej Szkole Polityczno-Wychowawczej. W 1946 ukończył kurs dowódców pułku w Centrum Wyszkolenia Piechoty w Rembertowie, a 12 października 1946 awansował na podpułkownika. Od grudnia 1946 do grudnia 1949 studiował w Akademii Wojskowej im. Michaiła Frunzego w Moskwie.Po powrocie do kraju służył w Sztabie Generalnym Wojska Polskiego, gdzie był kolejno kierownikiem II sekcji I wydziału Oddziału III (1949-1950), kierownikiem III sekcji I wydziału Oddziału III (1950), szefem I wydziału Oddziału III (1950-1951), szefem I Oddziału Zarządu I Operacyjnego (1951-1953) i szefem Zarządu I Operacyjnego Sztabu Generalnego WP (1953-1960). Odpowiedzialny za planowanie działań w północnej części Europy m.in. w zajęciu w Danii i inwazji Bornholmu w ramach ewentualnego konfliktu między Wschodem a Zachodem.
Według materiałów zgromadzonych przez Instytut Pamięci Narodowej był tajnym współpracownikiem Informacji Wojskowej. Nosił pseudonim „Porter”. Został zwerbowany w 1952 r. przez Główny Zarząd Informacji Wojska Polskiego.
W retrospekcji w wywiadzie z 1997 przyznawał, że planowanie Sztabu Generalnego w tamtych latach było charakteru zaczepnego, brakowało planów obronnych. Zarządzeniem Prezesa Rady Ministrów z 16 lipca 1955 został awansowany do stopnia generała brygady. W 1956 jako kierownik zespołu był współautorem memorandum Sztabu Generalnego w sprawie powstającego Układu Warszawskiego. W memorandum domagano się większego uniezależnienia operacyjnego polskich sił zbrojnych od sojuszników oraz większego charakteru narodowego Sił Zbrojnych Polskiej Rzeczypospolitej Ludowej.
Od kwietnia 1960 do kwietnia 1962 służył jako dowódca 9 Dywizji Zmechanizowanej, a następnie od września 1962 jako szef Wojewódzkiego Sztabu Wojskowego Warszawa - Województwo. Na tym stanowisku otrzymywał początkowo pozytywne opinie, a później negatywne. Przełożeni, w tym dowódca Warszawskiego Okręgu Wojskowego gen. dyw. Zygmunt Huszcza, podkreślali, że utrzymuje kontakty z oficerami rezerwy pochodzenia żydowskiego i zarzucali mu popieranie Izraela po agresji tego państwa na kraje arabskie w 1967 roku, co doprowadziło do utraty zaufania do jego osoby. Był trzykrotnie karany przez Komisję Partyjną PZPR.
14 listopada 1968 został zwolniony z zajmowanego stanowiska, a następnie 5 grudnia 1968 przeniesiony do rezerwy ze względu na odmowę przeniesienia na niższe stanowisko służbowe.
Będąc w rezerwie, ukończył w 1975 trzyletni Kurs Pedagogiczny w Warszawie i zdobył uprawnienia lektora języka niemieckiego w Instytucie Kształcenia Nauczycieli. 
Zmarł w wyniku nowotworu i został pochowany na wojskowych Powązkach (kwatera EII-9-5).
Życie prywatne.
Mieszkał w Warszawie. W 1946 zmienił nazwisko z Holzer na Drzewiecki. Zmiana została zatwierdzona rozkazem personalnym MON z 20 lipca 1946. Od 1948 był żonaty ze Stanisławą Sarnowską z domu Kubiak (1920-2000). Małżeństwo było bezdzietne.

</doc>
<doc id="1728684" url="https://pl.wikipedia.org/wiki?curid=1728684" title="Skójka gruboskorupowa">
Skójka gruboskorupowa

Skójka gruboskorupowa ("Unio crassus") – gatunek słodkowodnego małża z rodziny skójkowatych (Unionidae), występującego w czystych ciekach Europy od Atlantyku po zlewnie Morza Czarnego i Morza Kaspijskiego. Gatunek wrażliwy na zanieczyszczenie i przekształcanie siedlisk, zanika na wielu stanowiskach i jego liczebność maleje. Uznany za gatunek zagrożony, objęty ochroną na podstawie europejskich regulacji prawnych. W Polsce podlega ścisłej ochronie gatunkowej.
Systematyka.
Gatunek należy do rodziny skójkowatych (Unionidae), jest jednym z trzech przedstawicieli rodzaju Unio występujących w Polsce. Opisany przez L.M. Philipssona.
Etymologia nazwy.
Epitet gatunkowy, tak w nazwie naukowej ("Unio crassus": łac. "crassus" – gruby, masywny), jak i zwyczajowej (skójka gruboskorupowa) odnosi się do grubości i ciężaru muszli, które to cechy zostały uznane za odróżniające ten gatunek od pozostałych gatunków rodzaju "Unio".
Występowanie.
Zasięg gatunku obejmuje Europę Zachodnią (z wyjątkiem Wielkiej Brytanii i Półwyspu Iberyjskiego), Środkową i Wschodnią, Azję Mniejszą, Iran i Syberię. W Polsce skójka gruboskorupowa występowała w przeszłości (przed 1950 r.) w ciekach na obszarach wyżynnych i nizinnych kraju (odnotowano jej występowanie w rzekach Pobrzeża Bałtyku, Pomorza Zachodniego, Pojezierzy Suwalskiego i Mazurskiego, Mazowsza, Polesia, Wielkopolski i Małopolski oraz na Pogórzu Karpackim), później była coraz rzadziej spotykana.
Cechy morfologiczne.
Muszla grubościenna, masywna, w zarysie jajowatoprostokątna, jej wierzchołki słabo wystające, przesunięte ku przodowi (cześć muszli położona przed wierzchołkami 3–4-krotnie krótsza niż część tylna), wierzchołki bywają silnie skorodowane. Krawędź grzbietowa (i zamek) jest silnie wygięta, a brzuszna lekko wygięta, przedni brzeg łukowato zaokrąglony, a tylny tępo klinowaty. Zewnętrzna powierzchnia muszli gładka, linie przyrostów delikatnie zaznaczone. Muszle tego gatunku cechuje duże zróżnicowanie kształtów i koloru – przeważają muszle w ciemnych barwach, od rogowych do ciemnobrunatnych, z wiekiem ciemnieją do czarnego. Urzeźbienie wierzchołków muszli podobne do tego u skójki zaostrzonej, lecz bardziej regularne. Zamek muszli z płytą bardzo masywną, w prawej połówce muszli brak zęba głównego, obecny tylko ząb przedni boczny. W lewej połówce ząb boczny wewnętrzny szeroki i niski, ząb centralny wysoki, stożkowaty z karbowanym wierzchołkiem, zęby tylne boczne wąskie i długie. Wewnętrzna powierzchnia muszli gładka, z perłowym połyskiem, odcisk mięśnia zwieracza przedniego owalny, odcisk mięśnia wyciągacza nogi wąski i półokrągły.
Długość muszli: 40–72 mm; szerokość: 19–28 mm; wysokość: 25–45 mm.
Wewnętrzny płat skrzelowy jest w zarysie prostokątny, z wydłużonym tylnym końcem, płat zewnętrzny symetryczny, w zarysie wrzecionowaty.
W związku z dużą zmiennością fenotypową (kształtu, grubości i barwy muszli) wyróżniano wiele form i podgatunków tego małża. Z terenów Polski Poliński opisał trzy podgatunki ("U. c. polonicus" , "U. c. ornatus" oraz "U. c. oviformis" , które jednak uznano za zmienność będącą rezultatem plastyczności.
Wyróżniane bywają następujące podgatunki:
Biologia i ekologia.
Zajmowane siedliska.
Gatunek reofilny, występuje w czystych rzekach i potokach, w osadach dennych piaszczystych lub piaszczysto-żwirowych. Wrażliwy na zanieczyszczenie i zmiany chemizmu wody. W przypadku gdy stężenie azotanów w wodzie przekroczy 10 mg/L, osobniki tego gatunku przestają się rozmnażać.
Odżywianie.
Filtrator, odżywiający się zawiesiną odcedzaną z wody na skrzelach. Zwierzę przebywa zakopane w osadach dennych, wystawiając ponad nie tylko tylną część muszli z syfonami.
Rozmnażanie.
Rozród odbywa się wiosną (kwiecień-maj), przystępują do niego osobniki o wymiarach muszli od 30–40 mm. Jaja przetrzymywane są w marsupiach w skrzelach, gdzie ulegają zapłodnieniu i rozwijają się w ciągu kilku miesięcy do stadium larwy (glochidium). Glochidia uwalniane są do wody, gdzie, połknięte przez ryby, przyczepiają się do ich skrzeli. Żywicielami glochidiów tego gatunku mogą być: ciernik ("Gasterosteus aculeatus"), cierniczek ("Pungitius pungitius"), jelec ("Leuciscus leuciscus"), kleń ("Leuciscus cephalus"), strzebla potokowa ("Phoxinus phoxinus"), okoń ("Perca fluviatilis"), wzdręga ("Scardinius erythrophtalamus") i głowacz białopłetwy ("Cottus gobio"). Po przeobrażeniu młode małże odczepiają się i opadają na dno. Osobniki skójki gruboskorupowej mogą żyć do 80 lat.
Interakcje międzygatunkowe.
Glochidia skójki gruboskorupowej pasożytujące na rybach powodują powstawanie małych, nieznacznych zranień w miejscach przyczepienia.
Zagrożenia i ochrona.
Ze względu na zanikanie populacji i zmniejszanie liczebności skójki gruboskorupowej gatunek ten został ujęty jako zagrożony (EN) na Czerwonej Liście IUCN. Gatunek jest wymieniony w dyrektywie siedliskowej Rady Europy jako gatunek będący przedmiotem zainteresowania Wspólnoty, który wymaga ścisłej ochrony i którego ochrona wymaga wyznaczenia specjalnych obszarów ochrony siedlisk (SOO)) oraz w konwencji berneńskiej.
Na terenie Polski objęto go ścisłą ochroną gatunkową. W Polskiej czerwonej księdze zwierząt został zaliczony do kategorii EN (gatunki zagrożone wyginięciem).
Do ustępowania gatunku przyczyniły się zmiany warunków hydrologicznych i chemizmu wód spowodowane zrzutami zanieczyszczeń, zmianami charakteru zlewni (np. wyrębem lasów, prowadzeniem gospodarki rolniczej) i związaną z tym eutrofizacją, transportem ściętych pni i erozją brzegów i dna rzek, konstruowaniem tam na rzekach. Główną przyczynę upatruje się w spadku stężenia tlenu rozpuszczonego w wodzie. Negatywny wpływ na populacje skójki gruboskorupowej ma rozprzestrzenianie się gatunków inwazyjnych – piżmaka ("Ondatra zibethicus"), norki amerykańskiej ("Neovison vison") i szopa pracza ("Procyon lotor"), które wykorzystują te małże jako źródło pokarmu.

</doc>
<doc id="1728687" url="https://pl.wikipedia.org/wiki?curid=1728687" title="Elkhonon Goldberg">
Elkhonon Goldberg

Elkhonon Goldberg (ur. 1946 w Rydze) – neuropsycholog i neurobiolog, zajmujący się głównie zagadnieniem lateralizacji ludzkiego mózgu. Jego nauczycielem był Aleksander Łuria.

</doc>
<doc id="1728688" url="https://pl.wikipedia.org/wiki?curid=1728688" title="Sabin Carr">
Sabin Carr

Sabin William Carr (ur. 4 września 1904 w Dubuque, zm. 12 września 1983 w Santa Barbara) – amerykański skoczek o tyczce, mistrz olimpijski z Amsterdamu z 1928.
W 1927 Carr ustanowił rekordy świata w skoku o tyczce w hali – kolejno 4,14 m, 4,19 m i 4,29 m – oraz na otwartym stadionie 4,27 m. W 1928 utracił rekord świata na otwartym stadionie na rzecz mistrza olimpijskiego z igrzysk w 1924 w Paryżu, Lee Barnesa, jednak podczas igrzysk olimpijskich w 1928 w Amsterdamie Carr zwyciężył z rekordem olimpijskim 4,20 m, zaś Barnes po dogrywce zajął 5. miejsce.
Carr był akademickim mistrzem Stanów Zjednoczonych (IC4A) w skoku o tyczce w latach 1926-1928, a także mistrzem Stanów Zjednoczonych (AAU) w hali w 1927 i 1928 oraz dwukrotnie mistrzem IC4A w hali.
Ukończył studia na Uniwersytecie Yale. Pracował w przemyśle drzewnym. Był prezesem spółki "Sterling Lumber Company".

</doc>
<doc id="1728689" url="https://pl.wikipedia.org/wiki?curid=1728689" title="Prefiks międzynarodowy">
Prefiks międzynarodowy

Prefiks międzynarodowy – element numeracji telefonicznej wybierany przed międzynarodowym numerem abonenta (zawierającym wskaźnik międzynarodowy, zwany też kodem kraju) przy realizacji połączeń międzynarodowych. Oznacza przejście z poziomu numeracji krajowej na poziom numeracji międzynarodowej.
Zgodnie z zaleceniem ITU-T w Polsce i większości krajów są to cyfry „00”. W niektórych krajach używane są inne prefiksy:
Prefiksy międzynarodowe używane w przeszłości:
Prefiks międzynarodowy nie jest elementem składowym numeru międzynarodowego, a jedynie wchodzi w skład schematu wybierania numeru międzynarodowego.
Ze względu na róźnorodność prefiksów występujących w poszczególnych krajach, w zapisie numerów telefonicznych (np. w korespondencji, ogłoszeniach, na wizytówkach, itp.) ITU-T zaleca stosowanie znaku „+” na oznaczenie prefiksu międzynarodowego.
Telefonia komórkowa.
W telefonii komórkowej prefiksu międzynarodowego z kodem kraju należy używać, kiedy dzwonimy do innego kraju, niż tego, w którym się znajdujemy. Można go również używać do rozmów krajowych – jeżeli jesteśmy w macierzystym kraju, nie zapłacimy jak za rozmowę międzynarodową. Dodatkowo w telefonach komórkowych zmienny prefiks międzynarodowy można zastąpić znakiem „+”. Obie te cechy pozwalają zachować spójność numerów przy zmianie kraju, w którym się znajdujemy.

</doc>
<doc id="1728694" url="https://pl.wikipedia.org/wiki?curid=1728694" title="Deirdre Bair">
Deirdre Bair

Deirdre Bair (ur. 21 czerwca 1935, zm. 17 kwietnia 2020) – amerykańska biografka. Napisała cenione biografie Samuela Becketta, Anaïs Nin, Simone de Beauvoir i Carla Gustava Junga. W 1981 otrzymała National Book Award za książkę o Beckecie.

</doc>
<doc id="1728695" url="https://pl.wikipedia.org/wiki?curid=1728695" title="Obroża">
Obroża

Obroża – zazwyczaj taśma albo łańcuszek zapinany na szyi zwierzęcia, najczęściej psa, rzadziej kota, fretki domowej i innych. Istnieje wiele rodzajów obroży, np. obroża łańcuszkowa, obroża taśmowa, obroża skórzana, obroża uzdowa, kolczatka itd.
Obroża służy do przypięcia smyczy. Pozwala kontrolować zwierzę na spacerach.
Do umieszczonego na obroży metalowego kółka przypina się również tzw. „numerek” psa, czyli jego identyfikator. Na odwrocie obroży właściciel często wpisuje swój numer telefonu, umożliwiający kontakt z nim w razie odnalezienia przez inną osobę zgubionego przez niego zwierzęcia.
Obroże używane są też w BDSM.
Historia.
Historia obroży sięga początków udomowienia psa. Zachowały się egzemplarze pochodzące ze starożytności. W grobowcu króla Cuo, władcy Zhongshanu (323–309 p.n.e.) znaleziono szkielety psów, na których szyjach znajdowały się ozdobne obroże.
Muzea.
Na zamku w Leeds w Wielkiej Brytanii można znaleźć Muzeum Psich Obroży.

</doc>
<doc id="1728697" url="https://pl.wikipedia.org/wiki?curid=1728697" title="Andras Sike">
Andras Sike



</doc>
<doc id="1728699" url="https://pl.wikipedia.org/wiki?curid=1728699" title="Smack This!">
Smack This!

Smack This – pierwszy album DVD hardrockowej grupy Godsmack. Materiał na płytę zbierany był przez pięć lat, przez ten czas zespół wydał dwa albumy studyjne oraz odbył dziesięć tras koncertowych. Na albumie zawarte są wywiady z grupą, wygłupy członków zespołu za sceną oraz nagrania z koncertów.

</doc>
<doc id="1728702" url="https://pl.wikipedia.org/wiki?curid=1728702" title="Godsmack Live">
Godsmack Live

Godsmack Live – album DVD amerykańskiej grupy hardrockowej Godsmack wydany 19 lipca 2001. Na terenie Stanów Zjednoczonych osiągnął według RIAA status Złotej Płyty, sprzedano tam ponad 50 000 egzemplarzy. Na albumie zamieszczono koncert grupy z 2 marca 2001 w Centrum Center w Worcester (Massachusetts).

</doc>
<doc id="1728703" url="https://pl.wikipedia.org/wiki?curid=1728703" title="Unio crassus">
Unio crassus



</doc>
<doc id="1728705" url="https://pl.wikipedia.org/wiki?curid=1728705" title="Kod telefoniczny">
Kod telefoniczny



</doc>
<doc id="1728707" url="https://pl.wikipedia.org/wiki?curid=1728707" title="Timex (Unix)">
Timex (Unix)

Timex – narzędzie unixowe informujące o czasie trwania procesów shellowych. Dostarcza również informacji nt. aktywności systemu i danych procesu. Program jest dostępny w systemie operacyjnym AIX IBM-a oraz Solaris firmy Sun Microsystems.

</doc>
<doc id="1728708" url="https://pl.wikipedia.org/wiki?curid=1728708" title="Witalis (Ustinow)">
Witalis (Ustinow)

Witalij, imię świeckie - Rościsław Pietrowicz Ustinow (ur. 18 marca 1910 w Sankt-Petersburgu – zm. 25 września 2006 w Magog) – pierwszy hierarcha Rosyjskiego Kościoła Prawosławnego poza granicami Rosji w latach 1985-2001. W tym roku ogłosił swoje przejście na emeryturę, jednak zmienił decyzję i ogłosił się zwierzchnikiem Rosyjskiego Kościoła Prawosławnego na wygnaniu, który nie został uznany przez inne Kościoły prawosławne. 
Życiorys.
Był synem oficera marynarki rosyjskiej. W 1920 razem z rodziną znalazł się na Krymie przy armii generała Wrangla, gdzie jego ojciec umieścił go w 650-osobowym korpusie kadetów. Po ewakuacji Białych z Krymu znalazł się razem z innymi kadetami w Stambule, a następnie razem z matką we Francji. Uczęszczał do szkoły średniej w Le Mans. Po ukończeniu nauki zamieszkał razem z matką w Cannes. Odbył służbę wojskową, po czym postanowił wstąpić do monasteru związanego z Rosyjskim Kościołem Prawosławnym poza granicami Rosji. W 1939 złożył śluby zakonne w monasterze św. Hioba Poczajowskiego w Ladomirovej. 
W 1944 razem z całą wspólnotą uciekł do Niemiec, gdzie podjął pracę wśród Rosjan żyjących na stałe w tym kraju, został również duszpasterzem w obozie jenieckim w Fischbeck. Po zakończeniu II wojny światowej udał się do Wielkiej Brytanii, gdzie w Londynie zorganizował parafię w jurysdykcji Rosyjskiego Kościoła Prawosławnego poza granicami Rosji (wydzieliła się z istniejącej parafii Rosyjskiego Kościoła Prawosławnego). 
12 czerwca 1951 został wyświęcony na biskupa pomocniczego eparchii brazylijskiej. W São Paulo założył drukarnię prawosławną. W 1957, mianowany biskupem Montrealu i Kanady, założył monaster Zaśnięcia Matki Bożej w pobliżu Edmonton, a następnie skit w Maisonville. 22 stycznia 1986 został wybrany Pierwszym Hierarchą Rosyjskiego Kościoła Prawosławnego poza granicami Rosji z tytułem metropolity wschodnioamerykańskiego i nowojorskiego. 
W 2001, ciężko chory, zrezygnował z godności Pierwszego Hierarchy. Synod Biskupów Kościoła wybrał jego następcą metropolitę Ławra. Witalij już po kilku tygodniach zaczął atakować swojego następcę i ogłosił odstępstwo kierowanego przezeń Kościoła od zasad prawosławia, tworząc Rosyjski Kościół Prawdziwie Prawosławny. Zerwał jednak również z tą strukturą. Formalnie ogłosił powstanie Rosyjskiego Kościoła Prawosławnego Na Wygnaniu i stanął na jego czele. Zamieszkał w założonym przez siebie monasterze w Maisonville, jednak do końca życia spotykał się z wiernymi. Założona przez niego struktura nie została uznana przez żaden inny kanoniczny Kościół prawosławny, a on sam zmarł pozostając formalnie poza wspólnotą wiernych.

</doc>
<doc id="1728714" url="https://pl.wikipedia.org/wiki?curid=1728714" title="Anastasija Wołoczkowa">
Anastasija Wołoczkowa

Anastasija Jurjewna Wołoczkowa (, ur. 20 stycznia 1976 w Leningradzie) – rosyjska balerina.
Jej ojciec był mistrzem Związku Radzieckiego w tenisie stołowym i trenerem lekkoatletycznym, zatrudnionym w szkole sportowej; matka – licencjonowanym przewodnikiem po Petersburgu.
Uczęszczała do Akademii Agrypiny Waganowej, gdzie pobierała lekcje baletu u Natalii Dudinskiej. Następnie związała się z baletem Teatru Maryjskiego, z którym wygrała Międzynarodowy Konkurs im. Sergiusza Lifara w Kijowie w 1996.
W 1998 rozpoczęła występy w Teatrze Wielkim w Moskwie, który została zmuszona opuścić w 2000, aczkolwiek rok później powróciła na scenę. W 2001 pracowała z Derkiem Deanem i Alberto Alonso w English National Ballet. W następnym roku zdobyła Prix Benois de la Danse. We wrześniu 2003 została zwolniona z Teatru Bolszoj. Dyrektor uznał, że waga tancerki przekroczyła możliwości podnoszenia jej w tańcu przez partnerów. W listopadzie 2003 wygrała w sądzie sprawę o jej ponowne przyjęcie do pracy. Sąd orzekł, że decyzja dyrektora była nieuzasadniona i nakazał wypłacić tancerce odszkodowanie wysokości prawie sześciu i pół tysiąca dolarów. Za ponownym przyjęciem baleriny do pracy opowiedział się też rosyjski minister pracy Aleksandr Poczinok, który zarzucił dyrekcji teatru złamanie prawa pracy. Anastasija ma 169 cm wzrostu i waży niewiele ponad 50 kilogramów. W toczącej się w Rosji publicznej debacie na temat baleriny można usłyszeć głosy, że rzeczywistym powodem usunięcia jej z pracy nie była jej nadmierna waga, ale jej podeszły (jak na wykonywany zawód) wiek.
W marcu 2009 startowała w wyborach samorządowych ubiegając się o stanowisko prezydenta Soczi. Jej kandydatura została jednak w ostatniej chwili wycofana z uwagi na niedopełnienie wymogów formalnych. Była żoną biznesmena Igora Wdowina (2007-2008), ma córkę Ariadnę (2005). Swój prywatny czas dzieli między Moskwę i Petersburg.

</doc>
<doc id="1728717" url="https://pl.wikipedia.org/wiki?curid=1728717" title="Europejska Nagroda Filmowa dla najlepszego reżysera">
Europejska Nagroda Filmowa dla najlepszego reżysera

Europejska Nagroda Filmowa dla najlepszego reżysera (ang. "European Film Award for Best Director") − nagroda przyznawana dla najlepszego reżysera kina europejskiego w ramach Europejskich Nagród Filmowych. Przyznawana jest przez członków Europejskiej Akademii Filmowej już od pierwszej edycji rozdania nagród w 1988 roku. W latach 1990-2000 nagrody nie przyznawano.
Najczęściej nagradzanym twórcą z trzema statuetkami na koncie jest Austriak Michael Haneke. Nagrodę dwukrotnie zdobyli: Hiszpan Pedro Almodóvar, Włoch Paolo Sorrentino, Polak Paweł Pawlikowski i Szwed Ruben Östlund. Najwięcej nominacji otrzymał Almodóvar (6), a następnie Sorrentino (4). Wyróżnienie to otrzymały do tej pory trzy kobiety-reżyserki, z których pierwszą była Dunka Susanne Bier (2011).
Spośród polskich reżyserów, poza dwukrotną wygraną Pawła Pawlikowskiego (2014, 2018), nagrodę zdobył również Roman Polański (2010). Nominowani byli też: Maciej Dejczer (1989), Małgorzata Szumowska (2015), Agnieszka Holland (2020), Jan Komasa (2020) i Jerzy Skolimowski (2022).
Laureaci i nominowani.
1990–1999.
Nagrody w latach 1990–1999 przyznawane nie były. Laureatów wyłaniać zaczęto z powrotem wraz z rokiem 2001.

</doc>
<doc id="1728719" url="https://pl.wikipedia.org/wiki?curid=1728719" title="Dejan Milovanović">
Dejan Milovanović

Dejan Milovanović (cyr. Дејан Миловановић; ur. 21 stycznia 1984 w Belgradzie) – serbski piłkarz grający na pozycji pomocnika, reprezentant kraju.
Kariera.
Crvena Zvezda.
W Crvenie Zveździe Belgrad zadebiutował w sezonie 2001/2002.
Osiągał duże sukcesy ze swoją drużyną będąc nie raz mistrzem kraju.
RC Lens.
4 lipca 2008, Milovanović podpisał kontrakt z RC Lens na 4 lata.
Na koniec sezonu 2008/2009, Milovanović i RC Lens wywalczyli awans do Ligue 1.
Reprezentacja.
Milovanović jest dwukrotnym wicemistrzem Europy U-21. Debiut w pierwszej reprezentacji zaliczył 28 maja 2008 w meczu z Rosją grając 76 minut. Trzy dni później wystąpił z Niemcami wchodząc na ostatnie 17 minut.
Sukcesy.
Klub.
Ligue 2
Liga Serbii i Czarnogóry
Liga Serbii
Puchar Serbii i Czarnogóry
Puchar Serbii
Reprezentacja.
Igrzyska olimpijskie
Mistrzostwa Europy U-21 w piłce nożnej

</doc>
<doc id="1728721" url="https://pl.wikipedia.org/wiki?curid=1728721" title="Krystio Pastuchow">
Krystio Pastuchow

Krystio Iwanow Pastuchow - bułg Кръстьо Пастухов (ur. 15 października 1874 w Sewliewie, zm. 25 sierpnia 1949 w Sliwenie) – bułgarski polityk, prawnik i dziennikarz, więzień polityczny, minister spraw wewnętrznych w 1919, deputowany do Zwyczajnego Zgromadzenia Narodowego 15. (1911-1913), 16. (1913), 17. (1914-1919), 18. (1919-1920), 19. (1920-1923), 20. (1923) i 21. (1923-1927) kadencji.
Życiorys.
W 1895 ukończył studia prawnicze w Sofii, a następnie wyjechał do Niemiec, gdzie kontynuował naukę. Po powrocie do kraju wykonywał zawód adwokata - początkowo we Wracy, a następnie w Sofii. W 1903 wstąpił do Bułgarskiej Robotniczej Partii Socjaldemokratycznej, a sześć lat później znalazł się w komitecie centralnym partii. Od 1911 zasiadał w parlamencie bułgarskim, redagując także pismo "Narod".
Jego kariera polityczna uległa przyspieszeniu po klęsce Bułgarii w I wojnie światowej. W maju 1919 objął stanowisko ministra spraw wewnętrznych w rządzie Teodora Teodorowa, które sprawował przez 5 miesięcy. W dekadzie lat 30. był przeciwnikiem zbliżenia Bułgarii do Niemiec, co wyraził publicznie w lutym 1935, kierując list otwarty do cara Borysa III. Internowany na krótko na wyspie św. Anastazji powrócił na scenę polityczną w 1936 organizując porozumienie partii demokratycznych.
W okresie II wojny światowej pozostał konsekwentnym przeciwnikiem zaangażowania Bułgarii w działania wojenne, a także przeciwnikiem współpracy z Frontem Ojczyźnianym, uznając to ciało za zbyt zależne od ZSRR. Od przewrotu wrześniowego (9 września 1944), kiedy władzę objął Front Ojczyźniany działał na rzecz niezależności bułgarskich socjaldemokratów od komunistów. Od czerwca 1945 tworzył samodzielną partię socjaldemokratyczną i redagował gazetę "Swoboden Narod". Jeden z jego artykułów, zamieszczony 22 lutego 1946 stał się pretekstem do jego aresztowania i skazania go na 5 lat pozbawienia wolności za prowadzenie działalności antypaństwowej i antyludowej. Karę odbywał w więzieniu w Sliwenie, gdzie został zamordowany przez więźnia Antona Popantonowa.
Był deputowanym do Zgromadzenia Narodowego w latach 1911-1927.
W styczniu 1990 został pośmiertnie zrehabilitowany.

</doc>
<doc id="1728724" url="https://pl.wikipedia.org/wiki?curid=1728724" title="Qingxiusaurus">
Qingxiusaurus

Qingxiusaurus – rodzaj zauropoda z grupy tytanozaurów żyjącego w kredzie późnej. Zamieszkiwał on tereny obecnego regionu autonomicznego Kuangsi w Chinach. Został opisany jeden gatunek należący do tego rodzaju – "Qingxiusaurus youjiangensis". Podobnie jak inne zauropody "Qingxiusaurus" był dużym, czworonożnym roślinożercą.

</doc>
<doc id="1728725" url="https://pl.wikipedia.org/wiki?curid=1728725" title="Dinus de Rossonis Mugellanus">
Dinus de Rossonis Mugellanus

Dinus de Rossonis Mugellanus (Dinus, Dinus de Rossonis, Dinus Mugellanus, Dinus z Mugello, ur. ok. 1253 w Mugello k. Florencji, zm. między 1298 a 1303 w Bolonii) – włoski prawnik okresu średniowiecza, zaliczany do szkoły postglosatorów.
Prawo studiował w Bolonii. Od 1279 do 1284 nauczał w Pistoia a potem w Bolonii. Do jego uczniów należeli Cino da Pistoia i Oldradus de Ponte. Prawdopodobnie pracował wraz z Johannesem Monachusem i Johannesem Andreae nad komentarzem do Liber sextus - zbioru prawa kanonicznego wydanego w 1298 za papieża Bonifacego VIII. Pewne jest, że przygotował komentarz "De regulis iuris" do tego zbioru.

</doc>
<doc id="1728729" url="https://pl.wikipedia.org/wiki?curid=1728729" title="Interwencja walutowa">
Interwencja walutowa

Interwencja walutowa – instrument polityki pieniężnej wykorzystywany przez banki centralne w celu łagodzenia niekorzystnych zjawisk dla gospodarki powstałych w wyniku niekorzystnych wahań kursu walutowego.
Mechanizm działania interwencji walutowej jest następujący: jeśli popyt na obcą walutę przewyższa jej podaż na rynku walutowym, to jej kurs wzmacnia się w walucie krajowej, a wtedy bank centralny kraju może sprzedać swoje zapasy tej waluty, aby nie doprowadzić do osłabienia waluty krajowej. Możliwa jest także sytuacja odwrotna, kiedy zapotrzebowanie na walutę krajową przewyższa jej podaż, a wtedy bank centralny skupuje walutę obcą, emitując krajowy pieniądz na rynek.
Chociaż interwencje walutowe banków centralnych mogą okazać się korzystne pod różnymi względami, zdaniem niektórych ekonomistów powinny być one stosowane rzadko i rozważnie, chociażby ze względu na możliwą utratę wiarygodności banku centralnego.

</doc>
<doc id="1728730" url="https://pl.wikipedia.org/wiki?curid=1728730" title="Gonfaloniere">
Gonfaloniere

Gonfalonier ( – chorąży) – wyższy urzędnik włoskich komun (republik miejskich) w okresie średniowiecza i renesansu. 
Pierwotnie jako zwierzchnik stał na czele milicji miejskiej, nosząc jej charakterystyczny sztandar ("gonfalone"). W XVI-XVII-wiecznej Italii nazywano tak również cywilnego zarządcę miasta (odpowiednik burmistrza). Szczególnie wysoką pozycję osiągnął we Florencji, będąc tam najwyższym członkiem rządu republiki (tzw. signorii). Do sławnych gonfalonierów należał Giovanni di Bicci de' Medici. Powoływano ich w wielu włoskich miastach, zarówno na północy (np. Bolonia), jak i w środkowych Włoszech (Pistoia).

</doc>
<doc id="1728732" url="https://pl.wikipedia.org/wiki?curid=1728732" title="Cmentarz żydowski w Jędrzejowie">
Cmentarz żydowski w Jędrzejowie

Cmentarz żydowski w Jędrzejowie – kirkut został założony pod koniec XIX wieku. Ma powierzchnię 1 ha. Mieścił się przy drodze do Pińczowa. Został zdewastowany przez nazistów w czasie okupacji i niszczał po jej zakończeniu. Obecnie jest nie ogrodzony. Zachowały się jedynie niewielkie fragmenty zniszczonych macew.
W lipcu 2011 podczas prac budowlanych na ul. Jasionka odkryto, że znajdujący się tam niewielki mostek, jest zbudowany z macew pochodzących z cmentarza żydowskiego. Konstrukcja nie została rozebrana, a w miejscu odkrycia wmurowano jedynie tablicę pamiątkową.

</doc>
<doc id="1728733" url="https://pl.wikipedia.org/wiki?curid=1728733" title="Maria Boguszewska (artystka)">
Maria Boguszewska (artystka)

Maria Boguszewska (ur. 25 lipca 1983 w Warszawie) – polska graficzka. Ukończyła studia na Wydziale Sztuk Pięknych Uniwersytetu Mikołaja Kopernika w Toruniu. Zajmuje się zarówno grafiką tradycyjną (głównie technikami metalowymi), jak i komputerową (reklamy, www, animacje). Zdobywczyni wielu nagród, uczestniczka licznych konkursów i wystaw (ważniejsze: I nagroda w konkursie na plakat festiwalowy „Take Five” - Art&amp;Jazz Festival, Oleśnica 2008, Wystawa na Biennale Grafiki Studenckiej, Poznań 2007, 2009, wyróżnienie w Ogólnopolskim Konkursie Grafiki im. Ludwiga Meidnera, Oleśnica 2008). Mieszka w Błoniu.
Tworzy pod pseudonimem MABIGRAF.

</doc>
<doc id="1728736" url="https://pl.wikipedia.org/wiki?curid=1728736" title="Zwierciadło szwabskie">
Zwierciadło szwabskie

Zwierciadło Szwabskie ("Schwabenspiegel", "Kaiserliches Land- und Lehnrecht") – spis niemieckiego prawa średniowiecznego, pochodzący z ok. 1275, oparty na "Zwierciadle Saskim".
Autorem spisu był franciszkanin (nieznany z nazwiska) pochodzący z Augsburga, który tak opracował przepisy "Zwierciadła", by uzasadnić wyższość papiestwa nad cesarstwem. Spis obrazuje stan prawa zwyczajowego w Niemczech południowych (w przeciwieństwie do Zwierciadła Saskiego, które obowiązywało w Niemczech północno-wschodnich). Autor uwzględnił prawo ziemskie, lenne, cesarskie a także Biblię, prawo rzymskie i prawo kanoniczne. Zawarł przepisy odnoszące się do Żydów (znajdujących się pod opieką monarszą, jako tzw. "servi camerae"). Z prawa kanonicznego zaczerpnął m.in. postanowienia dotyczące zakazu małżeństw mieszanych (różnowierczych).
Zwierciadło Szwabskie stało się popularne w Niemczech południowych i Czechach. Tłumaczono je na łacinę, język francuski i czeski.

</doc>
<doc id="1728737" url="https://pl.wikipedia.org/wiki?curid=1728737" title="Nowy cmentarz żydowski we Włoszczowie">
Nowy cmentarz żydowski we Włoszczowie

Nowy cmentarz żydowski we Włoszczowie – kirkut mieści się przy skrzyżowaniu ul. Jana III Sobieskiego i Reja. Data jego powstania jest nieznana. Ostatni pochówek odbył się w 1942. W czasie Holocaustu został zniszczony przez nazistów. Na terenie kirkutu Niemcy w latach 1940-1943 rozstrzeliwali miejscowych Żydów. Na ich mogiłach ustawiono w latach 1947-1949 nagrobki. Zachowało się kilka macew z polskimi napisami oraz fragmenty nagrobków z XIX wieku.

</doc>
<doc id="1728738" url="https://pl.wikipedia.org/wiki?curid=1728738" title="Operacje strukturalne">
Operacje strukturalne

Operacje strukturalne – narzędzie polityki pieniężnej polegające na emisji obligacji i ich przedterminowym wykupie oraz na nabywaniu i odsprzedaży papierów wartościowych na rynku wtórnym. Wykorzystywane są przez NBP w celu zmiany struktury płynności w sektorze bankowym.

</doc>
<doc id="1728741" url="https://pl.wikipedia.org/wiki?curid=1728741" title="Krabik amerykański">
Krabik amerykański

Krab niebieski ("Rhithropanopeus harrisii") – gatunek kraba z rodziny Panopeidae.

</doc>
<doc id="1728743" url="https://pl.wikipedia.org/wiki?curid=1728743" title="Stary cmentarz żydowski w Dynowie">
Stary cmentarz żydowski w Dynowie

Stary cmentarz żydowski w Dynowie – kirkut mieści się przy ul. Mickiewicza. Nie wiadomo kiedy dokładnie powstał. Ma powierzchnię 1,13 ha. W czasie okupacji został zniszczony przez nazistów. Zachowały się fragmenty murowanego płotu. Nie zachowała się na nim żadna macewa. Na macewach cadyków umieszczono ohel.

</doc>
<doc id="1728745" url="https://pl.wikipedia.org/wiki?curid=1728745" title="Michaił Ignatjew">
Michaił Ignatjew

Michaił Borisowicz Ignatjew (ros. Михаил Борисович Игнатьев; ur. 7 maja 1985 w Leningradzie) – były rosyjski kolarz szosowy i torowy, był zawodnik grupy Team Katusha.
Dwukrotny medalista igrzysk olimpijskich. Startując w konkurencjach torowych zdobył złoty medal w wyścigu punktowym w Atenach (2004) i brązowy cztery lata później w madisonie (razem z Aleksiejem Markowem) w Pekinie (2008).
Czterokrotny medalista mistrzostw świata. Tytuł mistrzowski zdobył w Madrycie w 2005 roku w szosowych mistrzostwach świata w jeździe indywidualnej na czas juniorów. W następnych latach: w Salzburgu (2006) i Stuttgarcie (2007) zdobywał wicemistrzostwo świata juniorów (U23) w tej specjalności. W swoim dorobku ma również brązowy medal torowych mistrzostw świata z 2007 roku w wyścigu punktowym.
W 2006 roku przeszedł na zawodowstwo, gdzie w pierwszym roku startów wygrał dwa etapy i cały wyścig Tour de Lleida, a w 2007 roku Trofeo Laigueglia. W 2009 roku z powodzeniem startuje w Tour de France, będąc drugim kolarzem na mecie 5. etapu i zdobywając koszulkę najaktywniejszego kolarza największego wyścigu na świecie.

</doc>
<doc id="1728748" url="https://pl.wikipedia.org/wiki?curid=1728748" title="Cmentarz żydowski w Pilźnie">
Cmentarz żydowski w Pilźnie

Cmentarz żydowski w Pilźnie – kirkut został założony w 1873 przy ul. Węgierskiej w Pilźnie. Ma powierzchnię 0,4 ha. W czasie Holocaustu został zniszczony przez nazistów. Po 1945 używany był jako pole uprawne i pastwisko. Zachowały się fragmenty około 50 uszkodzonych macew leżących na ziemi w tym dwa pochodzące z czasów powojennych. Na terenie cmentarza znajdują się zbiorowe mogiły ofiar niemieckiego terroru. Na dwóch spośród tych mogił znajdują się tablice, zaś na jednej obelisk z nazwiskami 23 ofiar. Kirkut jest ogrodzony.

</doc>
<doc id="1728750" url="https://pl.wikipedia.org/wiki?curid=1728750" title="George Darwin">
George Darwin

George Howard Darwin (ur. 9 lipca 1845 w Downe, zm. 7 grudnia 1912 w Cambridge) – angielski matematyk i astronom. Był piątym dzieckiem i drugim synem Emmy i Charlesa Darwina. Laureat Medalu Copleya.
Życiorys.
W 1863 r. rozpoczął studia na St John’s College na Uniwersytecie Cambridge, lecz wkrótce przeniósł się na Trinity College, gdzie jego nauczycielem był Edward Routh. Kolegium ukończył jako second wrangler; został równocześnie wyróżniony drugą nagrodą w przyznawanej wówczas corocznie przez Uniwersytet Cambridge "Smith's Prize".
W 1883 r. został profesorem na Uniwersytecie Cambridge.
Zajmował się siłami pływowymi. Jest autorem jednej z teorii powstania Księżyca mówiącej, że oderwał się on od skorupy ziemskiej wskutek sił odśrodkowych. Jego praca dotycząca analizy pływów, opublikowana w 1884, opierała się na metodach rozwiniętych przez P.S. Laplace'a i lorda Kelvina. W pracy "The Tides and Kindred Phenomena in the Solar System" omawiał efekty tarcia pływowego w układzie Ziemia-Księżyc. 
Jego wielkim osiągnięciem było rozwinięcie teorii ewolucji układu Słońce-Ziemia -Księżyc w oparciu o matematyczną analizę teorii geofizycznej. Przeprowadził obszerne badania orbit trzech obracających się ciał (układu Słońce-Ziemia-Księżyc), tzn. policzył, gdzie każde z nich powinno znajdować się w określonym momencie. W ramach swoich doświadczeń, dotyczących powstania Księżyca, zajmował się również badanie kształtów, przy których wirujące ciała ciekłe pozostają w równowadze. 
W 1892 został nagrodzony Złotym Medalem Królewskiego Towarzystwa Astronomicznego. Później sam przewodniczył tej organizacji.
Miał żonę i czwórkę dzieci: dwóch synów i dwie córki.

</doc>
<doc id="1728753" url="https://pl.wikipedia.org/wiki?curid=1728753" title="Limanka">
Limanka

Limanka, perkaryna ("Percarina demidoffii") – gatunek ryby okoniokształtnej z rodziny okoniowatych (Percidae). Nazwę zwyczajową limanka wprowadził Antoni Wałecki nawiązując do limanów – siedlisk, w których ta ryba została odkryta. 
Występowanie.
Przyujściowe odcinki Dniestru, Dniepru i Bugu. 
Żyje w ławicach zarówno w wodach słodkich jak i słonych.
Opis.
Osiąga 7–10 cm długości.

</doc>
<doc id="1728754" url="https://pl.wikipedia.org/wiki?curid=1728754" title="Regions Morgan Keegan Championships and the Cellular South Cup 2007 (mężczyźni)">
Regions Morgan Keegan Championships and the Cellular South Cup 2007 (mężczyźni)

Regions Morgan Keegan Championships and the Cellular South Cup 2007 – tenisowy turniej ATP World Tour rangi ATP International Series Gold z cyklu Regions Morgan Keegan Championships and the Cellular South Cup rozgrywany w dniach 19–25 lutego 2007 roku w Memphis na kortach twardych w hali o puli nagród 757 000 dolarów amerykańskich.

</doc>
<doc id="1728755" url="https://pl.wikipedia.org/wiki?curid=1728755" title="Ryan Crouser">
Ryan Crouser

Ryan Crouser (ur. 18 grudnia 1992 w Portlandzie, w Oregonie) – amerykański lekkoatleta specjalizujący się w rzucie dyskiem oraz pchnięciu kulą, rekordzista świata w pchnięciu kulą.
Biografia.
Sezon 2010 był dla Crousera utrudniony przez kontuzję stopy. Do formy wrócił w 2011 roku, bijąc krajowy szkolny rekord halowy (5,44 kg) - 23,54 m, co umieściło go na drugim miejscu za rekordem Mike'a Cartera na krajowej liście szkół średnich. W tym samym roku pobił krajowy szkolny rekord stadionowy w rzucie dyskiem, rzucając (72,40 m) oraz bijąc rekord Masona Finleya z 2009 roku. Po zakończeniu sezonu 2011 Crouser ukończył Barlow High. Następnie rozpoczął studia na Uniwersytecie w Teksasie rezygnując z tradycyjnego rodzinnego wyboru jakim był Uniwersytet w Oregonie.

</doc>
<doc id="1728758" url="https://pl.wikipedia.org/wiki?curid=1728758" title="Cmentarz żydowski w Sędziszowie Małopolskim">
Cmentarz żydowski w Sędziszowie Małopolskim

Cmentarz żydowski w Sędziszowie Małopolskim – kirkut mieści się przy ul. Szkarpowej. Został założony w XVII wieku. Ma powierzchnię 0,9 ha. Ostatni pogrzeb miał miejsce w 1943. W czasie II wojny światowej hitlerowcy zdewastowali nekropolię. 24 lipca 1942 zamordowali na nim 680 Żydów. Zachowała się tylko jedna macewa. Na zbiorowej mogile zamordowanych postawiono pomnik ku ich pamięci. Kirkut ogrodzony jest częściowo murem i płotem.

</doc>
<doc id="1728759" url="https://pl.wikipedia.org/wiki?curid=1728759" title="Doris Pack">
Doris Pack

Doris Pack (ur. 18 marca 1942 w Schiffweiler) – niemiecka polityk, nauczycielka, była posłanka do Bundestagu, deputowana do Parlamentu Europejskiego III, IV, V, VI i VII kadencji.
Życiorys.
Ukończyła w 1965 studia w wyższej szkole pedagogicznej, następnie przez dziewięć lat pracowała jako nauczyciel w szkole podstawowej. Od 1967 do 1974 sprawowała mandat radnej gminy Bübingen, później przez dwa lata radnej Saarbrücken. W połowie lat 80. była zatrudniona w ministerstwie kultury i szkolnictwa Kraju Saary.
Wstąpiła do Unii Chrześcijańsko-Demokratycznej. W latach 1974–1983 i ponownie w okresie 1985–1989 zasiadała z jej ramienia w Bundestagu. Reprezentowała łącznie przez cztery lata niemiecki parlament w Zgromadzeniu Parlamentarnym Rady Europy. W 1989 z listy CDU uzyskała mandat deputowanej do Parlamentu Europejskiego. Od tego czasu skutecznie ubiegała się o reelekcję w kolejnych wyborach europejskich (w 1994, 1999, 2004 i 2009).
Udzielała się w szeregu organizacji społecznych i kulturalnych, m.in. jako członkini rady telewizji ZDF. Odznaczona orderami niemieckimi, francuskimi i albańskimi, uhonorowana tytułem doctora honoris causa Uniwersytetu w Zadarze.

</doc>
<doc id="1728762" url="https://pl.wikipedia.org/wiki?curid=1728762" title="Głóg szkarłatny">
Głóg szkarłatny

Głóg szkarłatny ("Crataegus coccinea" L.) – gatunek rośliny z rodziny różowatych. Rośnie naturalnie w Ameryce Północnej. Jest uprawiany w wielu krajach świata, między innymi w Polsce.
Zastosowanie.
Roślina ozdobna, sadzona w Polsce w parkach. Twardego drewna używa się na wyroby tokarskie, korę i odwar – do barwienia tkanin na czerwono. Owoce smaży się w cukrze, sporządza z nich konfitury, kisiele, zamienniki kawy i herbaty. Mąkę z suszonych owoców dodaje się często do ciasta w celu otrzymania chleba o smaku owocowym.

</doc>
<doc id="1728765" url="https://pl.wikipedia.org/wiki?curid=1728765" title="Thure Lindhardt">
Thure Lindhardt

Thure Frank Lindhardt (ur. 24 grudnia 1974 w Kopenhadze) – duński aktor filmowy i telewizyjny.
Życiorys.
Wczesne lata.
Urodził się w Kopenhadze jako syn Anny Lindhardt, która pracowała jako psychiatra, oraz Mogensa Lindhardta, księdza ewangelickiego. Pochodzi z rodziny teologów i luterańskich pastorów. Wychowywał się w Roskilde.
W 1988 ukończył szkołę teatralną przy Odense Theatre.
Kariera.
W wieku dwunastu lat debiutował na dużym ekranie w dramacie Billego Augusta "Pelle zwycięzca" ("Pelle erobreren", 1987). Potem grał w teatrze i w duńskich filmowych produkcjach.
Przełomem w jego karierze stała się kreacja cierpiącego na autyzm dziecięcy Briana w dramacie "Obok nas" ("Her i nærheden", 2000). Sławę międzynarodową przyniosła mu także rola gwardzisty szwajcarskiego porucznika Chartranda w filmie Rona Howarda "Anioły i demony" ("Angels &amp; Demons", 2009).
W autobiograficznym filmie "Keep the lights on" ("Zostań ze mną", 2012) zagrał młodego, homoseksualnego reżysera o imieniu Erik, który próbuje ratować swój związek z uzależnionym od narkotyków prawnikiem.
25 lutego 2013 roku w niemieckiej i austriackiej telewizji miała miejsce premiera filmu "3096", w którym Thure Lindhardt zagrał Wolfganga Přiklopila. Film opowiada o porwaniu 10-letniej wtedy Nataschy Kampusch, która przez 8 lat była przez niego więziona i wykorzystywana seksualnie. Ta rola przyniosła Lindhardtowi międzynarodową sławę.
W 2015 w nagradzanym serialu "Most nad Sundem", zastąpił Kima Bodnię w roli duńskiego partnera szwedzkiej policjantki granej przez Sofię Helin.
Jest jawnym homoseksualistą. Związał się z tancerzem i choreografem duńskiej wersji "Tańca z gwiazdami" – Silasem Holstem.

</doc>
<doc id="1728766" url="https://pl.wikipedia.org/wiki?curid=1728766" title="Cmentarz żydowski w Nisku">
Cmentarz żydowski w Nisku

Cmentarz żydowski w Nisku – kirkut mieści się przy ul. Rzeszowskiej Bocznej. Ma powierzchnię 1 ha. W czasie okupacji został kompletnie zdewastowany przez nazistów. Po 1945 urządzono na jego terenie wyrobisko piasku. Obecnie nekropolia jest zaniedbana i brak informacji o istniejącym kirkucie.

</doc>
<doc id="1728767" url="https://pl.wikipedia.org/wiki?curid=1728767" title="Coco Chanel (film 2009)">
Coco Chanel (film 2009)

Coco Chanel (fr. "Coco avant Chanel", 2009) − francuski film biograficzny w reżyserii Anne Fontaine, na podstawie książki francuskiej pisarki Edmonde Charles-Roux pt. "L'Irrégulière".
Obraz miał swoją premierę we Francji 22 kwietnia 2009 r., w Polsce natomiast 26 czerwca 2009. Zdjęcia do filmu zrealizowane zostały m.in. w Deauville, Trouville-sur-Mer, Merville-Franceville-Plage, Cabourg, Le Pin-au-Haras.
Opis fabuły.
Ekranizacja książki Edmonde Charles-Roux, która znała osobiście Coco Chanel, skupia się na wczesnym etapie kariery Coco. Pokazuje Coco jako początkującą artystkę w Owernii, utrzymankę oficera kawalerii Étienne Balsana, prowincjuszkę stawiającą pierwsze kroki w świecie paryskiej socjety i projektantkę stopniowo odnoszącą sukces. Duże znaczenie ma wątek miłości do tragicznie zmarłego Anglika, Boya Capela. W filmie drobiazgowo odtworzono plenery, wnętrza i, przede wszystkim, ubrania z epoki.
Obsada.
i inni

</doc>
<doc id="1728768" url="https://pl.wikipedia.org/wiki?curid=1728768" title="Hey Monday">
Hey Monday

Hey Monday – amerykański zespół grający pop-rock. Członkowie pochodzą z West Plam Beach i Florydy.
Historia.
Cassadee Pope, obecna wokalistka zespołu, została odkryta przez Richarda Reinesa z Drive-Thru Records. Kiedy miała 17 lat podpisała kontrakt pod pseudonimem "Blake".
Ich debiutancki album Hold on Tight został wydany 7 października 2008 przez Decaydance Records i Columbia Records. Ich pierwszy singiel Homecoming był dołączony do CitizensFOBs' mix-tape'u "Welcome To The New Administration". Cassadee użyczyła swojego głosu w piosence "Take My Hand" zespołu The Cab na mixtape'ie. Zobaczyć ją mogliśmy w teledysku Fall Out Boy: "America's Suitehearts". Hey Monday było supportem Fall Out Boy w 2009 na ich tournée, które miało miejsce w Wielkiej Brytanii i wielu miejscach w Europie i także w Japonii, Singapurze, Filipinach, Malezji, Australii i Nowej Zelandii. Hey Monday wystąpił też w tournée Believers Never Die (Part Deux) w kwietniu i maju 2009 razem z Fall Out Boy, Cobra Starship, All Time Low i Metro Station. Zespół został dodany do Lineup'u The 2009 Bamboozle show w East Rutherford w stanie New Jersey.

</doc>
<doc id="1728769" url="https://pl.wikipedia.org/wiki?curid=1728769" title="William Alanson White">
William Alanson White

William Alanson White (ur. 1870 w Brooklynie, zm. 7 marca 1937) – amerykański lekarz neurolog i psychiatra. Studiował na Cornell University od 1885 do 1889, dwa lata później otrzymał tytuł doktora medycyny z Long Island College Hospital. Na jego cześć nazwano William Alanson White Institute.
Był przewodniczącym American Psychopathological Association w 1922, American Psychiatric Association w latach 1924-1925 i American Psychoanalytical Society w 1928.

</doc>
<doc id="1728771" url="https://pl.wikipedia.org/wiki?curid=1728771" title="Endomorfik">
Endomorfik



</doc>
<doc id="1728772" url="https://pl.wikipedia.org/wiki?curid=1728772" title="Wideo na żądanie">
Wideo na żądanie



</doc>
<doc id="1728773" url="https://pl.wikipedia.org/wiki?curid=1728773" title="Video na żądanie">
Video na żądanie



</doc>
<doc id="1728775" url="https://pl.wikipedia.org/wiki?curid=1728775" title="Nowy cmentarz żydowski w Rudniku nad Sanem">
Nowy cmentarz żydowski w Rudniku nad Sanem

Nowy cmentarz żydowski w Rudniku nad Sanem – kirkut mieści się przy ul. Jana Kilińskiego. Został założony w XIX wieku. Ma powierzchnię 1 ha. W czasie II wojny światowej został zdewastowany przez Niemców. Obecnie nie ma na nim macew. Teren jest wykorzystywany do wydobycia piasku.

</doc>
<doc id="1728776" url="https://pl.wikipedia.org/wiki?curid=1728776" title="Markus Pieper">
Markus Pieper

Markus Pieper (ur. 15 maja 1963 w Hameln) – niemiecki polityk i przedsiębiorca, poseł do Parlamentu Europejskiego VI, VII, VIII i IX kadencji.
Życiorys.
Ukończył w 1989 studia z zakresu geografii na Uniwersytecie w Hanowerze, kształcił się też na Uniwersytecie w Getyndze. W 1994 uzyskał stopień naukowy doktora nauk przyrodniczych. Pracował w spółce prawa handlowego jako kierownik projektu. Później, od 1994 do 2004, był prezesem izby przemysłowo-handlowej w Osnabrück. W tym samym okresie pracował (jako starszy asystent) również na uniwersytecie w tym mieście.
W 1997 wstąpił do Unii Chrześcijańsko-Demokratycznej, od 2004 zasiada w jej władzach lokalnych i regionalnych. W tym samym roku uzyskał po raz pierwszy mandat deputowanego do Parlamentu Europejskiego. W wyborach w 2009, 2014 i 2019 skutecznie ubiegał się o reelekcję.

</doc>
<doc id="1728781" url="https://pl.wikipedia.org/wiki?curid=1728781" title="Klubowe Mistrzostwa Świata w Piłce Nożnej 2000">
Klubowe Mistrzostwa Świata w Piłce Nożnej 2000

Klubowe Mistrzostwa Świata 2000 (ang. "FIFA Club World Championship Brazil 2000") – pierwsza edycja rozgrywek piłkarskich pod patronatem FIFA mająca wyłonić najlepszą klubową drużynę świata. Rozegrana została pomiędzy 5 a 14 stycznia 2000 w Brazylii. Zwycięzcą została drużyna Corinthians Paulista.
Uczestnicy turnieju.
Ideą rozgrywek było uczestnictwo w nich aktualnie najlepszych drużyn z poszczególnych kontynentów. W turnieju wzięło udział 8 ekip, ale kryteria ich doboru wzbudziły kontrowersje. Europa mając 2 miejsca w zawodach była reprezentowana przez Real Madryt i Manchester United – zwycięzców Ligi Mistrzów oraz Pucharu Interkontynentalnego w latach 1998 i 1999. Z Afryki, Ameryki Północnej oraz Oceanii także zaproszeni zostali klubowi mistrzowie tych kontynentów z roku 1999. Azjatycką drużyną w turnieju był An-Nassr – zdobywca Superpucharu Azji, ale z roku 1998. Japoński Júbilo Iwata, zdobywca kontynentalnego Pucharu Mistrzów oraz Superpucharu w 1999 roku, czyli "de facto" najlepsza wówczas drużyna Azji, został przez organizatorów pominięty. Podobnie postąpiono z brazylijskim SE Palmeiras z miasta São Paulo, aktualnym zwycięzcą Copa Libertadores. FIFA pierwszeństwo przed nim dała CR Vasco da Gama, triumfatorowi Copa Libertadores z roku 1998.
System rozgrywek.
Drużyny podzielono na dwie czterozespołowe grupy (A i B), w których grano systemem "każdy z każdym" w jednej rundzie (łącznie 6 meczów w każdej grupie). Zwycięzcy grup kwalifikowali się bezpośrednio do finału turnieju, a zdobywcy drugich miejsc rozgrywali mecz o 3. miejsce. W przypadku równej liczby punktów (na koniec fazy grupowej) decydowała lepsza różnica pomiędzy bramkami zdobytymi a straconymi. W fazie finałowej dla wyłonienia zwycięzcy, w przypadku remisu po 90 minutach, zarządzano dogrywkę (2x15 minut) i ewentualnie serię rzutów karnych. Łącznie w turnieju rozegrano 14 meczów.
Miasta i Stadiony.
Gospodarzami turnieju były: São Paulo, gdzie rozegrano wszystkie mecze grupy A, oraz Rio de Janeiro, które gościło drużyny grupy B oraz mecz o 3. miejsce i finał zawodów.
W São Paulo mecze rozgrywano na Stadionie im. Cícero Pompeu de Toledo zwanym też "Morumbi" należącym do São Paulo FC i mogącym pomieścić około 75 tys. kibiców.
Mecze w Rio rozgrywane były na słynnej Maracanie, której pojemność wynosiła wówczas ponad 90 tys. miejsc. Właścicielem stadionu jest stan Rio de Janeiro, ale swoje mecze rozgrywają na nim m.in. CR Flamengo oraz Fluminense FC.
Sędziowie.
Do zawodów wytypowano 16 sędziów z 16 krajów. Jednym z nich był Jacek Pocięgiel, który pomagał na linii arbitrowi głównemu w meczach Corinthians Paulista – Raja Casablanca oraz Real Madryt – Corinthians Paulista. Najwięcej meczów podczas turnieju sędziowali Holender Dick Jol oraz Kolumbijczyk Óscar Ruiz (po 3 spotkania).
Wyniki turnieju.
Grupa A.
"(wszystkie mecze na stadionie Morumbi w São Paulo)"
Grupa B.
"(wszystkie mecze na stadionie Maracanã w Rio de Janeiro)"
Mecz o 3. miejsce.
"(stadion Maracanã w Rio de Janeiro)"
Finał.
"(stadion Maracanã w Rio de Janeiro)"
Najlepsi strzelcy.
Najlepszymi strzelcami turnieju zostali Nicolas Anelka i Romário, którzy zbobyli po 3 gole. Podczas całych zawodów zdobyto 43 gole, a na listę strzelców wpisało się 31 zawodników (dodatkowo Madhi Al-Dosari z golem samobójczym).
Nagrody i wyróżnienia.
Za najlepszego zawodnika turnieju uznano Edílsona z Corinthians Paulista. Brazylijczyk w 4 meczach zdobył 2 gole i miał 1 asystę. Saudyjski An-Nassr otrzymał nagrodę dla drużyny grającej najbardziej "fair".

</doc>
<doc id="1728782" url="https://pl.wikipedia.org/wiki?curid=1728782" title="Wieża spadochronowa w Bielsku-Białej">
Wieża spadochronowa w Bielsku-Białej

Wieża spadochronowa w Bielsku-Białej – wieża spadochronowa znajdująca się niegdyś w północnej części Parku Miejskiego (późniejszy "park Słowackiego") w Bielsku (od 1951 roku Bielsko-Biała). Rozebrana w 1939 roku.
Historia.
Wieża spadochronowa o wysokości 40 metrów została wybudowana w czerwcu 1938 r. dla Ligi Obrony Powietrznej i Przeciwgazowej. Była drugą (po katowickiej) pod względem wysokości wieżą spadochronową w Polsce. Jej stalowa, kratownicowa konstrukcja została zaprojektowana przez Jerzego Koziołka. Na szczycie znajdował się okrągły pomost, na który prowadziły zarówno schody, jak i winda; spadochron połączony był stalową linką z wysięgnikiem. Służyła nie tylko do początkowego szkolenia spadochroniarzy, ale była także dostępna dla mieszkańców i turystów (skok kosztował 1 zł). Kierownikiem wieży był szybownik Tadeusz Puchajda.
Obiekt został rozebrany po wkroczeniu wojsk niemieckich i włączeniu miasta do III Rzeszy jesienią 1939 r. 
W miejscu, w którym znajdowała się wieża wybudowano boisko sportowe w ramach programu Orlik 2012.

</doc>
<doc id="1728783" url="https://pl.wikipedia.org/wiki?curid=1728783" title="Godelieve Quisthoudt-Rowohl">
Godelieve Quisthoudt-Rowohl

Godelieve Quisthoudt-Rowohl (ur. 18 czerwca 1947 w Etterbeek) – niemiecka polityk i wykładowca akademicki, posłanka do Parlamentu Europejskiego III, IV, V, VI, VII i VIII kadencji.
Życiorys.
Ukończyła wyższe studia chemiczne. Była stypendystką jednego z instytutów naukowych działających przy Towarzystwie Maxa Plancka. Uzyskała stopień naukowy doktora nauk przyrodniczych. Pracowała jako asystent w Wyższej Szkole Medycznej w Hanowerze, a następnie (od 1979) na Uniwersytecie w Hildesheim.
Wstąpiła do Unii Chrześcijańsko-Demokratycznej, weszła w skład zarządu CDU Dolnej Saksonii. W 1989 po raz pierwszy uzyskała mandat deputowanej do Parlamentu Europejskiego. Od tego czasu skutecznie ubiegała się o reelekcję w kolejnych wyborach (1994, 1999, 2004, 2009 i 2014). Pełniła funkcję wiceprzewodniczącej w kilku komisjach (w tym w Komisji Handlu Międzynarodowego), od 1999 do 2007 była kwestorem PE.

</doc>
<doc id="1728785" url="https://pl.wikipedia.org/wiki?curid=1728785" title="Cmentarz żydowski w Stalowej Woli">
Cmentarz żydowski w Stalowej Woli

Cmentarz żydowski w Stalowej Woli – kirkut mieści się w dzielnicy Rozwadów, przy torach kolejowych. Został założony w XIX wieku. W czasie okupacji został zniszczony przez nazistów. Niemcy użyli macew do utwardzania rynku w Rozwadowie. Obecnie nie ma na nim nagrobków.

</doc>
<doc id="1728786" url="https://pl.wikipedia.org/wiki?curid=1728786" title="Rubén Martín Ruiz Díaz">
Rubén Martín Ruiz Díaz



</doc>
<doc id="1728788" url="https://pl.wikipedia.org/wiki?curid=1728788" title="Ustrój rzeki">
Ustrój rzeki



</doc>
<doc id="1728791" url="https://pl.wikipedia.org/wiki?curid=1728791" title="Barwienie van Giesona">
Barwienie van Giesona

Barwienie van Giesona – metoda barwienia stosowana w histologii, wykorzystująca kwas pikrynowy i kwaśną fuksynę. Metodę opracował i opisał jako pierwszy amerykański patolog Ira van Gieson.

</doc>
<doc id="1728793" url="https://pl.wikipedia.org/wiki?curid=1728793" title="Fun Alten Kloister">
Fun Alten Kloister



</doc>
<doc id="1728794" url="https://pl.wikipedia.org/wiki?curid=1728794" title="Cmentarz żydowski w Ropczycach">
Cmentarz żydowski w Ropczycach

Cmentarz żydowski w Ropczycach – kirkut mieści się przy ul. Polnej. Powstał w pierwszej połowie XIX wieku. W czasie II wojny światowej został zdewastowany przez nazistów. Nie zachowały się na nim żadne macewy. Na miejscu kirkutu postawiono obelisk z tablicą pamiątkową oraz ohel cadyka. Nekropolia miała powierzchnię 0,5 ha.

</doc>
<doc id="1728795" url="https://pl.wikipedia.org/wiki?curid=1728795" title="Fun Alten Kloyster">
Fun Alten Kloyster



</doc>
<doc id="1728796" url="https://pl.wikipedia.org/wiki?curid=1728796" title="Nathaniel Bacon">
Nathaniel Bacon

Nathaniel Bacon (ur. 2 stycznia 1647 w Suffolk w Anglii, zm. 18 albo 26 października 1676 w Yorktown) – przywódca rebelii w Wirginii, którą wzniecił celem przejęcia władzy.
Życiorys.
Wczesne życie i wyjazd do Ameryki.
Urodził się w Suffolk w Anglii 2 stycznia 1647 roku. Był krewnym słynnego filozofa sir Francisa Bacona. Ukończył studia prawnicze na Uniwersytecie w Cambridge. Zamieszany w próbę oszustwa sądowego, którego celem było pozbawienie klienta należnego mu spadku, został decyzją rodziny wysłany do Ameryki do Wirginii – ówczesnej angielskiej kolonii. Dzięki protekcji kuzyna oraz żony gubernatora Wiliama Berkeleya otrzymał tam dwie posiadłości ziemskie, w tym jedną położoną 48 km od Jamestown stolicy Wirginii. Wsparcie gubernatora pozwoliło mu też uzyskać miejsce w lokalnym zgromadzeniu kolonii.
Wojna z Indianami.
W społeczeństwie Wirginii w tym okresie narastały sprzeczności. Mieszkańcy terenów przygranicznych czuli się pozbawieni wpływu na politykę władzy. Podczas tzw. wojny indiańskiej w latach 1675-1676 osadnicy na terenach przygranicznych, pozbawieni pomocy ze strony gubernatora musieli bronić się sami, co zaowocowało ich niezadowoleniem i niechęcią wobec administracji. W tej sytuacji Bacon postanowił wziąć sprawy obrony granicy w swoje ręce. Sformował z osadników oddziały milicji i po uzyskaniu pomocy Indian z plemienia Occaneechi (mieszkających nad rzeką Roanoke) zaatakował Indian Susquehann. Zgodnie z umową zawartą przez Bacona z sojusznikami cały łup zdobyty w walce miał przypaść Indianom Occaneechi. Jednak po zwycięstwie Bacon zażądał części łupów dla siebie, a wobec odmowy, zaatakował swoich sprzymierzeńców. Zwycięskiego Bacona powitano w Jamestown jak bohatera, ale gubernator Berkeley uznał jego samowolne działanie za zdradę i 26 maja 1676 roku polecił go aresztować. Bacon ukorzył się przed gubernatorem i odzyskał wolność 5 czerwca 1676.
Początek buntu.
Skrucha jednak nie trwała długo, Bacon szybko zebrał liczącą 500 osób armię i ruszył z nią na Jamestown. 23 czerwca wkroczył do miasta i zażądał od zgromadzenia kolonii powierzenia mu stanowiska dowódcy wszystkich sił walczących z Indianami, grożąc w razie sprzeciwu otwarciem ognia. Zastraszone zgromadzenie przystało na jego żądania. Mianowany dowódcą wyruszył przeciwko Indianom. Tym razem uderzył na zaprzyjaźnione z kolonistami plemię Pamukey, zabijając lub uprowadzając w niewolę wielu jego członków. Tymczasem gubernator Berkeley wykorzystując zaangażowanie Bacona w walkę z Indianami, postanowił pozbawić go dowództwa. Nie udało mu się uzyskać poparcia wojska. Również większość plantatorów z Wirginii popierało Bacona i stało po jego stronie. We wrześniu, Bacon, uprzedzony o zamiarach gubernatora, przerwał swoje operacje przeciwko Indianom i ruszył na Jamestown. 13 września wierne mu oddziały, wykorzystując wzięte do niewoli żony lojalnych w stosunku do gubernatora deputowanych do zgromadzenia, uderzyły na miasto. Berkeley dysponując zbyt małymi siłami do obrony wycofał się na wschodnie wybrzeże, zaś Bacon zajął i spalił miasto.
Upadek rebelii.
Na wybrzeżu Berkeley zaczął organizować nową armię do walki przeciw Baconowi, który w tym czasie dążył do stworzenia własnego państwa z części Wirginii i Karoliny Północnej w sojuszu z Holandią i Francją. Jednak ofensywa wojsk Berkeleya zmusiła go do odwrotu spod Jamestown i schronienia się w Yorktown. Tam w październiku 1676 roku zmarł na dyzenterię, a wzniecona przez niego rebelia dobiegła końca wraz z jego śmiercią. Jej efektem było znaczne zniszczenie kolonii, która długo potem musiała się odbudowywać.

</doc>
<doc id="1728797" url="https://pl.wikipedia.org/wiki?curid=1728797" title="Collateralised Debt Obligation">
Collateralised Debt Obligation

Collateralized Debt Obligation, CDO (pol. obligacja zabezpieczona długiem) – instrument sekurytyzacji oparty na długu. 
Opis.
Instrumenty CDO zabezpiecza się portfelem aktywów, do którego należą m.in. kredyty korporacyjne lub ustrukturyzowane zobowiązania finansowe. Połączone w portfel (podobnie jak w przypadku instrumentów MBS), zostają podzielone na nowe papiery wartościowe i są oferowane w transzach rozmaitym inwestorom. Wysokość płatności odsetkowych, kapitałowych oraz faktyczny moment wygaśnięcia zobowiązania determinowane są przez wyniki portfela obligacji stanowiącego zabezpieczenie instrumentów CDO. Tego typu instrumenty stanowią atrakcyjną alternatywę dla inwestorów, ponieważ oferują więcej możliwości wyboru poziomu ryzyka oraz żądanej stopy zwrotu w porównaniu do MBS, czy ABS.
Instrumenty CDO oferują bankom wiele korzyści:

</doc>
<doc id="1728801" url="https://pl.wikipedia.org/wiki?curid=1728801" title="Cmentarz żydowski w Rozwadowie">
Cmentarz żydowski w Rozwadowie



</doc>
<doc id="1728808" url="https://pl.wikipedia.org/wiki?curid=1728808" title="Cmentarz żydowski w Przeworsku">
Cmentarz żydowski w Przeworsku

Cmentarz żydowski w Przeworsku – cmentarz społeczności żydowskiej zamieszkującej niegdyś Przeworsk i okoliczne miejscowości należące do przeworskiej gminy wyznaniowej. Znajdował się w centralnej części miejscowości, przy dawnych ulicach Cmentarnej, Skatnik, Nowa Wieś i 27 lipca, zaś obecnie przy ulicy Okopowej. Został założony najpóźniej w XVIII stuleciu. Nie wiadomo dokładnie kiedy uległ zniszczeniu. W 1957 lub 1961 został oficjalnie zamknięty, a w 1969 wybudowano na jego terenie dworzec autobusowy PKS. Nie jest wpisany do rejestru zabytków.
Położenie.
Cmentarz żydowski w Przeworsku znajduje się przy obecnej ulicy Okopowej w miejscu obecnie zajętym przez dworzec autobusowy. Jak się wskazuje, cmentarz znajduje się na działce ewidencyjnej nr 636.
Nie wiadomo jaki kształt miał pierwotnie cmentarz. Powszechnie wskazuje się, że powierzchnia cmentarza wynosi 0,48 ha, lecz zsumowanie powierzchni działek składających się dawniej na działkę 636 daje rezultat 0,64 ha.
Wskazuje się przy tym, że na cmentarzu znajdował się dom przedpogrzebowy. Nie wiadomo, czy cmentarz był ogrodzony.
Historia.
Powstanie cmentarza w Przeworsku jest ściśle związane z istnieniem tutejszej gminy żydowskiej, która powstała w 1638. Nie wiadomo jednak dokładnie kiedy powstał cmentarz. Najczęściej podaje się ogólnie XVIII wiek, wskazując przy tym, iż kirkut mógł powstać wcześniej.
W czasie II wojny światowej, w latach 1939-1943, na terenie cmentarza miały miejsce egzekucje ludności żydowskiej, w których zginęło około 240 osób. Ofiary zostały przypuszczalnie pochowane na terenie kirkutu.
Ostatni oficjalny pochówek odbył się w 1940.
Nie wiadomo kto i kiedy dokładnie zniszczył cmentarz.
Pochowani na cmentarzu.
Wobec braku monograficznego opracowania dotyczącego cmentarza, nie wszystkie informacje o pochowanych na nim osobach mają walor pewności, zaś niektóre opierają się jedynie na informacjach pośrednich.
Z pewnością na cmentarzu został pochowany miejscowy cadyk Menachem Isachar, wnuk Elimelecha z Leżajska.
Na cmentarzu spoczywają także zapewne przodkowie warszawskiego księgarza i antykwariusza Jakuba Przeworskiego, który urodził się w Przeworsku.
Ponadto wskazuje się, że na cmentarzu zostali pochowani cadyk Awraham Mosze Weltfried i rabin Awraham Wolf Horowitz.
Współczesność.
Według różnych źródeł formalne zamknięcie cmentarza dla celów grzebalnych nastąpiło w 1957 lub 1961. W 1969 na terenie cmentarza wzniesiono dworzec autobusowy.
Na terenie dworca autobusowego znajduje się obecnie tablica upamiętniająca pomordowanych Żydów. Została wystawiona na początku lat 90. XX wieku z inicjatywy Jana Susaka.
W 2009 podczas prac inwentaryzacyjnych na Starym Cmentarzu w Przeworsku odnaleziono nagrobek z lat 60. XX wieku wykonany z macewy zabranej z cmentarza żydowskiego

</doc>
<doc id="1728810" url="https://pl.wikipedia.org/wiki?curid=1728810" title="Roberto Eladio Fernández">
Roberto Eladio Fernández

Roberto Eladio Fernández Roa (9 lipca 1954) – piłkarz paragwajski noszący przydomek "Gato", bramkarz. Wzrost 192 cm, waga 82 kg.
Urodzony w Asunción Fernández rozpoczął karierę piłkarską w 1973 roku w klubie Club River Plate. W 1976 roku zadebiutował w reprezentacji Paragwaju - 10 marca w zremisowanym 2:2 meczu z Urugwajem. Jeszcze w tym samym roku przeniósł się do Hiszpanii, gdzie 24 października zadebiutował w barwach klubu Español Barcelona w wygranym 2:0 meczu przeciwko Elche CF. Razem z hiszpańskim klubem wziął udział w Pucharze UEFA w sezonie 1976/77, docierając do 1/8 finału. W Españolu grał do 1978 roku - rozegrał w nim w sumie 27 meczów. Po powrocie do ojczyzny został w 1979 roku zawodnikiem klubu Cerro Porteño.
Będąc piłkarzem klubu Cerro Porteño wziął udział w turnieju Copa América 1979, gdzie Paragwaj zdobył tytuł mistrza Ameryki Południowej. Fernández zagrał w ośmiu meczach - obu z Ekwadorem, u siebie z Urugwajem, u siebie z Brazylią (stracił bramkę), na wyjeździe z Brazylią (stracił 2 bramki), u siebie z Chile, na wyjeździe z Chile (stracił bramkę) oraz w dodatkowym, decydującym o mistrzostwie Ameryki Południowej pojedynku z Chile na Estadio José Amalfitani w Buenos Aires.
W 1980 roku razem z klubem Cerro Porteño sięgnął po tytuł wicemistrza Paragwaju.
Nadal jako gracz klubu Cerro Porteño wziął udział w turnieju Copa América 1983, gdzie Paragwaj nie zdołał obronić mistrzowskiego tytułu. Fernández zagrał w obu półfinałowych meczach z Brazylią, tracąc bramkę w pierwszym spotkaniu, rozegranym w Asunción.
Wkrótce po mistrzostwach kontynentalnych Fernández przeniósł się do Kolumbii, gdzie grał w klubie Deportivo Cali. Jako piłkarz klubu Deportivo Cali był w kadrze reprezentacji podczas eliminacji finałów mistrzostw świata w 1986 roku, w których zagrał we wszystkich czterech meczach - dwóch z Chile i dwóch z Kolumbią, tracąc 2 bramki w każdym z meczów wyjazdowych. Następnie wziął udział w finałach mistrzostwa świata w 1986 roku, gdzie Paragwaj dotarł do 1/8 finału. Fernández zagrał we wszystkich czterech meczach - z Irakiem, Meksykiem (stracił bramkę), Belgią (stracił 2 bramki) i Anglią (stracił 3 bramki). W meczu z Meksykiem obronił rzut karny egzekwowany przez Hugo Sancheza, dzięki czemu uratował remis 1:1.
Wciąż będąc piłkarzem klubu Deportivo Cali wziął udział w turnieju Copa América 1987, gdzie Paragwaj odpadł już w fazie grupowej. Fernández zagrał we wszystkich dwóch meczach - z Boliwią i Kolumbią (stracił 3 bramki). W Deportivo Cali grał do 1988 roku, po czym w 1989 roku wrócił do Paragwaju i został bramkarzem klubu Cerro Porteño.
Jako piłkarz klubu Cerro Porteño wziął udział w turnieju Copa América 1989, gdzie Paragwaj zajął czwarte miejsce. Fernández zagrał w sześciu meczach - trzech w fazie grupowej z Peru (stracił 2 bramki), Kolumbią i Wenezuelą oraz we wszystkich trzech meczach fazy finałowej z Urugwajem (stracił 3 bramki), Brazylią (stracił 3 bramki) i Argentyną. Jedynie w grupowym meczu z Brazylią w bramce Paragwaju stał Rubén Ruiz Díaz.
Zagrał także w dwóch meczach eliminacyjnych do finałów mistrzostw świata w 1990 roku - wyjazdowym z Ekwadorem (stracił 3 bramki) i wyjazdowym z Kolumbią (stracił 2 bramki). W końcowym okresie gry w reprezentacji był już tylko zmiennikiem Jose Luisa Chilaverta. W 1990 roku razem z klubem Cerro Porteño zdobył swój pierwszy tytuł mistrza Paragwaju.
Fernández w 1991 roku przeszedł do brazylijskiego klubu SC Internacional, w którym grał do 1993 roku. Razem z klubem Internacional dwukrotnie zdobył mistrzostwo stanu Rio Grande do Sul (Campeonato Gaúcho) - w 1991 i 1992 roku - oraz wicemistrzostwo w 1993 roku.
W 1994 roku rozegrał 35 meczów w klubie SE Palmeiras i w ten sposób przyczynił się do zdobycia przez klub tytułu mistrza stanu São Paulo (Campeonato Paulista). W 1995 roku wrócił do Paragwaju, gdzie do chwili zakończenia kariery w 1997 roku grał w klubie Cerro Porteño. Na rok przed zakończeniem kariery, w 1996 roku, zdążył jeszcze razem ze swym klubem zdobyć drugi w swej karierze tytuł mistrza Paragwaju.
Ostatni raz w karierze zagrał w ligowym meczu Cerro Porteño przeciwko Sportivo Luqueño. Miał wówczas 43 lata, co czyniło go najstarszym grającym zawodowo bramkarzem w historii paragwajskiego futbolu.
W latach 1976 - 1989 Fernández rozegrał w reprezentacji Paragwaju 78 meczów, w których stracił 88 bramek. Zaliczył aż 9 startów w turnieju Copa Libertadores - jednak każdy z nich był nieudany, gdyż klub Fernándeza kończył na etapie grupowym lub w 1/8 finału. Sześciokrotnie wystąpił w Pucharze Wyzwolicieli w barwach klubu Cerro Porteño, dwukrotnie grając w Deportivo Cali i raz razem z klubem Palmeiras.
Prezentowany przez niego refleks oraz miękka, kocia zwinność, zyskały mu przydomek "Gato", czyli kot.
Po zakończeniu kariery piłkarskiej pracował jako kierownik zarządu swego pierwszego klubu - River Plate. Także jego syn, Roberto "Gatito" Fernández, jest zawodowym bramkarzem, wchodzącym obecnie w skład kadry klubu Cerro Porteño.

</doc>
<doc id="1728814" url="https://pl.wikipedia.org/wiki?curid=1728814" title="Łukasz Koleśnik">
Łukasz Koleśnik

Łukasz Koleśnik (ur. 3 lipca 1984) – polski judoka, srebrny medalista Letniej Uniwersjady w Belgradzie w 2009 roku, w kategorii poniżej 90 kilogramów.
Zawodnik AZS-u Wrocław. Jest mistrzem Polski seniorów z 2007 roku oraz dwukrotnym mistrzem Polski juniorów (raz U20, raz O23).
Uczestniczył w dwóch uniwersjadach: w Bangkoku (2007), w Belgradzie (2009)

</doc>
<doc id="1728817" url="https://pl.wikipedia.org/wiki?curid=1728817" title="Ho-Pin Tung">
Ho-Pin Tung

Ho-Pin Tung (; ur. 4 grudnia 1982 roku w Velp) – chińsko–holenderski kierowca wyścigowy. Od początku kariery jeździ z chińską licencją.
Kariera.
Początki.
Młody Tung karierę rozpoczął od kartingu, w 1997 roku, w Holandii. Po rzuceniu tej dyscypliny, w roku 2002 zadebiutował w Formule BMW, w kategorii juniorów. W kolejnym sezonie był już w jej seniorskim odpowiedniku – Azjatyckiej Formule BMW. Po tym sukcesie w sezonie 2004 awansował do wyższej rangą Niemieckiej Formuły 3. Starty w niej kontynuował również w kolejnych dwóch latach. Tytuł zdobył w ostatnim podejściu, potwierdzając tym samym, że nie przez przypadek testował bolid najwyższej klasy. Wygrał wówczas dziewięć wyścigów oraz czterokrotnie zdobył pole position.
A1 Grand Prix.
Oprócz tego spróbował swych sił w A1 Grand Prix. W ciągu dwóch sezonów, siedmiokrotnie dojechał na punktowanej pozycji, przyczyniając się do zajęcia przez jego narodowy zespół odpowiednio 15. i 17. lokaty. W sezonie 2008 wziął udział w kilku wyścigach International GT Open.
Superleague Formula.
W 2009 roku postanowił zaangażować się w Superleague Formula, gdzie początkowo reprezentował klub Atlético Madryt, a od czwartej rundy sezonu Galatasaray SK. W tym czasie dwukrotnie stanął na podium, w tym raz wygrał, pomagając swoim ekipom w zajęciu odpowiednio 15. i 11. miejsca, w generalnej klasyfikacji.
Seria GP2.
W roku 2007, dzięki odpowiednim funduszom, podpisał kontrakt z zespołem BCN Competicion. Reprezentant Chin tylko w jednej rundzie zaprezentował się z dobrej strony, zajmując odpowiednio ósme i czwarte miejsce, na belgijskim torze Spa-Francorchamps. Uzyskane punkty sklasyfikowały Tunga na 23. miejscu.
W kolejnym sezonie, zarówno w azjatyckim, jak i europejskim cyklu, reprezentował włoską ekipę Trident Racing. W zimowej edycji Tung raz zdobył punkty, w drugim wyścigu, na indonezyjskim obiekcie (został sklasyfikowany na 19. lokacie, w ogólnej punktacji). W głównym serialu GP2, Ho-Pin podobnie, jak w przypadku poprzedniego roku startów, tylko w jednej eliminacji znalazł się na premiowanych pozycjach (miało to miejsce, na ulicznym obiekcie Monte Carlo). W pierwszym z wyścigów, zajął siódme miejsce, natomiast w drugim po raz pierwszy w karierze stanął na podium, meldując się na drugiej pozycji. Ostatecznie zmagania ukończył na 18. lokacie.
W sezonie 2010, powrócił do europejskiej serii zaplecza F1, wiążąc się z francuską stajnią DAMS. Ho-Pin nie spisał się jednak najlepiej, zajmując tylko w dwóch wyścigach miejsce w pierwszej dziesiątce (dziesiąte i dziewiąte miejsce w sprintach, odpowiednio w Hiszpanii oraz w Turcji). Podczas drugiego wyścigu, na węgierskim torze Hungaroring, Tung doznał kontuzji, w wyniku wypadku, spowodowanego kolizją z Francuzem Jules'em Bianchim (jego miejsce zajął Francuz Romain Grosjean). Do rywalizacji powrócił na ostatni wyścig sezonu, w Abu Zabi, jednakże za sprawą hiszpańskiego zespołu Racing Engineering (zastąpił Niemca Christiana Vietorisa). Ponownie jednak nie zdobył punktów.
IndyCar Series.
Na sezon 2011 Ho-Pin Tung podpisał kontrakt z ekipą FAZZT Race Team, na udział w amerykańskiej serii open-wheel – IndyCar Series.
Formuła 1.
W roku 2003 po raz pierwszy odbył testy bolidem Formuły 1 – Williams. W 2007 został kierowcą testowym ekipy BMW Sauber. W sezonie 2010 pełnił funkcję kierowcy testowego i rezerwowego zespołu Renault w Formule 1.

</doc>
<doc id="1728819" url="https://pl.wikipedia.org/wiki?curid=1728819" title="Cmentarz żydowski w Brzozowie">
Cmentarz żydowski w Brzozowie

Cmentarz żydowski w Brzozowie – kirkut, założony w I poł. XIX wieku. Mieści się przy ulicy Cegłowskiego i ma powierzchnię 0,36 ha. Podczas okupacji teren kirkutu był miejscem egzekucji brzozowskich Żydów dokonywanych przez nazistów. Hitlerowcy również zdewastowali kirkut. Po 1945 nekropolia ulegała zniszczeniu. Urządzono na niej wysypisko śmieci. Dopiero po 1990 uporządkowano i ogrodzono kirkut oraz umieszczono na nim fragmenty odnalezionych macew.

</doc>
<doc id="1728822" url="https://pl.wikipedia.org/wiki?curid=1728822" title="TC-A68">
TC-A68

TC-A68 – samolot akrobacyjny, proponowany na V Mistrzostwa Świata w Akrobacji Samolotowej w 1968 roku w Magdeburgu (NRD), opracowany w latach 1966/67 w Instytucie Lotnictwa przez mgr.inż. Tadeusza Chylińskiego. Projekt powstał w dwóch wersjach: zawodniczej TC-A68M i treningowej TC-A68T.
Historia.
Inspiracją do budowy samolotu akrobacyjnego stał się brak zadowalających wyników polskiej reprezentacji w Mistrzostwach Świata w Akrobacji Samolotowej w Moskwie w 1966 roku, gdzie przyczynę niepowodzenia upatrywano w przestarzałym sprzęcie (Zlin 126 z okresu 1952-1955) oraz potrzeba stworzenia rodzimej konstrukcji, która zapewniałaby dalszą perspektywę rozwoju przed każdymi następnymi Mistrzostwami Świata jak również uniezależnienia się od importu samolotów w całości. Samolot miał być także przeznaczony do wysokiego wyczynu w akrobacji oraz do treningu w wyższym pilotażu dla wyszkolonych i zaawansowanych pilotów w aeroklubach. Proponowano budowę samolotu w Zakładach Remontowych Aeroklubu PRL w Krośnie, które według konstruktora pod względem doświadczenia w budowie sprzętu lotniczego i kwalifikacji personelu oraz pod względem wyposażenia dawałoby rękojmię szybkiej i prawidłowej realizacji budowy samolotu. Konstrukcja samolotu była dopasowana do możliwości Zakładu. Projekt przewidywał początkowo budowę 3 samolotów do lotu oraz 1 do prób wytrzymałościowych. Do napędu miał być zastosowany amerykański silnik Lycoming GO-435-C2. Propozycje z dokładnym opisem oraz podaniem charakterystyk lotnych i harmonogramu prac przedstawiono Zarządowi Aeroklubu PRL. Do końca 1967 roku Aeroklub PRL nie podjął decyzji co do budowy samolotu.
Napęd.
Projekt zakładał zastosowanie amerykańskiego silnika Lycoming GO-435-C2 ze śmigłem constans-speed Aeromatic F-200H-0-93 o mocy nominalnej 240 KM i pięciominutowej mocy startowej 260 KM. Silnik ten to sześciocylindrowy boxer o małych gabarytach, małym ciężarze, charakteryzującym się małą powierzchnią oporu szkodliwego. Cena tego importowanego zespołu napędowego, silnik-śmigło w owym czasie mieściła się w granicach 4000 dolarów.

</doc>
<doc id="1728828" url="https://pl.wikipedia.org/wiki?curid=1728828" title="Warunki atmosferyczne">
Warunki atmosferyczne



</doc>
<doc id="1728831" url="https://pl.wikipedia.org/wiki?curid=1728831" title="Wilgotne lasy strefy umiarkowanej">
Wilgotne lasy strefy umiarkowanej

Wilgotne lasy strefy umiarkowanej, lasy deszczowe strefy umiarkowanej, zawsze zielone lasy deszczowe strefy umiarkowanej – formacja roślinna zdominowana przez wiecznie zielone lasy występujące na obszarach panowania wilgotnych odmian klimatu umiarkowanego i podzwrotnikowego (zimy łagodne i bezmroźne, opady całoroczne lub okresowe, częste mgły). Jeden z typów lasów deszczowych. Ponieważ dominują drzewa o liściach przypominających liście wawrzynu (nagich, skórzastych, ciemnozielonych i błyszczących) lasy te bywają określane jako lasy wawrzynolistne. Z wyjątkiem lasów kolchidzkich (euksyńskich), w pozostałych zdecydowanie dominują gatunki zimozielone.
Charakterystyka.
Lasy te odróżniają się od lasów formacji sąsiednich przede wszystkim ze względu na warunki klimatyczne. Większość obszarów zajmowanych przez nie leży w obrębie morskich odmian klimatu, niektóre w obrębie odmian górskich. Klimat morski strefy umiarkowanej i podzwrotnikowej charakteryzuje się stosunkowo stałą temperaturą i rozkładem opadów. Na obszarach tych jest stale ciepło i wilgotno w stopniu odpowiednim dla roślin, dzięki czemu okres wegetacyjny trwa niemal bez przerwy cały rok. Natomiast formacje roślinne głębi lądu charakteryzuje przerwa w wegetacji w porze suchej lub mroźnej.
Całoroczny okres wegetacyjny i duża wilgotność upodabnia tę formację do deszczowych lasów strefy równikowej, która jednak jest cieplejsza i wilgotniejsza. Obie strefy lasów deszczowych zbliżają się do siebie w południowo-wschodniej Azji. Odmianą tego typu lasów są deszczowe i mgielne lasy górskie stref cieplejszych. Pomimo pewnych cech wspólnych klimatu (duża wilgotność, brak trwałych okresów mrozu lub upału, mała zmienność sezonowa) do formacji tej zalicza się ekosystemy leśne leżące w różnych strefach klimatycznych różniących się pozostałymi parametrami. W strefie umiarkowanej klimat jest łagodzony przez morze, co polega na ogrzewaniu zimą i chłodzeniu latem, przez co nie występują typowe dla tej strefy pory roku bardzo zimne i ciepłe, w strefie podzwrotnikowej i zwrotnikowej wpływ morza lub gór polega na chłodzeniu latem i stałej ilości opadów, przez co nie występują, typowe dla tych stref, pory roku suche i deszczowe. Mimo to klimat, w którym występują lasy tego typu, może różnić się pod względem średniej temperatury, ilości opadów i innych czynników.
Długi okres wegetacyjny wiąże się z tym, że budujące tę formację drzewa nie zrzucają okresowo liści, które są zwykle drobne i skórzaste. Las jest gęsty, średnio wysoki i o niewielu warstwach (w porównaniu z lasami równikowymi). Występuje dużo mchów i porostów, w tym epifitycznych. Pirofityzm jest rzadki.
Zróżnicowanie.
Lasy deszczowe strefy umiarkowanej nie tworzą zwartej strefy, lecz zajmują izolowane obszary w różnych częściach świata tworząc lokalne odmiany. W Ameryce Południowej są to lasy waldiwijskie, na wschodnim wybrzeżu Morza Czarnego – lasy kolchidzkie.
Wilgotne lasy iglaste zachodniego wybrzeża Ameryki Północnej.
W Ameryce Północnej wilgotne lasy strefy umiarkowanej zajmują obszary na zachodnim wybrzeżu, w zasięgu oddziaływania Prądu Alaskańskiego. Ciągną się one południkowym pasem nadpacyficznym od wyspy Kodiak po północną Kalifornię. Mrozy niemal nie występują – średnia temperatura stycznia na południowym wybrzeżu Alaski wynosi ok. 0-3 °C, a na wybrzeżu Kalifornii 8-9 °C. Opady znaczne. Gleby brunatne, także szarobrunatne, zbielicowane.
W części południowej (Kalifornia, Oregon) dominujące gatunki drzew to sekwoja wieczniezielona, klon wielkolistny, w części północnej – choina zachodnia i żywotnik olbrzymi. Wszędzie pospolite są również świerk sitkajski i jedlica zielona. Wyżej występują bory sosnowo-modrzewiowe. Drzewa liściaste, np. olsza "Alnus rubra" lub dąb "Quercus garryana" są rzadkie. W strefie tej występują też zakrzaczone lub otwarte torfowiska budowane głównie przez torfowca brunatnego. Epifity, np. widliczka "Selaginella oregona", paprotka "Polypodium scouleri", są powszechne. Ze względu na iglasty charakter lasów i podobne rodzaje drzew (sekwoja, żywotnik, świerk, jedlica) w niektórych opracowaniach lasy te łączone są z formacjami roślinnymi, z którymi sąsiadują na północy (tajga) lub południu (lasy typu śródziemnomorskiego), jednak fizjonomia drzewostanu i warunki klimatyczne tych formacji są zupełnie odmienne, gdyż są one suchsze, a w wegetacji zaznacza się wyraźna przerwa wywołana mrozem lub letnią suszą.
Lasy euksyńskie.
Na wschodnich i południowych wybrzeżach Morza Czarnego występują lasy euksyńskie zbliżone do sąsiednich formacji roślinnych. Fitosocjologicznie da się w nich wyodrębnić zbiorowiska leśne z czterech klas: "Alnetea glutinosae euxina" (nawiązujące do olsów), "Querco-Fagetea orientalis" (nawiązujące do lasów liściastych zrzucające liście na zimę), "Piceo-abietea pontica" (nawiązująca do borów) oraz "Oleo-Punicetea" (nawiązujące do roślinności śródziemnomorskiej). Lasy liściaste to głównie lokalne odmiany buczyn i dąbrów. Budowane są one m.in. przez liczne gatunki dębów i sosen, a także buka wschodniego, graba, i kasztana jadalnego. W odróżnieniu od typowych wilgotnych lasów podzwrotnikowych, gatunki zimozielone są rzadkie. Odmiany występujące na wschodnim wybrzeżu Morza Czarnego nazywane są lasami kolchidzkimi (występują na Nizinie Kolchidzkiej i Lenkorańskiej). W systemie regionalizacji WWF szerokolistne lasy euksyńsko-kolchidzkie tworzą ekoregion PA0422.
Lasy hyrkańskie.
Lasy hyrkańskie występujące na południowo-zachodnim i południowym wybrzeżu Morza Kaspijskiego, u podnóża Elbursu, są nieco podobne do oddzielonych od nich pasmem Kaukazu lasów euksyńskich. Główne klasy fitosocjologiczne wyróżniane wśród nich to olszyny hyrkańskie "Alnetea hyrcanica", lasy liściaste z klasy "Zelkovo-Parrotietea" i górskie buczyny "Fagetea hyrcanica". Sezon wegetacyjny trwa cały rok, ale latem jest suszej (choć wilgotno) i znacznie cieplej niż zimą. W systemie regionalizacji WWF mieszane lasy kaspijsko-hyrkańskie tworzą ekoregion PA0407.
Makaronezyjskie lasy wawrzynolistne.
Występują na północnych, cienistych stokach niektórych Wysp Kanaryjskich i na Maderze, w miejscach znajdujących się pod wpływem północnych wiatrów pasatowych, z często występującymi mgłami. Zbiorowiska leśne są często kilkuwarstwowe, z dużym udziałem średnich i niskich drzew, krzewów i lian. W runie liczne są paprocie, a na pniach i gałęziach – epifity, głównie mszaki. 
Zawsze zielone lasy podzwrotnikowe Azji Południowo-Wschodniej.
W południowej i wschodniej części Chin, w południowej części Korei i Japonii, a także na stokach Himalajów i gór Archipelagu Sundajskiego występują wilgotne lasy podzwrotnikowe. Znajdują się one pod klimatycznym wpływem monsunów.
Lasy południowe (południowoandyjskie).
W strefie klimatu morskiego w Chile występują lasy południowoandyjskie, głównie lasy waldiwijskie. Wskutek oddziaływania oceanu opady są równomiernie rozłożone w ciągu roku, częste jest zamglenie, a mrozy zdarzają się rzadko. Właściwy las waldiwijski – wilgotny las tique występuje w strefie dużych opadów. Budowany jest przez wysokie (do 40-50 m) zimozielone drzewa. Gatunki je budujące często są endemitami, jak np. "Aextoxicon punctatum". Liczne są liany i epifity. Na miejscach zabagnionych rosną lasy alerce, budowane głównie przez ficroję cyprysowatą. W systemie regionalizacji WWF waldiwijskie lasy strefy umiarkowanej tworzą ekoregion NT0404.
Poza typowymi lasami waldiwijskimi do lasów południowych zaliczane są zrzucające liście na zimę lasy pośrednie między lasami wilgotnymi a śródziemnomorskimi: roble (dominacja "Nothofagus obliqua") i rauli (dominacja "Nothofagus procera"), zimozielone patagońsko-magellańskie lasy coihe (dominacja "Nothofagus dombeyi") i guido (dominacja "Nothofagus betuloides") i inne, tj. typowe lasy liściaste zrzucające liście na zimę i zarośla subpolarne.
Wilgotne lasy eukaliptusowe.
W Australii strefy wilgotnych lasów równikowych, podzwrotnikowych i strefy umiarkowanej tworzą szereg przejść i tworzą przerywany pas płatów leżących wśród roślinności suchej po wschodniej stronie Wielkich Gór Wododziałowych. Wilgotne lasy podzwrotnikowe są zdominowane przez "Eucalyptus amygdalina", podczas gdy w strefie umiarkowanej dominują "Eucalyptus regnans", "Eucalyptus globulus", "Eucalyptus gigantea", "Eucalyptus obliqua", a także bukany i paprocie drzewiaste, np. "Dicksonia antarctica". W regionalizacji WWF wilgotne lasy stref podzwrotnikowej i umiarkowanej należą do kilku ekoregionów, przy czym lasem deszczowym w ścisłym znaczeniu, tj. bez charakteru pirofitycznego, określany jest jedynie ekoregion AA0413 (tasmańskie lasy deszczowe strefy umiarkowanej).
Wilgotne lasy podzwrotnikowe i zawsze zielone lasy liściaste Nowej Zelandii.
Obie główne wyspy Nowej Zelandii leżą w większości w strefie wilgotnych lasów, przy czym Wyspa Północna głównie w strefie lasów podzwrotnikowych, a Wyspa Południowa głównie w strefie umiarkowanej. Las podzwrotnikowy nazywany jest lasem kauri od budującego najwyższe piętro drzewostanu gatunku, tj. soplicy kauri. Liczne są też paprocie drzewiaste, występują palmy, zdarzają się bukany. Bukany są dominantami w lasach Wyspy Południowej – "Nothofagus cliffortioides" na wyżynach i "Nothofagus fusca" na nizinach.
Kontrowersje klasyfikacyjne.
Lasy tej formacji nie we wszystkich systemach są wyodrębniane z innych, większych biomów, zwłaszcza w geobotanice kontynentalnej Europy. Lasy tego typu występujące na zachodnim wybrzeżu Ameryki Północnej i nad Morzem Ochockim bywają włączane do tajgi. Wilgotne lasy europejskich wybrzeży Atlantyku oraz wybrzeży Morza Ochockiego, a także Nowej Zelandii bywają włączane do biomu lasów liściastych zrzucających liście na zimę. Niektórzy z kolei uznają tę formację za odmianę deszczowych lasów równikowych włączając do niej również wilgotne lasy strefy zwrotnikowej, np. na Florydzie.
Istnieją również systemy bardziej szczegółowe, w których poszczególne typy tych lasów nie są ze sobą łączone, lecz rozpatrywane osobno, jako wilgotne lasy iglaste (w zachodniej Ameryce Północnej), wilgotne lasy podzwrotnikowe (częściowo zimozielone) (w strefie podzwrotnikowej), lasy południowe (w Ameryce Południowej), lasy euksyńskie (w okolicach Kaukazu) itp.
Z powodu różnic ujęć stosowanie nazwy „lasy deszczowe strefy umiarkowanej” może prowadzić do nieporozumień. W polskiej tradycji nazwa „las deszczowy” była rzadko używana. W tradycji anglojęzycznej nazwa "temperate rainforest" odnosi się głównie do lasów tego typu w Ameryce Północnej, Australii i Nowej Zelandii. W przypadku lasów atlantyckiego wybrzeża Europy w publikacjach naukowych podkreśla się podobieństwo do strefy lasów deszczowych w Ameryce Płn., ale raczej bez stosowania tej nazwy do lasów europejskich. Ze względu na duże zróżnicowanie lokalne, tworzone w danych tradycjach naukowych definicje mogą nie pokrywać się z definicjami innych badaczy. Jedna z definicji określa strefę deszczowych lasów strefy umiarkowanej przez następujące parametry:
Tymczasem inne definicje ograniczają się do określenia, że są to lasy strefy umiarkowanej o dużej (powyżej 50 cali, tj. ok. 1300 mm) sumie opadów lub do ustalenia zakresu średniej temperatury od powyżej 0 °C do ok. 20 °C przy opadach powyżej 2 000 mm.

</doc>
<doc id="1728832" url="https://pl.wikipedia.org/wiki?curid=1728832" title="Aguada de Pasajeros">
Aguada de Pasajeros

Aguada de Pasajeros – miasto na Kubie, w prowincji Cienfuegos. W 2004 r. miasto to zamieszkiwało 31 687 osób.

</doc>
<doc id="1728834" url="https://pl.wikipedia.org/wiki?curid=1728834" title="Lasy deszczowe strefy umiarkowanej">
Lasy deszczowe strefy umiarkowanej



</doc>
<doc id="1728837" url="https://pl.wikipedia.org/wiki?curid=1728837" title="As (samolot)">
As (samolot)

As – projekt dwumiejscowego samolotu szkolno-treningowego opracowany w 1956 r. w Polsce w Instytucie Lotnictwa przez zespół konstruktorów w składzie: mgr inż. Tadeusz Chyliński, mgr inż.Jerzy Haraźny i mgr inż. Justyn Sandauer.
Historia.
Projekt Asa powstał jako konstrukcja konkurencyjna do projektu TS-11 Iskra i był oparty na tych samych warunkach taktyczno-technicznych określonych przez Dowództwo Wojsk Lotniczych. Inspiracją dla konstruktorów jeśli chodzi o sylwetkę jak i układ, był amerykański samolot szkolny Lockheed T-33 Shooting Star. As w założeniach miał wykazywać się bardzo dobrą zwrotnością oraz wysokimi osiągami. Na przełomie lat 1957 i 1958 projekt został przedstawiony do oceny, jednocześnie z projektem wstępnym TS-11 Iskra. Do dalszej realizacji wybrano projekt TS-11 Iskra zespołu Tadeusza Sołtyka.
Konstrukcja.
Dwumiejscowy całkowicie metalowy dolnopłat jednosilnikowy z napędem odrzutowym. Kadłub półskorupowy. Chwyty powietrza symetrycznie umieszczone po obu stronach kadłuba, wylot spalin pod usterzeniem ogonowym. Przestronna, bogato oszklona kabina wysunięta do przodu, miała zapewniać doskonałą widoczność oraz duży stopień wygody dla instruktora i ucznia. Kabina załogi posiadała podwójne sterownice i wyrzucane fotele. Skrzydła dwudźwigarowe. Pod skrzydłami uniwersalne zamki do podwieszania dodatkowego wyposażenia. Usterzenie klasyczne, z rogową kompensacją aerodynamiczną. Na sterze kierunku oraz na prawej połówce steru wysokości umieszczone klapki wyważające. Podwozie trójpodporowe, główne, chowane w kierunku do kadłuba, jednogoleniowe. Przednie podwozie z wahaczem chowane w kierunku do tyłu.
Napęd.
Do napędu przewidziano angielski silnik Rolls-Royce Viper o ciągu 800 daN umieszczony w tylnej części kadłuba a w dalszej perspektywie projektowany w Instytucie Lotnictwa silnik turboodrzutowy z dopalaczem o max. ciągu statycznym 7,64÷7,84kN (780÷800kG), z dopalaczem 9,80kN (1000kG). Samolot miał posiadać 3 zbiorniki paliwa umieszczone w kadłubie o pojemności 625dm³ oraz 4 w skrzydłach 330dm³. Dodatkowo pod końcami skrzydeł można było zawiesić dwa zbiorniki kroplowe, każdy o pojemności 158dm³. Tak więc całkowity zapas paliwa wynosił 1271dm³. Do napędu samolotu As przewidziano też zastosowanie silnika H-10 (wzorowanego na BS Viper), którego produkcję zamierzano uruchomić w WSK Rzeszów 
Uzbrojenie.
Samolot miał być uzbrojony w działko kal. 23mm umieszczone z lewej strony w przodzie kadłuba, a pojemnik z amunicją po prawej stronie. Dodatkowe uzbrojenie można było podwiesić na zamkach podskrzydłowych.
Wyposażenie.
As miał być wyposażony w radiostacje UKF RSI-U3, automatyczny radiokompas ARK-5, radiowysokościomierz RW-2, sygnalizator przelotu MRP-48P, odległościową busole żyromagnetyczną DGMK-3, telefon pokładowy SPU-2.

</doc>
<doc id="1728838" url="https://pl.wikipedia.org/wiki?curid=1728838" title="Beta (ujednoznacznienie)">
Beta (ujednoznacznienie)



</doc>
<doc id="1728841" url="https://pl.wikipedia.org/wiki?curid=1728841" title="Gęstwa drożdżowa">
Gęstwa drożdżowa

Gęstwa drożdżowa - półpłynna, brunatnoszara masa drożdżowa, która w trakcie fermentacji brzeczki osadza się na dnie lub w stożku fermentora (drożdże dolnej fermentacji) lub gromadzi się na powierzchni brzeczki (drożdże górnej fermentacji). Gęstwa ta jest zbierana w celu wykorzystania jej ponownie i nastawienia kolejnej fermentacji. Gęstwa, która nie nadaje się do kolejnej fermentacji jest odpadem w procesie produkcji piwa.
Gęstwa drożdżowa może być również namnożona w propagatorach w procesie propagacji i jako starter zadana w przepływie do brzeczki nastawnej.

</doc>
<doc id="1728844" url="https://pl.wikipedia.org/wiki?curid=1728844" title="Lara Comi">
Lara Comi

Lara Comi (ur. 18 lutego 1983 w Garbagnate Milanese) – włoska polityk, eurodeputowana VII, VIII i IX kadencji.
Życiorys.
Ukończyła studia z zakresu handlu i ekonomii na Katolickim Uniwersytecie Najświętszego Serca w Mediolanie. Pracowała jako menedżer firmy produkującej zabawki. W 2008 została przewodniczącą młodzieżówki Forza Italia w Lombardii, a także asystentką Mariastelli Gelmini, minister w rządzie Silvia Berlusconiego.
W wyborach w 2009 z listy Ludu Wolności uzyskała mandat posłanki do Parlamentu Europejskiego VII kadencji. Po faktycznym rozwiązaniu PdL przystąpiła do reaktywowanej w 2013 partii Forza Italia. W 2014 uzyskała europarlamentarną reelekcję, w PE zasiadała do 2019, kiedy to nie została ponownie wybrana. Powróciła do Europarlamentu w trakcie IX kadencji, obejmując mandat w listopadzie 2022.

</doc>
<doc id="1728848" url="https://pl.wikipedia.org/wiki?curid=1728848" title="Eta (ujednoznacznienie)">
Eta (ujednoznacznienie)



</doc>
<doc id="1728850" url="https://pl.wikipedia.org/wiki?curid=1728850" title="Stadion Słowackiego Powstania Narodowego">
Stadion Słowackiego Powstania Narodowego



</doc>
<doc id="1728851" url="https://pl.wikipedia.org/wiki?curid=1728851" title="Roberto Eladio Fernandez">
Roberto Eladio Fernandez



</doc>
<doc id="1728852" url="https://pl.wikipedia.org/wiki?curid=1728852" title="Eric Clayton">
Eric Clayton

Eric Clayton to amerykański wokalista znany głównie z występów w grupie Saviour Machine, którą utworzył wraz ze swoim bratem Jeffem Claytonem w 1989 roku. Głos Erica jest bardzo elastyczny. Może zaśpiewać zarówno wysokie tenorowe partie jak i niskie basowe nuty z których jednak korzysta częściej. Brał udział w wielu projektach gościnnych min. śpiewając na albumie Ayreon - "The Human Equation". Podczas koncertów ubiera maski oraz przebiera się w stroje pasujące do klimatu przedstawianego w utworach Saviour Machine.

</doc>
<doc id="1728854" url="https://pl.wikipedia.org/wiki?curid=1728854" title="Bitwa pod Paraitakene">
Bitwa pod Paraitakene

Bitwa pod Paraitakene – starcie zbrojne, które miało miejsce w roku 317 p.n.e. w trakcie II wojny diadochów pomiędzy armią Eumenesa a Antygona I.
Zanim doszło do bitwy, obie strony przez 5 dni maszerowały po pokrytym licznymi rzeczkami i wąwozami terenie, gdzie szukały dogodnego miejsca do stoczenia walki. Eumenes dysponował na swoim lewym skrzydle siłami 3 000 jazdy i 45 słoni bojowych, do których w trakcie bitwy przyłączy się kolejnych 6 000 żołnierzy i 5 000 wojsk falangi macedońskiej. Pod koniec starcia siły te wzmocniono kolejnymi 5 000 piechoty i 40 słoniami. Prawe skrzydło tworzyło 3 000 jazdy, 40 słoni i 6 000 lekkozbrojnej piechoty.
Siły Antygona składały się z 6 900 żołnierzy jazdy na lewym skrzydle, 28 000 piechoty i 35 słoni bojowych w centrum oraz 3 700 ciężkiej jazdy i 30 słoni na prawym skrzydle.
Walkę rozpoczął atak ciężkozbrojnej jazdy Antygona, która uderzyła na słabszą lewą flankę Eumenesa. Wbrew nakazom Antygona, wojska jego lewej flanki rozpoczęły również atak, spodziewając się łatwego zwycięstwa nad słabszym liczebnie przeciwnikiem. Atak ten zakończył się nawet sukcesem, a jazda i słonie Antygona zadały ciężkie straty wojskom Eumenesa.
Widząc to Eumenes ściągnął część swoich wojsk z lewego skrzydła i wysłał je przeciwko siłom lewego skrzydła Antygona. Gwałtowny atak wojsk Eumenesa rozbił tutaj przeciwnika i zmusił go do ucieczki. W międzyczasie doszło do starcia sił centrum obu wodzów. W walce wyższość wykazały ponownie siły Eumenesa, które zmusiły wojska Antygona do wycofania się.
Klęska centrum nie załamała jednakże Antygona, który przypuścił kolejny atak na lewe skrzydło Eumenesa, rozbijając je. Na skutek wysokich strat po obu stronach zarówno Eumenes, jak i Antygon zdecydowali się przerwać bitwę. Wojska Eumenesa wycofały się do obozu, Antygon pozostał zaś ze swoimi siłami na polu bitwy. Taktycznie bitwa nie przyniosła zwycięstwa żadnej ze stron.

</doc>
<doc id="1728857" url="https://pl.wikipedia.org/wiki?curid=1728857" title="Stadion Pasienky">
Stadion Pasienky



</doc>
<doc id="1728861" url="https://pl.wikipedia.org/wiki?curid=1728861" title="TC-Borsuk">
TC-Borsuk

TC-Borsuk – projekt dwusilnikowego górnopłatu wielozadaniowego krótkiego startu i lądowania „STOL” opracowany w Instytucie Lotnictwa przez mgr. inż. Tadeusza Chylińskiego w 1964 roku. Był proponowanym następcą samolotu An-2.
Projekt obejmował kilka wersji samolotu, takich jak: pasażerska (12 pasażerów i 2 członków załogi), desantowo-transportowa (1500 kg ładunku lub 12 pasażerów), sanitarna (do przewozu 8 corych i 2 osób personelu pielegniarskiego), rolnicza, fotogrametryczna i dla treningu w skokach spadochronowych (12 do 14 osób). Skrzydła o obrysie prostokątno-tropezowym, w części lotkowej stałe sloty, klapy dwuszczelinowe.
Napęd miały stanowić dwa radzieckie silniki turbośmigłowe GTD-350 o małych gabarytach (od 1966 roku produkowane w Polsce na licencji w WSK Rzeszów) o mocy 295 kW (400 KM) każdy.
Śmigła trójłopatowe, przestawialne o średnicy 3,75 m, profile łopaty RAF 6, moc pobierana na wale N=380 KM, obroty n~1200 obr./min.

</doc>
<doc id="1728862" url="https://pl.wikipedia.org/wiki?curid=1728862" title="HAZOP">
HAZOP

HAZOP (Hazard and Operability Study) – analiza zagrożeń i zdolności operacyjnych wykorzystywana najczęściej do oceny ryzyka procesowego. Analiza zagrożeń i zdolności operacyjnych (HAZOP) jest strukturalną metodą identyfikacji potencjalnych zagrożeń występujących w procesach przemysłowych. Metoda ta polega na systematycznym przeglądzie założeń projektowych i procesu technologicznego pod kątem mogących się pojawić odchyleń parametrów. W badaniach HAZOP wykorzystywany jest zestaw słów kluczowych i możliwych odchyleń w aspekcie możliwych zmian (oddziaływania) na przebieg procesu technologicznego.
W analizie na podstawie kryterium częstości wystąpień zdarzenia(C) oraz potencjalnych skutków(S) wyznacza się ryzyko(R) na różnych poziomach. Obliczanie ryzyka następuje poprzez wpisanie parametrów C oraz S do macierzy i pomnożenie ich. Skutki dzieli się w odniesieniu na pracownika, ludność, środowisko oraz majątek. 
Występują 4 poziomy ryzyka: akceptowalne(A), tolerowane akceptowane (TA), tolerowane nieakceptowane(TNA) oraz nieakceptowane(NA). Celem analizy jest redukcja ryzyka z TNA oraz NA na niższe poziomy.

</doc>
<doc id="1728863" url="https://pl.wikipedia.org/wiki?curid=1728863" title="Klub československých turistů">
Klub československých turistů



</doc>
<doc id="1728864" url="https://pl.wikipedia.org/wiki?curid=1728864" title="Klub československých turistov">
Klub československých turistov



</doc>
<doc id="1728865" url="https://pl.wikipedia.org/wiki?curid=1728865" title="KČST">
KČST



</doc>
<doc id="1728867" url="https://pl.wikipedia.org/wiki?curid=1728867" title="Frederick Seares">
Frederick Seares

Frederick Hanley Seares (ur. 17 maja 1873 w Cassopolis (Michigan), zm. 20 lipca 1964) – amerykański astronom.
Życiorys.
Urodził się w stanie Michigan, ale potem jego rodzina przeniosła się do Iowa, a następnie do południowej Kalifornii. Studiował na University of California, gdzie uzyskał stopień "Bachelor of Science". Kontynuował studia w Paryżu i Berlinie. Przez osiem lat wykładał na University of Missouri (wśród jego studentów był Harlow Shapley). Prowadził tam również obserwacje komet i gwiazd zmiennych. W 1909 roku zatrudnił się w Mount Wilson Observatory, gdzie pracował przez kolejnych 36 lat.
Stosował techniki astrofotograficzne do pomiarów i standaryzacji wielkości gwiazdowych. Z wykorzystaniem różnych apertur mógł porównywać gwiazdy o różnej jasności. Porównywał też jasność Drogi Mlecznej z galaktykami zewnętrznymi.
W 1940 roku został uhonorowany Bruce Medal. Krater Seares na Księżycu został nazwany jego imieniem.

</doc>
<doc id="1728868" url="https://pl.wikipedia.org/wiki?curid=1728868" title="Frederick H. Seares">
Frederick H. Seares



</doc>
<doc id="1728869" url="https://pl.wikipedia.org/wiki?curid=1728869" title="Antoni (Chrapowicki)">
Antoni (Chrapowicki)

Antoni, imię świeckie Aleksiej Pawłowicz Chrapowicki (ur. 17 marca 1863, zm. 10 sierpnia 1936 w Belgradzie) – rosyjski biskup prawosławny, filozof i teolog, metropolita kijowski i halicki, jeden z twórców i pierwszy zwierzchnik Rosyjskiego Kościoła Prawosławnego poza granicami Rosji.
Życiorys.
Młodość i wczesna działalność.
Urodził się w rodzinie szlacheckiej jako trzeci z czterech synów. Ukończył gimnazjum w Petersburgu, w czasie nauki uczestniczył jako wolny słuchacz w wykładach Władimira Sołowjowa i znał filozofię Fiodora Dostojewskiego. W 1881 rozpoczął studia w akademii duchownej w Petersburgu. Cztery lata później złożył śluby zakonne przed jej rektorem, biskupem Arseniuszem (Briancewem), i przyjął święcenia kapłańskie, przybierając imię Antoni.
Od 1886 wykładał homiletykę, liturgikę i prawo kanoniczne w seminarium duchownym w Chełmie. W 1888 uzyskał tytuł naukowy docenta i został inspektorem akademii petersburskiej. W 1890 otrzymał godność archimandryty i został rektorem Moskiewskiej Akademii Duchownej. W 1894 został przeniesiony na stanowisko rektora Kazańskiej Akademii Duchownej, które pełnił do 1900.
Biskup.
Od 1897 łączył to stanowisko z godnością biskupa pomocniczego eparchii kazańskiej – biskupa czeboksarskiego, a następnie czystopolskiego. W 1900 został biskupem ufimskim i mienzelińskim, a dwa lata później – arcybiskupem wołyńskim i żytomierskim.
Działalność na Wołyniu. Zaangażowanie w akcję propagowania prawosławia w Galicji.
Od 1903 prowadził korespondencję z greckokatolickim metropolitą Andrzejem Szeptyckim, w toku której obydwaj hierarchowie usiłowali przekonać się wzajemnie do dogmatycznych racji swoich wyznań.
Z przekonania rosyjski nacjonalista; w 1905 współtworzył Związek Narodu Rosyjskiego, działając w jego wołyńskich strukturach. Podobnie jak cała organizacja wołyńska, angażował się w zwalczanie katolicyzmu na terenie swojej eparchii, występując przeciwko małżeństwom mieszanym prawosławno-katolickim i określając katolicyzm jako „duchową zarazę”. Twierdził, iż prawosławie od czasu zawarcia unii brzeskiej nieustannie pozostaje w stanie zagrożenia, zaś akt tolerancyjny z 1905 postrzegał jako narzędzie restytucji wpływów katolickich w Rosji. W 1907 odbył podróż do Galicji i na Bukowinę. W swoich publicznych wystąpieniach pod wpływem poczynionych wówczas obserwacji twierdził, iż wolność wyznania w Austro-Węgrzech jest pozorna, zaś prawosławni są poddawani prześladowaniom. Twierdził także, iż wyznawcy obrządku greckokatolickiego nie zdają sobie sprawy z różnicy między unią a prawosławiem i w rzeczywistości są tak samo prawosławni, jak mieszkańcy Wołynia. Apelował również o zintensyfikowanie rosyjskich wysiłków na rzecz propagowania prawosławia w Galicji. Działał na rzecz wspierania galicyjskich moskalofilów, był honorowym członkiem Galicyjsko-Russkiego Towarzystwa Dobroczynnego, w ramach którego występował z odczytami poświęconymi sytuacji wyznaniowej w Galicji. W 1913 zorganizował oddział Towarzystwa na Wołyniu i kierował jego pracami. Osobiście uczestniczył w rekrutacji młodych mężczyzn wyznania greckokatolickiego, którzy wyjeżdżali do rosyjskich seminariów duchownych, przyjmowali prawosławie i wracali do Galicji jako propagatorzy tego wyznania. Uzyskał również wsparcie finansowe rosyjskiego budżetu na ten cel. Wśród jego wychowanków byli czołowi agitatorzy moskalofilscy i prawosławni: ks. Maksym Sandowicz i ks. Ignacy Hudyma.
Zainicjował budowę soboru Trójcy Świętej w kompleksie Ławry Poczajowskiej, chcąc, by jej obiekty wyraźniej nawiązywały do architektury staroruskiej.
W polskiej prasie galicyjskiej Antoni (Chrapowicki) był przedstawiany jako człowiek „poniżający godność religii” z powodu całkowitego podporządkowania aktywności duszpasterskiej celom politycznym. Duchowny Kościoła katolickiego obrządku bizantyjsko-rosyjskiego Leonid Fiodorow zarzucał mu ogromną nienawiść wobec Polaków i katolików.
W latach 1906–1907 (do rezygnacji na własne życzenie) był jednym z przedstawicieli duchowieństwa w Radzie Państwa. W 1911 został wyróżniony prawem noszenia brylantowego krzyża na kłobuku, rok później wszedł w skład Świętego Synodu. Ostatecznie w 1914 wyznaczony arcybiskupem charkowskim i achtyrskim. Jego przeniesienie z katedry wołyńskiej mogło być efektem interwencji dyplomacji austriackiej, która zażądała od Rosji powstrzymania działalności hierarchy, stale angażującego się w problemy galicyjskie. Po wycofaniu się armii rosyjskiej z Galicji w 1916 po dwuletniej okupacji wschodniej części regionu przyjmował na ziemi charkowskiej uchodźców galicyjskich, którzy przyjęli prawosławie w okresie okupacji rosyjskiej.
Po obaleniu caratu.
Po rewolucji lutowej na żądanie części duchowieństwa eparchialnego oraz nowych władz został zdjęty z dotychczasowej katedry i odesłany do monasteru w Wałaam. Do stolicy wrócił na Sobór Lokalny, rozpoczęty 15 sierpnia 1917, jako przedstawiciel kleru zakonnego Rosji, i został ponownie wybrany biskupem Charkowa. Był jednym z trzech kandydatów na patriarchę Moskwy i całej Rusi (ostatecznie godność tę objął Tichon (Bieławin)).
30 maja 1918 został przeniesiony na urząd metropolity kijowskiego i halickiego. Poparł ruch białych; w 1919 był faktycznym zwierzchnikiem struktur cerkiewnych tworzonych na ziemiach czasowo pozostających pod kontrolą armii Denikina. W 1920, w miarę klęsk białych na południu Rosji, wyjechał z Rosji do Aten, jednak wrócił jeszcze we wrześniu 1920 na prośbę gen. Wrangla. Razem z nim ewakuował się po zdobyciu Krymu przez Armię Czerwoną w listopadzie 1920, udając się do Serbii. Na soborze w Sremskich Karlovcach został wybrany pierwszym hierarchą Rosyjskiego Kościoła Prawosławnego poza granicami Rosji.
Zwierzchnik Rosyjskiego Kościoła Prawosławnego poza granicami Rosji.
Zdecydowanie opowiadał się za czynnym zaangażowaniem prawosławnych po stronie Białych i w ruchu monarchistycznym. Krytykował politykę metropolity zachodnioeuropejskiego Eulogiusza, organizującego rosyjskich emigrantów wokół hasła apolityczności, oraz samego "locum tenens" tronu patriarszego Sergiusza (Stragorodskiego), gdy ten zdecydował się zrezygnować z czynnego oporu wobec władz ZSRR. W związku z tym 22 czerwca 1934 został zawieszony w czynnościach duchownych przez Rosyjski Kościół Prawosławny razem ze swoimi zwolennikami (tzw. „karlowczanie”). Do końca życia pozostał czynnym teologiem i publicystą, choć przez kilka ostatnich lat życia był już obłożnie chory.
Zmarł i został pochowany w Belgradzie. Jego następcą został jeden z jego najbliższych współpracowników, metropolita Anastazy (Gribanowski). Teksty metropolity Antoniego zebrał i opracował inny z jego współpracowników, biskup Nikon (Rklicki), który opracował również jego obszerną biografię.

</doc>
<doc id="1728874" url="https://pl.wikipedia.org/wiki?curid=1728874" title="Raport londyński">
Raport londyński

Raport londyński – dokument reformujący Europejską Współpracę Polityczną, przyjęty 13 października 1981 r. na spotkaniu ministrów spraw zagranicznych Wspólnoty Europejskiej w Londynie.
Konieczność zmian wynikała słabości i nieefektywności działań Wspólnoty na przełomie lat 70. i 80. XX w. Inicjatywa reform została podjęta przez Wielką Brytanię i zaowocowała debatami, wskutek których przyjęto Raport londyński. Na mocy jego postanowień utworzony został Sekretariat Trójki, a Komisja Wspólnot Europejskich uzyskała wpływ na wszelkiego rodzaju kwestie związane z EWP. Większe znaczenie zyskała także prezydencja, w szczególności odnośnie do relacji zagranicznych. Oprócz tego postanowiono, że sprawy związane z bezpieczeństwem zostaną włączone do problematyki EWP, z wyjątkiem kwestii obronnych, gdyż na to nie zgodziła się Irlandia. Państwa członkowskie zostały również zobowiązane do "konsultowania się z partnerami przed przyjęciem ostatecznego stanowiska lub wystąpieniem z inicjatywą narodową we wszystkich ważnych kwestiach polityki zagranicznej, które są przedmiotem zainteresowania Dziesiątki jako całości". Brak sposobu egzekwowania tego zapisu sprawił jednak, że nie miał on pełnego wpływu na działania Wspólnoty i jego wykonywanie zależało tylko od dobrej woli państw członkowskich. Raport londyński wprowadził również procedurę kryzysową, która polegała na możliwości zwołania w ciągu 48 godzin Komitetu Politycznego bądź spotkania ministrów, jednak pierwsza próba zastosowania tego mechanizmu w obliczu wprowadzenia stanu wojennego w Polsce okazała się nieudana i dopiero po inwazji Izraela na Liban w czerwcu 1982 r. po raz pierwszy go uruchomiono.

</doc>
<doc id="1728883" url="https://pl.wikipedia.org/wiki?curid=1728883" title="Rzuno">
Rzuno



</doc>
<doc id="1728884" url="https://pl.wikipedia.org/wiki?curid=1728884" title="Janusz Tofil">
Janusz Tofil

Janusz Tofil (ur. 3 stycznia 1928 w Pruszkowie, zm. 17 stycznia 2020) – polski architekt i twórca sztuki sakralnej.
Życiorys.
Syn Mieczysława i Anny Tofil – Honorowych Obywateli Piastowa.
Absolwent Gimnazjum Mechanicznego Stowarzyszenia Mechaników Polskich z Ameryki w Pruszkowie. Ukończył Państwowe Liceum Artystyczne w Warszawie. W latach 1950-53 studiował na Wydziale Architektury Politechniki Warszawskiej. Pracownik zespołu architektonicznego Przedsiębiorstwa Projektowania Budownictwa Miejskiego Miastoprojekt „Stolica” przy opracowywaniu projektów MDM, którego autorami byli Józef Sigalin, Stanisław Jankowski, Jan Knothe i Zygmunt Stępiński.
Od 1955 do 1961 roku pracuje w zespole pod kierunkiem Hanny i Kazimierza Wejchertów w Miastoprojekcie „Nowe Tychy” – od 1960 roku jako główny projektant osiedli „C1”. „C2” i „C3”. W tym czasie uzyskuje nagrodę Ministra Budownictwa za zespołowe osiągnięcia w nowatorskim opracowaniu uprzemysłowionej technologii budynków mieszkalnych.
W latach 1962–1964 pracuje w zespole projektowym Biura Studiów i Projektów Budownictwa Wiejskiego w Warszawie.
Od 1965 do 1969 roku pełni obowiązki Starszego Inspektora w Departamencie Budownictwa w Ministerstwie Rolnictwa. Z początkiem lat 70. rozpoczął indywidualną działalność architektoniczną.
Od 2006 do 2010 współtwórca w zespole projektowym Este Projekt.

</doc>
<doc id="1728885" url="https://pl.wikipedia.org/wiki?curid=1728885" title="Letters of last resort">
Letters of last resort

Letters of last resort (listy ostateczne} – określenie czterech listów napisanych odręcznie przez premiera Wielkiej Brytanii, znajdujących się na każdym z czterech okrętów podwodnych typu "Vanguard", przenoszących pociski balistyczne z głowicami termojądrowymi. Listy zawierają instrukcję dotyczącą sposobu postępowania w przypadku, gdyby atak termojądrowy wroga zniszczył Wielką Brytanię i zabił zarówno premiera oraz wyznaczoną przez niego drugą osobę, nieznaną z imienia i nazwiska, powołaną do podejmowania decyzji w wypadku jego śmierci w katastrofie termojądrowej.
Według słuchowiska dokumentalnego "The Human Button" nadanego przez BBC Radio 4 w grudniu 2008 roku, listy mogą zawierać jedną z czterech opcji:
Listy znajdują się w sterowni okrętu w dwóch sejfach umieszczonych jeden wewnątrz drugiego, przymocowanego na stałe do podłogi. Listy są niszczone po każdej zmianie premiera i zastępowane pismami nowego urzędnika.

</doc>
<doc id="1728888" url="https://pl.wikipedia.org/wiki?curid=1728888" title="Mikrometeoryt">
Mikrometeoryt

Mikrometeoryt – meteoryt o średnicy poniżej 0,1 mm. Stanowi główną część materii kosmicznej spadającej na Ziemię. Ocenia się, że dziennie na powierzchnię Ziemi trafia jej ok. 9 ton. 
Mikrometeoryty docierają na Ziemię prawie bez parowania. Ciepło wydzielane podczas tarcia o atmosferę ziemską jest szybko wypromieniowywane dzięki dużemu stosunkowi pola powierzchni do masy. Mikrometeoryty pochodzą przeważnie z materii pyłowo-gazowej rozproszonej w płaszczyźnie ekliptyki, której gęstość w otoczeniu orbity Ziemi wynosi 10-22 g/m3. Materia, zanim stanie się na Ziemi mikrometeorytem, w przestrzeni kosmicznej nazywa się mikrometeoroidem.

</doc>
<doc id="1728889" url="https://pl.wikipedia.org/wiki?curid=1728889" title="S/2008 S 1">
S/2008 S 1



</doc>
<doc id="1728890" url="https://pl.wikipedia.org/wiki?curid=1728890" title="Bad Influence">
Bad Influence

Bad Influence – czwarty singel promujący piąty album studyjny amerykańskiej wokalistki pop-rockowej Pink pt. "Funhouse". Wydany w Australii i Nowej Zelandii, stał się przebojem tamtejszych stacji radiowych.
Australijskie stowarzyszenie Australian Recording Industry Association (ARIA) przyznało utworowi certyfikat złotej płyty. W Australii singel sprzedał się bowiem w nakładzie ponad trzydziestu pięciu tysięcy egzemplarzy.

</doc>
<doc id="1728892" url="https://pl.wikipedia.org/wiki?curid=1728892" title="Zamek książąt raciborskich">
Zamek książąt raciborskich



</doc>
<doc id="1728896" url="https://pl.wikipedia.org/wiki?curid=1728896" title="Leonard Hohensee">
Leonard Hohensee

Leonard Hohensee (ur. 9 marca 1913 w Międzyrzeczu, zm. 26 stycznia 1987 w Warszawie) – polski prawnik i ekonomista, wykładowca, poseł na Sejm PRL III kadencji (1961–1965). 
Życiorys.
Urodził się w rodzinie Apolinarego Hohensee, który był z zawodu prawnikiem i Zofii. Po ukończeniu gimnazjum w Poznaniu studiował na Wydziale Prawno-Ekonomicznym Uniwersytetu Poznańskiego. Został zatrudniony w „Dzienniku Poznańskim”. Na jesieni 1938 przeprowadził się do Gdyni, gdzie objął funkcję referenta ds. gospodarczych w Biurze Planowania Regionalnego. W 1941 władze niemieckie wysiedliły go z Prus Zachodnich. Zamieszkał w Częstochowie, w której pracował w Izbie Przemysłowo-Handlowej. Po 1945 sprawował funkcję szefa wydziału przemysłu w Prezydium Miejskiej Rady Narodowej. Wykładał w Wyższej Szkole Administracyjno-Handlowej, był dyrektorem Katedry Ekonomiki Handlu i Żywienia Zbiorowego na tej uczelni. Od 1951 do 1953 sprawował również funkcję rektora tej placówki, przekształconej w Wyższą Szkołę Ekonomiczną.
Od 1948 działał w Stronnictwie Demokratycznym, w latach 50. należał do władz lokalnych struktur SD w aparacie partyjnym w Częstochowie, Kielcach i Katowicach. W Centralnym Komitecie SD pełnił funkcje Kierownika Zespołu ekonomicznego (od 1957), członka (od 1958), sekretarza (1961–1965) i członka prezydium (1973–1974). Z ramienia SD pełnił mandat radnego Wojewódzkiej Rady Narodowej w Kielcach, a po włączeniu Częstochowy w skład województwa śląskiego w Katowicach. W 1961 uzyskał mandat posła na Sejm PRL III kadencji z okręgu Częstochowa. Zasiadał w Komisji Planu Gospodarczego, Budżetu i Finansów jako jej wiceprzewodniczący. Był współtwórcą i pierwszym prezesem Centralnego Związku Rzemiosła w latach 1972–1974, członkiem Komisji Historycznej przy CZR.
Odznaczony m.in. Orderem Sztandaru Pracy I i II klasy, Krzyżami Kawalerskim i Komandorskim Orderu Odrodzenia Polski, Złotym Krzyżem Zasługi, Medalem 10-lecia Polski Ludowej (1955), Złotym Medalem im. Jana Kilińskiego, Odznaką „Zasłużonemu Działaczowi Stronnictwa Demokratycznego”.
Był żonaty z Heleną Ciszewską (1912–1991). Miał brata Bogdana (1921–1942), zabitego w czasie II wojny światowej przez Niemców. Został pochowany na Cmentarzu Komunalnym na Powązkach (kwatera B31-tuje-9).

</doc>
<doc id="1728897" url="https://pl.wikipedia.org/wiki?curid=1728897" title="Ołeksandr Wołkow">
Ołeksandr Wołkow

Ołeksandr Anatolijowycz Wołkow, ukr. Олександр Анатолійович Волков (ur. 28 marca 1964 w Omsku) – ukraiński koszykarz występujący m.in. w reprezentacji ZSRR i Ukrainy oraz w NBA, a także trener, działacz sportowy i polityk. Złoty medalista Igrzysk Olimpijskich 1988 z reprezentacją Związku Socjalistycznych Republik Radzieckich.
Absolwent Kijowskiego Instytutu Kultury Fizycznej (1987). W trakcie kariery zawodowej reprezentował barwy takich klubów jak: Budiwelnyk Kijów (1981–1986, 1988–1989), CSKA Moskwa (1986–1988), Atlanta Hawks (1989–1992), Panasonic Reggio Calabria (1992–1993), Panathinaikos (1993–1994) i Olympiakos (1994–1995).
W połowie lat 90. formalnie zakończył karierę sportową. W 1998 wystąpił w ukraińskiej drużynie narodowej. Okazjonalnie grywał jeszcze w latach 2000–2002 w założonym przez siebie klubie BK Kijów. Od sierpnia 1999 do stycznia 2000 kierował rządowym komitetem ds. kultury fizycznej i sportu.
W wyborach w 2006 został wybrany na posła do Rady Najwyższej V kadencji z listy krajowej Bloku Nasza Ukraina. W trakcie kadencji zmienił przynależność polityczną, przechodząc na stronę Wiktora Janukowycza i Partii Regionów. Z ramienia tego ugrupowania w przedterminowych wyborach w 2007 uzyskał mandat deputowanego VI kadencji. Również w 2007 został prezesem Federacji Koszykówki Ukrainy. W 2012 po raz kolejny wszedł do parlamentu.

</doc>
<doc id="1728898" url="https://pl.wikipedia.org/wiki?curid=1728898" title="Amnezja dysocjacyjna">
Amnezja dysocjacyjna

Amnezja dysocjacyjna (amnezja psychogenna) – niemożność przypomnienia sobie czegoś, najczęściej utrata pamięci ważnych wydarzeń życiowych, częściej występuje u mężczyzn. Częściej odnotowuje się je również w okresie wojny czy różnego rodzaju klęsk żywiołowych.
Jest to zaburzenie dysocjacyjne oznaczające stan, w którym nagły zanik pamięci spowodowany jest silnym urazem psychicznym. Możemy mówić o amnezji całkowitej (zgeneralizowanej) - wówczas następuje utrata pamięci co do własnej tożsamości, jak i również o amnezji częściowej (występkowej) - wówczas niepamięci podlegają zdarzenia związane z jakimś tematem. W czasie amnezji całkowitej zdarzają się nagłe odejścia z domu - zjawisko to nosi nazwę fugi.
Amnezja psychogenna często ustępuje nagle.
Wyróżnia się amnezję dysocjacyjną:

</doc>
<doc id="1728900" url="https://pl.wikipedia.org/wiki?curid=1728900" title="Flandria (region federalny)">
Flandria (region federalny)



</doc>
<doc id="1728905" url="https://pl.wikipedia.org/wiki?curid=1728905" title="Kilometr na sekundę">
Kilometr na sekundę



</doc>
<doc id="1728906" url="https://pl.wikipedia.org/wiki?curid=1728906" title="Iwan Nikiticz Bołtin">
Iwan Nikiticz Bołtin



</doc>
<doc id="1728907" url="https://pl.wikipedia.org/wiki?curid=1728907" title="Km/s">
Km/s



</doc>
<doc id="1728908" url="https://pl.wikipedia.org/wiki?curid=1728908" title="Walonia">
Walonia



</doc>
<doc id="1728909" url="https://pl.wikipedia.org/wiki?curid=1728909" title="Polonia Bytom (piłka nożna) w rozgrywkach międzynarodowych">
Polonia Bytom (piłka nożna) w rozgrywkach międzynarodowych

Występy w piłkarskich rozgrywkach międzynarodowych polskiego klubu piłkarskiego Polonia Bytom.
Występy w oficjalnych rozgrywkach UEFA.
Szczegóły spotkań.
Puchar Europy 1958/1959.
Pierwszymi rozgrywkami europejskimi, w których uczestniczyła Polonia Bytom, był Puchar Europy Mistrzów Klubowych w sezonie 1958/1959. Liga polska rozgrywana była wtedy systemem wiosna-jesień, a Puchar Europy – jesień-wiosna. Aby reprezentować Kraj w tych rozgrywkach, mistrz poprzedniego sezonu musiał po rundzie wiosennej zająć co najmniej trzecie miejsce. Górnik Zabrze nie spełnił tego kryterium i w ten sposób Polonia zajęła jego miejsce jako lider tabeli.
W eliminacyjnej rundzie drużyna spotkała się z MTK Budapeszt, który ówcześnie był jedną z największych potęg europejskich, a w jego składzie występowali członkowie tzw. Złotej Jedenastki.
Puchar Europy 1962/1963.
Cztery lata później, w sezonie 1962/1963, Polonia wystąpiła już jako pełnoprawny mistrz Polski. Jako pierwszy polski klub zdołała przedostać się do pierwszej rundy rozgrywek.
Występy w pozostałych rozgrywkach międzynarodowych.
Puchar Rappana/Intertoto.
1963/1964.
Po zajęciu pierwszego miejsca w grupie Polonia spotkała się w 1/8 finału z genueńską Sampdorią. Mecz odbył się na stadionie rywala, a oglądało go pięć tysięcy ludzi.
W 18 minucie Jan Liberda otrzymał podanie od Pogrzeby i zdobył bramkę, a sześć minut później kapitan Polonii dośrodkował piłkę, co wykorzystał Pogrzeba i pokonał Franco Sattolo.
W drugiej połowie genueńczycy próbowali jeszcze odrobić straty, ale wynik do końca meczu nie uległ zmianie i Polonia zwyciężyła 2:0.
10 listopada w Bytomiu odbyło się spotkanie rewanżowe. Oglądało je 20 tysięcy widzów, a Polonia obroniła przewagę remisując 1:1. Bramkę dla bytomian strzelił z rzutu karnego Norbert Pogrzeba w 36 minucie, a w 40 wyrównał Maryan Wisniewski, który po meczu powiedział: "Gra Polonii była bezwzględnie lepsza niż w Genui. Odrobienie strat z pierwszego spotkania, które planowaliśmy w drodze do Bytomia przerastało nasze możliwości. Sądzę, że nawet dużo lepsze od Sampdorii zespoły nie wygrałyby wczoraj z waszą drużyną". Drużyna polska była chwalona również przez innych członków Sampdorii oraz włoskich dziennikarzy.
Wiosną następnego roku w ćwierćfinale drużyna spotkała się w dwumeczu z Örgryte IS. Pierwsza część miała miejsce w Szwecji, a cztery tysiące osób było świadkami wysokiego zwycięstwa bytomian. Polonia w pierwszej połowie przeważała, dzięki czemu strzeliła trzy bramki. W drugiej połowie Örgryte próbowało odrabiać straty, jednak to polska drużyna zdobyła kolejną bramkę. Po tym wydarzeniu Szwedzi zrezygnowali z obrony i zaczęli atakować całą drużyną. Poskutkowało to golem Rolfa Wetterlinda w 74 minucie, jednak dalsza ich gra taką taktyką przyniosła stratę w postaci trzech bramek. Szwedzka prasa pisała o bytomskiej drużynie w samych superlatywach. Najbardziej chwalony był Jan Liberda, o którym Göteborgs-Posten napisał, że jest lepszy od Ferenca Puskása.
Na mecz rewanżowy w Bytomiu przyszło 15 tysięcy widzów. W pierwszej połowie Polonia strzeliła dwie bramki. W drugiej Gerhardt Lukoszczyk znalazł się w 60 minucie z piłką z przodu – na wyjątkowej dla siebie pozycji. Podał do Banasia, po chwili otrzymał piłkę z powrotem i strzelił celnie. Z przewagą dziewięciu bramek Polonia pozwoliła sobie na rozluźnienie, przez co Szwedzi strzelili dwie bramki i mecz zakończył się wynikiem 3:2 dla bytomian.
Półfinał został nazwany przez prasę polskim, ponieważ do walki w nim stanęła Polonia i Odra Opole. Pierwszy mecz rozegrany został w Bytomiu. Z Opola i okolic przyjechało 10 tysięcy kibiców i stanowili oni połowę całej widowni. W 41 minucie Szymkowiak obronił strzał słabo pilnowanego dotychczas Zaczyńskiego, a ten dobił piłkę, zdobył bramkę i do przerwy Polonia przegrywała jednym golem. W 63 minucie po kilku podaniach z pierwszej piłki Liberda wyrównał, a w 79 Pogrzeba uzyskał kolejnego gola i mecz zakończył się wynikiem 2:1 dla gospodarzy.
Drugi mecz półfinału odbył się na wypełnionym do ostatniego miejsca Stadionie Miejskim w Opolu. W spotkaniu nie padły bramki, a bardzo dobrze zagrał Edward Szymkowiak, który wielokrotnie wybronił trudne strzały opolan. W 61 minucie Wieczorek zderzył się z Jarkiem, złamał nogę i został zniesiony z boiska. Polonia zakończyła mecz w dziesiątkę, ale zremisowała i awansowała do finału.
Finał odbył się w Wiedniu na stadionie Hohe Warte. Spotkanie oglądało 4000 widzów, a wśród nich cała drużyna Realu Madryt, ponieważ następnego dnia na wiedeńskim Praterstadionie odbył się również finał Pucharu Europy, w którym madryccy piłkarze grali z Interem Mediolan. Polonia stworzyła wiele szans bramkowych w tym meczu, jednak bardzo dobrze bronił słowacki bramkarz Peter Fülle. W 57 minucie Adolf Scherer otrzymał piłkę, przebiegł z nią kilka kroków i z 25 metrów strzelił przy ziemi w prawy róg bramki bytomian, czym zdobył jedyny gol w tym meczu. Po spotkaniu Alfredo Di Stéfano powiedział, że Polonia przegrała przez brak mocnych nerwów i rutyny, jednak zaznaczył, że polscy piłkarze bardzo mu się podobali.
1964/1965.
Polonia zajęła pierwsze miejsce w rozgrywkach grupowych i w ćwierćfinale walczyła z SC Karl-Marx-Stadt. Przed pierwszym meczem uchodziła za zdecydowanego faworyta. Spotkanie odbyło się w Karl-Marx-Stadt i oglądało je 10 tysięcy widzów. Drużyna grała bardzo słabo i przegrała 0:2. Katowicki "Sport" nazwał Liberdę, Grzegorczyka i Banasia statystami i mocno skrytykował ich grę.
Rewanż w Bytomiu oglądany przez 14 tysięcy kibiców rozpoczął się częstymi atakami polonistów, jednak przez całą pierwszą połowę uzyskali oni tylko jedną bramkę. Spowodowane to było dobrą grą obrońców niemieckich, którzy przejmowali większość górnych podań bytomian. Na początku drugiej połowy drugą bramkę zdobył Liberda, a po 9 minutach Banaś z podania Pogrzeby uzyskał kolejny gol dla Polonii. Po tym wydarzeniu piłkarze Karl-Marx-Stadt zaczęli tracić nerwy – minutę po bramce Erler kopnął Pogrzebę, a zrewanżował mu się Jóźwiak i obaj zostali usunięci z boiska. W 67 minucie na polu karnym rywali znów Pogrzeba został sfaulowany – tym razem przez Hüttnera. Rzut karny wykorzystał Liberda i Polonia prowadziła 4:0. W 69 minucie ten sam Hüttner wykonywał rzut wolny i zdobył jedyną bramkę dla Niemców w tym meczu.
W półfinale Polonia wylosowała RFC Liège. Pierwszy mecz odbył się w Belgii. Drużyna walońska zagrała bardzo dobrze i dzięki Edwardowi Szymkowiakowi bytomianie przegrali tylko jedną bramką.
Rewanż w Bytomiu oglądało 12 tysięcy osób. W pierwszej połowie nie padły żadne bramki, a pod jej koniec Walter Winkler doznał kontuzji i musiał opuścić boisko i od początku drugiej części zastąpił go Gulba. Belgowie zaatakowali skutecznie tuż po przewie i strzałem z 25 metrów Szymkowiaka pokonał Latamene. Od tego momentu drużyna polska częściej atakowała i w 51 minucie przyniosło to efekt w postaci bramki Liberdy. Później w 62 minucie stan dwumeczu wyrównał Pogrzeba i w 74 minucie ten sam zawodnik wyprowadził Polonię na prowadzenie. Wynik nie zmienił się do końca spotkania i drużyna bytomska drugi raz z rzędu awansowała do finału Pucharu Lata.
Pierwszy mecz finału rozegrany został na Stadionie Centralnym w Lipsku. Poloniści przyjechali z niedysponowanym Szymkowiakiem, który w meczu ligowym z Unią Racibórz nabawił się kontuzji. Zastąpił go rezerwowy bramkarz – Szczęsny. Rywale – drużyna SC Lipsk mieli być agresywnie kryci, a poloniści mieli zwalniać grę i kontratakować. W pierwszych minutach piłkarze bytomscy wypełniali swoje zadania, ale w 18 minucie Engelhardt podał do Frenzla, a ten strzelił z kilku metrów i zdobył bramkę. Drugą bramkę Niemcy zdobyli po błędzie Szczęsnego, który wybiegł z bramki, co wykorzystał Franke kierując piłkę do pustej bramki. Zatrzymał ją rękoma Winkler, za co sędzia jugosłowiański Branko Tesanic podyktował rzut karny, który wykorzystał Trölitsch. Ostatni gol w meczu strzelił stoper niemieckiej drużyny Giessner.
Rewanżowe spotkanie rozegrane zostało w Bytomiu. Na stadion udało się 20 tysięcy widzów, a mecz sędziował sędzia Heimann ze Szwajcarii. Przez pierwsze dwadzieścia minut obrona bytomska popełniła dwa poważne błędy. Najpierw Engelhardt znalazł się sam na sam z Szymkowiakiem, kilka minut później Franke był bliski zdobycia bramki, ale bez konsekwencji. W 20 minucie Löwe ograł Winklera i strzelił gol dla Niemców. Trzy minuty później Banaś trafił piłką Franke na polu karnym i tak padła pierwsza bramka dla Polonii. W 32 minucie Liberda został sfaulowany na polu karnym przez Giessnera, a rzut karny wykorzystał Grzegorczyk. Na cztery minuty przed przerwą Jóźwiak podwyższył prowadzenie bytomian na 3:1. Na początku drugiej połowy gra się wyrównała. W 70 minucie Grzegorczyk rozegrał szybką akcję, podał do Banasia, a ten doprowadził do stanu remisowego. W ostatnich minutach SC Lipsk próbowało jeszcze rozstrzygnąć spotkanie na swoją korzyść, jednak w 88 minucie Pogrzeba przejął dośrodkowanie Banasia i strzelił piątą bramkę dla Polonii. Kilkanaście sekund przed końcem jeszcze Szymkowiak uchronił bytomian przed stratą gola i po chwili spotkanie się zakończyło
Finał.
Polonia Bytom zdobyła Puchar Rappana 1964/1965
Puchar Ameryki.
1965.
Po sukcesie w Pucharze Rappana Polonia wzmocniona Eugeniuszem Faberem i Antonim Nierobą z chorzowskiego Ruchu i Zygmuntem Szmidtem z GKS Katowice wyjechała do USA na turniej piłkarski organizowany dla drużyn europejskich. W pierwszym meczu rozgrywek grupowych, w obecności 12736 widzów, drużyna zmierzyła się z mistrzem Węgier i zdobywcą Pucharu Miast Targowych 1964/1965 – budapeszteńskim Ferencvárosem, mającym w swoim składzie takich piłkarzy jak Flórián Albert czy Zoltán Varga. Spotkanie zakończyło się remisem 0:0, a sędzia nie uznał dwóch bramek strzelonych przez Polonię.
11 lipca o 14:30 Polonia zmierzyła się z mistrzem Szkocji – Kilmarnock F.C., z którym zremisowała 1:1 (0:1). Kończące pierwszą rundę spotkanie z West Bromwich okazało się bardzo trudne dla bytomian. Anglicy prowadzili 2:0 po bramkach Kena Foggo i Johna Kaye, jednak Norbert Pogrzeba w ciągu dwóch minut – w 77 i 79 – doprowadził do wyrównania.
18 lipca o 14:30 nastąpił rewanż z Ferencvárosem w 35 minucie Flórián Albert z podania Gyuli Rákosiego strzelił bramkę dla Węgrów. Po przerwie trener Michał Matyas zastąpił Pogrzebę Zygmuntem Szmidtem. Madziarzy zaprotestowali twierdząc, że jest to niezgodne z regulaminem, jednak komitet organizacyjny przyznał rację bytomianom. Po tym wydarzeniu gra stała się tak ostra, że amerykański sędzia Carannante usunął z boiska Pála Orosza za serię złośliwych fauli. W 63 minucie wyrównującą bramkę zdobył Jan Liberda, a w 66 drugiego gola strzelił Szmidt.
Z Kilmarnock poloniści wygrali 2:0 po bramkach Pogrzeby i Szmidta, natomiast na zakończenie rozgrywek grupowych odbył się rewanż z West Bromwich dopingowanym przez zawodników Ferencvárosu i miejscowych Węgrów, ponieważ gdyby Polonia przegrała – do finału awansowałby właśnie budapeszteński klub. Polska drużyna rozegrała jednak bardzo dobry mecz, dokumentując swoją przewagę sześcioma bramkami, a hat-trickami popisali się Pogrzeba i Szmidt. Dave Murray z NBC New York powiedział po meczu, że Polonia jest najlepszą drużyną, jaką kiedykolwiek oglądał w USA.
Po dość łatwej wygranej nad zwycięzcami pierwszej grupy – New Yorkers – w środę, 4 sierpnia, poloniści spotkali się z tą drużyną w meczu rewanżowym. Mając trzybramkową przewagę z pierwszego spotkania zawodnicy postawili na obronę, aby awansować dalej jak najmniejszym nakładem sił. Efektem tego była bramka stracona w 28 minucie, a strzelcem był Neubauer. Taki bieg wydarzeń zmusił Polonię do zmiany taktyki i dwie minuty później pierwszą bramkę dla bytomian strzelił Szmidt. Po zmianie stron, w 46 minucie, Jerzy Jóźwiak otrzymał podanie od Pogrzeby i celnym strzałem pokonał bramkarza Uwe Schwarta. Wynik meczu nie uległ zmianie do końca i Polonia wygrała Interligę oraz uzyskała prawo do gry o American Challenge Cup.
W pierwszym spotkaniu o Puchar Ameryki nie zagrał Liberda, który leczył kontuzję. W obecności 15 tysięcy widzów Polonia wygrała z niepokonaną dotychczas Duklą Praga, która od czterech lat dzierżyła Trofeum. Pierwsza połowa była wyrównana, jednak w drugiej bytomianie uzyskali przewagę i dała ona efekt w 59 minucie, kiedy bramkę zdobył Jan Banaś, który wykonując rzut wolny z odległości dwudziestu metrów od bramki, trafił jednego z Czechów. Piłka wróciła pod nogi Banasia i strzelił on powtórnie, a bramkarz Ivo Viktor nie zdołał obronić. Druga bramka padła w podobnych okolicznościach. Wtedy w jednego z obrońców Dukli przy rzucie wolnym trafił Norbert Pogrzeba, a odbitą piłkę przejął Ryszard Grzegorczyk, który tym samym ustalił końcowy rezultat.
11 sierpnia odbył się drugi mecz. Choć Polonia od samego początku zaatakowała, jako pierwsza straciła bramkę. Josef Vacenovský w szóstej minucie silnym strzałem z trzydziestu metrów pokonał Edwarda Szymkowiaka. Bytomianie jednak nadal atakowali, a efekt osiągnęli w trzydziestej minucie, kiedy Jerzy Jóźwiak zdobył bramkę wyrównującą. Później zawodnik ten trafił też w poprzeczkę, potem Jan Banaś w spojenie słupka z poprzeczką i znów Jóźwiak w poprzeczkę. Trener Michał Matyas określił te wydarzenia jako "fantastyczną opiekę bogini szczęścia" nad praskim bramkarzem Pavlem Koubą. Po przerwie Zygmunta Szmidta zastąpił Jan Liberda. Czesi nie radzili sobie z bytomską obroną, a ataki Polonii wciąż zagrażały bramce Dukli. Wynik jednak nie zmienił się i drużyna polska zdobyła American Challenge Cup nazywany w Polsce Pucharem Ameryki.
American Challenge Cup.
Polonia Bytom zdobyła American Challenge Cup 1965

</doc>
<doc id="1728910" url="https://pl.wikipedia.org/wiki?curid=1728910" title="Cricklade">
Cricklade

Cricklade – miasto w Wielkiej Brytanii, w Anglii, w hrabstwie Wiltshire liczące 4132 mieszkańców (2001)

</doc>
<doc id="1728912" url="https://pl.wikipedia.org/wiki?curid=1728912" title="Leon Nitecki">
Leon Nitecki

Leon Nitecki (ur. 7 lipca 1901 w Łodzi, zm. 29 listopada 1984 tamże) – polski dermatolog i wenerolog, poseł na Sejm PRL IV kadencji (1965–1969).
Życiorys.
Ukończył gimnazjum w Łodzi. Studiował na Wydziale Medycznym Uniwersytetu Jagiellońskiego. Od 1929 zatrudniony jako lekarz w uczelnianej Klinice Dermatologicznej. Po ukończeniu studiów i powrocie do Łodzi pracował w charakterze lekarza w Ubezpieczalni Społecznej oraz ordynatora oddziału chorób skóry szpitala US. W czasie II wojny światowej pozostał w okupowanej Łodzi, gdzie kontynuował pracę w zawodzie. Po 1945 był inspektorem szpitala miejskiego, a od 1946 do 1949 stał na czele Referatu ds. Walki z Chorobami „W” przy Wydziale Zdrowia Urzędu Miejskiego. Od 1949 dyrektorował Centralnej Poradni Skórno-Wenerologicznej. Był konsultantem ds. dermatologii i wenerologii miasta Łodzi.
W 1945 rozpoczął działalność w Stronnictwie Demokratycznym. Osiem lat później stanął na czele Miejskiego Komitetu SD, a w 1954 wszedł w skład Rady Narodowej miasta Łodzi (w latach 1961–1965 szef klubu radnych SD). Od 1958 pełnił obowiązki wiceprzewodniczącego Wojewódzkiego Komitetu SD. Po przemianach w 1956 stanął na czele Łódzkiego Komitetu Frontu Jedności Narodu. W wyborach w 1965 rekomendowano go do Sejmu PRL IV kadencji z okręgu Łódź–Bałuty. Zasiadał w Komisji Zdrowia i Kultury Fizycznej jako jej wiceprzewodniczący. Po odejściu z Sejmu był m.in. honorowym przewodniczącym Łódzkiego Komitetu SD.
Odznaczony m.in. Orderem Sztandaru Pracy II klasy, Krzyżem Kawalerskim i Oficerskim Orderu Odrodzenia Polski, Srebrnym (1949) i Złotym Krzyżem Zasługi, Medalem 10-lecia Polski Ludowej (1955), 30-lecia Polski Ludowej i 40-lecia Polski Ludowej, odznaką honorową „Za wzorową pracę w służbie zdrowia” (1951), a także Honorową Odznaką miasta Łodzi i Odznaką 1000-lecia Państwa Polskiego (1966).
Zmarł w 1984, został pochowany na Starym Cmentarzu w Łodzi.

</doc>
<doc id="1728913" url="https://pl.wikipedia.org/wiki?curid=1728913" title="Perć Akademicka">
Perć Akademicka



</doc>
<doc id="1728915" url="https://pl.wikipedia.org/wiki?curid=1728915" title="Pył (akwarystyka)">
Pył (akwarystyka)

Pył – zwyczajowa nazwa używana w akwarystyce, określająca najdrobniejszy pokarm dla narybku.
Pył to drobniutki plankton łowiony ze zbiorników wodnych w takich, w których nie ma ryb (aby ustrzec się przed zawleczeniem do akwarium chorób, które są przenoszone przez ryby). Składa się przede wszystkim z pierwotniaków, wrotków, larw widłonogów. Jest on niezbędny do wykarmienia bardzo dużej ilości narybku i takiego, którego wylęg jest najdrobniejszy jak np. w przypadku prętnika karłowatego. Jako pierwszy pokarm dla narybku podobnej wielkości jak prętnik konieczne jest podawanie: orzęsków z rodzaju Paramecium najlepiej pochodzących z hodowli, następnie wrotków i najmniejszych larw widłonogów. Dopiero po około 10 dniach można przystąpić do karmienia solowcem, który wcześniej jest za duży dla tak drobniutkiego narybku.
„Pył” łowi się specjalną siatką w dość głębokim miejscu stawu, tak aby nie nabrać mułu z dna. Tak pozyskany pokarm przekładany jest do wypełnionego wodą zamykanego naczynia szklanego lub plastikowego i w nim przewożony do domu. Do wykonania siatki stosuje się na ogół takie materiały jak: gęsty batyst, stylon lub nylon. Siatka powinna być umieszczona na metalowym pierścieniu o średnicy około 20–30 cm i zamocowana na długim kiju.
W celu rozpoznawania składników „pyłu” najlepiej użyć mikroskopu, powiększającego od 100 do 150 razy. W przypadku jego braku można posłużyć się silnie powiększającą lupą. Ewentualnie bez przyrządów optycznych można rozpoznać plankton i w tym celu trzeba go umieścić w słoiku z czystą wodą i obserwować jego sposób poruszania się. 
Jednym z najdrobniejszych składników planktonu wodnego potrzebnych do wykarmienia narybku jest pantofelek, jednak jest tak mały (długość od 50 μm do 350 μm), że przelatuje przez oczka siatki i jest trudny do wyłowienia, a w okresie zimowym nieosiągalny. Dlatego akwaryści zakładają specjalne hodowle domowe. Pozyskując czystą kulturę pantofelka ze stawów umieszczają ją w szklanych 2–3 litrowych słojach lub innych szklanych pojemnikach. Naczynia ustawiane są w miejscu oświetlonym, ale nie nasłonecznionym, w temperaturze pokojowej. Żeby przyspieszyć ich rozmnażanie do pojemników, co 2–3 dni dodaje się 1–2 kropli mleka. Pantofelki utrzymują się pod powierzchnią wody, i w celu nakarmienia narybku ściąga się je delikatnie pipetą lub wężykiem.

</doc>
<doc id="1728916" url="https://pl.wikipedia.org/wiki?curid=1728916" title="Clevosaurus">
Clevosaurus

Clevosaurus – rodzaj lepidozaura z rodziny hatteriowatych (Sphenodontidae), z grupy Clevosauridae. 
Obejmuje kilka gatunków sfenodontów występujących od późnego triasu do wczesnej jury niemal na całym świecie. Gatunkiem typowym rodzaju jest "Clevosaurus hudsoni", opisany w 1939 roku przez Swintona. Jego szczątki odnaleziono w górnotriasowych osadach w południowo-zachodniej Wielkiej Brytanii. Było to niewielkie zwierzę, osiągające około 25 cm długości i przypominające jaszczurkę. "C. hudsoni" żywił się owadami, jednak prawdopodobnie mógł zjadać również rośliny, choć niektórzy autorzy uważają, że był głównie drapieżnikiem.
Drugi opisany gatunek, "Clevosaurus minor", również żył na terenie dzisiejszej południowo-zachodniej Wielkiej Brytanii, jednak na mniejszym obszarze niż "C. hudsoni" – był również od niego mniejszy, a jego skamieniałości są przeważnie gorzej zachowane. W 1993 roku Nicholas C. Fraser opisał "C. latidens" z górnego triasu okolic Cromhall w Wielkiej Brytanii i spostrzegł jego podobieństwa do fragmentów szczęk odkrytych w północnoamerykańskiej formacji Chinle. 
W 1994 Wu opisał dwa nowe gatunki z dolnej jury Chin, a "Dianosaurus petilus" przeklasyfikował do rodzaju "Clevosaurus". W tym samym roku Hans-Dieter Sues i współpracownicy opisali "C. bairdi", pierwszy gatunek "Clevosaurus" z Ameryki Północnej, co dowiodło, że zasięg występowania sfenodontów z tego rodzaju obejmował niemal całą Pangeę. Jego najbliższym krewnym był prawdopodobnie "C. mcgilli". Zniszczoną czaszkę należącą do "Clevosaurus" sp. odkryto także w Afryce Południowej – brak jednak cech diagnostycznych pozwalających odróżnić go od "C. bairdi". W 2005 roku opisany został "C. convallis" – pierwszy gatunek rodzaju "Clevosaurus", którego szczątki odkryto w jurajskich osadach na terenie Wielkiej Brytanii. José Bonaparte i Sues w 2006 nazwali kolejny gatunek "Clevosaurus" – "C. brasiliensis", którego dobrze zachowaną czaszkę odkryto w górnotriasowych osadach formacji Caturrita na terenie stanu Rio Grande do Sul w Brazylii. Jest to pierwsza skamieniałość potwierdzająca występowanie "Clevosaurus" również na obszarze dzisiejszej Ameryki Południowej. "C. brasiliensis" najbardziej przypominał "C. bairdi" i "C. mcgilli". W 2009 roku opisano szczątki ponad 25 osobników, które sugerują, że "C. brasiliensis" osiągał rozmiary znacznie mniejsze od większości sfenodontów. Młode osobniki żywiły się prawdopodobnie owadami, podczas gdy dorosłe były wszystkożerne. Czaszka rosła allometrycznie, podobnie jak u innych sfenodontów. W 2015 roku Klein i współpracownicy opisali "C. sectumsemper" z retyckich osadów w okolicach Woodleaze w Gloucestershire. Gatunek ten osiągał mniejsze rozmiary niż "C. latidens" (o ok. 20–60%), różnił się też od niego cechami uzębienia, choć Hsiou i in. (2015) twierdzą, że nie jest jasne, czy te dwa gatunki są odrębne.
Pokrewieństwo w obrębie rodzaju nie jest ustalone. Możliwe, że "C. latidens" jest bliżej spokrewniony z kladem Opisthodontia niż z "C. hudsoni". Również przynależność gatunków "C. mcgilli", "C. petilus" i "C. wangi" nie jest przesądzona. Ponadto wewnątrz kladu "Clevosaurus" zagnieżdżony może być również klasyfikowany w odrębnym rodzaju "Brachyrhinodon taylori".
Kladogram rodzaju "Clevosaurus" po usunięciu z niego taksonów o niepewnej pozycji filogenetycznej. Według Hsiou i in. (2015)

</doc>
<doc id="1728917" url="https://pl.wikipedia.org/wiki?curid=1728917" title="Glevosaurus">
Glevosaurus



</doc>
<doc id="1728918" url="https://pl.wikipedia.org/wiki?curid=1728918" title="Glewozaur">
Glewozaur



</doc>
<doc id="1728919" url="https://pl.wikipedia.org/wiki?curid=1728919" title="Kazimír Gajdoš">
Kazimír Gajdoš

Kazimír Gajdoš (ur. 28 marca 1934, zm. 9 listopada 2016) – czechosłowacki piłkarz.
W karierze klubowej reprezentował barwy Tatrana Preszów oraz Interu Bratysława. W reprezentacji Czechosłowacji rozegrał cztery mecze. Dwukrotny uczestnik mistrzostw świata z lat 1954 oraz 1958.

</doc>
<doc id="1728920" url="https://pl.wikipedia.org/wiki?curid=1728920" title="Jerzy Nasierowski (adwokat)">
Jerzy Nasierowski (adwokat)

Jerzy Nasierowski, ps. "Tur", "Jaszczur" (ur. 17 listopada 1908 w Warszawie, zm. 1953) – polski sędzia, adwokat i urzędnik państwowy, działacz Polskiego Państwa Podziemnego, w latach 1945–1947 poseł do Krajowej Rady Narodowej i wiceprzewodniczący Wojewódzkiej Rady Narodowej w Krakowie. Ofiara systemu stalinowskiego. 
Życiorys.
Ukończył szkołę średnią w Piotrkowie (1927) oraz Wydział Prawa Uniwersytetu Warszawskiego (1933). Po ukończeniu aplikacji i asesury w stolicy przeniósł się w 1938 do Łodzi, gdzie został sędzią Sądu Grodzkiego. W 1939 znalazł się w okupowanym Krakowie. Był tam zatrudniony w miejskich zakładach elektrycznych, a od 1941 do 1945 prowadził prywatną kancelarię adwokacką. W strukturach polskiego państwa podziemnego sprawował funkcję kierownika Wydziału Likwidacji Skutków Wojny Okręgowej Delegatury Rządu na Kraj w Krakowie, a także przewodniczącego Cywilnego Sądu Specjalnego w Krakowie. Na wiosnę 1945 mianowany radcą w Urzędzie Wojewódzkim, a później wicedyrektorem Okręgowego Urzędu Tymczasowego Zarządu Państwowego. 
W czasie okupacji działał w Stronnictwie Pracy, a w 1945 został członkiem Stronnictwa Demokratycznego. Zasiadał w Prezydium Wojewódzkiego Komitetu oraz w Radzie Naczelnej. Od 1945 do 1947 z nominacji Stronnictwa pełnił obowiązki wiceprzewodniczącego Wojewódzkiej Radzie Narodowej w Krakowie. W 1946 przeniósł się do Katowic, gdzie został mianowany dyrektorem okręgowego urzędu likwidacyjnego. W 1948 podjął pracę w Ministerstwie Finansów w Warszawie. Od 1949 pełnił obowiązki przewodniczącego Rady Administrcyjno-Samorządowej CK SD. 
W latach 1945–1947 sprawował mandat posła do Krajowej Rady Narodowej. Nie wszedł w skład Sejmu Ustawodawczego RP. Szantażowany przez Urząd Bezpieczeństwa Publicznego popełnił samobójstwo. Pozostawił po sobie żonę i dwoje dzieci. Pochowany na cmentarzu Powązkowskim (kwatera 104-5-25).

</doc>
<doc id="1728922" url="https://pl.wikipedia.org/wiki?curid=1728922" title="Cud mniemany, czyli Krakowiacy i Górale">
Cud mniemany, czyli Krakowiacy i Górale



</doc>
<doc id="1728924" url="https://pl.wikipedia.org/wiki?curid=1728924" title="Cyzjojan wrocławski">
Cyzjojan wrocławski

Cyzjojan wrocławski – XV-wieczny polski cyzjojan, zapisany w kodeksie należącym do Biblioteki Uniwersyteckiej we Wrocławiu.
Kodeks, poza cyzjojanem (karta 1 "verso") zawiera głównie teksty związane z Kościołem katolickim: legendy o świętych, przepisane dokumenty kościelne, traktaty teologiczne, i in. Rękopis prawdopodobnie pochodzi z którejś z płockich diecezji, skąd został przekazany do klasztoru Dominikanów we Wrocławiu. Następnie trafił do Biblioteki Uniwersyteckiej, gdzie przechowywany jest obecnie (sygn. IV Qu. 161).
Cyzjojan wrocławski został spisany najprawdopodobniej w tym samym czasie co płocki, bowiem wiele zwrotów i fragmentów pokrywa się w obu tekstach. Poza wersami o charakterze religijnym (np. "Pawła był Bog nawrocił"), wskazującymi konkretne święta kościelne, pojawiły się także wzmianki dotyczące uprawy roli (np. "Domienik chce siec", co wskazuje na datę 5 sierpnia, czyli początek okresu żniw). Kompozycja tekstu opiera się o nieregularne rymy wewnętrzne, a jedynymi użytymi środkami poetyckimi są epitety i zdrobnienia. Autor cyzjojana jest anonimowy; przypuszcza się, że spisał go kopista z pamięci.
Odkrycie zabytku ogłosił Paul Diels w 1937 w pracy "Der älteste polnische Cisiojanus". Transliteracji i transkrypcji dokonał w 1977 Mieczysław Walter (publikacja "Śląskie polonica rękopiśmienne w zbiorach Biblioteki Uniwersyteckiej we Wrocławiu").

</doc>
<doc id="1728928" url="https://pl.wikipedia.org/wiki?curid=1728928" title="Halina Zaczek">
Halina Zaczek

Halina Zaczek vel Halina Kron, vel Halina Zaczek-Kron (ur. 10 października 1929 w Krakowie) – polska aktorka, pedagog, emerytowana profesor nadzwyczajny Państwowej Wyższej Szkoły Teatralnej (PWST) w Krakowie, była prodziekan i prorektor PWST. Od 1991 profesor zwyczajny sztuk teatralnych.
Życie prywatne.
Córka Piotra i Heleny z domu Kłosińskiej.
Żona Leszka Herdegena (od 4 czerwca 1952 do 1961), a później Gustawa Krona.
Przebieg pracy artystycznej.
Ponadto udział w sztukach:
Teatr Telewizji:
Role w innych widowiskach w TV:
Przebieg pracy dydaktyczno-wychowawczej.
Rodzaj pracy
Przedmioty będące tematem zajęć
Praca uzupełniająca:

</doc>
<doc id="1728931" url="https://pl.wikipedia.org/wiki?curid=1728931" title="Rhithropanopeus harrisii">
Rhithropanopeus harrisii



</doc>
<doc id="1728934" url="https://pl.wikipedia.org/wiki?curid=1728934" title="Nicienie mikro">
Nicienie mikro



</doc>
<doc id="1728935" url="https://pl.wikipedia.org/wiki?curid=1728935" title="Rock City (Version 2.0)">
Rock City (Version 2.0)

Rock City (Version 2.0) to debiutancki album rapera Royce da 5’9” wydany w 2002. Album oryginalnie miał nazywać się Rock City, ale ze względu na dużą ilość niecenzuralnych treści krążek musiał zostać wydany jako Version 2.0 (pl:Wersja 2.0), zawierał zmienioną listę piosenek. Single takie jak „Rock City”, „U Can’t Touch Me” oraz „Boom”. Tytułowy kawałek zawiera inny bit oraz mniejszą ilość gitary w porównaniu do wersji z oryginalnego albumu Rock City. Album sprzedał się w ilości ponad 75 tys. na całym świecie.

</doc>
<doc id="1728936" url="https://pl.wikipedia.org/wiki?curid=1728936" title="Ultima Sports">
Ultima Sports

Ultima Sports – brytyjski producent samochodów sportowych. 
Przedsiębiorstwo założone zostało w 1992 roku, a jego siedziba mieści się w Hinckley, w hrabstwie Leicestershire w Anglii.

</doc>
<doc id="1728937" url="https://pl.wikipedia.org/wiki?curid=1728937" title="Death is Certain">
Death is Certain



</doc>
<doc id="1728941" url="https://pl.wikipedia.org/wiki?curid=1728941" title="Crataegus intricata">
Crataegus intricata



</doc>
<doc id="1728942" url="https://pl.wikipedia.org/wiki?curid=1728942" title="Rajd Elmot 2007">
Rajd Elmot 2007

Rezultaty Rajdu Elmot ("35. Rajd Elmot-Remy"), 2. rundy Rajdowych Samochodowych Mistrzostw Polski w 2007 roku, który odbył się w dniach 27-28 kwietnia:

</doc>
<doc id="1728943" url="https://pl.wikipedia.org/wiki?curid=1728943" title="Nagroda Architektoniczna im. Małgorzaty Baczko i Piotra Zakrzewskiego">
Nagroda Architektoniczna im. Małgorzaty Baczko i Piotra Zakrzewskiego

Nagroda Architektoniczna im. Małgorzaty Baczko i Piotra Zakrzewskiego - polska nagroda architektoniczna przyznawana w konkursie dla młodych architektów i inżynierów budowlanych na projekt z dziedziny budownictwa społeczno-publicznego. Organizatorem konkursu jest Fundacja dla Polski.
Nagroda jest upamiętnieniem zmarłych tragicznie w 1996 polskich architektów pracujących we Francji, absolwentów paryskiego wydziału architektury - Małgorzaty Baczko i Piotra Zakrzewskiego.
Nagroda oraz Fundusz im. Małgorzaty Baczko i Piotra Zakrzewskiego zostały ustanowione w 1998 z inicjatywy rodzin Baczków i Zakrzewskich oraz przyjaciół i współpracowników patronów.

</doc>
<doc id="1728944" url="https://pl.wikipedia.org/wiki?curid=1728944" title="Death Is Certain">
Death Is Certain

Death Is Certain – to drugi studyjny album rapera z Detroit znanego jako Royce da 5’9”.

</doc>
<doc id="1728945" url="https://pl.wikipedia.org/wiki?curid=1728945" title="Percarina demidoffi">
Percarina demidoffi



</doc>
<doc id="1728946" url="https://pl.wikipedia.org/wiki?curid=1728946" title="Hala Zgromadzeń">
Hala Zgromadzeń



</doc>
<doc id="1728947" url="https://pl.wikipedia.org/wiki?curid=1728947" title="Independent’s Day">
Independent’s Day

Independent’s Day – trzeci album rapera z Detroit Royce da 5’9”, został wydany przez Trouble Records 28 czerwca 2005.

</doc>
<doc id="1728950" url="https://pl.wikipedia.org/wiki?curid=1728950" title="Allard">
Allard

Allard Motor Company – dawne brytyjskie przedsiębiorstwo zajmujące się produkcją samochodów sportowych.
Przedsiębiorstwo założone zostało w 1946 roku, a jego siedziba mieściła się w Londynie. W 1966 roku przedsiębiorstwo zakończyło działalność, wkrótce po śmierci założyciela – Sydneya Allarda.

</doc>
<doc id="1728953" url="https://pl.wikipedia.org/wiki?curid=1728953" title="Allard Motor Company">
Allard Motor Company



</doc>
<doc id="1728954" url="https://pl.wikipedia.org/wiki?curid=1728954" title="Tamriel">
Tamriel



</doc>
<doc id="1728955" url="https://pl.wikipedia.org/wiki?curid=1728955" title="Alexander Alvaro">
Alexander Alvaro

Alexander Nuno Pickart Alvaro (ur. 26 maja 1975 w Bonn) – niemiecki prawnik i działacz młodzieżowy, poseł do Parlamentu Europejskiego VI i VII kadencji.
Życiorys.
Urodził się w rodzinie Portugalczyków (posiada również obywatelstwo portugalskie) w dystrykcie Bad Godesberg. Dorastał w Australii i Niemczech. W 1994 ukończył Görres-Gymnasium w Düsseldorfie, a trzy lata później uzyskał tytuł zawodowy bankowca. Studiował prawo na uczelniach w Bremie, Mannheim, Lozannie i Düsseldorfie, jednocześnie pracując w Deutsche Bank AG. Był asystentem profesora Jochena Taupitza (specjalisty od spraw bioetyki) na Uniwersytecie w Mannheim. W 2004 złożył państwowy egzamin prawniczy I stopnia.
Od 2002 do 2005 pełnił obowiązki wiceprzewodniczącego "Junge Liberalen" (młodzieżówki Wolnej Partii Demokratycznej). Współpracował z frakcją poselską FDP w Bundestagu. W 2003 został członkiem zarządu federalnego FDP. W 2004 uzyskał mandat posła do Parlamentu Europejskiego. Wszedł w skład Komisji Wolności Obywatelskich, Sprawiedliwości i Spraw Wewnętrznych. Zasiadał w delegacjach ds. stosunków z Palestyńską Radą Legislacyjną oraz Indiami. Był rzecznikiem frakcji ALDE ds. polityki wewnętrznej. Zasiadał w grupie parlamentarnej Europa Union opowiadającej się za budową europejskiego państwa federalnego. W 2009 uzyskał reelekcję.

</doc>
<doc id="1728956" url="https://pl.wikipedia.org/wiki?curid=1728956" title="Handrij Zahrodnik">
Handrij Zahrodnik



</doc>
<doc id="1728959" url="https://pl.wikipedia.org/wiki?curid=1728959" title="Przed ołtarzem">
Przed ołtarzem

Przed ołtarzem (tytuł oryg. "Kiss the Bride") – film fabularny (komedia romantyczna) produkcji amerykańskiej powstały w 2007 roku.
Zarys fabuły.
W szkole średniej Matta i Ryana łączyło uczucie głębsze niż przyjaźń. Dziesięć lat później Matt otrzymuje zaproszenie na ślub Ryana. Ze zdumieniem odkrywa, że ten się żeni. Decyduje się nie dopuścić do wstąpienia pary w związek małżeński, chce bowiem odratować swój związek z Ryanem.

</doc>
<doc id="1728960" url="https://pl.wikipedia.org/wiki?curid=1728960" title="Peter Duesberg">
Peter Duesberg

Peter H. Duesberg (ur. 2 grudnia 1936 w Münster) – profesor biologii molekularnej i komórkowej na University of California, Berkeley. Jako pierwszy zmapował onkogeny. Dzisiaj znany głównie z twierdzeń, że wirus HIV nie wywołuje AIDS oraz podważania faktu wywoływania raka szyjki macicy przez wirus HPV. Wcześniej, w latach 1970., za swoje osiągnięcia w badaniach nad nowotworami był często typowany jako kandydat do wyróżnienia nagrodą Nobla.

</doc>
<doc id="1728961" url="https://pl.wikipedia.org/wiki?curid=1728961" title="Jaime Alguersuari">
Jaime Alguersuari

Jaime Victor Alguersuari Escudero (ur. 23 marca 1990 w Barcelonie) – hiszpański były kierowca wyścigowy oraz DJ tworzący pod pseudonimem „Squire”. W latach 2009-2011 kierowca zespołu Scuderia Toro Rosso w Formule 1.
Życiorys.
Początki kariery.
Karierę wyścigową rozpoczął w 1997 w kartingu. W wieku 13 lat zaczął rywalizację w Europie, biorąc udział w kilku europejskich mistrzostwach. Pomiędzy 2003 i 2004 rywalizował w kategorii ICA Junior i uzyskał świetne wyniki zarówno w Hiszpanii jak i w Europie. W 2004 zdobył bezdyskusyjnie Mistrzostwo Hiszpanii, wygrywając wszystkie wyścigi i zostając najmłodszym mistrzem w historii. W tym samym roku Jaime zdominował Międzynarodowy Puchar Mistrzów. Następnie zajął 4. miejsce w Italian Open Masters i 7. miejsce w finale Mistrzostw Europy.
W 2005 Alguersuari został kierowcą teamu Intrepid, startując w kategorii ICA Junior, z którym następnie zdobył Mistrzostwo Hiszpanii. W wieku zaledwie 15 lat zajął drugie miejsce w swoim debiucie w FIA World Cup Asia Pacific na torze Suzuka. Przez cały rok Jaime łączył swoje wygrane w kartingu ze zdobywaniem pierwszego doświadczenia w wyścigach Formuły, jeżdżąc w Formule Junior 1.6 by Renault we Włoszech, jako członek zespołu Tomcat Racing. Jaime został najmłodszym kierowcą w historii tych mistrzostw, który wygrał wyścig. Po dwóch wspaniałych wygranych, w końcowej klasyfikacji zajął 3. miejsce.
W 2006 Hiszpan brał udział w prestiżowej Włoskiej Formule Renault 2.0, zostając najmłodszym kierowcą w historii tej serii, który stanął na podium. W końcowej klasyfikacji zajął 10. miejsce i otrzymał nagrodę najlepszego debiutanta roku. Poza tym Jaime łączył swoje starty we Włoszech, z udziałem w Formule Eurocup Renault 2.0, ostatecznie zajmując tam 12. miejsce. W tym samym roku, odnosząc 4 zwycięstwa, wygrał zimowy odpowiednik tej serii, stając się tym samym najmłodszym mistrzem w historii.
W 2007 Alguersuari kontynuował starty w tych seriach. Ostatecznie zajął drugie miejsce we włoskich mistrzostwach i piąte w europejskiej serii.
W 2008 Jaime stawiał swoje pierwsze kroki w Brytyjskiej Formule 3. Ścigając się w zespole Carlin Motorsport, odniósł pięć zwycięstw i mając 18 lat i 203 dni, został najmłodszym zwycięzcą tej serii w dotychczasowej historii. W nagrodę za zwycięstwo otrzymał możliwość uczestnictwa w testach z zespołem Red Bull Racing, które odbyły się na torze Idiada w Hiszpanii. Również w tym sezonie Hiszpan zaliczył kilka startów w rodzinnych mistrzostwach hiszpańskiej F3. Alguersuari odniósł trzy zwycięstwa w tej serii, wygrywając w swoim debiucie w Jaramai i zostając pierwszym zwycięzcą na torze ulicznym w Walencji. W końcowej klasyfikacji zajął 7. miejsce.
W 2009 roku rywalizował w World Series by Renault, kontynuując swoją współpracę z zespołem Carlin Motorsport i kolegą z zespołu, Brytyjczykiem, Oliverem Turvey.
Formuła 1.
W roku 2009 Alguersuari został rezerwowym kierowcą Red Bull Racing i Scuderia Toro Rosso, tym samym dołączając do elitarnego grona kierowców Formuły 1.
20 lipca Scuderia Toro Rosso potwierdziło, że Jaime zastąpi zwolnionego wcześniej Sébastiena Bourdais, dzięki czemu Alguersuari został najmłodszym kierowcą w historii Formuły 1. Zadebiutował w Grand Prix Węgier 2009, zajmując 15. miejsce.
22 stycznia 2010 Alguersuari został potwierdzony jako drugi kierowca STR w sezonie 2010. Dysponuje mało konkurencyjnym bolidem co sprawia, że punktuje zaledwie w trzech wyścigach. Pomimo słabych rezultatów jest chwalony wśród ekspertów i przełożonych za dokonanie dużego postępu. Pozostaje w stajni STR na rok 2011.
Sezon 2011 to sezon zaciętej walki o utrzymanie w zespole, ponieważ ciążyła nad nim duża presja związana z konkurencją ze strony innych kierowców programu Red Bulla. Zespół Toro Rosso zbudowało w tym roku znacznie lepszą konstrukcję, która dawała szansę na zdobywanie punktów, co pozwoliło w ostatecznej klasyfikacji generalnej wskoczyć na 14. miejsce. Dla większości ekspertów oraz komentatorów, był to najlepszy sezon Jaimego pod względem jazdy, nie zagwarantowało mu to miejsca na sezon 2012.
Po Formule 1.
Hiszpan powrócił do regularnego ścigania w 2014 roku w ADAC GT Masters, gdzie uplasował się na 29 pozycji. Wystartował również gościnnie w Stock Car Brasil. W sezonie 2014/2015 Hiszpan podpisał kontrakt z brytyjską ekipą Virgin Racing na starty w Formule E. W ciągu dziewięciu wyścigów, w których wystartował, uzbierał łącznie 30 punktów. Został sklasyfikowany na trzynastej pozycji w końcowej klasyfikacji kierowców.
Po początkowym zawieszeniu startów w Formule E z przyczyn zdrowotnych, 1 października 2015 roku zakończył karierę kierowcy wyścigowego.
Kariera muzyczna.
Alguersuari zakończył pracę nad swoim debiutanckim albumem muzycznym we wrześniu 2011 roku. Jego pierwszy album studyjny, wydany pod pseudonimem Squire nosi nazwę "Organic Life", nagrał go w Barcelonie. Jest to dwupłytowy album. Został wydany 13 września. Kilka dni po premierze płyta stała się numerem 1 w hiszpańskiej wersji serwisu iTunes.

</doc>
<doc id="1728962" url="https://pl.wikipedia.org/wiki?curid=1728962" title="Garnizon Frankfurt nad Odrą">
Garnizon Frankfurt nad Odrą

Garnizon Frankfurt nad Odrą (niem. "Garnison Frankfurt (Oder)") – jeden z najstarszych niemieckich garnizonów wojskowych, znajdujący się we Frankfurcie nad Odrą we wschodniej części landu Brandenburgia. Miejsce stacjonowania jednostek:
Koszary.
Na garnizon we Frankfurcie nad Odrą składało się niegdyś 9 zespołów koszarowych, rozmieszczonych na obrzeżach miasta:
Brandenburgia-Prusy (1618-1701).
Pierwsze regularne jednostki wojskowe stacjonowały w mieście od 1669, jednak początek garnizonu datuje się już na 1626.
Królestwo Prus (1701-1918).
W XVIII wieku z garnizonem we Frankfurcie nad Odrą najściślej związany był staropruski Pułk Piechoty Diringshofen, od 1806 znany jako 24 Pułk Piechoty „von Schwendy”. Jego garnizonem przez cały czas był Frankfurt nad Odrą, do 1756 we współpracy z Chociebużem, potem we współpracy z Fürstenwalde/Spree. Rekruci pułku pochodzili z powiatów sulechowskiego (niem. "Züllichau"), krośnieńskiego ("Crossen") i częściowo z powiatu Cottbus. Jego barwami były: biały i zielony.
Jednym z szefów jednostki był Leopold von Braunschweig-Wolfenbüttel (1752–1785) – siostrzeniec króla Prus Fryderyka II Wielkiego, w 1776 założyciel szkoły garnizonowej we Frankfurcie nad Odrą, który w młodym wieku utonął w czasie powodzi w nurtach Odry.
Do 1742 z Frankfurtu nad Odrą i okolic pochodziły uzupełnienia kadrowe dla staropruskiego 5 Pułku Kirasjerów – później do 1806 z powiatu świdwińskiego ("Schivelbein") i części powiatu drawskiego ("Dramburg") z miastami Schwedt, Angermünde, Falkenberg i Neustadt-Eberswalde.
Od października 1741 do lutego 1742 we Frankfurcie przejściowo znajdował się I batalion 40 Pułku Piechoty von Grevenitza (II batalion w Kostrzynie, grenadierzy w Krośnie), potem ulokowany w Głogowie (II batalion we Wrocławiu, grenadierzy w Oławie).
Związek Reński (1806-1813).
Po przegranej przez Prusy bitwie pod Jeną-Auerstedt III Korpus Wielkiej Armii jako pierwszy wkroczył do Berlina (25 października 1806), zaś w listopadzie 1806 pod dowództwem Louisa Nicolasa Davouta – kolejno do Frankfurtu nad Odrą i Kostrzyna. W 1808, w dalszym okresie wojen napoleońskich, dowództwo nad dolnośląską brygadą we Frankfurcie nad Odrą objął Friedrich Kleist von Nollendorf (1763–1823) – od 1814 patron 6 Pułku Grenadierów.
W mieście stacjonowały też m.in.:
Związek Niemiecki (1815-1866).
5 września 1818 została powołana 5 Dywizja ze sztabem we Frankfurcie nad Odrą. Jej poprzedniczką była brygada, sformowana w 1816 w Krośnie Odrzańskim, rok później przeniesiona właśnie do Frankfurtu nad Odrą.
W mieście w okresie Związku Niemieckiego stacjonowały również liczne jednostki pozostające w podległości organizacyjnej 5 Dywizji:
Związek Północnoniemiecki (1866-1871).
We Frankfurcie nad Odrą w okresie Związku Północnoniemieckiego znajdował się sztab 5 Dywizji oraz liczne jednostki pozostające w podległości organizacyjnej 5 Dywizji:
W 1871 Johann Gottfried Piefke, który w 1835 zakończył służbę wojskową w 8 Przybocznym Pułku Grenadierów, napisał marsz Preußens Gloria na cześć wojsk pruskich i sprzymierzonych po wygranej wojnie przeciwko Francji. Melodia tego utworu brzmiała m.in. 5 października 1939 podczas zwycięskiego marszu wojsk hitlerowskich w zdobytej Warszawie.
Cesarstwo Niemieckie (1871-1918).
We Frankfurcie nad Odrą znajdował się sztab 5 Dywizji z III Korpusu Armijnego IV Inspekcji armii Cesarstwa Niemieckiego, a także jednostki w podległości organizacyjnej tejże dywizji:
Bezpośrednio dowództwu III Korpusu Armijnego oraz 1 Inspekcji służb telegraficznych podlegał 2 Batalion Telegraficzny ("Telegraphen-Bataillon Nr 2"), sformowany 25 marca 1899 i stacjonujący w czasie pokoju we Frankfurcie nad Odrą i Chociebużu.
W 1914 w mieście, w wyniku ogólnej mobilizacji po wybuchu Wielkiej Wojny, sformowano 2 rezerwowe pułki piechoty:
Obie rezerwowe jednostki zaprawiły się w boju podczas I bitwy pod Ypres pozostając w strukturze organizacyjnej 4 Armii Albrechta Wirtemberskiego.
Związani z garnizonem w okresie Cesarstwa Niemieckiego:
Pomniki związane z garnizonem:
Republika Weimarska (1919-1933).
Piechota.
Frankfurt nad Odrą był siedzibą dowództwa i sztabu 3 Dywizji Reichswehry, podległej "Generalkommando 1 Berlin" ("Generalkommando 2" znajdowało się w Kassel). Jej dowódcami byli kolejno: 1921 – Generalleutnant Hermann Rumschöttel (formowanie), 1921 – Generalleutnant Richard von Berendt, 1921–1926 – Generalleutnant Rudolf von Horn, 1926–1929 – Generalleutnant Otto Hasse, 1929 – Generalleutnant Rudolf Schniewindt, 1929–1931 Generalleutnant Joachim von Stülpnagel, 1931 – Generalleutnant Gerd von Rundstedt, 1932–1934 Generalleutnant Werner von Fritsch.
Szefami jej sztabu byli natomiast: 1924 – Oberstleutnant Fedor von Bock (formowanie), 1924–1929 – Generalmajor Kurt von Hammerstein-Equord, 1929–1931 – Oberst Paul Ludwig Ewald von Kleist, 1931–1933 – Oberst Viktor von Schwedler.
We Frankfurcie nad Odrą od 1921 (faktycznie od 1922) stacjonowały ponadto jednostki z podległości organizacyjnej 3 Dywizji:
Ludzie związani z 3 Dywizją Reichswehry:
Kawaleria.
W okresie Republiki Weimarskiej we Frankfurcie nad Odrą znajdowały się ponadto dowództwo i sztab 1 Dywizji Kawalerii, podległej "Generalkommando 1 Berlin", a później bezpośrednio Dowództwu Wojsk Lądowych ("Heeresleitung") w Berlinie.
Dowódcami frankfurckiej 1 Dywizji Kawalerii byli kolejno: 1920–1921 – General der Kavallerie Rudolf von Horn, 1921–1923 – Generalleutnant Otto von Tettau, 1923–1927 – General der Kavallerie Walther von Jagow, 1927–1929 Generalleutnant Ulrich von Henning auf Schönhoff, 1929 – Generalleutnant Georg Brandt, 1929–1931 – Generalleutnant Fedor von Bock, 1931–1932 Generalleutnant Werner von Fritsch, 1932–1933 – Generalleutnant Ludwig Beck, 1933–1936 Generalmajor Maximilian von Weichs.
Dowództwu dywizji podległych było 6 pułków jeździeckich ("Reiterregiment"), rozmieszczonych na rozległym obszarze – północno-wschodniej części kraju:
W latach 1928–1930 szefem sztabu 1 Dywizji Kawalerii był Günther von Kluge, urodzony w Poznaniu późniejszy feldmarszałek III Rzeszy. Innymi członkami sztabu byli m.in.:
Ludzie związani z 1 Dywizją Kawalerii:
Manewry w 1932.
We wrześniu 1932 we Frankfurcie nad Odrą odbyły się wielkie manewry wojskowe w obecności prezydenta Republiki Weimarskiej Paula von Hindenburga.
III Rzesza (1933-1945).
Lata 1933–1939.
Przed wybuchem II wojny światowej w mieście znajdował się sztab 3 Dywizji Piechoty:
Lata 1939–1944.
Po wybuchu II wojny światowej w garnizonie Frankfurt nad Odrą zakwaterowane były liczne jednostki m.in.:
Od 15 do 16 lutego 1944 miasto było celem ataku brytyjskich sił powietrznych Royal Air Force. Jesienią 1944 w okolicach Frankfurtu operowała 49 Dywizja Piechoty, którą dowodził Vollrath Lübbe.
26 sierpnia 1945 Frankfurt nad Odrą został ogłoszony twierdzą. Stanowił główny punkt oporu na Odrze w marszu Armii Czerwonej na Berlin. Komendantem twierdzy był Generalmajor Ernst Biehler, wcześniej m.in. dowódca 205 Dywizji Piechoty.
Niemiecka Republika Demokratyczna (1949-1990).
W czasach NRD we Frankfurcie nad Odrą mieściło się Centrum Szkolenia Wywiadowczego – "Nachrichtenausbildungszentrum 12" (NAZ-12), od 1984 jako "Militärtechnische Schule der Nachrichtentruppen" (MtS-N) "„Herbert Jensch” in Frankfurt (Oder)".
Granicy z PRL strzegła "Grenzbrigade zur Volksrepublik Polen" z siedzibą sztabu przy "Kopernikusstraße". W latach 1969–1990 w mieście funkcjonował żołnierski klub sportowy ASK Vorwärts Frankfurt (Oder).
Nie brakowało również sił radzieckich:
Republika Federalna Niemiec (od 1990).
Wraz z transformacją polityczną w Europie Środkowo-Wschodniej garnizon utracił na znaczeniu. Organem administracyjnym właściwym dla garnizonów Brandenburgii jest "Kreiswehrersatzamt Cottbus" z siedzibą w Chociebużu. W latach 1990–2006 był to jednak "Kreiswehrersatzamt Frankfurt (Oder)" przy "Kopernikusstraße 76".
W latach 1990–1997 w mieście stacjonowała jednostka pn. "Verteidigungsbezirkskommando 85" (VBK 85), rozwiązana 14 czerwca 2007.
Podległość organizacyjna VBK 85:
Do 1994 we wschodniej części RFN stacjonowały również wojska radzieckie. Stan wojsk radzieckich we Frankfurcie nad Odrą w 1991:
Przy "Stendaler Straße 27", w dzielnicy Hansaviertel we Frankfurcie nad Odrą mieszczą się: grupa sportowa żołnierzy Bundeswehry ("Sportfördergruppe der Bundeswehr") oraz zrzeszenie rezerwistów niemieckiej Bundeswehry ("Verband der Reservisten der Deutschen Bundeswehr e. V.").

</doc>
<doc id="1728963" url="https://pl.wikipedia.org/wiki?curid=1728963" title="Charles-Joseph Panckoucke">
Charles-Joseph Panckoucke

Charles-Joseph Panckoucke (ur. 26 listopada 1736 w Lille, zm. 19 grudnia 1798 w Paryżu) – francuski pisarz i dziennikarz.
Jego ojcem był również pisarz André Joseph Panckoucke (1700-1753). Charles-Joseph był przyjacielem filozofów z Diderotem na czele. W listopadzie 1789 roku założył pismo: "Le Moniteur Universel" wspierające stanowisko piewców oświecenia.

</doc>
<doc id="1728965" url="https://pl.wikipedia.org/wiki?curid=1728965" title="Europejska Nagroda Filmowa dla najlepszego aktora">
Europejska Nagroda Filmowa dla najlepszego aktora

Europejska Nagroda Filmowa dla najlepszego aktora (ang. "European Film Award for Best Actor") − nagroda przyznawana za najlepszą rolę męską w filmie europejskim w ramach Europejskich Nagród Filmowych. Przyznawana jest przez członków Europejskiej Akademii Filmowej już od pierwszej edycji rozdania nagród w 1988 roku.
Jedynymi dwukrotnymi laureatami nagrody są jak dotychczas Francuz Daniel Auteuil i Włoch Toni Servillo. Najwięcej nominacji w tej kategorii uzyskał Duńczyk Mads Mikkelsen (cztery wskazania). Trzykrotnie nominowani byli Javier Bardem, Elio Germano, Michel Piccoli i Stellan Skarsgård. 
Jak dotychczas żadnemu polskiemu aktorowi nie udało się zdobyć nagrody, chociaż parokrotnie zdobywali oni nominacje: Jerzy Stuhr (1997), Krzysztof Siwczyk (2000), Tomasz Kot (2018) i Bartosz Bielenia (2020).

</doc>
<doc id="1728966" url="https://pl.wikipedia.org/wiki?curid=1728966" title="Hans-Dieter Sues">
Hans-Dieter Sues

Hans-Dieter Sues (ur. 1956) – amerykański paleontolog pochodzenia niemieckiego, specjalizujący się w badaniu mezozoicznych lądowych kręgowców, w szczególności dinozaurów i ich krewnych, bazalnych synapsydów, paleoekologii i zmian zachodzących w prehistorycznych ekosystemach.
Życiorys.
Do 1975 studiował geologię na Uniwersytecie Jana Gutenberga w Moguncji, w 1977 uzyskał tytuł Master of Science na Uniwersytecie Alberty, a rok później – Master of Arts na Uniwersytecie Harvarda. Doktoryzował się również w Harvard University w 1984. Później prowadził badania na Uniwersytecie McGill oraz w Muzeum Historii Naturalnej w Waszyngtonie. W 1992 został zatrudniony w Royal Ontario Museum, gdzie pracował jako kustosz w dziale paleontologii kręgowców. Od 1997 wykładał zoologię na University of Toronto. Od 2002 do 2004 pracował również w Carnegie Museum of Natural History w Pittsburghu. W 2002 został członkiem Royal Society of Canada. Był przewodniczącym Society of Vertebrate Paleontology, a obecnie pracuje w Smithsonian Institution w Waszyngtonie.
Hans-Dieter Sues nazwał kilka rodzajów dinozaurów, takich jak "Levnesovia", "Ornatotholus", "Saurornitholestes", "Stygimoloch", "Urbacodon", czy "Zephyrosaurus". Na jego cześć jednemu rodzajowi pachycefalozaura nadano nazwę "Hanssuesia".

</doc>
<doc id="1728969" url="https://pl.wikipedia.org/wiki?curid=1728969" title="Nexhmedin Zajmi">
Nexhmedin Zajmi

Nexhmedin Zajmi (ur. 4 marca 1916 we wsi Trebisht k. Peshkopi, zm. 19 maja 1991 w Tiranie) – albański malarz i rzeźbiarz.
Życiorys.
Pochodził z ubogiej rodziny. W dzieciństwie stracił oboje rodziców i siostrę. W 1931 rozpoczął naukę w szkole technicznej Harry'ego Fultza w Tiranie (klasa rolnicza). Podczas nauki w szkole ujawnił się jego talent plastyczny, co spowodowało, że przygotowywał dekoracje szkolne. Kolejny etap jego edukacji stanowiła szkoła plastyczna, w której uczył się pod kierunkiem znanego rzeźbiarza Odhise Paskalego. W 1939 wyjechał na studia do Akademii Sztuk Pięknych w Rzymie. Studia pod kierunkiem Carlo Siviero ukończył dyplomem w 1943. Przez kolejny rok przebywał we Włoszech, skąd wrócił do kraju pod koniec 1944. Początkowo pracował jako nauczyciel w gimnazjum państwowym w Tiranie, a wkrótce potem przeszedł do nowo powstałego liceum artystycznego Jordan Misja. Pracował tam do 1963 z przerwą w latach 1955-1956, kiedy pełnił funkcję dyrektora stołecznej Galerii Sztuki.
W 1963 otrzymał stanowisko profesora w Instytucie Sztuk w Tiranie. Tam też kształcił pierwsze pokolenie albańskich malarzy.
Po raz pierwszy zaprezentował publicznie swoje prace na wystawie w Tiranie w 1950 (Stalini, Komandanti). W latach 60. i 70. XX w. odnosił także największe sukcesy artystyczne. Jego prace należały do nielicznych dzieł artystów albańskich, które mogli oglądać mieszkańcy Wiednia, Zagrzebia i Sofii. Specjalizował się w portretach mieszkańców gór północnej Albanii. Malował także pejzaże i sceny rodzajowe. W latach 80. ze względu na pogarszający się stan zdrowia ograniczył twórczość artystyczną do minimum.
W 1961 otrzymał tytuł Zasłużonego Malarza (alb. "Piktor i Merituar"), a w 1989 Malarza Ludu (alb. "Piktor i Popullit"). W Narodowej Galerii Sztuki w Tiranie znajdują się obecnie 72 płótna wykonane przez Zajmiego. Retrospektywą jego twórczości była wystawa, otwarta w piętnastą rocznicę śmierci, w marcu 2006.

</doc>
<doc id="1728973" url="https://pl.wikipedia.org/wiki?curid=1728973" title="Stowarzyszenie Mieszkaniowe Spółdzielcze Profesorów Uniwersytetu Warszawskiego">
Stowarzyszenie Mieszkaniowe Spółdzielcze Profesorów Uniwersytetu Warszawskiego

Stowarzyszenie Mieszkaniowe Spółdzielcze Profesorów Uniwersytetu Warszawskiego, obecnie Spółdzielnia Mieszkaniowa Profesorów Uniwersytetu Warszawskiego – jedna z najstarszych spółdzielni mieszkaniowych w Warszawie, utworzona 23 grudnia 1919 "w celu budowy domów mieszkalnych dla kadry naukowej Uniwersytetu Warszawskiego".
W okresie międzywojennym do stowarzyszenia należały 4 budynki w Śródmieściu Warszawy, zaadaptowane lub zbudowane w latach 1925–1936:
Członkowie.
Do stowarzyszenia (spółdzielni) należeli lub należą obecnie naukowcy związani z Uniwersytetem Warszawskim oraz uczelniami powstałymi w latach 50. z wydziałów uniwersyteckich: Akademią Medyczną, Akademią Teologii Katolickiej i Chrześcijańską Akademią Teologiczną oraz innymi uczelniami – profesorowie i doktorzy (nie wszyscy zamieszkali w wymienionych budynkach stowarzyszenia, niektórzy dopiero oczekiwali na przydział mieszkania):
W 2002 przy wejściu do budynku przy ul. Sewerynów odsłonięto pamiątkową tablicę, która upamiętnia mieszkających tu kiedyś naukowców.
Nazwy Stowarzyszenia-Spółdzielni.
Stowarzyszenie kilkakrotnie zmieniało swoją nazwę:

</doc>
<doc id="1728982" url="https://pl.wikipedia.org/wiki?curid=1728982" title="C. Jay Cox">
C. Jay Cox

C. Jay Cox (ur. 1962 r. w Nevadzie) – amerykański reżyser i scenarzysta filmowy.
Życiorys.
Dorastał we Wschodniej Nevadzie w wielopokoleniowej rodzinie mormońskiej. Jego pierwszy projekt (dwuminutowy film noir pt. "Vampire Cave") powstał, gdy miał osiem lat. Dojrzewając, kształcił się nadal w kierunku artystycznym – pisał scenariusze oraz reżyserował krótkie metraże. W wieku osiemnastu lat był misjonarzem mormońskim. Później studiował dziennikarstwo na Uniwersytecie Brighama Younga.
Następnie przeniósł się do Los Angeles w stanie Kalifornia (gdzie też mieszka aktualnie). Pracował między innymi jako aktor, artysta performance'owy i fotograf. Zaczął na poważnie tworzyć filmy krótkometrażowe i dokumentalne, co zaowocowało wzrostem jego popularności. Po stworzeniu scenariusza pt. "The Thing in Bob's Garage" w roku 1998, otrzymywał liczebne propozycje dopracowania skryptów innych artystów. Prawdziwą sławę przyniósł mu scenariusz napisany do komedii romantycznej "Dziewczyna z Alabamy", która – wydana w 2002 roku – stała się przebojem box office'u. Następny film Coksa, dramat romantyczny "Latter Days" ("Dni ostatnie" 2003), napisany, wyreżyserowany i wyprodukowany przez niego, przyniósł mu nagrody podczas licznych festiwali filmowych. Tytuł filmu nawiązywał do Kościoła Jezusa Chrystusa Świętych w Dniach Ostatnich (), scenariusz doń Cox oparł na kanwie własnych doświadczeń.
Jest gejem. Jako homoseksualista zdeklarował się po przeprowadzce do Los Angeles.

</doc>
<doc id="1728983" url="https://pl.wikipedia.org/wiki?curid=1728983" title="R-11 Scud">
R-11 Scud



</doc>
<doc id="1728984" url="https://pl.wikipedia.org/wiki?curid=1728984" title="Garrett M. Brown">
Garrett M. Brown

Garrett M. Brown (ur. 7 listopada 1948 w Battle Creek) – amerykański aktor, scenarzysta i reżyser teatralny. Znany z ról Phillipa Evansa w serialu "" (2000-2002) i Boba Russella w komedii familijnej "Wujaszek Buck" (1989) oraz liczebnych występów w produkcjach telewizyjnych.

</doc>
<doc id="1728988" url="https://pl.wikipedia.org/wiki?curid=1728988" title="Winterlude">
Winterlude

Winterlude – piosenka skomponowana przez Boba Dylana, nagrana przez niego w czerwcu 1970 r. i wydana na albumie "New Morning" w październiku 1970 r.
Historia i charakter utworu.
Piosenka ta została nagrana na 7 sesji w Columbia Studio E z 5 czerwca. Oprócz niej nagrał Dylan wtedy jeszcze: „If Dogs Run Free”, „Sign on the Window”, „The Man in Me”, „Father of Night”, „Went to See the Gypsy” (wszystkie te wersje zostały wydane na "New Morning") oraz „Ah-Ooh! (instrumentalny), „I Forgot to Remember to Forget Her” i „Lily of the West (Flora)”. Ten ostatni utwór został wydany na albumie "Dylan".
Piosenka ta jest utrzymana w rytmie walca i Dylan niczym tego rytmu na 3/3 nie tuszuje, a nawet podkreśla go. Piosenka ta jest otwarcie romantyczna, ale równocześnie ma pewien żartobliwy wydźwięk. Brzmi staroświecko, a nawet nieco tandetnie, doskonale pasując do dawnych wiktoriańskich czasów. Jest to osiągnięte, między innymi, przez staroświecko brzmiące organy, kojarzące się z atmosferą dawnego lodowiska. Sprawia to także wrażenie niedopasowania do innych kompozycji Dylana.
Dylan nigdy nie wykonał tej piosenki na koncercie.

</doc>
<doc id="1728989" url="https://pl.wikipedia.org/wiki?curid=1728989" title="Barwniki nitrozowe">
Barwniki nitrozowe

Barwniki nitrozowe – barwniki w których chromoforem jest grupa nitrozowa. Są pochodnymi naftoli i fenoli. Z żelazem, kobaltem, niklem i miedzią tworzą barwne kompleksy. Używane do barwienia tkanin, lakierów a także przy wykrywaniu ww. metali.

</doc>
<doc id="1728996" url="https://pl.wikipedia.org/wiki?curid=1728996" title="Wŏnhyo">
Wŏnhyo

Wŏnhyo (원효; chiń. 元曉 "Yuanxiao", ur. 617, zm. 686) – koreański buddysta, który w wielkiej mierze ukształtował buddyzm w Korei i wpłynął na cały jego późniejszy rozwój. Jeden z największych uczonych buddyjskich i zarazem jeden z największych myślicieli koreańskich, który wywarł także wpływ na buddyzm chiński.
Biografia.
Urodził się Puljich'on (Ahn Gye-hyeon podaje nieco inaczej; wieś Pulchi w Amnyang w pobliżu Gyeongju) w powiecie Gyeongsan w państwie Silla. Jego rodowym nazwiskiem było Sŏl, na imię miał Sŏdong. Należał do średniej klasy społecznej; rodzina należała do warstwy "yukdup'um" (szóstej rangi). 100 lat wcześniej buddyzm stał się religią państwową w Silli. W tym czasie Silla była kilkakrotnie atakowana zarówno przez Chiny jak i sąsiednie państwa koreańskie: Goguryeo i Baekje.
Wyróżniał się zdolnościami już w dzieciństwie, a gdy został mnichem buddyjskim, zamienił swój dom w świątynię Chogye.
Jak większość koreańskich buddystów Wŏnhyo w 650 r. razem z Ŭisangiem udał się do Chin poszukiwać wiedzy. W czasie podróży został schwytany przez straże Koguryŏ i pod zarzutem szpiegostwa wsadzony do więzienia. Spędził w nim kilka miesięcy. Podjęli drugą próbę dotarcia do Chin, tym razem drogą morską. Zatrzymali się w Liaodongcheng gdzieś na polu na jedną noc. W nocy znaleźli naczynie z wodą, którą wypili. Rankiem okazało się, że była to wypełniona deszczową wodą czaszka. Obaj zaczęli wymiotować. Wŏnhyo osiągnął w tym momencie oświecenie. Urzeczywistnił, że wszystko pochodzi z umysłu i że podmiotowy umysł zmienił umysł obiektywny. Uświadomienie sobie tego spowodowało zmianę planów Wŏnhyo. Zamiast poszukiwać idealnej wiedzy, postanowił poświęcić się nauce praktycznej mądrości.
Po tym doświadczeniu oświecenia Wŏnhyo powrócił do domu i rozpoczął prowadzić swobodne życie, wolne od reguł i nawet buddyjskich wskazań. Po jakimś czasie stał się bardzo znany i został zaproszony przez króla Munmu rezydującego w pałacu Yosok na dwór królewski. Poznał siostrę króla, owdowiałą księżniczkę Yosŏk, w której zakochał się z wzajemnością. Para ta dochowała się syna imieniem Sŏlch'ong. Wŏnhyo przestał się wtedy uważać za mnicha tylko świeckiego buddystę i nazywał siebie Sosŏng (mały, niski) lub Poksŏng (poniżej niskiej klasy).
Wędrował pijany po kraju, tańcząc, śpiewając i akompaniując sobie na małym naczyniu. Śpiewał fragment "Sutry Awatamsaki", który nazwał "Muaega" (Pieśnią o braku przeszkód). Jego działania spowodowały, że ludzie zaczęli recytować "namu-amit'abul" (Chwała buddzie Amitabhie).
Przez dłuższy czas przebywał w klasztorze Punhwang, a następnie w Hwangnyong i Kosŏn. Pisał wtedy swoje naukowe traktaty buddyjskie. Założył m.in. klasztory: P'yoch'ung (표충사) istniejący do dziś, Haklim (w 671) w Sanggye u stóp góry Sŏrak, Kwanhŭm (617) (obecnie Muwi sa), Wŏnhyon na górze Mudŏng. Według legendy założył Silluk sa za panowania króla Silli Chinp'yŏnga (688-935). 
Nie jest pewne, gdzie zmarł, jednak tekst z klasztoru Hyŏl zdaje się świadczyć, że zmarł tam w pustelni w jaskini. Jego syn, późniejszy konfucjanista, dokonał kremacji jego ciała i wyrzeźbił posąg wykorzystując jego kość i glinę. Posąg ten został umieszczony w Punghwang sa.
Recepcja i ocena.
Ze względu na łamanie przez Wŏnhyo reguł i nie poważanie autorytetów, był on sekowany przez innych mnichów. Świadczy o tym fakt, że nie mógł brać udziału w Zgromadzeniu 100 Mistrzów. Jednak po śmierci rozpoznano jego wielkość i zdano sobie sprawę, że przez całe swoje życie nauczał on mahajany nie mając żadnych przeszkód. Jego teksty sprawiły, że główny nurt buddyzmu koreańskiego rozwijał się jako spadkobierca jego myśli.
W momencie, gdy buddyzm zaczął wchodzić w koneksje w górną warstwą społeczną Korei i władzą polityczną oraz się formalizować, Wŏnhyo sprzeciwił się tym praktykom całym swoim życiem. Przebywał i szerzył buddyzm wśród najniższych warstw społecznych. Jego przyjaciółmi byli ludzie zmarginalizowani, z dna doskonałego hierarchicznego społeczeństwa Silli. Przekroczył ludzkie ograniczenia ku wieczności.
Pośmiertnie otrzymał tytuł Hwajaeng Kuksa – Narodowy Nauczyciel Harmonizujący Sprzeczności.
Jego dzieła były znane w Chinach i wywarły wpływ na rozwój chińskiej myśli buddyjskiej. Dlatego jego biografia znalazła się w "Biografiach wybitnych mnichów zestawionych w okresie Song". Jego 8 komentarzy do "Dacheng qixin lun" (大乘起信論) (Przebudzenie wiary w mahajanie) wywarły tak wielki wpływ na Fazanga (większy od prac jego nauczyciela) i jego syntezę filozofii huayan, że Wŏnhyo jest traktowany jako prekursor chińskiej szkoły huayan.
Dzieło Wŏnhyo "Simmun hwajaeng non", którego tematem jest jego logika synkretyczna było niezwykle popularne w Chinach. Praca ta przez uczniów logika buddyjskiego Dignāgi (chiń. Chenna), którzy działali w Chinach, została przeniesiona do Indii i stała się tam bardzo ceniona.
Jego teksty o "Przebudzeniu wiary w mahajanie" (chiń. "Dacheng qixin lun") były niezmiernie popularne Chinach. Są cytowane przez Fazanga oraz mistrza chan i zarazem piątego patriarchę szkoły huayan Guifenga Zongmiego (780–841). Tekst ten został przekazany przez Fazanga czwartemu patriarsze huyan Chengguanowi (738–840) z klasztoru Qingliang.
W koreańskim buddyzmie Wŏnhyo jest traktowany jako ten, który doprowadził buddyzm do jego ostatecznego kształtu. Ukształtowany przez niego buddyzm nazywano "buddyzmem synkretycznym" (kor. t'ong pulgyo), "buddyzmem całościowym" (kor. chŏn pulgyo), "buddyzmem zsyntetyzowanym i zjednoczonym" (kor. chonghap t'ong-il pulgyo). Jego synkretyczny, całościowy i zjednoczony buddyzm został najpełniej przedstawiony w dziele "Simmun hwajaengnon".
Jego pozycja w buddyzmie koreańskim była i jest tak wielka, że stał się bohaterem licznych legend (wszedł zatem nawet do folkloru koreańskiego) i zaczęto mu przypisywać umiejętności cudotwórcze. Jego biografia znalazła się w "Samguk Yusa".
Spuścizna literacka.
Wŏnhyo napisał 98 książek w 240 tomach. Większość z nich była komentarzami i objaśnieniami tekstów mahajany, esejami itp. Do dziś przetrwało 20 jego ksiąg w 22 tomach.
Teksty znajdujące się w kanonie buddyjskim. T – numer katalogowy tekstu w "Taishō shinshū daizōkyō", Tokio 1924-1934; H – "Han'guk pulgyo chŏnsŏ" (nowoczesne tłumaczenia kanonu); K – numer katalogowy tekstu w "The Korean Buddhist Canon: a Descriptive Catalogue", pod red. Lewisa R. Lancastera, Berkeley 1979.
Przypisywana mu dawniej praca "Yu simallak to" (Drogi do raju dla uspokojenia umysłu) według najnowszych badań nie jest jego dziełem, gdyż połowa jej odpowiada dokładnie jego pracy "Muryangsungyŏng chongyo" oraz zawiera cytaty z "Mahāratnakūţa sūtra" (T 310) (chiń. "Dabaoji jing") przetłumaczonej przez Bodhiruciego już po śmierci Wŏnhyo.
Nauki i poglądy.
Teksty te związane są z różnymi szkołami buddyjskimi. Przyczyną tego był ekumenizm Wŏnhyo, który starał się uniknąć wąskiego sektarianizmu i postrzegał buddyzm bardzo całościowo. Krytycznie podchodził do podziału buddyzmu na różne szkoły. Jego celem było zintegrowanie różnych doktryn buddyjskich z wyższej perspektywy. Nazwał tę ideę "hwajaeng", co można przetłumaczyć jako "pojednanie doktrynalnych różnic". Ta myśl została najpełniej wyrażona w dziele "Simmun hwajaengnon". Klasyfikuje w nim różnorodne poglądy w dziesięć grup i omawia je krytycznie z punktu widzenia zgodności.
W innym ważnym dziele "Ijangŭi" Wŏnhyo tworzy zestaw dwu rodzajów nauczania:
Jego zdaniem np. "Yogācārabhūmi" podkreślająca ideę "świadomości magazynującej" (ālayavijñāna) należy do nauk ukrytych, podczas gdy idee "Dacheng gixin lun" ("Mahāyānaśraddhotpāda śāstra") należą do nauk publicznych. Jednak publiczne nauki są już zawarte immanentnie w naukach tajemnych, tak więc nie ma między nimi żadnych sprzeczności, zgodnie z jego teorią zgodności.
Oprócz tekstów ważnych dla późniejszego rozwoju szkoły hwaŏm, czystej krainy i jogaczary, napisał także znaczące teksty dla rozwoju szkoły tiantai (kor. ch'ŏnt'ae). Szczególnie ważna jest tu jego praca "Pŏphwangyŏng chongyo" poświęcona "Saddharmapuḍarīce". Podkreśla w niej wagę idei zjednoczenia "Trzech Pojazdów" w "Jeden Pojazd".
Krytykował także Winaję hinajanistyczną za utrzymywanie formalnej moralności i autorytatywność. Uważał, że najbardziej istotne jest zmienienie naszej wewnętrznej świadomości. 
Uważał także, że jesteśmy istnieniem jednego umysłu. Podsumował to wyrażeniem – "powrót do podstawy Jednego Umysłu". To było istotą jego filozofii.
Inny element jego rozumienia buddyzmu wyraził zdaniem "dobroczynność dla wszystkich ludzi". Praktyka buddyjska powinna być dobroczynna dla wszystkich. Według niego kryterium rozpoznawania czy nasze działania są dobre czy złe, zależy od osądu, jak dużo robimy rzeczy dobroczynnych dla świeckich ludzi.
Wŏnhyo jest uważany formalnie za założyciela szkoły pŏpsong (natury dharmy – skt dharmalakszana – zwanej także jogaczarą), która stała się jedną z pięciu najważniejszych tradycji buddyzmu Silli w tym okresie. Jednak jego traktaty o sutrze Huayan i komentarze do niej wywarły tak wielki wpływ na buddyzm zarówno chiński jak i koreański, iż niektórzy uważają go także za faktycznego założyciela szkoły hwaŏm (chiń. huayan).

</doc>
<doc id="1728997" url="https://pl.wikipedia.org/wiki?curid=1728997" title="Wonhyo">
Wonhyo



</doc>
<doc id="1729000" url="https://pl.wikipedia.org/wiki?curid=1729000" title="Koguryǒ">
Koguryǒ



</doc>
<doc id="1729005" url="https://pl.wikipedia.org/wiki?curid=1729005" title="Catella Swedish Open 2009">
Catella Swedish Open 2009

Catella Swedish Open 2009 – tenisowy turniej ATP z cyklu Swedish Open rozgrywany w dniach 13–19 lipca 2009 roku w Båstad na kortach ziemnych o puli nagród 450 000 euro.

</doc>
<doc id="1729007" url="https://pl.wikipedia.org/wiki?curid=1729007" title="Vanamõisa">
Vanamõisa



</doc>
<doc id="1729008" url="https://pl.wikipedia.org/wiki?curid=1729008" title="Kantküla">
Kantküla



</doc>
<doc id="1729009" url="https://pl.wikipedia.org/wiki?curid=1729009" title="Izaak Bauminger">
Izaak Bauminger

Izaak Bauminger (ur. 5 października 1868 w Radomiu, zm. 3 grudnia 1930 w Krakowie) – żydowski kupiec i fabrykant, senator I kadencji Senatu II RP.
Ukończył szkołę ludową i otrzymał wykształcenie domowe. Od końca lat 90. XIX wieku pracował w organizacjach filantropijnych. Był członkiem Agudy.
Był senatorem I kadencji 1922-1927. Ślubowanie złożył 11 września 1925. Do Senatu wszedł jako zastępca senatora z listy nr 16, woj. warszawskie, Jehudy Leiba Kowalskiego, który zmarł 26 lipca 1925. Członek komitetu Żydowskiego (frakcja Aguda – Klub Posłów i Senatorów Organizacji Żydów Ortodoksów). W 1922-27 zastępca z listy państwowej nr 16 do Senatu.
Był wiceprezesem Rady i Zarządu Gminy Żydowskiej w Krakowie.
Jego kuzynami byli: Hersz Bauminger (1911-1943) – jeden z przywódców oporu w getcie krakowskim i Ariel Leon Bauminger – prof. dr, wieloletni dyrektor Instytutu Jad Waszem w Jerozolimie, autor książki Sprawiedliwi wśród narodów świata.

</doc>
<doc id="1729011" url="https://pl.wikipedia.org/wiki?curid=1729011" title="Laane">
Laane



</doc>
<doc id="1729013" url="https://pl.wikipedia.org/wiki?curid=1729013" title="Sclerophrys danielae">
Sclerophrys danielae

Sclerophrys danielae – gatunek płaza z rzędu płazów bezogonowych.
Występowanie.
Gatunek jest endemitem. Jedynym krajem, gdzie go spotykano, jest Wybrzeże Kości Słoniowej. Potwierdzony zasięg występowania ogranicza się do wybrzeża w zachodniej części kraju, pomiędzy Sassandra i San Pedro, ale nie można wykluczyć, że jest większy
Płaza tego spotykano na plantacjach, radzi więc sobie w środowisku zmienionym działalnością ludzką.
Status.
Zwierzę wydaje się bardzo rzadkie.

</doc>
<doc id="1729015" url="https://pl.wikipedia.org/wiki?curid=1729015" title="Lutsu">
Lutsu

Rzeki:
Wsie:

</doc>
<doc id="1729016" url="https://pl.wikipedia.org/wiki?curid=1729016" title="Sääsküla">
Sääsküla



</doc>
<doc id="1729017" url="https://pl.wikipedia.org/wiki?curid=1729017" title="Sclerophrys djohongensis">
Sclerophrys djohongensis

Sclerophrys djohongensis – gatunek egzotycznego płaza z rzędu płazów bezogonowych.
Taksonomia.
Zwierzę zostało opisane w 1977 przez Hulselmansa jako podgatunek innego gatunku płaza – "Sclerophrys funerea" . Dopiero Joger w 1982, a później Böhme i Schneider (1987) podnieśli je do rangi osobnego gatunku. Nie zgadza się z nimi Amiet, uznając nazwę "S. djohongensis" za młodszy synonim nazwy "Sclerophrys villiersi".
Gatunek bywał też zaliczany do rodzaju "Bufo".
Występowanie.
Adamawa Plateau w północno-środkowym Kamerunie to jedyne miejsce na świecie, gdzie rzeczony płaz na pewno występuje. Doniesienia o jego bytności w pobliskiej Nigerii nie zostały jeszcze potwierdzone
Siedlisko tego stworzenia to las galeriowy, górskie tereny trawiaste i zadrzewione sawanny.
Status.
Zwierzę wydaje się rzadkie, spotkano je tylko kilka razy.
Liczebność populacji wydaje się obniżać.
Wśród zagrożeń dla tego gatunku wymienić można rolnictwo (np. nadmierny wypas zwierząt gospodarskich), wylesianie, pożary.

</doc>
<doc id="1729018" url="https://pl.wikipedia.org/wiki?curid=1729018" title="Fred Hansen">
Fred Hansen

Frederick Morgan „Fred” Hansen (ur. 29 grudnia 1940 w Cuero, w Teksasie) – amerykański lekkoatleta skoczek o tyczce, mistrz olimpijski z Tokio z 1964.
Hansen wspólnie z 3 innymi zawodnikami zdobył akademickie mistrzostwo Stanów Zjednoczonych (NCAA) w 1962. W 1963 jego rekord życiowy wynosił 4,90 m. Za to Hansen miał niezwykle udany sezon 1964. 5 czerwca tego roku w Houston wyrównał rekord świata wynikiem 5,20 m, 13 czerwca poprawił go w San Diego na 5,23 m, a 23 lipca w Los Angeles na 5,28 m. Zdobył mistrzostwo Stanów Zjednoczonych (AAU).
Na igrzyskach olimpijskich w 1964 w Tokio był faworytem. Konkurs miał dramatyczny przebieg. Wysokość 5,00 m zaliczyło czterech zawodników. Hansem opuścił następną wysokość 5,05 m, którą zaliczył tylko Niemiec Wolfgang Reinhardt. Dwie pierwsze próby Hansena na 5,10 m były nieudane, jednak w trzeciej udało mu się pokonać tę wysokość, co zapewniło mu złoty medal.
Wkrótce po igrzyskach olimpijskich Hansen zakończył wyczynowe uprawianie lekkoatletyki. Był dentystą w Houston. Jest absolwentem Rice University z 1963.

</doc>
<doc id="1729019" url="https://pl.wikipedia.org/wiki?curid=1729019" title="Triigi">
Triigi



</doc>
<doc id="1729023" url="https://pl.wikipedia.org/wiki?curid=1729023" title="Äksi">
Äksi



</doc>
<doc id="1729025" url="https://pl.wikipedia.org/wiki?curid=1729025" title="Sclerophrys fuliginata">
Sclerophrys fuliginata

Sclerophrys fuliginata – gatunek płaza bezogonowego z rodziny ropuchowatych (Bufonidae).
Taksonomia.
Czasami uważany za młodszy synonim "Sclerophrys funerea".
Gatunek bywał też zaliczany do rodzaju "Bufo".
Występowanie.
Zasięg występowania tego stworzenia jest dość obszerny. Obejmuje południowo-wschodnią Tanzanię (las Mbisi), następnie jego granica biegnie równoleżnikowo przez terytorium Demokratycznej Republiki Konga, obejmuje on prawie całą południowo-wschodnią część kraju. Należy też do niego duży teren w północnej i środkowej Zambii, gdzie granica jego granica przebiega w pełnym etapie niedaleko Angoli, gdzie dotychczas omawianego płaza nie stwierdzono. Zakręca ona na północny wschód w obrębie Zambii, przecina Demokratyczną Republikę Kongo, a następnie znów biegnie w Zambii, kierując się bardziej na północ i osiągając Tanzanię. Niektóre źródła podają, że w Tanzanii gatunek został introdukowany
Zasiedla lasy górskie i galeriowe. Żyje na wysokości do co najmniej 1880 m n.p.m..
Status.
Wśród zagrożeń dla tego gatunku wymienić można rolnictwo, wylesianie, pożary, osadnictwo ludzkie.

</doc>
<doc id="1729031" url="https://pl.wikipedia.org/wiki?curid=1729031" title="Dyskografia Kraftwerk">
Dyskografia Kraftwerk

Dyskografia niemieckiego zespołu Kraftwerk składa się z dziesięciu albumów studyjnych, dwóch albumów koncertowych, czterech kompilacji (w tym jednego box setu) oraz trzydziestu jeden singli (w tym jedenastu promocyjnych). Grupa ma też w swoim dorobku jedno wydawnictwo video oraz czternaście teledysków.
W latach 1970–1974 albumy Kraftwerk ukazywały się nakładem Philips Records i Vertigo Records. Począwszy od roku 1975, płyty zespołu były wydawane przez ich własny label Kling Klang na licencji udzielanej takim wytwórniom jak EMI, Capitol Records i Warner Bros. Records.

</doc>
<doc id="1729032" url="https://pl.wikipedia.org/wiki?curid=1729032" title="Aaron Scott">
Aaron Scott

Aaron James Scott (ur. 18 lutego 1986 w Hamilton) – nowozelandzki piłkarz, reprezentant kraju grający na pozycji obrońcy.
Kariera piłkarska.
Karierę rozpoczął w 2007 roku w klubie Melville United. Od 2008 do 2013 był podstawowym zawodnikiem Waitakere United. Od 2013 piłkarz Waikato FC.
Kariera reprezentacyjna.
Karierę reprezentacyjną rozpoczął w 2008. Uczestnik Igrzysk Olimpijskich 2008. W 2009 został powołany przez trenera Rickiego Herberta na Pucharze Konfederacji 2009, gdzie reprezentacja Nowej Zelandiiodpadła w fazie grupowej. W sumie w reprezentacji wystąpił jak dotychczas w 8 spotkaniach.

</doc>
<doc id="1729035" url="https://pl.wikipedia.org/wiki?curid=1729035" title="Wannsee (ujednoznacznienie)">
Wannsee (ujednoznacznienie)

Niemcy:
Inne:
Zobacz też:

</doc>
<doc id="1729036" url="https://pl.wikipedia.org/wiki?curid=1729036" title="Ovens (rzeka)">
Ovens (rzeka)

Ovens - rzeka w Australii w stanie Wiktoria. Początkiem rzeki są naturalne źródła w parku narodowym Alpine. Uchodzi do rzeki Murray w okolicy miejscowości Bundalong.
Miejscowości położone nad rzeką Ovens:

</doc>
<doc id="1729037" url="https://pl.wikipedia.org/wiki?curid=1729037" title="Filip z Gortyny">
Filip z Gortyny

Filip z Gortyny (ur. ? w Pergamonie, zm. ok. 180) – święty katolicki, biskup.
Był biskupem w ówczesnej stolicy Krety Gortyny i kontynuatorem Świętego Tytusa, występował w obronie Kościoła przed heretykami.
Jego wspomnienie obchodzone jest 11 kwietnia.

</doc>
<doc id="1729044" url="https://pl.wikipedia.org/wiki?curid=1729044" title="I liga szkocka w piłce nożnej (1998/1999)">
I liga szkocka w piłce nożnej (1998/1999)



</doc>
<doc id="1729052" url="https://pl.wikipedia.org/wiki?curid=1729052" title="I liga szkocka w piłce nożnej (2008/2009)">
I liga szkocka w piłce nożnej (2008/2009)



</doc>
<doc id="1729059" url="https://pl.wikipedia.org/wiki?curid=1729059" title="Autonomia prawa">
Autonomia prawa

Autonomia prawa – koncepcja zakładająca, że prawo jest bytem niezależnym od pewnych bytów pozaprawnych. W zależności od tego, jaki rodzaj bytów rozpatrujemy i jak pojmujemy prawo, możemy mówić o różnych rodzajach autonomii prawa. Daleko idąca autonomia prawa ma być cechą charakterystyczną europejskiej kultury prawnej.
Od tak rozumianej autonomii prawa, należy odróżnić tzw. wewnętrzną autonomię prawa, czyli autonomię pewnej gałęzi prawa wobec całego systemu prawnego. Jednym z przejawów takiej autonomii jest autonomia prawa podatkowego.
Pojmowanie autonomii prawa.
Autonomia prawa może być rozpatrywana na cztery różne sposoby:
Rodzaje autonomii prawa.
W filozofii prawa autonomia prawa odnoszona jest najczęściej do dwóch zjawisk:
Autonomia a autopojeza.
Specyficzną forma autonomii jest autopojeza. Traktowanie prawa jako systemu autopojetycznego pojawia się w pracach Niklasa Luhmanna. Autopojeza oznacza jednak nie tylko autonomię systemu wobec środowiska, lecz również jego autoreferencyjność (odnoszenie się do siebie samego) i samoodtwarzanie (odtwarzanie się ze swoich własnych elementów). Autopojetyczność prawa rozpatrywana jest na płaszczyźnie socjologicznej i odnoszona do innych systemów społecznych, takich jak gospodarka czy polityka.

</doc>
<doc id="1729062" url="https://pl.wikipedia.org/wiki?curid=1729062" title="Division One (1966/1967)">
Division One (1966/1967)

I liga szkocka w piłce nożnej (1966/1967) – siedemdziesiąty sezon w historii rozgrywek. Mistrzem kraju został Celtic Glasgow. Awans uzyskały zespoły Greenock Morton i Raith Rovers. Do Scottish Football League First Division spadły zespoły St. Mirren i Ayr United.

</doc>
<doc id="1729069" url="https://pl.wikipedia.org/wiki?curid=1729069" title="Division One (1967/1968)">
Division One (1967/1968)

I liga szkocka w piłce nożnej (1967/1968) – siedemdziesiąty pierwszy sezon w historii rozgrywek. Mistrzem kraju został Celtic Glasgow. Awans uzyskały zespoły St. Mirren i Arbroath. Do Scottish Football League First Division spadły zespoły Motherwell i Stirling Albion.

</doc>
<doc id="1729070" url="https://pl.wikipedia.org/wiki?curid=1729070" title="La Ruinette">
La Ruinette

La Ruinette (3875 m n.p.m.) – szczyt w Alpach Pennińskich, w masywie Ruinette. Leży w południowej Szwajcarii w kantonie Valais, blisko granicy z Włochami. Jest najwyższym szczytem między Grand Combin de Grafeneire a Dent Blanche, sąsiaduje z Mont Blanc de Cheilon. Szczyt można zdobyć ze schronisk Cabane de Chanrion (2462 m) lub Cabane des Dix (2928 m). Szczyt przykrywa lodowiec Glacier de Giétroz.
Pierwszego wejścia dokonał Edward Whymper z przewodnikami Christianem Almerem i Franzem Binerem 6 lipca 1865 r.

</doc>
<doc id="1729071" url="https://pl.wikipedia.org/wiki?curid=1729071" title="Bocheński (herb szlachecki)">
Bocheński (herb szlachecki)

Bocheński I ("Bocheński, Rawicz odmienny") − polski herb szlachecki, używany przez pruską rodzinę, osiedloną później na terenie całej Rzeczypospolitej, odmiana herbu Rawicz.
Opis herbu.
Opis z wykorzystaniem zasad blazonowania, zaproponowanych przez Alfreda Znamierowskiego:
W polu złotym na czarnym niedźwiedziu panna w sukni srebrnej i koronie złotej, z rozpuszczonymi włosami i wzniesionymi rękoma.
W klejnocie nad hełmem w koronie rycerz w zbroi z proporcem w ręku, białym z czerwonym obramowaniem.
Labry czarne podbite złotem.
Najwcześniejsze wzmianki.
Herb wzmiankowany przez Ostrowskiego, Bonieckiego i Żernickiego ("Der Polnische Adel").
Rodzina Bocheński.
Herb pierwotnie pruski. Przemysław Pragert spekuluje, że kaszubska rodzina herbu Bochen mogła przyjąć ten herb po przyjęciu nazwiska Bocheński.
Herbowni.
Herb ten był herbem własnym, toteż do jego używania uprawniony jest tylko jeden ród herbownych:
Bocheński.

</doc>
<doc id="1729072" url="https://pl.wikipedia.org/wiki?curid=1729072" title="WrestleMania 25">
WrestleMania 25

WrestleMania 25 (Jubileuszowa Wrestlemania 25) – profesjonalna gala PPV. To największa gala wyprodukowana przez World Wrestling Entertainment (WWE). Odbyła się 5 kwietnia 2009 na Reliant Stadium w Houston, Teksasie. We Wrestlemani 25 brały udział 3 rostery: RAW, SmackDown, ECW.

</doc>
<doc id="1729073" url="https://pl.wikipedia.org/wiki?curid=1729073" title="Mont Blanc de Cheilon">
Mont Blanc de Cheilon

Mont Blanc de Cheilon – szczyt w Alpach Pennińskich, w masywie Ruinette. Leży w południowej Szwajcarii w kantonie Valais, blisko granicy z Włochami. Sąsiaduje z La Ruinette. Szczyt można zdobyć ze schronisk Cabane des Dix (2928 m) lub Cabane des Vignettes (3158 m). Szczyt przykrywają lodowce Glacier de Cheilon na północy, Glacier de Giétroz na zachodzie, Glacier du Brenay na południu oraz Glacier de Tsijiore Nouve na wschodzie.
Pierwszego wejścia dokonali Jakob Johann Weilenmann i J. Felley 11 września 1865 r.

</doc>
<doc id="1729074" url="https://pl.wikipedia.org/wiki?curid=1729074" title="Grace Under Pressure">
Grace Under Pressure

Grace Under Pressure – dziesiąty album studyjny kanadyjskiej grupy Rush.

</doc>
<doc id="1729075" url="https://pl.wikipedia.org/wiki?curid=1729075" title="Wangaratta">
Wangaratta

Wangaratta – miasto w Australii w stanie Wiktoria, położone nad rzeką Ovens, 230 km od Melbourne. Jest stolicą diecezji, zamieszkaną przez ponad 17 000 ludzi i najbardziej zaludnionym miastem w tym obszarze samorządu lokalnego. Jest położona około 230 km od Melbourne, 45 km na południowy zachód od miasta Benalla i 72 km na północny wschód od miasta Albury-Woodonga, wzdłuż autostrady Hume Highway, nad skrzyżowaniem rzeki Ovens z King, które mają swe źródło w Wielkich Górach Wododziałowych.
Nazwa Miasta.
Dawniej istniał spór na temat wymowy pierwszej sylaby nazwy miasta. Jedna ze stron uważała, iż poprawną formą jest wymowa „Wong”, inni natomiast, że „Wang”. Forma „Wong” nigdy nie zdobyła dużej popularności, nie licząc samych mieszkańców miasta. W latach 80 XX wieku wymowa „Wong” została oficjalnie wyparta w deklaracji Rady Miasta Wangaratta. Pomimo tego faktu wielu ludzi, głównie starszych mieszkańców, nadal wymawia pierwszą sylabę miasta jako „Wong”. 
Historia.
Rdzennymi mieszkańcami tych terenów byli Aborygeni Pangerang (Pallanganmiddang, WayWurru, Waveroo), którzy posługiwali się językiem z rodziny języków pama-njungaskich.
Hume i Hovell, pierwsi Europejscy odkrywcy, przejeżdżający przez te tereny w 1824 roku, nazwali południową część Wangaratty Oxley Plains. Zgodnie z raportem majora Thomasa Mitchella z 1836 roku, tereny dzisiejszej Wangaratty miały korzystne warunki pastewne. Jednak dopiero, przybyły w 1838 roku, Thomas Rattray założył na tych terenach osadę, która początkowo miała nazwę „Oven Crossing”.
Poczta Ovens była pierwszą pocztą w okolicy, która została otwarta 1 lutego 1843. Wraz z działającą od tego samego dnia pocztą w mieście Klimore, były piątą i szóstą z kolei pocztą, otwartą na terenach kolonii Nowej Południowej Walii (Dystrykt Port Philip).
Nazwa Wangaratta została nadana przez kolonialnego inspektora, Thomasa Wedge w 1848 roku. Była ona zaczerpnięta z nazwy miejsca hodowli bydła. Istnieje także teoria, iż nazwa wywodzi się z języka rdzennych mieszkańców i oznacza „miejsce gniazdowania kormoranów” lubi „spotkanie dwóch wód”. Wkrótce później nastąpiła pierwsza sprzedaż ziem, a miasto w owym czasie liczyło około 200 mieszkańców. William Bindall ustanowił pierwszą szkołę, która mieściła się na ulicy Chisolm i liczyła 17 uczniów. W lutym 1852 roku w okolicy Beechworth odnaleziono złoto, co spowodowało, iż pod koniec roku 8 000 poszukiwaczy przybyło na tereny Ovens i Beechworth. Wangaratta stała się głównym miejscem handlu tego cennego kruszcu. W efekcie tychże wydarzeń powstał most łączący Wangartte z miastem Ovens.
19 czerwca 1863 roku, rada składająca się z siedmiu członków ustanowiła Wangarattę gminą.
W latach 70 XIX wieku nastąpił rozwój infrastruktury i usług, w tym także powstanie sieci wodociągowej. W 1871 roku został otwarty szpital, a rok później powstała ochotnicza straż pożarna. Od dnia 28 września 1873 miasto jest połączone z Melbourne szlakiem kolejowym.
Dnia 28 czerwca 1880 roku w małym miasteczku Glenrowan, które znajduje się w odległości około 10 km od Wangaratty, miała miejsce strzelanina, w wyniku której pojmano najsłynniejszego Australijskiego zbiegłego skazańca – Neda Kelly’ego. 
W 1883 roku miasto połączyło się drogą kolejową z Sydney.
Pod koniec XIX wieku miasto liczyło 2 500 mieszkańców. Rozkwitło pod względem budowli budynków komercyjnych, religijnych i imponujących hoteli.
Ponad tysiąc ludzi było zatrudnionych we włókienniczym zakładzie przemysłowym Bruck’a, który powstał w 1946 roku.
Wangaratta otrzymała prawa miejskie w 1959 roku, gdy liczba mieszkańców wynosiła 12 000. W 1980 roku powstały nowe miejskie urzędy, które stały się główną siedzibą władz miasta po fuzji władz samorządowych w 1995 roku. 
Geografia i rzeźba terenu.
Geograficzny układ miasta jest niezwykły, ponieważ dzielnica biznesowa znajduje się skraju północno-wschodnim części urbanistycznej i jest oddalona od przedmieść tylko od południa i zachodu. Powodem takiego rozmieszczenia jest fakt, iż tereny za rzekami na północy i wschodzie są nieodpowiednie dla budownictwa, ze względu częste powodzie. Dlatego też, te tereny przestały stanowić okręg biznesowy w latach 90 XX wieku. Pomimo iż w tym samym czasie zbudowano wały przeciw powodziowe, rozwój na tych terenach następuje bardzo powoli.
Do budynków godnych uwagi należą: anglikańska Katedra Świętej Trójcy oraz kościół Świętego Patryka, a także ekscentryczny budynek sądu w stylu art déco.
Klimat.
Wangaratta leży w strefie klimatu umiarkowanego ciepłego z gorącym i suchym latem oraz chłodną i względnie deszczową zimą. W tej części kontynentu obserwuje się wszystkie cztery pory roku. Ze względu na lokalizacje kontynentu na południowej półkuli pory roku są tu odwrotne niż na północnej. Tak więc od grudnia do lutego jest tu lato, a z kolei zima trwa od czerwca do sierpnia.
Z racji lokalizacji miasta w górzystej części kontynentu i bliskości Gór Śnieżnych panuje w tym regionie stosunkowo deszczowy i chłodny klimat zimą. Chociaż opady śniegu są skąpe (pokrywa śniegowa w trakcie zimy się nie utrzymuje) i najniższe temperatury w ciągu dnia są dość łagodne(średnio niespadające poniżej 2 °C), to zimne powietrze napływające z gór może powodować lokalnie poranne, zimowe oszronienia. 
W najcieplejszych miesiącach letnich temperatury sięgają tu 30 °C i występuje mała liczba dni z opadami atmosferycznymi, które o tej porze roku pojawiają się najczęściej w postaci burz. Sporadyczne upały powodowane są napływającymi masami gorącego i suchego powietrza znad Australijskich pustyń. Upały wysoko przekraczające 40 °C nawiedzają Wangarattę średnio 2, do 4 razy w roku. Jednakże znaczące zróżnicowanie temperatur w krótkich odstępach czasu jest częste z uwagi na zimne fronty atmosferyczne następujące zaraz po falach upałów. Roczna suma opadów w tym rejonie sięga 620mm rocznie, z czego dominują opady zimowe, powodowane przez przelotne fronty atmosferyczne. Burzy z piorunami można się spodziewać o każdej porze roku, jednak przeważająca ich ilość występuje w okresie wiosenno-letnim. 
Rekordowo wysokie temperatury stycznia i lutego wahają się w okolicach prawie 46 kreski termometru, a z kolei rekordowo niska temperatura zimy to ponad 7 stopni poniżej 0 °C zanotowane w czerwcu.
"Źródło: Bureau of Meteorology"[8]
Ustrój polityczny i samorządy.
Forma administracji publicznej obejmująca dany obszar to samorząd terytorialny, administrowany przez gminę Wangaratta, jednocześnie podlega on pod kolonialną konstytucje stanu Wiktoria. Po połączeniu kilku regionalnych gmin w 1994 roku została utworzona Rada z siedzibą usytuowaną w centralnej części Wangaratty. Miasto jest reprezentowane przez siedmiu Radnych wybieranych za pomocą głosowania pocztowego(do urny nie trzeba stawiać się osobiście, w celu oddania głosu wypełnia się druk pocztowy) na 4-letnią kadencję. Następnie owi radni między sobą dokonują wyboru burmistrza gminy, któremu przypada roczna kadencja.
We wrześniu 2013 roku Rada miasta została odwołana przez władze stanowe. Minister Lokalnego Rządu Stanu Wiktoria, Jeannette Powell, tłumaczyła tę decyzję, twierdząc, iż „Rada nie zdała egzaminu z zapewnienia lokalnej społeczności efektywnego kierownictwa i służby publicznej”. Do 2016 roku, a tym samym do momentu regionalnych wyborów, dotychczasowe obowiązki Rady przejmuje oddelegowany urzędnik stanowy. 
Wangaratta, według podziału polityki stanowej, zalicza się do Zgromadzenia Ustawodawczego okręgu doliny Murray, obecnie prowadzonego przez konserwatywną Narodową Partię Australii. Natomiast na szczeblu polityki federalnej, czyli w Australijskiej Izbie Reprezentantów, Wangaratta zajmuje pozycję jednomandatowego okręgu Indi. Ten pojedynczy mandat gwarantujący miejsce w Australijskiej Izbie Reprezentantów z tytułu występowania w imieniu okręgu Indi. 
Posada reprezentanta Indi uważana była od 1997 roku za pewny i bezpieczny stołek. Do momentu, w którym dotychczasowo sprawująca urząd Sophie Mirabella, jako jedyna w 2013 roku w toku przeprowadzonego na szczeblu federalnym głosowania, straciła urząd na rzecz niezależnej kandydatki Cathy McGowan. Różnica między dwoma kandydatkami zamknęła się w liczbie 431 głosów. Niespodziewana kandydatura McGowan i jej zwycięstwo zostało okrzyknięte ostrzeżeniem dla wszystkich tych, którzy okupują wysokie stanowiska czując się na nich niezagrożeni. 
Przemysł.
Wangaratta jest w swoim regionie wiodącym ośrodkiem skupiającym zakłady produkcyjne, usługi transportowe i dystrybucyjne. Pobliska Dolina Królów jest centrum specyficznego typu przemysłu spożywczego, w tym serowarskiego, oraz wysokorozwiniętego winiarskiego(liczne świetnie prosperujące, zmechanizowane winnice). Lokalna gospodarka jest wyjątkowo urozmaicona i zapewnia to mieszkańcom-pracownikom szeroki przekrój przez zróżnicowane typy biznesów i rozwój wszechstronnego doświadczenia.
Wangaratta, ze względu na swoje strategiczne położenie i doskonałą lądową komunikację z Melbourne, jest powszechnie uznawana za unikalne miejsce do rozpoczęcia działalności gospodarczej. Inne istotne działalności przemysłowe skupione w pobliżu to Bruck Textilies (produkcja materiałów i tkanin wysokiej jakości), oraz Australian Country Spinners (przemysł włókienniczy). 
Ogromną stratą dla miasta było wycofanie się koncernu informatycznego IBM z utworzenia oddziału, co było skutkiem redukcji etatów i cięć budżetowych. 
Kultura i sport.
Sport.
Najpopularniejsze sporty to futbol australijski i krykiet.
W mieście Wangaratta znajdują się 3 kluby futbolu australijskiego. Dwa z nich, Wangaratta Football Club i Wangaratta Rovers uczestniczą w Ovens and Murray Football Netball League (O&amp;MFNL). Trzeci klub, North Wangaratta Football Club, uczestniczy natomiast w Ovens &amp; King Football League. Kluby Rovers i Wangaratta położone blisko siebie odzwierciedlają historyczny podział pomiędzy Katolicyzmem a Protestantyzmem. Członkowie klubu Rovers są w większości Katolikami, a klubu Wangaratta w większości protestantami.
Wangaratta w 2005 roku była gospodarzem kilku meczów podczas międzynarodowych mistrzostw w futbolu australijskim, które od 2002 roku organizowane są co trzy lata przez ligę futbolu australijskiego. Miasto gościło reprezentantów kilku krajów, którzy współzawodniczyli ze sobą w zawodach futbolu australijskiego. Wydarzenie to odbyło się na stadionie miejskim i Showgrounds oraz do tej pory może szczycić się najwyższą odnotowaną frekwencją podczas tych zawodów.
Krykiet w mieście jest zarządzany przez Wangaratta and District Cricket Association (pl. Związek Krykieta Miasta Wangaratta i Okręgu) do którego należą kluby: Wangaratta Magpies, Rovers United, City Colts i Bruck Cricket.
Wangaratta City Football Club założony w 1951 roku należy do Albury Wodonga Football Association (pl. Związek Piłki Nożnej Albury Wodonga). Jest to jedyna drużyna w mieście grająca w piłkę nożną.
W mieście znajduje się klub wyścigów konnych, Wangaratta Turf Club, co roku organizujący około jedenastu wyścigów. Puchar miasta odbywa się co roku w kwietniu.
Dawniej na terenie parku Awian odbywały się wyścigi chartów prowadzone przez Wangaratta Greyhound Racing Club, który został rozwiązany i od tego czasu to miejsce nie jest już wykorzystywane.
Golfiści mogą korzystać z pola golfowego w Klubie Golfowym Wangaratta zlokalizowanym przy ulicy Yarrawonga, lub w Klubie Golfowym Jubilee przy pobliskiej ulicy Wangandary. Kolejne Pole golfowe z 9 dołkami znajduje się na ulicy Boorhaman na północ od miasta.
Wydarzenia kulturalne i sportowe.
Ważnym wydarzeniem w mieście co roku cieszącym się zainteresowaniem tysięcy ludzi jest organizowany od 1990 roku festiwal jazzowy - Wangaratta Festival of Jazz - podczas którego występuje wielu zagranicznych artystów.
Edukacja.
W mieście znajdują się trzy szkoły średnie: Galden Catholic College (prywatna), Cathedral Colledge (prywatna) posiadające dwa kampusy, oraz Wangaratta High School z trzema kampusami. Goulburn Ovens Institute of TAFE posiada w mieście Wangaratta dwa kampusy. W ofercie kampusu Docker Street znajduje się bogaty wybór kierunków poczynając od studiów biznesowych na studiach muzycznych kończąc. W jego centralnej części znajduje się kawiarnia, biblioteka oraz centrum obsługi studentów. Kampus Christensen Lane znajdujący się na peryferiach Wangaratty jest częścią National Centre for Equine Education (pl. Narodowe Centrum Hipologii), oraz oferuje kierunki związane z ogrodnictwem.
Transport.
W mieście Wangaratta do transportu najczęściej używane są drogi. Autostrada Hume (M31) biegnie obwodnicą na południe i na wschód od miasta. Natomiast przez centrum miasta prowadzi droga C314 która składa się z ulic Murphy i Wangaratta. Miasto znajduje się w miejscu przecięcia kilku innych dróg głównych: Great Alpine (B500), Wangaratta-Yarrawonga (C374), Wangaratta-Whitfield (C521), oraz Wangaratta-Kileera (C523).
Miejska komunikacja autobusowa kursuje co pół godziny w dni robocze i soboty rano po trasie biegnącej pomiędzy West End, dzielnicą biznesową, Yarrunga i od niedawna drogą Yarrawonga.
Transport kolejowy służy zarówno do przewozu pasażerów jak i towarów. Dworzec kolejowy miasta Wangaratta jest jedyną stacją kolejową obsługującą pasażerów. Znajduje się na Północno-Wschodniej linii kolejowej będącej główną linią kolejową łączącą Sydney z Melbourne. Dworzec zwykle obsługuje trzy razy dziennie zakład kolejowy Albury-Wodonga V/Line rail service (jednak V/Line ze względu na projekt rewitalizacji Północno-wschodniej linii kolejowej zmniejszyło ilość połączeń kolejowych i zamiast tego wprowadziło autobusy zastępcze). Dwa razy dziennie w obydwie strony kursuje dalekobieżny pociąg pasażerski (Countrylink XPT)
W przeszłości miasto Wangaratta było węzłem kolejowym w którym zbiegało się kilka pomniejszych połączeń kolejowych, wliczając w to linie Whitfield i Bright, z których wszystkie zostały już zamknięte. Inne krótkie odgałęzienie kolejowe biegło dawniej na wschód od silosu przechowującego zboże, który znajduje się po północnej stronie rzeki Ovens w Boorhaman.
Murray to the Mountains Rail Trail jest szlakiem turystycznym używanym przez rowerzystów i pieszych.
W mieście funkcjonuje małe lokalne lotnisko, Lotnisko Wangaratta.

</doc>
<doc id="1729078" url="https://pl.wikipedia.org/wiki?curid=1729078" title="Linia kolejowa C-E 59">
Linia kolejowa C-E 59

Linia kolejowa C-E 59 ma długość 492 km i stanowi odgałęzienie dla ruchu towarowego od linii E 59 Wrocław – Poznań – Szczecin przeznaczonej dla ruchu pasażerskiego. Linia C-E 59 jest elementem ciągu transportowego biegnącego z Malmö – Ystad do Ostrawy. Stanowi połączenie Skandynawii z Europą Środkowo-Wschodnią.
Na terenie Polski w skład magistrali C-E 59 wchodzą:

</doc>
<doc id="1729079" url="https://pl.wikipedia.org/wiki?curid=1729079" title="Pigne d’Arolla">
Pigne d’Arolla

Pigne d’Arolla – szczyt w Alpach Pennińskich, w masywie Ruinette. Leży w południowej Szwajcarii w kantonie Valais, blisko granicy z Włochami. Szczyt można zdobyć ze schronisk Cabane de Chanrion (2462 m), Cabane des Vignettes (3160 m) lub Cabane des Dix (2928 m). Szczyt przykrywają lodowce Glacier d'Otemma, Glacier de Cheilon i Glacier de Tsijiore Nouve.
Pierwszego wejścia dokonali A. W. Moore, Horace Walker i Jakob Anderegg 9 lipca 1865 r.

</doc>
<doc id="1729080" url="https://pl.wikipedia.org/wiki?curid=1729080" title="Mistrzostwa Europy w Piłce Ręcznej Kobiet 2006">
Mistrzostwa Europy w Piłce Ręcznej Kobiet 2006

VII Mistrzostwa Europy w piłce ręcznej kobiet odbyły się w dniach 7–17 grudnia 2006 w Szwecji. W turnieju uczestniczyło 16 żeńskich reprezentacji. Reprezentacja Polski wzięła udział w mistrzostwach, zajęła 8 miejsce. Mistrzem Europy została Norwegia, która pokonała Rosję 27-23. Natomiast brązowy medal zdobyła reprezentacja Francji pokonując Niemcy 29-25.
MVP turnieju wybrano Gro Hammerseng z Norwegii. Najwięcej bramek – 58, zdobyła Nadine Krause z Niemiec.
Faza finałowa.
Finał.
ZWYCIĘZCA ME 2006
Norwegia TRZECI TYTUŁ

</doc>
<doc id="1729084" url="https://pl.wikipedia.org/wiki?curid=1729084" title="Lancia Dedra">
Lancia Dedra

Lancia Dedra – samochód osobowy klasy kompaktowej produkowany przez włoską markę Lancia w latach 1989–2000.
Historia modelu.
Po przejęciu w 1969 firmy Lancia oraz w 1983 roku firmy Alfa Romeo koncern Fiat skupiał wszystkie liczące się marki na włoskim rynku (także Abarth, Autobianchi, oraz Ferrari). Strategia koncernu oparła się na oferowaniu pod różnymi markami modeli opracowanych na wspólnych płytach podłogowych ale różniących się charakterem. W końcu lat 80. w ofercie koncernu pojawił się Fiat Tipo (Samochód Roku 1989). Na jego podstawie pod marką Fiat opracowano model Tempra (sedan i kombi), który razem z Tipo miał stanowić samochód popularny segmentu C. Pod marką Lancia zaoferowano oparte na tej samej płycie podłogowej i dzielące z Tipo/Temprą większość podzespołów modele Delta i Dedra, które miały stanowić bardziej "luksusowe" odmiany Fiatów. Jednocześnie na tej samej bazie oparto model Alfa Romeo 155 jako samochód o zdecydowanie bardziej "sportowym" charakterze.
Zaprojektowany w Institute of Development in Automotive Engineering przez Ercole Spada model Dedra, w odróżnieniu od modeli Fiata Tipo i Tempra stanowił wejście do klasy "premium" wśród samochodów kompaktowych. Oferowany był z bogatym wyposażeniem obejmującym lepsze wersje silnikowe, droższe materiały wykończenia we wnętrzu, klimatyzację i rozbudowane wyposażenie elektryczne. Przeważały wersje wyposażone w silniki DOHC o pojemności 1,8 i 2,0 dm³ (tylko w najtańszych wersjach spotkać można silnik 1,6 dm³). Wszystkie szyby były na ogół sterowane elektrycznie, podobnie jak lusterka zewnętrzne. Bogatsze wersje oferowane były z klimatyzacją automatyczną, obręczami ze stopów lekkich oraz z alcantarą jako materiałem wykończeniowym wnętrza (fotele oraz obicia drzwi). Zwiększone bezpieczeństwo zapewniał system ABS oraz poduszki powietrzne. Od 1991 roku Dedra oferowana była również w wersji z napędem obu osi jako model Integrale.
W momencie wejścia na rynek Dedry w ofercie Lancii znajdowała się wciąż pierwsza wersja Lancii Delty, która święciła sukcesy na trasach rajdowych i na pewno budowała prestiż marki. Równocześnie Lancia oferowała luksusowy model Thema oraz popularny we Włoszech model Lancia Y10. Choć Dedra nie osiągnęła znaczącego sukcesu na rynkach zagranicznych, sprzedawała się nieźle aż do końca lat 90., kiedy została zastąpiona nowym modelem Lybra.
Wyprodukowano łącznie 418 084 sztuk modelu Dedra. W czasie produkcji przeprowadzono dwa faceliftingi, w 1994 i 1998 roku.

</doc>
<doc id="1729085" url="https://pl.wikipedia.org/wiki?curid=1729085" title="Mont Velàn (szczyt)">
Mont Velàn (szczyt)

Mont Velàn (wł. "Monte Velàn") – szczyt w głównym grzbiecie Alp Pennińskich, w masywie Mont Velàn. Leży na granicy między Szwajcarią (kanton Valais), a Włochami (region Dolina Aosty). Szczyt można zdobyć ze schronisk Cabane du Vélan (2642 m) po stronie szwajcarskiej lub Bivacco Rosazza (2651 m) po stronie włoskiej. 

</doc>
<doc id="1729087" url="https://pl.wikipedia.org/wiki?curid=1729087" title="Power Windows">
Power Windows

Power Windows – jedenasty album studyjny kanadyjskiej grupy Rush.

</doc>
<doc id="1729088" url="https://pl.wikipedia.org/wiki?curid=1729088" title="MercedesCup 2009">
MercedesCup 2009

MercedesCup 2009 – tenisowy turniej ATP z cyklu MercedesCup rozgrywany w dniach 13–19 lipca 2009 roku w Stuttgarcie na kortach ziemnych o puli nagród 568 000 euro.

</doc>
<doc id="1729089" url="https://pl.wikipedia.org/wiki?curid=1729089" title="Linia kolejowa E 75">
Linia kolejowa E 75



</doc>
<doc id="1729090" url="https://pl.wikipedia.org/wiki?curid=1729090" title="Józef Nathan">
Józef Nathan



</doc>
<doc id="1729092" url="https://pl.wikipedia.org/wiki?curid=1729092" title="L’Evêque">
L’Evêque

L’Evêque – szczyt w Alpach Pennińskich, w masywie Mont Collon. Leży w południowej Szwajcarii w kantonie Valais, blisko granicy z Włochami. Szczyt można zdobyć ze schroniska Refuge des Bouquetins (2980 m). Szczyt przykrywają lodowiec Glacier d’Arolla.

</doc>
<doc id="1729097" url="https://pl.wikipedia.org/wiki?curid=1729097" title="Superkick">
Superkick



</doc>
<doc id="1729100" url="https://pl.wikipedia.org/wiki?curid=1729100" title="Long Island College Hospital">
Long Island College Hospital

Long Island College Hospital (LICH) – szpital kliniczny znajdujący się przy Hicks Street i Amity Street w Cobble Hill, Brooklynie, Nowym Jorku.
Założony w 1858 roku szpital mieści 516 łóżek. W 1860 roku wprowadzono w nim nauczanie przy łóżku chorego, szpital był też jednym z pierwszych, w których stosowano stetoskopy i znieczulenie. W 1873 roku szpital wprowadził na Brooklynie pogotowie. Z czasem powstały oddziały LICH: Downstate Medical Center, jednostka akademicka State University of New York od 1948, i Polhemus Memorial Clinic, wzniesiony w 1897 ośmiopiętrowy budynek, prawdopodobnie pierwszy szpital-wieżowiec na świecie, podlegający LICH do czerwca 2008 roku.
Obecnie LICH podlega SUNY Downstate Medical Center, który służy za klinikę studentom Downstate College of Medicine.

</doc>
<doc id="1729101" url="https://pl.wikipedia.org/wiki?curid=1729101" title="O’Connell Street">
O’Connell Street

O’Connell Street () – jedna z najważniejszych ulic stolicy Irlandii, Dublina. Jest także jedną z najszerszych ulic w Europie, mierzy 49 m (160 ft) szerokości na południowym końcu oraz 46 m (150 ft) na północy. Jej długość to około 500 m (1650 ft).
Historia.
Położona w sercu Dublina, O’Connell Street została stworzona w XVIII wieku jako część szerokiej drogi przez centrum miasta i będącej przedłużeniem mostu Carlisle Bridge (teraz O’Connell Bridge), Westmoreland Street, College Green oraz Dame Street, kończąc się przy City Hall oraz Zamku Dublińskim.
Do roku 1924 była znana jako Sackville Street, jednakże władze, czyli "Dublin City Council", przemianowały ją na cześć wybitnego irlandzkiego bohatera Daniela O’Connela, który był przywódcą irlandzkich nacjonalistów we wczesnych latach XIX wieku, a którego pomnik stoi na końcu tej ulicy twarzą skierowany w stronę mostu O’Connell Bridge. W 1966 roku została zniszczona stojąca w centrum ulicy kolumna Nelsona, na jej miejsce w 2003 wybudowano Spire of Dublin.

</doc>
<doc id="1729102" url="https://pl.wikipedia.org/wiki?curid=1729102" title="Le Pleureur">
Le Pleureur

Le Pleureur – szczyt w Alpach Pennińskich, w masywie Pleureur. Leży w południowej Szwajcarii w kantonie Valais, blisko granicy z Włochami. Szczyt można zdobyć ze schroniska Bivouac des Pantalons Blancs (2380 m). Szczyt przykrywają lodowce Pleureur i La Sâle.

</doc>
<doc id="1729107" url="https://pl.wikipedia.org/wiki?curid=1729107" title="Litteraria Copernicana">
Litteraria Copernicana

Litteraria Copernicana – pismo naukowe redagowane na Wydziale Filologicznym Uniwersytetu Mikołaja Kopernika przy współpracy badaczy z innych ośrodków. Nawiązuje do tradycji zeszytów literaturoznawczych „Acta Universitatis Nicolai Copernici", poprzez nowoczesną formę graficzną wyróżnia się na tle uniwersyteckich wydawnictw. Pierwszy numer ukazał się w 2008 roku. Publikowane prace prezentują wybrane zagadnienia przede wszystkim z historii literatur, teorii literatury oraz historii i teorii kultury (z filmoznawstwa: "Konwicki", nr 1/2008 i teatrologii: "Szaniawski", nr 1(3)/2009). Kolejne numery LC mają charakter monograficzny, poświęcone są jednemu frapującemu zagadnieniu bądź twórcy.
Opublikowane numery.
"Dowodem żywej recepcji Tadeusza Konwickiego jest gruby, efektownie wydany tom Litteraria Copernicana. [...] Tom UMK pokazuje kontekst pisarstwa Konwickiego. Oddaje głos jemu samemu (najnowszy wywiad z jesieni 2007 r.), ale też jego dawnym cenzorom. Oglądamy recenzje cenzorskie jego wczesnych powieści; pokreślone szczotki "Sennika współczesnego"; usunięty (w cenzorskim żargonie: 'wyingerowany') fragment "Zwierzoczłekoupiora"".
Autorzy zawartych w tym numerze studiów próbują odpowiedzieć na pytanie, czy w badaniach nad literaturą dawną obecne są metody współczesnej humanistyki, jeśli nie, to dlaczego, a jeśli tak – w jaki sposób takie inicjatywy pomagają nam zrozumieć otaczającą nas kulturę.
Szaniawski, red. Radosław Sioma.
W numerze zaprezentowano postać zapomnianego pisarza, Jerzego Szaniawskiego. Autorzy rozpraw przybliżyli czytelnikom jego twórczość dramatyczną i prozatorską. Omówione zostały także wybrane inscenizacje utworów Szaniawskiego dla Teatru Telewizji, m.in. Adwokat i róże z 2004 r.
Szósty numer „Litterariów Copernicana„, który niniejszym trafia do rąk Czytelnika, stanowi plon refleksji polskich badaczy, specjalistów dawnych literatur romańskich, nad literacką realizacją trzech ważnych i zarazem odwiecznie inspirujących zagadnień z pogranicza często pokrewnych dziedzin aktywności twórczej - intelektualnej i artystycznej - człowieka: literatury, filozofii i sztuki.
alia stała się dla Rosjan „ojczyzną duszy„, miejscem harmonii, o którym się marzy i za którym się tęskni; w pierwszych dekadach XX wieku także źródłem niebezpiecznych ideologii, znajdujących podatny grunt we własnym kraju - jak świadczy o tym rosyjska/sowiecka recepcja włoskiego futuryzmu zaanektowanego przez włoski faszyzm. Badacze publikujący w niniejszym tomie zwracają uwagę na różne przejawy i aspekty owej fascynacji Italią, takimi jej właściwościami jak południowy krajobraz, zabytki architektury, postaci wielkich mistrzów i ich dzieła, ale też rozmaite „lekcje„ historii, zarówno tej dawnej, jak i współczesnej.
Motywem przewodnim ósmego numeru czasopisma „Litteraria Copernicana", zatytułowanego „Cyborg. Technologia w literaturoznawstwie i studiach kulturowych", jest metafora cyborga, którą Donna Haraway w 1985 roku opisała jako odnoszącą się przede wszystkim do stopniowego zanikania granic - nie tylko między człowiekiem a maszyną, ale także między oryginałem a kopią, utopią a antyutopią, między kulturą a naturą. Podążając tropem wyznaczonym przez amerykańską badaczkę, autorzy artykułów zgromadzonych w tym numerze śledzą motyw sztucznego człowieka w powieści, dramacie, poezji, filmie i muzyce, dokumentując wpływ, jaki technologia, a przede wszystkim nowe media wywarły na kondycję współczesnego człowieka.
Powszechna we współczesnej humanistyce problematyka cielesności obecna jest również w badaniach nad literaturą staropolską, gdzie wyraźniej zaznacza się jednakże wpływ tradycyjnej historii idei i filologii niż teorii krytycznej spod znaku badań kulturowych. Teksty zebrane w 9-tym numerze „LC" Ciało w literaturze wieków dawnych potwierdzają tę tezę. Metodologiczny (lecz już nie tematyczny!
Oddawany do rąk Czytelników tom wpisuje się w pełni w nurt wzrastającego zainteresowania pisarstwem i osobą autora "Księgi ognia". Zostały w nim pomieszczone studia i rozprawy naukowe, wśród których można znaleźć zarówno prace przekrojowe, osadzające twórczość lwowianina w szerokim kontekście historycznoliterackim i kulturowym, jak też artykuły podejmujące bardziej szczegółowe kwestie, skupiające się na pojedynczych utworach.
Na czym miałoby polegać niestosowne zastosowanie literatury w sytuacji braku ograniczeń dla twórców, czytelników i badaczy? Czy można krytykować literatów za wykorzystywanie poezji do uprawiania politycznej publicystyki? Czy można wytykać dekonstruktywistycznym interpretatorom literatury przedstawianie swych osobistych skojarzeń jako informacji o analizowanym tekście? I wreszcie: gdybyśmy – przyjmując hipotetyczny scenariusz naszkicowany przez Eco w eseju "Interpretacja i historia "– pochwycili Kubę Rozpruwacza, moglibyśmy mieć do niego pretensję wyłącznie o jego niecne czyny. [...]

</doc>
<doc id="1729110" url="https://pl.wikipedia.org/wiki?curid=1729110" title="Rezerwat przyrody Jabłecznik">
Rezerwat przyrody Jabłecznik

Rezerwat przyrody Jabłecznik – leśny rezerwat przyrody w gminie Zduńska Wola, w powiecie zduńskowolskim, w województwie łódzkim, położony w pobliżu wsi Annopole Nowe, Korczew i Wojsławice. Rezerwat leży na terenie leśnictwa Andrzejów (Nadleśnictwo Kolumna).
Rezerwat został utworzony 26 marca 1975 roku. Obejmuje obszar o powierzchni 47,29 ha.
Został utworzony w celu zachowania zbiorowisk leśnych z jodłą, zwłaszcza z cennym kilkuwarstwowym grądem jodłowym i wielogatunkowym runem. Jodła występuje tu w pobliżu północnej granicy naturalnego zasięgu. Celem ochrony lasu jest nie tylko zapewnienie trwałości składu gatunkowego, ale także ciągłości przebiegających na terenie rezerwatu procesów ekologicznych. Z cennych roślin występujących na terenie rezerwatu na szczególną uwagę zasługują: gajowiec żółty, gwiazdnica wielkokwiatowa, marzanka wonna, siódmaczek leśny i konwalijka dwulistna.
Według obowiązującego planu ochrony ustanowionego w 2013 roku (zmienionego w 2015), obszar rezerwatu objęty jest ochroną czynną.

</doc>
<doc id="1729113" url="https://pl.wikipedia.org/wiki?curid=1729113" title="Gran Becca Blanchen">
Gran Becca Blanchen

Gran Becca Blanchen – szczyt w Alpach Pennińskich, w masywie Mont Collon. Leży na granicy między Szwajcarią (kanton Valais) a Włochami (region Dolina Aosty). Szczyt można zdobyć ze schronisk Rifugio Nacamuli al Col Collon (2818 m), Bivacco de la Sasse (2973m) po stronie włoskiej oraz Bivouac de Aiguillette (3175m) po stronie szwajcarskiej.

</doc>
<doc id="1729115" url="https://pl.wikipedia.org/wiki?curid=1729115" title="Emmanuel Sanon">
Emmanuel Sanon

Manno, właśc. Emmanuel Sanon (ur. 25 czerwca 1951 w Port-au-Prince, zm. 21 lutego 2008 w Orlando) – jeden z najlepszych piłkarzy w historii Haiti.
Emmanuel Sanon przyszedł na świat jako syn Dariusa i Cherismy Fortune Sanonów. Ukończył Szkołę Podstawową imienia Fabre Geffrarda oraz Liceum Firmin &amp; de Petion-Ville. Karierę piłkarską rozpoczął jako napastnik w lokalnym klubie o nazwie Don Bosco.
Mistrzostwa Świata 1974.
Do Mistrzostw Świata 1974 reprezentacja Haiti zakwalifikowała się, najpierw pokonując w fazie play-off kadrę narodową Portoryko, a później, głównie dzięki bramkom „Manno", młodzi gracze z Haiti ograli faworyzowanych rywali z Meksyku oraz Trynidadu i Tobago. Już na Mundialu Haitańczycy trafili do bardzo silnej grupy wraz z dwukrotnymi mistrzami świata z Włoch, przyszłymi mistrzami z Argentyny oraz Polską, która na tym Mundialu zajęła trzecie miejsce. Nie jest dziwnym, że przybysze z Haiti zajęli ostatnie miejsce w grupie, z bilansem bramek -12, lecz obie bramki dla nich zdobył właśnie "Manno” Sanon.
Strzelił bramkę Argentynie, lecz bardziej sławna pozostaje jego akcja w meczu z Włochami. Przed tym Mundialem „Azzurri” nie stracili bramki od dziewiętnastu meczów, głównie dzięki ich wyśmienitemu bramkarzowi, Dino Zoffowi, który zresztą później doprowadził Włochy do Mistrzostwa Świata w roku 1982.
Jednakże tuż po rozpoczęciu drugiej połowy spotkania z Włochami, Sanon zaszokował rywali swoją fantastyczną akcją, zakończoną ośmieszającą Zoffa kiwką i strzałem do pustej bramki. Mimo to Włosi zmobilizowali się i wygrali ten mecz 3:1. Nawet mimo porażek z Polską 0:7 i 1:4 z Argentyną, reprezentacja Haiti i jej najlepszy strzelec pokazali się z dobrej strony.
Dalsza kariera.
W latach siedemdziesiątych Sanon był najskuteczniejszy w kadrze narodowej Haiti. Dość rzec, że w latach 1970–74 strzelił aż 47 ze 106 bramek zdobytych przez reprezentację. Po Mundialu podpisał kontrakt z belgijskim Germinalem Beerschot, gdzie kontynuował karierę w latach 1974–80. Później przeniósł się do USA, gdzie kontynuował karierę głównie w lidze futsalu, choć reprezentował również barwy San Diego Sockers.
Ostatecznie karierę zakończył w roku 1986 i zajął się trenerką, szkoląc różne drużyny piłkarskie z amerykańskich liceów. W latach 1999–2000 był selekcjonerem reprezentacji Haiti.
21 lutego 2008 roku po długiej walce z rakiem trzustki „Manno” odszedł z tego świata w szpitalu w Orlando na Florydzie, gdzie mieszkał. W pochodzie na jego pogrzebie wzięło udział 10 tysięcy ludzi. Jego były klub, Don Bosco, w ramach hołdu zastrzegł, że żaden zawodnik u nich nigdy już nie zagra z numerem 10, który nosił Sanon.

</doc>
<doc id="1729117" url="https://pl.wikipedia.org/wiki?curid=1729117" title="Lee Barnes">
Lee Barnes

Lee Stratford Barnes (ur. 16 lipca 1906 w Salt Lake City, zm. 28 grudnia 1970 w Oxnard) – amerykański lekkoatleta, skoczek o tyczce, mistrz olimpijski z Paryża z 1924.
Barnes zdobył złoty medal na igrzyskach olimpijskich w 1924 w Paryżu na tydzień przed swymi 18. urodzinami. Jest do tej najmłodszym mistrzem olimpijskim w skoku o tyczce. Barnes osiągnął na igrzyskach wysokość 3,95 m, tyle samo co inny Amerykanin Glenn Graham, którego pokonał w dogrywce.
Studiował później na Uniwersytecie Południowej Kalifornii. W latach 1927 i 1928 był mistrzem Stanów Zjednoczonych (AAU) w skoku o tyczce. 28 kwietnia 1928 we Fresno ustanowił rekord świata rezultatem 4,30 m. Na igrzyskach olimpijskich w 1928 w Amsterdamie był jednak w słabszej formie i skoczył jedynie 3,95 m, co po dogrywce dało mu 5. miejsce.
W późniejszych latach był dyrektorem fabryki w Oxnard.

</doc>
<doc id="1729118" url="https://pl.wikipedia.org/wiki?curid=1729118" title="Gotha Go 229">
Gotha Go 229



</doc>
<doc id="1729127" url="https://pl.wikipedia.org/wiki?curid=1729127" title="Sphingomonas paucimobilis">
Sphingomonas paucimobilis

Sphingomonas paucimobilis – aerobowa Gram-ujemna laseczka glebowa. Posiada jedną biegunową wić, która zapewnia jej powolny ruch. Występuje szeroko w środowisku naturalnym, a także szpitalnym. Rzadko może wywoływać zakażenia u człowieka (szczególnie u osób z osłabioną odpornością), które w przeważającej większości nie są groźne dla życia.

</doc>
<doc id="1729128" url="https://pl.wikipedia.org/wiki?curid=1729128" title="Petit Combin">
Petit Combin

Petit Combin – szczyt w Alpach Pennińskich, części Alp Zachodnich. Leży w południowej Szwajcarii w kantonie Valais, blisko granicy z Włochami. Należy do masywu Grand Combin. Szczyt można zdobyć ze schronisk Cabane Marcel Brunet (2103 m) lub Cabane de Panossière (2645 m). Pod szczytem zalega lodowiec Glacier de Corbassière.

</doc>
<doc id="1729132" url="https://pl.wikipedia.org/wiki?curid=1729132" title="Hard-edge painting">
Hard-edge painting

Hard-edge painting (malarstwo ostrych krawędzi) – kierunek w malarstwie II poł. XX wieku, bazujący na ostrych konturach, przechodzących między kolorowymi plamami, w jednej lub w kontrastowej tonacji. Obrazy często składały się z elementów geometrycznych.
Historia.
Kierunek ten jest pokrewny z abstrakcją geometryczną, op-artem i color field painting. Termin został pierwszy raz użyty w 1959 roku przez pisarza, kustosza i krytyka Los Angeles Times – Julesa Langsnera, dla określenia prac artystów z Kalifornii. Malarze, widząc rosnącą popularność abstrakcyjnego ekspresjonizmu, rozwinęli bezosobowe malarstwo jednak w przeciwieństwie do jego form, zakreślali powierzchnie płótna, wypełniając je kolorami, charakteryzującymi się ostrością i jasnością. Wydarzenie to przyczyniło się do powstania centrum twórczości Hard-edge painting w Kalifornii od roku 1960. 
Mimo iż kierunek ten zrzeszał wiele szkół, posiadał swój charakterystyczny styl. 
Innym, wcześniejszym stylem, któremu udało się usamodzielnić i osiągnąć wysoki poziom był formalizm.
Hard-edge painting był również figuratywnym nurtem obok neoimpresjonizmu. Jednak przede wszystkim, swoje inspiracje czerpie z abstrakcjonizmu geometrycznego, szczególnie z wczesnych prac awangardowych artystów, Pieta Mondriana i Josefa Albersa. W roku 1950 Langsner i Peter Selz – profesor Claremont Colleges – zaczęli obserwować malarstwo Johna McLaughlina, Lorsera Feitelsona i jego żony Helen Lundenberg, Karla Benjamina oraz Fredericka Hammersleya. Wszyscy należeli do grupy artystycznej, zbierającej się w domu Feitelsona i planującej grupową wystawę malarstwa niefiguratywnego. Czwórka klasyków abstrakcjonizmu otworzyła wystawę w 1959 roku w Los Angeles County Museum of Art. Helen Lundenberg została z niej wykluczona. Jej malarstwo zaistniało później, na objazdowej wystawie zwanej "The birth of the cool" wraz z pokazami filmu, muzyki i dizajnu. Czwórka Klasyków Abstrakcjonizmu została nazwana przez Lawrence'a Allowaya "California Hard-edge".
Przedstawiciele Hard-Edge painting.
Inni artyści związani z nurtem Hard-Edge Painting: Richard Anuszkiewicz, Victor Vasarely, Bridget Riley, John Plumb, Max Bill, Richard Paul Lohse, David Simpson, Barnett Newman, Nassos Daphnis, Agnes Martin, Myron Stout, Al Held, Ludwig Sander, Burgoyne Diller, Ellsworth Kelly, Alexander Liberman, Gene David, John Levee, Morris Louis, Larry Zox, Brice Marden, Ronald Davis, Ronnie Landfield, Larry Poons, Charles Hinman, Sven Lukin, Leo Valledor, David Diao, Pat Lipsky, Kenneth Noland, Neil Williams, David Novros, Ad Reinhardt, Frank Stella, Leon Polk Smith, Sean Scully, Peter Halley, Mária Balážová, Robert Indiana i Jack Youngerman.

</doc>
<doc id="1729135" url="https://pl.wikipedia.org/wiki?curid=1729135" title="Mont Collon (szczyt)">
Mont Collon (szczyt)

Mont Collon – szczyt w Alpach Pennińskich, w masywie Mont Collon. Leży w południowej Szwajcarii w kantonie Valais, blisko granicy z Włochami. Szczyt można zdobyć ze schroniska Cabana de Vignettes (3157 m).
Pierwszego wejścia dokonali A. Cust, F. Gardiner, H. Knubel i P. Knubel 3 sierpnia 1876 r.

</doc>
<doc id="1729140" url="https://pl.wikipedia.org/wiki?curid=1729140" title="The Black Waltz">
The Black Waltz

The Black Waltz – czwarty album studyjny fińskiej grupy muzycznej Kalmah.

</doc>
<doc id="1729141" url="https://pl.wikipedia.org/wiki?curid=1729141" title="Grande Tête de By">
Grande Tête de By

Grande Tête de By – szczyt w Alpach Pennińskich, części Alp Zachodnich. Leży na granicy między Szwajcarią (kanton Valais) a Włochami (region Dolina Aosty). Należy do masywu Grand Combin. Szczyt można zdobyć ze schroniska Rifugio Franco Chiarella all'Amianthe (2979 m).
Pierwszego wejścia dokonał Max Rosenmund 7 lipca 1894 r.

</doc>
<doc id="1729143" url="https://pl.wikipedia.org/wiki?curid=1729143" title="Yaser Yıldız">
Yaser Yıldız

Yaser Yıldız (ur. 1 czerwca 1988 w Adapazarı) – turecki piłkarz występujący na pozycji napastnika. Od 2020 jest zawodnikiem klubu Uşakspor.
Kariera klubowa.
Yaser jako junior grał w klubach Harmanlıkspor, Sakaryaspor oraz Beşiktaş JK. Zimą 2005 przeszedł do Denizlisporu. W pierwszej lidze tureckiej zadebiutował 12 lutego 2005 w przegranym 0:2 meczu z Beşiktaşem. W sezonie 2004/2005 w lidze zagrał pięć razy. Na cały następny sezon został wypożyczony do drugoligowego Mersin İdman Yurdu. 11 grudnia 2005 w zremisowanym 1:1 meczu z Altay S.K. Yaser strzelił pierwszego gola w zawodowej karierze. Na koniec sezonu uplasował się z klubem na 16. pozycji i spadł z nim do trzeciej ligi. Od sierpnia 2006 do grudnia 2006 przebywał na wypożyczeniu w drugoligowym Uşaksporze. W styczniu 2007 odszedł do trzecioligowego Kartalsporu, z którym w pierwszym sezonie awansował do drugiej ligi. W Kartalsporze grał przez półtora roku. W tym czasie rozegrał tam 32 ligowe spotkania i zdobył w nich 18 bramek.
W lipcu 2008 na zasadzie wolnego transferu przeszedł do Galatasaray SK. W jego barwach zadebiutował 23 sierpnia 2008 w wygranym 4:1 meczu z Denizlisporem. W sezonie 2008/2009 zagrał dla Galatasaray w 12 ligowych meczach, a w klasyfikacji końcowej ligi tureckiej zajął z klubem 5. miejsce.
We wrześniu 2009 trafił do Manisasporu. Następnie grał w Bolusporze, Adanasporze, a w 2013 roku został zawodnikiem Kartalsporu. Następnie grał w Pendiksporze, a w sezonie 2015/2016 był zawodnikiem Ümraniyesporu. W latach 2016-2019 występował w Sarıyer GK.
Kariera reprezentacyjna.
Yaser był reprezentantem Turcji U-16 (11 meczów), U-17 (3 mecze, 1 gol), a obecnie jest członkiem kadry U-20, w której rozegrał 2 spotkania (stan na lipiec 2009).

</doc>
<doc id="1729144" url="https://pl.wikipedia.org/wiki?curid=1729144" title="Yaser Yildiz">
Yaser Yildiz



</doc>
<doc id="1729148" url="https://pl.wikipedia.org/wiki?curid=1729148" title="Gymnocephalus baloni">
Gymnocephalus baloni

Gymnocephalus baloni – gatunek słodkowodnej ryby z rodziny okoniowatych. Odkryty został w 1974 roku. Nazwany według Eugeniusza Balona.
Występowanie.
Dorzecze Dunaju, Dniestru i Dniepru. Żyje w miejscach o wartkim prądzie.

</doc>
<doc id="1729151" url="https://pl.wikipedia.org/wiki?curid=1729151" title="Becca d’Oren">
Becca d’Oren

Becca d’Oren – szczyt w Alpach Pennińskich, w masywie Mont Collon. Leży na granicy między Szwajcarią (kanton Valais) a Włochami (region Dolina Aosty). Szczyt można zdobyć ze schroniska Rifugio Nacamuli al Col Collon (2818 m).
Pierwszego wejścia dokonali Ettore Canzio, Felice Mondini i Giacomo Noro 26 sierpnia 1897 r.

</doc>
<doc id="1729152" url="https://pl.wikipedia.org/wiki?curid=1729152" title="Polska Rada Biznesu">
Polska Rada Biznesu

Polska Rada Biznesu – polskie stowarzyszenie biznesowe, zrzeszające właścicieli i kluczowych menedżerów największych polskich przedsiębiorstw oraz firm międzynarodowych działających w Polsce. 
Historia.
Decyzję o utworzeniu Polskiej Rady Biznesu podjęto na spotkaniu grupy przedsiębiorców w kwietniu 1992 roku w Warszawie. Wzięło w nim udział kilkudziesięciu prezesów zarządów największych polskich firm i działających w Polsce firm zagranicznych. Podstawę tej decyzji stanowiło przekonanie, iż najpoważniejszym przedsiębiorcom i pracodawcom potrzebna jest reprezentacja będąca wiarygodnym i liczącym się partnerem w kontaktach z administracją państwową. Postanowiono, iż stowarzyszenie będzie miało charakter apolityczny, a jego członkami mogą zostać właściciele lub prezesi zarządów dużych prywatnych przedsiębiorstw polskich lub działających w Polsce firm zagranicznych, którzy spełnią kryteria członkostwa i wyrażą gotowość osobistego uczestniczenia w pracach stowarzyszenia.
Zebranie założycielskie Polskiej Rady Biznesu odbyło się 30 maja 1992 roku w Kielcach. Sformułowano na nim pierwszy program Stowarzyszenia, wskazano podstawowe kierunki i formy działalności oraz ustalono warunki członkostwa.
Członkowie założyciele Polskiej Rady Biznesu:
Nagroda Polskiej Rady Biznesu.
Od 2012 przyznawana jest coroczna nagroda PRB. Nagroda PRB nazywana jest również „biznesowym Oscarem”. Jest to jedno z najbardziej znanych i prestiżowych wyróżnień dla najwybitniejszych postaci polskiej przedsiębiorczości i sektora działalności społecznej.
Nagroda przyznawana jest obecnie w czterech kategoriach:

</doc>
<doc id="1729153" url="https://pl.wikipedia.org/wiki?curid=1729153" title="Mapa Gomberga">
Mapa Gomberga

Mapa Gomberga – kolorowa mapa ścienna przedstawiająca, jak informuje napis umieszczony na niej "Zarys powojennej mapy Nowego Świata". Mapa została wydana w 1942 roku w Filadelfii, jednakże w jej lewym górnym rogu odbito pieczęć z napisem "COMPLETED OCTOBER 1941". Oznacza to, że twórcy mapy tworzyli ją jeszcze przed przystąpieniem Stanów Zjednoczonych do II wojny światowej (grudzień 1941). Wydawcą mapy, zastrzegającym sobie prawa przedruku, był Maurice Gomberg. U spodu mapy znalazł się program zawarty w 41 punktach, który zaczyna się od słów "Taka będzie nasza polityka".
Teorie spiskowe.
Zwolennicy teorii spiskowych doszukują się w tej mapie dowodu, że Nowy Ład Światowy został zaprojektowany przez tajemnicze organizacje ("deep state") przed zakończeniem II wojny światowej, a nawet przed przystąpieniem USA do wojny. Mapa przewiduje zajęcie połowy Europy przez ZSRR, powstanie zjednoczonej Europy, powstanie państwa Izrael, powstanie nowych unii kontynentalnych, m.in. Unii Afrykańskiej; dekolonizację Afryki, dominację USA na Pacyfiku. Równocześnie należy zaznaczyć, że część założeń się nie sprawdziła: unia indyjska, unia grecka, unia chińska, unia australijska, brak jedności całej Europy Zachodniej, połączenie Irlandii, opanowanie Ameryki Północnej przez USA, jedność Niemiec i Austrii.

</doc>
<doc id="1729155" url="https://pl.wikipedia.org/wiki?curid=1729155" title="Hot Boys">
Hot Boys

Hot Boys - amerykańska hip-hopowa grupa.
Po premierze albumu Lil Wayne'a Tha Carter III B.G. i Lil Wayne oświadczyli że "Hot Boys" nagrają jeszcze jeden album, który ma się ukazać w 2010 roku.

</doc>
<doc id="1729156" url="https://pl.wikipedia.org/wiki?curid=1729156" title="Szrecer">
Szrecer

Szrecer, ("Gymnocephalus schraetser") – gatunek ryby z rodziny okoniowatych.
Występowanie.
Dorzecze Dunaju.
Żyje w niewielkich stadach w głębokich miejscach o silnym prądzie i twardym dnie.
Opis.
Dorasta do 15-20(25) cm długości. 
grzbiet ciemny, oliwkowozielony, boki żółte z 3-4 podłużnymi, czasami przerywanymi, czarnymi pasami. W przedniej części płetwy grzbietowej szeregi regularnych, owalnych, ciemnych plam.
Odżywianie.
Zjada larwy owadów, narybek, ikrę itp.
Rozród.
Tarło od III do V. W tym czasie w dużych ławicach wchodzi do mniejszych rzek. Ikra jest składana w miejscach o silnym prądzie, w postaci długich wstęg przyklejanych do zatopionych korzeni, kamieni itp.

</doc>
<doc id="1729157" url="https://pl.wikipedia.org/wiki?curid=1729157" title="Chinatown (stacja metra w Los Angeles)">
Chinatown (stacja metra w Los Angeles)

Chinatown to nadziemna stacja złotej linii metra w Los Angeles, znajdująca się nad ulicą North Spring Street w dzielnicy Chinatown. Wygląd stacji nawiązuje do tradycyjnej architektury chińskiej. W podłogę stacji wkomponowana jest rzeźba "The Wheels of Change".
Stacja techniczno – postojowa "Division 21 Yard (Los Angeles River Yard)" mieści się pomiędzy stacjami Chinatown i Lincoln Heights/Cypress Park.
Godziny kursowania.
Tramwaje złotej linii kursują codziennie w godzinach od 5:00 do 0:45
Atrakcje turystyczne.
W pobliżu znajdują się:

</doc>
<doc id="1729158" url="https://pl.wikipedia.org/wiki?curid=1729158" title="Gymnocephalus schraetser">
Gymnocephalus schraetser



</doc>
<doc id="1729159" url="https://pl.wikipedia.org/wiki?curid=1729159" title="Mont Gelé (3518 m)">
Mont Gelé (3518 m)

Mont Gelé – szczyt w Alpach Pennińskich, w masywie Mont Gelé. Leży na granicy między Szwajcarią (kanton Valais) a Włochami (region Dolina Aosty). Szczyt można zdobyć ze schronisk Rifugio Crête Sèche (2392 m) lub Bivacco Regondi (2590 m).

</doc>
<doc id="1729160" url="https://pl.wikipedia.org/wiki?curid=1729160" title="Jehuda Lejb Margaliot">
Jehuda Lejb Margaliot

Jehuda Lejb ben Ascher Margaliot (inaczej Jechiel Löb ben Ascher Margolis albo Margulies; ur. 1747 w Płocku, zm. 14 czerwca 1811 we Frankfurcie nad Odrą) – rabin Sochaczewa, rabin Suchostawu, rabin Kopyczyńców w Galicji Wschodniej, w latach 1798-1805 rabin Płocka, 1800 wybrany na rabina Włocławka (niezatwierdzony przez administrację w Bydgoszczy), następnie 1805-1811 rabin Frankfurtu nad Odrą.
Życiorys.
Wnuk poznańskiego nadrabina Mordechaja Jaffé. Syn rabina Aschera Seliga Margaliota ze Zbaraża w Galicji Wschodniej. Zięć rabina Mayera z Tarnogrodu.
Autor dzieł: "Korban Reschit", "Pri-Twuah", "Tal-Orot" i "Aze Eden". Zmarł w wigilię świętego Szabatu. Spoczywa na cmentarzu żydowskim w Słubicach.
Nowy, współczesny nagrobek z 2004 został ufundowany przez rabina Berela Polatska z Nowego Jorku, a wykonany przez kamieniarza Miklósa Horvátha z miejscowości Nyíregyháza na Węgrzech. Treść inskrypcji odbiega nieco od brzmienia oryginału.

</doc>
<doc id="1729161" url="https://pl.wikipedia.org/wiki?curid=1729161" title="Jechiel Löb Margolis">
Jechiel Löb Margolis



</doc>
<doc id="1729162" url="https://pl.wikipedia.org/wiki?curid=1729162" title="Sirotka">
Sirotka

Sirotka ("Gymnocephalus acerina") - gatunek ryby z rodziny okoniowatych (Percidae).
Występowanie.
Zlewisko mórz Czarnego i Azowskiego. Żyje w rzekach, w miejscach o silnym nurcie.
Opis.
Osiąga około 20 cm długości.

</doc>
<doc id="1729163" url="https://pl.wikipedia.org/wiki?curid=1729163" title="Gymnocephalus acerinus">
Gymnocephalus acerinus



</doc>
<doc id="1729166" url="https://pl.wikipedia.org/wiki?curid=1729166" title="Jehuda Leib Margaliot">
Jehuda Leib Margaliot



</doc>
<doc id="1729167" url="https://pl.wikipedia.org/wiki?curid=1729167" title="Zetor 15">
Zetor 15

Zetor 15 – czeski kołowy ciągnik rolniczy marki Zetor, produkowany przez fabrykę Zbrojovka Brno w latach 1948-1949. Prototyp powstał pod koniec roku 1947 i nosił nazwę Z 15. Konstrukcyjnie przypominał niemieckie ciągniki tego okresu. Traktor Zetor 15 nie był eksportowany do Polski. Wyprodukowano tylko 2215 sztuk i jest on poszukiwanym obiektem kolekcjonerskim.

</doc>
<doc id="1729169" url="https://pl.wikipedia.org/wiki?curid=1729169" title="Krater Odyseusz">
Krater Odyseusz



</doc>
<doc id="1729171" url="https://pl.wikipedia.org/wiki?curid=1729171" title="Grande Rochère (szczyt)">
Grande Rochère (szczyt)

Grande Rochère – szczyt w Alpach Pennińskich, części Alp Zachodnich. Leży w północnych Włoszech w regionie Dolina Aosty, w masywie Grande Rochère, blisko granicy ze Szwajcarią. Szczyt można zdobyć ze schroniska Rifugio Franco Chiarella all'Amianthe (2979 m).
Pierwszego wejścia dokonali Albert i Casalegno w 1832 r.

</doc>
<doc id="1729172" url="https://pl.wikipedia.org/wiki?curid=1729172" title="FK Senica">
FK Senica

FK Senica ("Futbalový klub Senica") – słowacki klub piłkarski z siedzibą w Senicy, założony w 1921 roku. 
Historia.
Klub został założony jako Železná únia Senica w 1921 roku, w 1934 zmienił nazwę na FC Senica. Przed II wojną światową drużyna grała w niższych ligach, od 1937 roku posiadając własny stadion. Po wybuchu walk działalność piłkarska w mieście została zawieszona na dwa lata. W 1962 roku powstał nowy stadion, istniejący do dnia dzisiejszego. Od 1969 roku klub był znany Slovenský hodváb Senica.
Historycznym wydarzeniem stał się awans do I. SNL (będącej wówczas drugim szczeblem rozgrywek w Czechosłowacji), gdzie Senica grała w latach 1977–1993, zdobywając dwukrotnie 3. miejsce (1983, 1986). Po powstaniu samodzielnego państwa słowackiego drużyna grała w II i III lidze. W 2002 doszło do fuzji SH Senica i FK 06 Ress Častkov – powstał FK Senica. Od 2005 grał na czwartym i piątym szczeblu rozgrywek, który wygrał w 2009. Po sezonie doszło do przejęcia przez właściciela klubu pierwszej drużyny Interu Bratysława (który wywalczył wówczas awans do Extraligi), która przeniosła się do Senicy – po raz pierwszy drużyna z tego miasta gra w najwyższej lidze niepodległej Słowacji.

</doc>
<doc id="1729175" url="https://pl.wikipedia.org/wiki?curid=1729175" title="Mezomorfik">
Mezomorfik



</doc>
<doc id="1729177" url="https://pl.wikipedia.org/wiki?curid=1729177" title="Ara Dinkjian">
Ara Dinkjian

Ara Dinkjian (orm.: Արա Տինքճեան) (ur. 18 czerwca 1958 w New Jersey) – muzyk pochodzenia ormiańsko-amerykańskiego. Multiinstrumentalista, autor tekstów. Założyciel zespołu Night Ark (1986). Jest uważany za jednego z najlepszych wykonawców na oud. Reprezentował Ormian na międzynarodowych festiwalach oud w Jerozolimie ("Izrael") i Salonikach ("Grecja"). Jego utwór "Dinata Dinata" został wykonany podczas zamknięcia Letnich Igrzysk Olimpijskich w Atenach w 2004 roku. Kompozycje Ary zostały zarejestrowane w trzynastu różnych językach i zostały wykorzystane m.in. przez: Eleftheria Arvanitaki i Aksu Sezen, a także przez tureckich wykonawców, takich jak: Gülşen, Kibariye, Mine Koşan, Ahmet Kaya, Coşkun Sabah, Burcu Güneş.

</doc>
<doc id="1729178" url="https://pl.wikipedia.org/wiki?curid=1729178" title="Grand Tavé">
Grand Tavé

Grand Tavé – szczyt w Alpach Pennińskich, w masywie Grand Combin. Leży w południowej Szwajcarii w kantonie Valais, blisko granicy z Włochami. Szczyt można zdobyć ze schronisk Cabane de Panossiere (2645 m).

</doc>
<doc id="1729179" url="https://pl.wikipedia.org/wiki?curid=1729179" title="Maksymilian Biennenstock">
Maksymilian Biennenstock

Maksymilian Jakub Biennenstock, również Bienenstok (ur. 24 marca 1881 w Tarnowie, zm. 20 marca 1923 we Lwowie) – żydowski publicysta, tłumacz, literat, pedagog, działacz społeczny, senator I kadencji (zmarł w trakcie kadencji).
Życiorys.
Ukończył gimnazjum w Tarnowie, od 1904 studiował prawo i filozofię na uniwersytetach Lwowskim i Jagiellońskim (dr filozofii).
Należał do Żydowskiej Rady Wyznaniowej w Stryju, Towarzystwa Nauczycieli Szkół Wyższych, Żydowskiego Towarzystwa Oświatowego "Toynbee Hala" w Krakowie, Lwowie i Stryju (1904–1919). Pracował jako dyrektor konsumu żydowskiego w Stryju i dyrektor pomocy kredytowej dla urzędników we Lwowie, gdzie był też członkiem wydziału centralnego Żydowskiego Komitetu Ratunkowego.
Był również członkiem Komitetu Centralnego Syjonistycznej Partii Pracy "Hitachduth" i członkiem egzekutywy partii syjonistycznej dla wschodniej Małopolski (referent prasowy). W 1919 w czasie wojny polsko-ukraińskiej internowany przez 3 tygodnie przez władze polskie we Lwowie.
Był nauczycielem w polskich gimnazjach w Wadowicach i Stryju, jak również autorem kilku książek oraz artykułów z dziedziny literatury, sztuki i pedagogiki, opublikowanych w wielu pismach polskich, żydowskich i niemieckich, i tłumaczem Nie-Boskiej komedii Zygmunta Krasińskiego (1912, na język niemiecki) oraz Wyboru pism Sorena Kierkegaarda (1914, na język polski).
Wybrany do Senatu został z listy nr 24 (Komitet Zjednoczonych Stronnictw Narodowo-Żydowskich), woj. lwowskie; członek Klubu Związku Żydowskich Posłów i Senatorów Małopolski Wschodniej — frakcja Hitachduth). Faktycznie nie podjął obowiązków senatora ze względu na ciężką chorobę. Jego miejsce zajął Jakub Bodek.

</doc>
<doc id="1729181" url="https://pl.wikipedia.org/wiki?curid=1729181" title="Trisenox">
Trisenox



</doc>
<doc id="1729182" url="https://pl.wikipedia.org/wiki?curid=1729182" title="Arsenoterapia">
Arsenoterapia



</doc>
<doc id="1729183" url="https://pl.wikipedia.org/wiki?curid=1729183" title="Natalia Naryszkina">
Natalia Naryszkina

Natalia Kiriłłowna Naryszkina, (ur. , zm. w Moskwie) – caryca Rosji, druga żona cara Aleksego I Romanowa, matka cara Piotra I Wielkiego.
Życiorys.
Urodziła się jako córka bojara Kiriłła Połujektowicza Naryszkina i jego żony Anny Leontiewnej Leontiewej. Jej brat Lew Kiriłłowicz Naryszkin był w latach 1697–1699 ministrem spraw zagranicznych Rosji. poślubiła owdowiałego po śmierci carycy Marii Miłosławskiej cara Rosji Aleksego I, zostając jego drugą żoną. Była 22 lata młodsza od męża. Para miała troje dzieci – syna i dwie córki.
Natalia przeżyła swoją następczynię Agafię Gruszecką pierwszą żonę kolejnego cara Fiodora III Romanowa, która tylko przez rok pozostawała carycą. Pochowana została w monasterze Wniebowstąpienia Pańskiego w Moskwie.

</doc>
<doc id="1729184" url="https://pl.wikipedia.org/wiki?curid=1729184" title="Kazimierz Mastalerz">
Kazimierz Mastalerz

Kazimierz Władysław Mastalerz (ur. 20 listopada 1894 w Sosnowcu, zm. 1 września 1939 pod Krojantami) – pułkownik kawalerii Wojska Polskiego, działacz niepodległościowy, kawaler Orderu Virtuti Militari.
Życiorys.
Urodził się 20 listopada 1894 w Sosnowcu, w rodzinie Jana (1858–1947), maszynisty kolejowego, i Zofii Teodory z domu Dobke (1875–1937). Był bratem Jana (1901–1920), sierżanta 27 pułku piechoty, poległego 4 czerwca 1920 pod Antonówką, pośmiertnie odznaczonego Orderem Virtuti Militari nr 1417, Stefana (ur. 10 lipca 1897), podporucznika sanitarnego rezerwy i Stanisława ps. „Semen” (ur. 20 października 1898, zm. 1969), porucznika lekarza weterynarii rezerwy. Bracia Stefan i Stanisław byli tak jak Kazimierz, działaczami niepodległościowymi, odznaczonymi Krzyżem Niepodległości.
Kazimierz uczęszczał do gimnazjum polskiego Gustawa Kośmińskiego w Częstochowie. Należał do Organizacji Młodzieży Narodowej Szkół Średnich oraz Związku Młodzieży Polskiej „Przyszłość” (PET). We wrześniu 1912 był współzałożycielem drużyny skautowej im. W. Łukasińskiego, która składała się z członków Organizacji Młodzieży Narodowej Zarzewiackiej; pełnił w niej funkcję zastępowego. W końcu 1912 jako uczeń VII klasy został zatrzymany przez Rosjan i osadzony w areszcie w Częstochowie. Po zwolnieniu przeniósł się do Warszawy, gdzie uczył się w gimnazjum. W obawie przed ponownym aresztowaniem wyjechał do Lwowa i tam kontynuował naukę na kursach maturalnych. W 1914 złożył egzamin maturalny. W tym okresie był członkiem Polskich Drużyn Strzeleckich.
Od 1914 służył w 1 szwadronie 1 pułku ułanów I Brygady Legionów Polskich. Po kryzysie przysięgowym od lipca 1917 do 1918 był internowany w Szczypiornie, a następnie w Łomży. Od listopada 1918 roku pełnił służbę w 1 pułku szwoleżerów. Uczestniczył w obronie Lwowa, później w wojnie polsko-bolszewickiej. W kwietniu 1919 został mianowany podporucznikiem, a w sierpniu 1920 otrzymał awans na porucznika i rotmistrza. W 1920 walczył na froncie litewsko-białoruskim. 17 sierpnia 1920 r. dowodził 2. szwadronem pułku w szarży pod Arcelinem, za co odznaczono go dzień później Krzyżem Srebrnym Orderu Wojennego Virtuti Militari (nr krzyża 805).
23 grudnia 1924 został przeniesiony do Korpusu Ochrony Pogranicza i wyznaczony na stanowisko dowódcy 4 Szwadronu Kawalerii w Niewirkowie. 3 maja 1926 został awansowany na stopień majora ze starszeństwem z dniem 1 lipca 1925 i 10. lokatą w korpusie oficerów kawalerii. 19 lipca 1926 został przeniesiony z KOP do 1 pułku szwoleżerów na stanowisko kwatermistrza. 5 listopada 1928 został przesunięty na stanowisko zastępcy dowódcy pułku. 24 grudnia 1929 został mianowany podpułkownikiem ze starszeństwem z dniem 1 stycznia 1930 i 12. lokatą w korpusie oficerów kawalerii. W marcu 1930 objął dowództwo 8 pułku ułanów w Krakowie. Funkcję tę pełnił do 1939. Awansowany na pułkownika ze starszeństwem z dniem 1 stycznia 1934. 1 sierpnia 1939 został przeniesiony na stanowisko dowódcy 18 pułku ułanów, który wchodził w skład Pomorskiej Brygady Kawalerii.
1 września 1939 podjął decyzję o przeciwnatarciu w szyku konnym na wycofujące się z rejonu Chojnic jednostki niemieckie. Plan ten wydał się porucznikowi Cydzikowi, który miał zameldować decyzję pułkownika generałowi Grzmot-Skotnickiemu, na tyle nieprawdopodobny, iż myślał, że się przesłyszał. Pułkownik Mastalerz odpowiedział mu: "„Nie pan mnie będzie uczył, młody człowieku, jak się wykonuje niewykonalne rozkazy! Zameldować generałowi: Wykonam uderzenie w szyku konnym!”". Pułkownik Mastalerz sam objął dowództwo i zerwał szwadrony do szarży. Pod koniec zakończonej polskim sukcesem walki na polu bitwy pojawiły się niemieckie samochody pancerne. Pułkownik Mastalerz zginął wraz ze swoim pocztem od kul kompanii piechoty wyjechawszy im nieświadomie pod lufy podczas rozpoznania pola walki. Propaganda totalitarna często przedstawiała to starcie jako uderzenie „z szablami na czołgi”.
Bezpośrednio po bitwie, wraz z innymi poległymi oficerami, w dniu 2 września płk Mastalerz został pochowany przez Niemców, pochówek miał charakter honorowy. Jednak już dwa tygodnie później zwłoki zostały wykopane i zbezczeszczone. Nie wiadomo kiedy ciała zostały ekshumowane i gdzie następnie pochowane. Wedle jednej wersji Niemcy pochowali poległych na cmentarzu w Człuchowie, inna podaje, że K. Mastalerz pochowany jest na cmentarzu w Chojnicach przy ul. Gdańskiej. Symboliczna inskrypcja znajduje się na grobowcu rodzinnym Mastalerzów na cmentarzu Kule w Częstochowie (kwatera 2-II-7).
Kazimierz Mastalerz był żonaty z Janiną z Krępskich. Nie miał dzieci.
Upamiętnienie.
Imieniem pułkownika Mastalerza zostały nazwane ulice we Wrocławiu, Grudziądzu i Chojnicach.

</doc>
<doc id="1729185" url="https://pl.wikipedia.org/wiki?curid=1729185" title="PAS Janina">
PAS Janina

PAS Janina (), właśc. Panipeirotikos Athlitikos Syllogos Janina 1966 PAE ()- grecki klub piłkarski grający obecnie w Superleague Ellada, mający siedzibę w mieście Janina, leżącym w Epirze.
Historia.
Klub został założony w 1966 roku w wyniku fuzji dwóch innych zespołów z miasta Janina Atromitosu i Averofu. W latach 70. i 80. w PAS Giannina występowało sześciu zawodników z Argentyny, ale mających greckie korzenie. Byli to: Oscar Marcelino Alvarez, Edouardo Rigani, Juan Montez, Jose Pasternac, Alfredo Glasman i Edouardo Lisa. W tym okresie PAS Giannina zajmował kilkukrotnie miejsca w górnej połówce tabeli pierwszej ligi, m.in. dwukrotnie kończąc sezon na 5. pozycji w tabeli. Od połowy lat 80. PAS Giannina grał w niższych ligach. Jedynie w 1990 roku na jeden sezon wywalczył awans do pierwszej ligi, ale potem do końca lat 90. ani razu nie zagrał w Alpha Ethniki. W 2000 roku ponownie awansował do pierwszej ligi by spaść z niej po roku i przegranych barażach o utrzymanie z OFI 1925. W 2002 roku wywalczył mistrzostwo drugiej ligi, jednak w sezonie 2002/2003 z powodu kłopotów finansowych otrzymał przez Grecki Związek Piłki Nożnej karę odjęcia 65 punktów i został zdegradowany. W 2009 roku wrócił do Alpha Ethniki.

</doc>
<doc id="1729189" url="https://pl.wikipedia.org/wiki?curid=1729189" title="Gowienica Miedwiańska">
Gowienica Miedwiańska

Gowienica (Miedwiańska) (niem. "Hufnitz") – struga w północno-zachodniej Polsce w województwie zachodniopomorskim przepływająca przez powiat pyrzycki i powiat stargardzki na Równinie Pyrzycko–Stargardzkiej. Posiada długość 15,6 km, wypływa z terenów podmokłych położonych na zachód od wsi Kłęby w Gminie Warnice. Gowienica posiada bardzo nieliczne dopływy, z których wszystkie są rowami melioracyjnymi.
W dolnym biegu rzeka stanowi południowo-zachodnią granicę Stargardu opływając od zachodu teren dawnego lotniska w dzielnicy Kluczewo. W poprzednich latach mieszcząca się tam jednostka Armii Czerwonej zrzucała do Gowienicy nieczyszczone ścieki bytowe i techniczne, co powodowało, że rzeka od Kluczewa była martwa biologicznie i stanowiła główne źródło zatruwania wód Jeziora Miedwie. Obecnie stwierdzono erozyjne obciążenia fosforanami wód Gowienicy. Uchodzi do Jeziora Miedwie na południe od wsi Wierzchląd.

</doc>
<doc id="1729190" url="https://pl.wikipedia.org/wiki?curid=1729190" title="Bishorn">
Bishorn

Bishorn – szczyt w Alpach Pennińskich, w masywie Weisshorn. Leży w południowej Szwajcarii w kantonie Valais, blisko granicy z Włochami. Leży na północ od Weisshorn.
Szczyt ma dwa wierzchołki:
Szczyt można zdobyć ze schronisk Turtmann-Hütte (2519m) lub Cabane de Tacuit (3256 m). Szczyt przykrywa lodowiec Turtmanngletscher.

</doc>
<doc id="1729195" url="https://pl.wikipedia.org/wiki?curid=1729195" title="Majdan (Hajnówka)">
Majdan (Hajnówka)

Osiedle Majdan – osiedle i część miasta Hajnówki położone między ulicami Piłsudskiego, Torową i Partyzancką.
Ulice.
Białowieska, Lema, Piłsudskiego, Partyzancka, Torowa.
Nazwa i historia.
Nazwa osiedla pochodzi od wybudowanych tu w latach 1915-1919 przez Niemców smolarni obok których składowano drewno, teren ten nazywano majdanem. Nieopodal przy ul. Piłsudskiego znajdował się pierwszy w Hajnówce bazar, który również nazwano majdanem. Po 1997 na terenie dawnego bazaru wybudowano osiedle, przez mieszkańców miasta żartobliwie zwane „Kurnik”. W latach 60. XX w. przy ul. Białowieskiej i Piłsudskiego wybudowano dwa bloki i jeden barak. Pierwotnie miały być one przeznaczone na koszary wojskowe mającej tu powstać jednostki. Barak wyburzono w połowie lat 80. Oprócz bloków jest tu osiedle domów jednorodzinnych.

</doc>
<doc id="1729197" url="https://pl.wikipedia.org/wiki?curid=1729197" title="Aude (Nissi)">
Aude (Nissi)

Aude – wieś w Estonii, w prowincji Harju, w gminie Nissi.

</doc>
<doc id="1729199" url="https://pl.wikipedia.org/wiki?curid=1729199" title="Schalihorn">
Schalihorn

Schalihorn – szczyt w Alpach Pennińskich, w masywie Obergabelhorn - Zinalrothorn. Leży w południowej Szwajcarii w kantonie Valais, blisko granicy z Włochami. Sąsiaduje z Zinalrothorn przez przełęcz Col de Moming (3777 m) i z Weisshorn przez przełęcz Schalijoch (3750 m). Szczyt można zdobyć ze schronisk Cabanne d'Ar Pitetta (2786 m), Weisshornhütte (2932 m), Schalijoch-Biwack (3780 m), Cabanne du Mountet (2886 m) lub Rothornhütte (3198 m). Góruje nad lodowcami Moming i Weisshorn.
Pierwszego wejścia dokonali T. Middlemore, J. Jaun i C. Lauerner 20 lipca 1873 r.

</doc>
<doc id="1729201" url="https://pl.wikipedia.org/wiki?curid=1729201" title="Ellamaa (Nissi)">
Ellamaa (Nissi)

Ellamaa – wieś w Estonii, w prowincji Harju, w gminie Nissi.

</doc>
<doc id="1729202" url="https://pl.wikipedia.org/wiki?curid=1729202" title="Biskup Kościoła Ewangelicko-Augsburskiego w RP">
Biskup Kościoła Ewangelicko-Augsburskiego w RP

Biskup Kościoła Ewangelicko-Augsburskiego w RP – urząd zwierzchnika Kościoła Ewangelicko-Augsburskiego w RP. Biskup przewodzi całemu Ludowi Bożemu i służbie posługiwania Słowa i Sakramentów. Sprawuje także urząd nadzorujący („episkope”) w całym Kościele, aby Słowo Boże czysto i wiernie było zwiastowane, i aby Sakramenty Święte były w Kościele sprawowane i udzielane zgodnie z ustanowieniem Bożym. Biskup przekazuje urząd duchowny w sposób szczególny, jest on reprezentantem urzędu sędziowskiego Chrystusa. Sprawuje również duchową opiekę nad wszystkimi duchownymi Kościoła, kieruje pracami Kościoła jako Prezes Konsystorza, ordynuje duchownych oraz wyświęca biskupów. Wybierany jest przez Synod Kościoła spośród duchownych mających za sobą co najmniej 15 lat służby w Kościele. Jego kadencja trwa dziesięć lat, z możliwością powtórnej elekcji. Siedzibą Biskupa Kościoła jest miasto stołeczne Warszawa. Od 2010 zwierzchnikiem Kościoła Ewangelicko-Augsburskiego w RP jest biskup Jerzy Samiec.
Historia.
Po I wojnie światowej przestał istnieć Kościół Ewangelicko-Augsburski w Królestwie Polskim, jego dotychczasowy zwierzchnik, superintendent generalny ks. Juliusz Bursche został zwierzchnikiem Kościoła Ewangelicko-Augsburskiego w RP. W 1937 roku został zgodnie z nowym prawem wewnętrznym pierwszym Biskupem Kościoła Ewangelicko-Augusburskiego. Po II wojnie światowej, w wyniku której zginął bp Juliusz Bursche władze Kościoła zdecydowały o wyborze na stanowisko tymczasowego zwierzchnika Kościoła ks. Jana Szerudę, który pełnić miał obowiązki biskupa do czasu zwołania pierwszego po wojnie Synodu Kościoła. Władze państwowe nie zgodziły się jednak na jego wybór. Synod wybrał więc w 1951 roku na to stanowisko ks. Karola Kotulę. W 1952 roku Synod wybrał biskupa-adiunkta, który miał pomagać biskupowi w pełnieniu obowiązków; został nim ks. Zygmunt Michelis. Biskup Kotula przeszedł na emeryturę w 1959 roku, Synod wybrał nowego Biskupa ks. Andrzeja Wantułę. W 1975 roku bp Andrzej Wantuła przeszedł w stan spoczynku, zastąpił go ks. Janusz Narzyński. Brał on udział w Obradach Okrągłego Stołu jako jeden z trzech (obok ks. Bronisława Dembowskiego i ks. Alojzego Orszulika) obserwatorów kościelnych. Po przejściu na emeryturę bpa Narzyńskiego, Synod dokonał wyboru ks. Jana Szarka na stanowisko Biskupa Kościoła, w związku ze zmianami przepisów kościelnych był on pierwszym wybranym na 10-letnią kadencję biskupem (jego poprzednicy pełnili tę funkcję do czasu przejścia na emeryturę). W 2000 roku Synod Kościoła wybrał ks. Janusza Jaguckiego na nowego Biskupa Kościoła. W 2009 roku w trakcje wiosennej sesji Synodu Kościoła poinformowano o ustaleniach Komisji Historycznej, zgodnie z którymi uznano ks. bp Janusza Jaguckiego tajnym i świadomym współpracownikiem Służby Bezpieczeństwa, złożył on wniosek o wotum zaufania, którego nie otrzymał. W związku z zaistniałą sytuacją Synod postanowił skrócić jego kadencję do momentu wyboru nowego biskupa i wprowadzenia go w urząd, czyli do stycznia 2010 r. Głosowanie nad wotum zaufania dla Jaguckiego, było pierwszym tego rodzaju głosowaniem w historii polskiego Kościoła Ewangelicko-Augsburskiego.
24 czerwca 2009 r. podczas Ogólnopolskiej Konferencji Duchownych Kościoła Ewangelicko-Augsburskiego we Wrocławiu dokonano typowania kandydatów, spośród których w czasie jesiennej sesji synodu został wybrany nowy biskup. W wyniku tajnego głosowania spośród pięciu kandydatów wyłonionych we wstępnym głosowaniu konferencja wybrała trzech księży, którzy zostali przedstawieni Synodowi Kościoła jako oficjalni kandydaci duchownych na urząd Biskupa Kościoła:
17 października 2009 roku w czasie obrad XII sesji Synodu Kościoła wybrano ks. Jerzego Samca na stanowisko zwierzchnika Kościoła Ewangelicko-Augsburskiego. Otrzymał on 38 głosów spośród 63 oddanych. Uroczystość konsekracji nowego biskupa odbyła się 6 stycznia 2010 roku w Kościele Świętej Trójcy w Warszawie.
Kompetencje.
Zgodnie z zapisami Zasadniczego Prawa Wewnętrznego Kościoła Ewangelicko-Augsburskiego w Rzeczypospolitej Polskiej Biskup Kościoła:

</doc>
<doc id="1729204" url="https://pl.wikipedia.org/wiki?curid=1729204" title="Kormoran białorzytny">
Kormoran białorzytny

Kormoran białorzytny ("Phalacrocorax neglectus") – gatunek dużego ptaka z rodziny kormoranów (Phalacrocoracidae), zamieszkujący wybrzeża południowo-zachodniej Afryki. Jest zagrożony wyginięciem.

</doc>
<doc id="1729205" url="https://pl.wikipedia.org/wiki?curid=1729205" title="Requiem (Dvořák)">
Requiem (Dvořák)

Requiem b-moll Antonína Dvořáka, op. 89 - msza żałobna przeznaczona dla chóru, solistów i orkiestry. Utwór powstał w roku 1890 i stanowi swoistą refleksję na temat ludzkiej egzystencji.
Budowa utworu.
Całość trwa około 95 minut.

</doc>
<doc id="1729206" url="https://pl.wikipedia.org/wiki?curid=1729206" title="The Weakest Link">
The Weakest Link



</doc>
<doc id="1729207" url="https://pl.wikipedia.org/wiki?curid=1729207" title="XTRMNTR">
XTRMNTR

XTRMNTR – szósty studyjny album Primal Scream wydany w 2000 roku. "XTRMNTR" był ostatnim LP wydanym przez wytwórnię Creation Records, a singiel "Accelerator" promujący płytę – ostatnim singlem w katalogu tej wytwórni. Album spotkał się z pozytywnymi recenzjami. Czasopismo "Q" umieściło go w 2001 roku na swojej liście "50 najcięższych albumów wszech czasów", a w rankingu "NME" album zajął 2. miejsce na liście 50 najlepszych albumów roku.
Do pierwszych kopii albumu wydanych w Wielkiej Brytanii dołączono pocztówkę nawołującą do uwolnienia Satpala Rama. Płytę promowały single "Swastika Eyes", "Accelerator", "Kill All Hippies" i "Pills". Do utworu "Kill All Hippies" powstał teledysk w reżyserii Juliana House'a i Juliana Gibbsa. Za oprawę graficzną albumu i singli również odpowiadał Julian House.
Część źródeł podaje tytuł albumu w brzmieniu "Exterminator" (nazwa zespołu podana na okładce to "PRML SCRM").
W utworze "Kill All Hippies" użyte zostały sample z kwestii Lindy Manz z filmu "Out of the Blue" (1980).
Twórcy.
Zespół:
Goście:

</doc>
<doc id="1729209" url="https://pl.wikipedia.org/wiki?curid=1729209" title="Kormoran japoński">
Kormoran japoński

Kormoran japoński ("Phalacrocorax capillatus") – gatunek dużego ptaka z rodziny kormoranów (Phalacrocoracidae). Występuje na wybrzeżach wschodniej Azji – północno-wschodnich Chin, Korei, Japonii i Rosyjskiego Dalekiego Wschodu; zimą jego zasięg na południu rozciąga się po wybrzeża Tajwanu i wschodnich Chin. Nie wyróżnia się podgatunków.

</doc>
<doc id="1729212" url="https://pl.wikipedia.org/wiki?curid=1729212" title="Metaloproteinazy macierzy pozakomórkowej">
Metaloproteinazy macierzy pozakomórkowej

Metaloproteinazy macierzy pozakomórkowej, kolagenazy, matryksyny, MMP (z ang. "matrix metalloproteinases") – grupa zależnych od cynku enzymów proteolitycznych, należących do endopeptydaz, których podstawową funkcją jest udział w fizjologicznych i patologicznych procesach przebudowy składników macierzy pozakomórkowej i ich degradowanie (tak zwany remodeling).
W swoim składzie zawierają atom cynku (Zn2+), który pełni rolę katalityczną i strukturalną w cząsteczce enzymu. Syntetyzowane są w komórkach w formie preproenzymu i uwalniane do przestrzeni międzykomórkowej w formie nieaktywnej, jako proenzymy (proMMP). Aktywacja enzymu następuje przez proteolityczne cięcie w rejonie propeptydu. Aktywność metaloproteinaz jest precyzyjnie regulowana na poziomie transkrypcji, translacji oraz poprzez inhibitory endogenne, w tym α2-makroglobulinę i tkankowe inhibitory metaloproteinaz (TIMP).
W warunkach fizjologicznych uczestniczą one w embriogenezie, angiogenezie, gojeniu się ran, agregacji płytek, a także regulują metabolizm jonów. Zmiany aktywności metaloproteinaz zaobserwowano w wielu stanach patologicznych, między innymi w procesach zapalnych, chorobach degeneracyjnych i nowotworach. Metaloproteinazy odgrywają istotną rolę w progresji nowotworu, poprzez pobudzanie wzrostu komórek raka, migrację, inwazję, tworzenie przerzutów i nowych naczyń krwionośnych. Wydzielanie i aktywność metaloproteinaz są zwiększone prawie we wszystkich typach nowotworów u ludzi i korelują ze stopniem zaawansowania, większą inwazyjnością, zdolnością do przerzutów, a także z krótszym okresem przeżycia.
Badania prowadzone na początku lat 90. dowiodły, że MMP odznaczają się swoistością substratową. Podzielono je na trzy klasy: kolagenazy, żelatynazy i stromolizyny. Nowo odkryta grupa metaloproteinaz błonowych (MT-MMP), która w odróżnieniu od trzech poprzednich jest zakotwiczona w błonie komórkowej, została zaliczona do odrębnej klasy związków.
Odgrywają istotną rolę w rozwoju procesu nowotworowego oraz powstawaniu przerzutów węzłowych w guzach różnego pochodzenia, również w rakach płaskonabłonkowych w regionie głowy i szyi.
Metaloproteinazy a stwardnienie rozsiane.
Jednym z czynników przyczyniających się do rozwoju stwardnienia rozsianego jest wzrost aktywności metaloproteinaz macierzy pozakomórkowej przy jednoczesnym zmniejszeniu aktywności ich swoistych inhibitorów tkankowych (TIMP).
W badaniach, w których oznaczano aktywność MMP w surowicy, w płynie mózgowo-rdzeniowym oraz tkance nerwowej chorych na stwardnienie rozsiane, stwierdzono wzrost aktywności MMP-1, -2, -3, -7, -9 i -12. Postuluje się, że MMP uszkadzają barierę krew–mózg, przez co zwiększa się napływ limfocytów do ośrodkowego układu nerwowego, oraz biorą udział w degradacji osłonek mielinowych. Powodują również powstawanie aktywnej formy czynnika martwicy nowotworów (TNF-α).

</doc>
<doc id="1729214" url="https://pl.wikipedia.org/wiki?curid=1729214" title="TVN Południe">
TVN Południe



</doc>
<doc id="1729216" url="https://pl.wikipedia.org/wiki?curid=1729216" title="Chris Gueffroy">
Chris Gueffroy

Chris Gueffroy (ur. 21 czerwca 1968 w Pasewalku, zm. 5 lutego 1989 w Berlinie) – uważany za ostatnią śmiertelną ofiarę Muru Berlińskiego.
Gueffroy był ostatnią osobą zastrzeloną przez niemieckie służby graniczne, lecz nie był ostatnią osobą, która straciła życie w trakcie ucieczki. Miesiąc później zginął w katastrofie Winfried Freudenberg, który próbował uciec na balonie własnej konstrukcji.
Życiorys.
Przeprowadził się wraz z matką Karin do Berlina w wieku 5 lat. W trzeciej klasie przeniósł się do szkoły sportowej SC Dynamo Berlin, gdzie trenował gimnastykę. Po ukończeniu szkoły średniej zrezygnował z kariery oficera i rozpoczął pracę jako kelner. W styczniu 1989 otrzymał wezwanie do wojska z terminem wcielenia w maju. Gueffroy postanowił uciec z przyjacielem na Zachód.
Śmierć.
Gueffroy wraz z przyjacielem Christianem Gaudianem próbował się przedrzeć przez zasieki z Berlina Wschodniego do Berlina Zachodniego na "Britzer Allee" w dzielnicy Treptow-Köpenick. Został postrzelony przez żołnierzy Armii Ludowej NRD w serce około godziny 23:40 i zmarł (oficjalnie – w drodze do szpitala, w rzeczywistości – na miejscu postrzelenia) jeszcze przed północą. W sumie oddano 21 strzałów. Jego współtowarzysz przeżył, również ranny (został postrzelony w nogę) został skazany na 3 lata więzienia (został ułaskawiony we wrześniu 1989).
Żołnierze, którzy zastrzelili Chrisa otrzymali nagrody pieniężne w wysokości 150 marek NRD. Oburzenie opinii publicznej doprowadziło do odwołania przez Ericha Honeckera rozkazu strzelania do uciekinierów w dniu 3 kwietnia 1989.
Gueffroy został pochowany 23 lutego 1989 na cmentarzu Baumschulenweg w Treptow. Pomimo prób Stasi faktu nie udało się ukryć przed opinią publiczną. W pogrzebie uczestniczyło m.in. kilku dziennikarzy z Berlina Zachodniego.
Pamięć.
Po upadku muru jego matka wszczęła prawną procedurę ustalenia sprawców. Po serii procesów zostali skazani na wyroki pozbawienia wolności (część z nich w zawieszeniu). Niektóre wyroki zostały skrócone w apelacji.
21 czerwca 2003 roku (w 35 rocznicę urodzin) w pobliżu miejsca śmierci Gueffroya postawiono na nadbrzeżu kanału Britzer Verbindungskanal pomnik upamiętniający to wydarzenie. Gueffroy został również uczczony na "Białych Krzyżach" ("die Weiße Kreuze"), tablicy pamiątkowej poświęconej wszystkim śmiertelnym ofiarom muru, znajdującej się w pobliżu Reichstagu.
W hołdzie ostatniej ofierze muru 10 sierpnia 2010 (w 49. rocznicę powstania muru berlińskiego) południowa część przebiegającej obok miejsca śmierci Chrisa, Britzer Allee została przemianowana na Chris-Gueffroy-Allee.
W roku 2011 niemiecki reżyser Klaus Stalbe nakręcił o Chrisie film dokumentalny "Das kurze Leben des Chris Gueffroy". 

</doc>
<doc id="1729217" url="https://pl.wikipedia.org/wiki?curid=1729217" title="Sopot Festival 1967">
Sopot Festival 1967

Sopot Festival 1967 – 7. edycja festiwalu muzycznego odbywającego się w sopockiej Operze Leśnej. Festiwal został zorganizowany w dniach 17–20 sierpnia 1967 roku a prowadzili go Lucyna Winnicka i Lucjan Kydryński. Wygrała Dana Lerska z piosenką „Po prostu jestem”.

</doc>
<doc id="1729218" url="https://pl.wikipedia.org/wiki?curid=1729218" title="Tha Carter">
Tha Carter

Tha Carter - czwarty studyjny album amerykańskiego rapera Lil Wayne'a, wyprodukowany przez Cash Money Records.
Album Tha Carter zapoczątkował serię tzw. "Carterów". Został wydany w roku 2004 i ulokował się na piątej pozycji w notowaniu Billboard 200; w notowaniu Billboard Top R&amp;B/Hip-Hop Albums zajął drugie miejsce.

</doc>
<doc id="1729220" url="https://pl.wikipedia.org/wiki?curid=1729220" title="Puchar świata w futbolu flagowym">
Puchar świata w futbolu flagowym

Puchar Świata w futbolu flagowym – coroczne mistrzostwa w futbolu flagowym organizowane przez założoną w 2000 roku "International Federation of Flag Football" (IFFF) i rozgrywane w latach 2000–2009, mające na celu wyłonienie najlepszej drużyny w tej dyscyplinie sportowej. Mężczyźni startowali drużynach złożonych z 9 zawodników, kobiety zaś w drużynach złożonych z 7 zawodniczek. W zawodach mężczyzn uczestniczyło 15 stałych reprezentacji: Argentyna, Austria, Bahamy, Brazylia, Kanada, Kajmany, Anglia, Finlandia, Francja, Niemcy, Izrael, Meksyk, Urugwaj, Sany Zjednoczone i Wenezuela. 

</doc>
<doc id="1729223" url="https://pl.wikipedia.org/wiki?curid=1729223" title="Rabini Radomia">
Rabini Radomia

Rabini Radomia – lista rabinów polskiego miasta Radom (przed nazwiskiem - daty piastowania funkcji rabina, za nazwiskiem - daty życia).

</doc>
<doc id="1729225" url="https://pl.wikipedia.org/wiki?curid=1729225" title="Campe">
Campe

Campe (Kampe) – strażniczka w Tartarze. Wyglądała jak długi wąż z ludzką głową i rękoma, na plecach miała gigantycznego skorpiona. W ręce trzymała długą włócznię. W niektórych wersjach miała zamiast skorpiona skrzydła nietoperza.
Osoby, które pilnowała w Tartarze Campe

</doc>
<doc id="1729228" url="https://pl.wikipedia.org/wiki?curid=1729228" title="Grand Cornier">
Grand Cornier

Grand Cornier – szczyt w Alpach Pennińskich, w masywie Dent Blanche - Cornier. Leży w południowej Szwajcarii w kantonie Valais, blisko granicy z Włochami. Szczyt można zdobyć ze schronisk Cabane de Moiry (2825 m), Bivouac du Col de la Dent Blanche (3540 m) lub Cabane du Mountet (2886 m). Góruje nad lodowcami Glacier de Moiry, Glacier de Grand Cornier i Glacier de Zinal.
Pierwszego wejścia dokonali Edward Whymper, Christian Almer, Michel Croz i F. Biner 16 czerwca 1865 r.

</doc>
<doc id="1729230" url="https://pl.wikipedia.org/wiki?curid=1729230" title="Zakażenie włośniem krętym">
Zakażenie włośniem krętym



</doc>
<doc id="1729233" url="https://pl.wikipedia.org/wiki?curid=1729233" title="Yang Guifei">
Yang Guifei

Yang Guifei (ur. 719, zm. 15 lipca 756) – konkubina cesarza Xuanzonga z dynastii Tang.
Urodziła się jako Yang Yuhuan (楊玉環). Na dworze cesarskim pojawiła się jako konkubina księcia Shouwanga, syna cesarza Xuanzonga. Szybko rozkochała w sobie starzejącego się cesarza, który w 745 r. uczynił ją swoją drugą żoną i nadał jej imię Guifei. Yang Guifei bez skrupułów wykorzystywała swój wpływ na cesarza i zaczęła odgrywać decydującą rolę na dworze. Wymusiła tytuły książęce dla swoich braci i olbrzymie majątki dla sióstr, a jeden z jej kuzynów, Yang Guozhong, został dzięki protekcji kanclerzem.
Gdy w 755 r. wybuchła rebelia An Lushana, cesarz musiał uciekać wraz z dworem ze stolicy. W czasie ucieczki doszło do buntu cesarskiej gwardii, w wyniku czego został zamordowany kanclerz Yang Guozhong. Chcąc uniknąć zemsty ze strony wszechwładnej Yang Guifei zbuntowani żołnierze zażądali od cesarza wydania na nią wyroku śmierci. Obawiający się o własne życie Xuanzong rozkazał jej popełnić samobójstwo.
Postać Yang Guifei zapisała się w chińskiej literaturze jako symbol demoralizacji i zepsucia. Słynęła ze swojego zamiłowania do owoców liczi, które kazała sprowadzać z południa kraju. Ponieważ są to owoce krótkotrwałe, kurierzy galopowali dzień i noc by dostarczyć cesarskiej konkubinie świeżych liczi. W przypadku gdy owoce się zepsuły, kurier był karany śmiercią. Losy cesarza Xuanzuonga i Yang Guifeis stały się tematem jedno z czołowych utworów gatunku chuanqi: "Zhang henji" ("Dzieje wielkiej namiętności"), autorstwa Chen Hong.

</doc>
<doc id="1729235" url="https://pl.wikipedia.org/wiki?curid=1729235" title="Shawn Bradley">
Shawn Bradley

Shawn Paul Bradley (ur. 22 marca 1972 w Landstuhl) – amerykański koszykarz występujący na pozycji środkowego, posiadający także niemieckie obywatelstwo.
Profesjonalna kariera.
Shaun Bradley przyszedł na świat na terenie Niemiec, lecz dorastał już w Stanach Zjednoczonych, w Castle Dale w stanie Utah.
W 1990 wystąpił w meczu gwiazd amerykańskich szkół średnich - McDonald’s All-American.
Gdy poszedł na uniwersytet, widać było od razu, że ma spory talent do koszykówki. W drafcie został wybrany z numerem 2 przez Philadelphia 76ers. Już w pierwszych latach w NBA dał się poznać jako gracz znakomicie blokujący, lecz o niewielkich umiejętnościach ofensywnych. Jego średnia bloków w tamtych latach to 3,5 na mecz. Bradley podczas tego odcinka kariery legitymował się też dobrym rzutem z wyskoku, którego jednak rzadko używał. W jednym z sezonów osiągnął nawet 92% skuteczności z rzutów osobistych – znacznie powyżej średniej całej kariery.
Bradley, bardzo szczupły jak na środkowego, nie miał lekkiego życia. Musiał zmagać się ze znacznie lepiej zbudowanymi zawodnikami swojej generacji i zyskał sobie miano dość niepewnego zawodnika, niezbyt agresywnego w defensywie. Czasami, grywając średnio 30 minut na mecz, legitymował się średnią aż czterech fauli na grę.
Po kilku latach solidnej gry dla New Jersey Nets oraz Dallas Mavericks zaczęły mu dokuczać problemy z kolanami. Grał coraz mniej, a gdy Mavericks w 2004 roku ściągnęli Erica Dampiera, grywał już tylko po kilka minut w meczu. Swoją profesjonalną karierę zakończył w czerwcu 2005.
Międzynarodowa kariera.
Bradley reprezentował Niemcy na arenie światowej. Wraz z kolegą z Dallas Dirkiem Nowitzkim grali w reprezentacji Niemiec, która zajęła czwarte miejsce na rozgrywanych w Turcji Mistrzostwach Europy 2001. Żeby zagrać w tym turnieju, Bradley musiał uzyskać niemiecki paszport, co z racji na jego miejsce urodzenia nie było trudne.
Kariera pokoszykarska.
Po zakończeniu kariery sportowej Bradley rozpoczął pracę w Akademii West Ridge – szkole koedukacyjnej dla trudnej młodzieży w West Jordan w stanie Utah. Łączy tam funkcje wicedyrektora, opiekuna oraz trenera. Opisując jego predyspozycje, dyrektor wykonawczy placówki, Ken Allen, stwierdził; „Shawn ma świetną prezencję – głównie z powodu rozmiaru – i jest bardzo wiarygodny w kontaktach z dziećmi, dzięki czemu jest dla nich doskonałym mentorem. Ponadto jest świetnym przykładem kogoś, kto dzięki ciężkiej pracy osiągnął sukces. Taki wysoki wzrost nie ułatwiał mu życia. Wie co to jest być 'innym' dzieckiem i wskutek tego umie sobie radzić z tego typu młodzieżą.”
Życie osobiste.
Shawn Bradley i jego żona Annette mają szóstkę dzieci: córki Cheyenne, Cierę, Charity i Chelsea oraz synów Chance'a oraz Chace'a.
Bradley jest mormonem. W wieku lat 19 rozpoczął dwuletnią służbę jako misjonarz mormońskiego Kościoła Jezusa Chrystusa Świętych w Dniach Ostatnich w Nowej Południowej Walii na terenie Australii. Ponadto znany jest z działalności charytatywnej. W sezonie 2000/2001 za każdy blok płacił 25 dolarów dla organizacji wspomagającej dzieci dotkniętych AIDS.
Bradley na ekranie.
W roku 1996 Bradley wraz z Michaelem Jordanem, Patrickiem Ewingiem, Muggsym Boguesem, Larrym Johnsonem oraz Charlesem Barkleyem wziął udział w filmie Kosmiczny mecz.
Zagrał też epizodyczne role samego siebie w jednym z odcinków serialu Strażnik Teksasu oraz mechanika w filmie The Singles Ward.

</doc>
<doc id="1729237" url="https://pl.wikipedia.org/wiki?curid=1729237" title="Baseball na letniej uniwersjadzie">
Baseball na letniej uniwersjadzie

Baseball na letniej uniwersjadzie – zawody w baseball’u na letnich uniwersjadach. Baseball na zadebiutował na Letniej Uniwersjadzie 1993 w amerykańskim mieście Buffalo. W 2015, po dwudziestu latach nieobecności powrócił do programu letniej uniwersjady. 

</doc>
<doc id="1729239" url="https://pl.wikipedia.org/wiki?curid=1729239" title="Želino">
Želino



</doc>
<doc id="1729240" url="https://pl.wikipedia.org/wiki?curid=1729240" title="Nieżyt żołądka">
Nieżyt żołądka



</doc>
<doc id="1729242" url="https://pl.wikipedia.org/wiki?curid=1729242" title="Milan Michálek">
Milan Michálek

Milan Michálek (ur. 7 grudnia 1984 w Jindřichowym Hradcu) – czeski hokeista, reprezentant Czech, dwukrotny olimpijczyk.
Jego starszy o dwa lata brat Zbyněk także został hokeistą.
Kariera klubowa.
Wychowanek drużyny HC Czeskie Budziejowice. W 2002 roku dostał miano najlepszego debiutanta czeskiej Ekstraklasy. W tym samym roku występował w mistrzostwach świata juniorów do lat 18, gdzie razem z drużyną zdobył brązowy medal. 21 czerwca 2003 roku został wybrany numerem sześć w pierwszej rundzie draftu NHL. W swoim pierwszym sezonie gry rozegrał tylko dwa mecze i został przeniesiony do afiliacji "Rekinów" - Cleveland Barons. Pierwszego gola w NHL zdobył 9 października 2003 w dniu debiutu w meczu z Edmonton Oilers. Na stałe w składzie San Jose Sharks znalazł się w sezonie 2006/2007. Zdobył wtedy tytuł Najlepszego debiutanta roku San Jose Sharks - "San Jose Sharks PlayStation Rookie of the Year award". Po tym sezonie Milan podpisał sześcioletni kontrakt z "Sharks" opiewający na 26 milionów dolarów. Jest to jak dotychczas najdłuższy i najbardziej lukratywny kontrakt w historii drużyny z San Jose. W 2009 roku po sześciu latach gry w San Jose w ramach wymiany przeniósł się do kanadyjskiej drużyny grającej w NHL - Ottawa Senators. Od końca października 2012 roku na okres lokautu w sezonie NHL (2012/2013) związany kontraktem z macierzystym klubem HC Czeskie Budziejowice. W lipcu 2014 przedłużył kontrakt z Senators o trzy lata. Od lutego 2016 zawodnik Toronto Maple Leafs.
Kariera reprezentacyjna.
Zawodnik wielokrotnie uczestniczył w meczach międzynarodowych reprezentacji Czech w różnych kategoriach wiekowych. Największych sukcesem jak dotychczas tego zawodnika grając dla reprezentacji to brązowy medal mistrzostw świata juniorów do lat 18 w 2002 roku. Poza tym wystartował również w tym turnieju rok wcześniej, a rok później grał w mistrzostwach świata juniorów do lat 20. Nie zdobył tam jednak medalu.
W kadrze seniorskiej uczestniczył w turniejach mistrzostw świata 2003, 2009, 2011, 2012, zimowych igrzysk olimpijskich 2010, 2014, Pucharu Świata 2016.
Statystyki międzynarodowe
"GP = mecze, G = gole, A = asysty, Pkt = Punktacja kanadyjska, MIN = minuty spędzone na ławce kar"

</doc>
<doc id="1729245" url="https://pl.wikipedia.org/wiki?curid=1729245" title="Rabini Ryk">
Rabini Ryk

Rabini Ryk – lista rabinów miasta Ryki w Lubelskiem (przed nazwiskiem - daty piastowania funkcji rabina, za nazwiskiem - daty życia).

</doc>
<doc id="1729246" url="https://pl.wikipedia.org/wiki?curid=1729246" title="Berovo">
Berovo



</doc>
<doc id="1729247" url="https://pl.wikipedia.org/wiki?curid=1729247" title="Bosilovo">
Bosilovo



</doc>
<doc id="1729248" url="https://pl.wikipedia.org/wiki?curid=1729248" title="Thomas Francis Wade">
Thomas Francis Wade

Thomas Francis Wade (ur. 25 sierpnia 1818, zm. 31 lipca 1895) – brytyjski dyplomata i sinolog.
Życiorys.
Po ukończeniu w 1841 r. Trinity College na Uniwersytecie Cambridge wstąpił do wojska i rok później został wysłany do Chin, gdzie nauczył się języka chińskiego i został urzędowym tłumaczem. Po powrocie do Anglii w 1845 r. otrzymał stanowisko dyplomaty. W następnych latach przebywał w Nankinie, Hongkongu i Pekinie. W 1857 r. brał udział w negocjacjach przygotowujących traktat tienciński. W roku 1875 otrzymał tytuł szlachecki. Po przejściu na emeryturę w 1883 r. powrócił do Cambridge, gdzie został profesorem języka chińskiego.
W wydanym w 1859 roku "Peking Syllabary" Wade stworzył własny system latynizacji języka chińskiego, który zmodyfikowany w 1912 r. przez profesora Herberta Allana Gilesa stał się znany jako system Wade-Gilesa. Transkrypcja ta była najpopularniejszą metodą latynizacji języka chińskiego przez większą część XX wieku, do czasu upowszechnienia się chińskiej transkrypcji hanyu pinyin. 

</doc>
<doc id="1729249" url="https://pl.wikipedia.org/wiki?curid=1729249" title="Delčevo">
Delčevo



</doc>
<doc id="1729252" url="https://pl.wikipedia.org/wiki?curid=1729252" title="Jovan Žujović">
Jovan Žujović

Jovan Žujović - właśc. Јован Жујовић - (ur. 18 października 1856 w Brusnicy, zm. 19 lipca 1936 w Belgradzie) - serbski polityk, geolog, mineralog i paleontolog.
Życiorys.
Ukończył studia filozoficzne na Uniwersytecie w Belgradzie i antropologiczne w Paryżu. Po powrocie do kraju otrzymał posadę w katedrze mineralogii na Uniwersytecie Belgradzkim, a w 1883 stanowisko profesora. Prowadził badania z zakresu geologii Serbii i paleontologii. W latach 1880-1900 przygotował pierwszą geologiczną mapę Serbii, w 1889 założył pierwsze czasopismo geologiczne w tym kraju (Геолошки анали Балканскога полуострва), a także doprowadził w 1891 do założenia Serbskiego Towarzystwa Geologicznego. Kolekcja Žujovicia stała się podstawą stworzenia Muzeum Przyrodniczego w Belgradzie.
Należał do grona założycieli w 1887 Serbskiej Akademii Królewskiej, a w latach 1915-1921 kierował jej pracami.
Od 1901 zaangażował się w działalność polityczną. W tym samym roku zasiadł w Senacie, a w 1905 otrzymał tekę ministra spraw zagranicznych, którą sprawował przez pięć miesięcy. Trzy lata później objął tekę ministra oświaty. W czasie I wojny światowej przebywał w Paryżu z misją organizowania szkół dla serbskich uchodźców.
Odznaczony Orderem Św. Sawy I kl., Krzyżem Miłosierdzia i francuską Legią Honorową.

</doc>
<doc id="1729253" url="https://pl.wikipedia.org/wiki?curid=1729253" title="Dents des Bouquetins">
Dents des Bouquetins

Dents des Bouquetins – skalne turnie w Alpach Pennińskich, w masywie Bouquetins. Leżą na granicy między Szwajcarią (kanton Valais) a Włochami (region Dolina Aosty). Można je zdobyć ze schronisk Rifugio Aosta (2788 m) po stronie włoskiej lub Refuge des Bouquetins (2980 m) po stronie szwajcarskiej.

</doc>
<doc id="1729258" url="https://pl.wikipedia.org/wiki?curid=1729258" title="Gevgelija">
Gevgelija



</doc>
<doc id="1729259" url="https://pl.wikipedia.org/wiki?curid=1729259" title="Rabini Kozienic">
Rabini Kozienic

Rabini Kozienic – lista rabinów miasta Kozienice w Radomskiem (przed nazwiskiem – daty piastowania funkcji rabina, za nazwiskiem – daty życia).

</doc>
<doc id="1729262" url="https://pl.wikipedia.org/wiki?curid=1729262" title="Gostivar">
Gostivar



</doc>
<doc id="1729266" url="https://pl.wikipedia.org/wiki?curid=1729266" title="Kavadarci">
Kavadarci



</doc>
<doc id="1729267" url="https://pl.wikipedia.org/wiki?curid=1729267" title="Ustawa ziemska Niebiańskiej Dynastii">
Ustawa ziemska Niebiańskiej Dynastii

Ustawa ziemska Niebiańskiej Dynastii () – jeden z najważniejszych dokumentów wydanych przez rząd tajpingowski, ogłoszony w 1853 roku.
Dotyczył większości sfer funkcjonowania powstańczego państwa, między innymi kształtu jego aparatu urzędniczego i sił zbrojnych. Poruszał również zagadnienia o charakterze społecznym, takie jak podział ziemi czy zabezpieczenie socjalnego ludności. Jego zapisy miały w dużej mierze charakter utopijny.

</doc>
<doc id="1729270" url="https://pl.wikipedia.org/wiki?curid=1729270" title="37 Łużycki Pułk Artylerii">
37 Łużycki Pułk Artylerii

37 Łużycki Pułk Artylerii (37 pa) - oddział artylerii Sił Zbrojnych Rzeczypospolitej Polskiej.
Historia pułku.
W 1989 roku JW 3771 36 Pomorski Pułk Artylerii został przeniesiony z garnizonu Budowo do garnizonu Stargard Szczeciński, gdzie zajął tzw. "czerwone koszary" (Pomorski Okręg Wojskowy).
Dnia 20.04.1990 r. Dowódca 36 Pomorskiego Pułku Artylerii ppłk dypl, Jerzy Brzewski przekazał sztandar JW 3771 do Muzeum Wojska Polskiego w Warszawie.
W 1990 roku jednostka została przemianowana na 37 Łużycki Pułk Artylerii, przejmując dziedzictwo tradycji 37 Pułku Artylerii z Kędzierzyna-Koźla .
Pułk był organiczną jednostką artylerii 20 Dywizji Zmechanizowanej, przemianowanej w 1990 roku na 2 Pomorską Dywizję Zmechanizowaną.
W 1991 roku jednostka utraciła nazwę wyróżniającą "Łużycki" przyjmując nazwę 37 Pułk Artylerii. W 1994 roku oddział został przeformowany w 30 Pułk Artylerii Mieszanej
Struktura organizacyjna.
Pułk składał się z trzech dywizjonów:
Każdy dywizjon składał się z plutonu dowodzenia (zwiadowcy, transportery MTLB) oraz od trzech do pięciu baterii.
Przekształcenia.
36 Pułk Artylerii Lekkiej (do 1957) → 105 Dywizjon Artylerii Haubic (od 1967) - Pomorski Dywizjon Artylerii haubic (do 1968) → 36 Pomorski Pułk Artylerii (do 1990) → 37 Łużycki Pułk Artylerii (1990-91)
→ 37 Pułk Artylerii (1991-96) → 30 Pomorski Pułk Artylerii Mieszanej

</doc>
<doc id="1729271" url="https://pl.wikipedia.org/wiki?curid=1729271" title="Dobre rządzenie">
Dobre rządzenie

Dobre rządzenie ("dobra administracja", "good governance") – jedna z trzech głównych (obok podejścia tradycyjnego i nowego zarządzania publicznego) koncepcji zarządzania w sektorze publicznym. Przez „rządzenie” rozumie się proces podejmowania i wprowadzania w życie określonych decyzji. Dobre rządzenie oznacza podejmowanie decyzji oraz działań, charakteryzujące się angażowaniem wszystkich zainteresowanych stron, praworządnością, przejrzystością, odpowiadaniem na potrzeby społeczne, dążeniem do konsensusu, uwzględnianiem głosów mniejszości, efektywnością, jak również szeroko rozumianą odpowiedzialnością wobec społeczeństwa.
W polskiej kulturze prawnej zasady dobrego rządzenia są rzadko spotykane. W 2012 roku Europejski Trybunał Praw Człowieka zarzucił ZUS naruszanie prawa obywateli do dobrej administracji. Poszkodowane przez ZUS osoby w wieku przedemerytalnym najpierw otrzymały od ZUS emeryturę i rezygnowały z pracy, a po kilkunastu miesiącach była ona im odbierana w trybie decyzji administracyjnej ZUS. Trybunał podkreślił, że decyzje o odebraniu emerytur były zgodne z prawem i przeważnie zasadne, ale zasady dobrej administracji naruszało postępowanie ZUS w tych przypadkach – najpierw nieuzasadnione przyznanie świadczeń, a następnie odebranie ich w trybie natychmiastowym, bez weryfikacji przed sądem, a następnie przewlekłe postępowanie sądowe, w trakcie którego poszkodowane osoby były pozbawione środków do życia.
Zasady dobrego rządzenia:

</doc>
<doc id="1729273" url="https://pl.wikipedia.org/wiki?curid=1729273" title="Miedwinka">
Miedwinka

Miedwinka – struga, prawostronny dopływ Płoni (jeziora Miedwie) o długości 5,86 km i powierzchni zlewni 44,33 km².
Struga płynie w województwie zachodniopomorskim w powiecie stargardzkim na Równinie Pyrzycko-Stargardzkiej. Wypływa z terenów podmokłych położonych na zachód od wsi Niedźwiedź w gminie Kobylanka. Przepływa przez miejscowości Niedźwiedź, Motaniec, Reptowo i Morzyczyn
Zbiera wody z licznych rowów melioracyjnych i irygacyjnych, które odwadniają torfowiska położone na północ i północny wschód od wsi Niedźwiedź oraz terenów na wschód od wsi Motaniec. Mimo krótkiego biegu charakteryzuje się dość wysokim przepływem.

</doc>
<doc id="1729274" url="https://pl.wikipedia.org/wiki?curid=1729274" title="Kičevo">
Kičevo



</doc>
<doc id="1729279" url="https://pl.wikipedia.org/wiki?curid=1729279" title="Kondovo">
Kondovo



</doc>
<doc id="1729280" url="https://pl.wikipedia.org/wiki?curid=1729280" title="Kratovo">
Kratovo



</doc>
<doc id="1729282" url="https://pl.wikipedia.org/wiki?curid=1729282" title="Richard Anuszkiewicz">
Richard Anuszkiewicz

Richard Joseph Anuszkiewicz (ur. 23 maja 1930 w Erie, zm. 19 maja 2020 w Englewood) – amerykański malarz i grafik, przedstawiciel "op-artu" i "hard-edge paintingu".
Życiorys.
Urodzony 23 maja 1930 w Erie w stanie Pensylwania jako syn emigrantów z Polski, Adama Anuszkiewicza i Wiktorii z Jankowskich. Uczył się w Cleveland Institute of Art, w stanie Ohio, w latach 1948–1953. Ukończył studia na wydziale Sztuki i Architektury Uniwersytetu Yale (razem z Josefem Albersem), gdzie uzyskał tytuł magistra sztuk pięknych. Wyróżnikiem sztuki Richarda Anuszkiewicza od początku jego twórczości była linia – świadczy o tym napisana u Josefa Albersa praca studencka, zatytułowana "Kreacja przestrzeni poprzez rysunek linii". Był jednym z prekursorów op-artu, kierunku panującego w sztuce w latach 60. XX wieku.
Działalność artystyczna.
Po ukończeniu serii grafik i obrazów, tytułowanych podobnie jak serigrafie – "Świątynia Ognistej Czerwieni", czy "Świątynia Wieczornej Żółcieni" – Anuszkiewicz zrealizował serię dużych, malowanych obiektów z drewna, o różnych kształtach, bezpośrednio wchodzących w przestrzeń. Dzięki niewielu zabiegom – poprzez zróżnicowanie grubości pionowych linii jednej barwy, położonych na skontrastowanym, prawie monochromatycznym tle – artysta doprowadzał do przestrzennego promieniowania koloru. Prace te, których źródłem była między innymi „Świątynia Złotej Czerwieni”, zostały skonstruowane inaczej niż wcześniejsze op-artowskie obrazy – bez wykorzystywania typowej dla tego kierunku iluzji optycznej i jej percepcji.
W nowym cyklu Anuszkiewicza dostrzeżono nie tylko umiejętność manipulowania układami form i kolorów, zasadniczych dla op-artu, ale także obecność głębszych, kreujących całe dzieło „demiurgicznych” idei, odnoszących się do całości rzeczywistości. Wiedzę o iluzyjnym sposobie budowania form i możliwościach wywoływania przez nie poczucia ruchu, artysta od dawna miał już za sobą: z początkiem lat sześćdziesiątych zrealizował wiele prac, w których zajmowało go pozorne poruszanie się zgeometryzowanych figur w przestrzeni. W tym samym czasie w innych obrazach sugerował istnienie ruchu i pulsowanie płaszczyzn, posługując się głównie diagonalnie ustawionym kolorem.
Najchętniej wykorzystywał jednak regularne figury i linie proste. To właśnie one najczęściej konstruowały zgeometryzowane, podstawowe formy. Ich poetyczność i rzeczowość podkreślały oszczędnie stosowane barwy – zindywidualizowane w tonacjach, obecne w postaci wytrawnych, długich linii, wywoływały wrażenie promieniowania światła lub pulsowania płaszczyzn.
W połowie lat osiemdziesiątych krytycy amerykańscy uznali Anuszkiewicza za jednego z najważniejszych twórców op-artu, kontynuującego tradycje wielkiej klasyki malarskiej. Wymieniali przy tym nie tylko nazwiska Mondriana, Malewicza i Albersa, ale także Moneta, Seurata czy Matisse’a, uważając że kreowana przez Anuszkiewicza przestrzeń, jest uzyskiwana poprzez specyficzny sposób stosowania linii i koloru.

</doc>
<doc id="1729284" url="https://pl.wikipedia.org/wiki?curid=1729284" title="Kriva Palanka">
Kriva Palanka



</doc>
<doc id="1729285" url="https://pl.wikipedia.org/wiki?curid=1729285" title="Marko Trifković">
Marko Trifković

Marko Trifković (właśc. Марко Трифковић, ur. 24 sierpnia 1864 w Belgradzie, zm. 26 lipca 1928 w Belgradzie) – serbski polityk i prawnik.
Życiorys.
Ukończył studia prawnicze na Uniwersytecie Belgradzkim, a następnie kształcił się w Berlinie i Zurychu. Po studiach podjął praktykę w sądzie w Valjevie i w Kruševacu, by następnie rozpocząć pracę jako adwokat w Belgradzie. Stamtąd trafił do ministerstwa gospodarki, gdzie pracował jako inspektor.
Był członkiem Partii Radykalnej, należał do jej władz centralnych. Od 1906 deputowany do parlamentu serbskiego. Od 1 lipca do 12 września 1912 był premierem rządu Serbii i jednocześnie ministrem spraw zagranicznych. Podał się do dymisji w przededniu I wojny bałkańskiej wskutek intryg Nikoly Pašicia. W 1918 był jednym z kandydatów do objęcia stanowiska pierwszego premiera Królestwa SHS, ale jego kandydaturę kwestionowali politycy chorwaccy. W latach 20. był zaliczany do najbardziej konserwatywnej frakcji w obrębie Partii Radykalnej.

</doc>
<doc id="1729286" url="https://pl.wikipedia.org/wiki?curid=1729286" title="Rugby 7 na Igrzyskach Wspólnoty Narodów">
Rugby 7 na Igrzyskach Wspólnoty Narodów

Rugby 7 na Igrzyskach Wspólnoty Narodów – międzynarodowe zawody w rugby 7 rozgrywane w ramach "Commonwealth Games".
W programie tej imprezy rugby 7 znajdowała się od XVI igrzysk rozegranych w Kuala Lumpur w 1998 roku. Była jednym z dwóch, prócz boksu, sportów, w którym występowali tylko mężczyźni, istniała jednak możliwość zorganizowania turnieju żeńskiego. W październiku 2014 roku ogłoszono, iż od XXI igrzysk będą rozgrywane również zawody kobiet.
W pierwszych czterech turniejach niepokonani byli Nowozelandczycy, ich hegemonię przełamali w piątej edycji reprezentanci RPA. W 2018 roku triumfowały obie reprezentacje Nowej Zelandii.

</doc>
<doc id="1729288" url="https://pl.wikipedia.org/wiki?curid=1729288" title="Hard edge painting">
Hard edge painting



</doc>
<doc id="1729294" url="https://pl.wikipedia.org/wiki?curid=1729294" title="IC 4592">
IC 4592

IC 4592 – mgławica refleksyjna znajdująca się w gwiazdozbiorze Skorpiona w płaszczyźnie naszej Galaktyki. Została odkryta 23 marca 1895 roku przez Edwarda Barnarda.
Zarys mgławicy przypomina profil końskiego łba, co kojarzy tę mgławicę z mgławicą Koński Łeb, przy czym IC 4592 jest znacznie większa. Mgławica ta znajduje się w pobliżu gwiazdy beta Scorpii, natomiast rozświetla ją jedna z gwiazd układu wielokrotnego ni Scorpii, znajdująca się w „oku konia”. Charakterystyczny niebieski odcień refleksji tej mgławicy refleksyjnej jest spowodowany tendencją pyłu międzygwiazdowego do zdecydowanie mocniejszego rozpraszania niebieskiego światła gwiazd.

</doc>
<doc id="1729297" url="https://pl.wikipedia.org/wiki?curid=1729297" title="Reakcja SN2">
Reakcja SN2

 
SN2 – uniwersalnie stosowany w chemii organicznej symbol dla reakcji chemicznej substytucji nukleofilowej zachodzącej poprzez mechanizm dwucząsteczkowy.
Reakcja przebiega w jednym etapie ze stanem przejściowym. W przypadku, gdy reakcja zachodzi przy asymetrycznym atomie węgla, następuje inwersja konfiguracji absolutnej. W przypadku gdy zachodzi przy atomie fosforu, siarki czy krzemu, może w niektórych przypadkach dochodzić do powstawania związku przejściowego, który może ulec pseudorotacji, co w efekcie prowadzi do retencji konfiguracji absolutnej lub racemizacji.
Mechanizm reakcji.
Reakcja rozpoczyna się od ataku nukleofila na atom centralny z przeciwnej strony, niż zajmuje grupa odchodząca. W przypadku reakcji przy atomie węgla powstaje stan przejściowy o budowie podwójnej piramidy trygonalnej, w której atom ten jest chwilowo pięciowiązalny, a trzy podstawniki, które nie biorą udziału w reakcji, umiejscowione są w jednej płaszczyźnie, prostopadłej do osi wiązań nukleofil - atom węgla – grupa odchodząca. W drugim etapie od stanu przejściowego odrywa się grupa odchodząca, atom węgla staje się ponownie czterowiązalny, a trzy podstawniki, nie biorące udziału w reakcji, ulegają przemieszczeniu w stronę grupy odchodzącej.
Typowe reakcje konkurencyjne dla SN2 to reakcja SN1 lub eliminacja E2.

</doc>
<doc id="1729299" url="https://pl.wikipedia.org/wiki?curid=1729299" title="Sn2">
Sn2



</doc>
<doc id="1729301" url="https://pl.wikipedia.org/wiki?curid=1729301" title="Biznesplan">
Biznesplan

Biznesplan (plan biznesowy, ang. "business plan") – dokument przedsiębiorstwa z planem rozwoju, a przypadku nowych przedsięwzięć, także z planem ich powstania. Sporządzany na potrzeby wewnętrzne i zewnętrzne przedsiębiorstwa – m.in. w celu pozyskania źródeł finansowania inwestycji. Zawiera opis celów, jakie przedsiębiorstwo zamierza realizować w przyszłości z uwzględnieniem istniejących uwarunkowań rynkowych, finansowych, marketingowych, technologicznych, organizacyjnych i kadrowych. Jego elementami są m.in. analiza finansowa, analiza rynku, analiza SWOT.
Biznesplan często sporządzany jest jako załącznik do wniosku kredytowego. Kredytobiorca musi wykazać, że nowe przedsięwzięcie będzie rentowne. W celu efektywnego zarządzania biznesplan powinny sporządzać zarówno nowo powstające przedsiębiorstwa, jak i przedsiębiorstwa już funkcjonujące w przełomowych momentach związanych ze zmianą profilu działania, wejściem na nowe rynki, przeprowadzeniem fuzji lub przejęciem.
Biznesplan aby spełniał swoją rolę musi zawierać wyczerpujące odpowiedzi na pytania jakie stawiają mu autorzy, musi być obiektywny (ważne jest obiektywne rozważanie argumentów zarówno za jak i przeciw projektowi), powinien zawierać proste sformułowania, ujednolicony format i układ graficzny, a także konsekwentnie stosowany styl. Tworzy się go jako wsparcie w procesie projektowania inwestycji, pozyskania środków na sfinansowanie inwestycji, pomoc w podejmowaniu decyzji Zarządowi, ale także jako ocenę koncepcji biznesu, umożliwienie rozwiązywania problemów oraz dokonania analizy sytuacji.

</doc>
<doc id="1729304" url="https://pl.wikipedia.org/wiki?curid=1729304" title="Nadciśnienie samoistne">
Nadciśnienie samoistne



</doc>
<doc id="1729305" url="https://pl.wikipedia.org/wiki?curid=1729305" title="Kruševo">
Kruševo



</doc>
<doc id="1729306" url="https://pl.wikipedia.org/wiki?curid=1729306" title="Zinjantrop">
Zinjantrop



</doc>
<doc id="1729309" url="https://pl.wikipedia.org/wiki?curid=1729309" title="Niemiarowość zupełna">
Niemiarowość zupełna



</doc>
<doc id="1729311" url="https://pl.wikipedia.org/wiki?curid=1729311" title="Ancylocentrum">
Ancylocentrum



</doc>
<doc id="1729312" url="https://pl.wikipedia.org/wiki?curid=1729312" title="Lipkowo (ujednoznacznienie)">
Lipkowo (ujednoznacznienie)



</doc>
<doc id="1729313" url="https://pl.wikipedia.org/wiki?curid=1729313" title="Baptozaur">
Baptozaur



</doc>
<doc id="1729315" url="https://pl.wikipedia.org/wiki?curid=1729315" title="Batrachiozaur">
Batrachiozaur



</doc>
<doc id="1729316" url="https://pl.wikipedia.org/wiki?curid=1729316" title="Brachyzaurana">
Brachyzaurana



</doc>
<doc id="1729317" url="https://pl.wikipedia.org/wiki?curid=1729317" title="Edestozaur">
Edestozaur



</doc>
<doc id="1729320" url="https://pl.wikipedia.org/wiki?curid=1729320" title="Lestozaur">
Lestozaur



</doc>
<doc id="1729321" url="https://pl.wikipedia.org/wiki?curid=1729321" title="Makrozaur">
Makrozaur



</doc>
<doc id="1729322" url="https://pl.wikipedia.org/wiki?curid=1729322" title="Oterognat">
Oterognat



</doc>
<doc id="1729323" url="https://pl.wikipedia.org/wiki?curid=1729323" title="Lipkovo">
Lipkovo



</doc>
<doc id="1729324" url="https://pl.wikipedia.org/wiki?curid=1729324" title="Pluridens">
Pluridens



</doc>
<doc id="1729325" url="https://pl.wikipedia.org/wiki?curid=1729325" title="Prognathosaurus">
Prognathosaurus



</doc>
<doc id="1729326" url="https://pl.wikipedia.org/wiki?curid=1729326" title="Pterycollosaurus">
Pterycollosaurus



</doc>
<doc id="1729327" url="https://pl.wikipedia.org/wiki?curid=1729327" title="Novo Selo">
Novo Selo

Austria.
Burgenlandzko-chorwacka nazwa miejscowości:

</doc>
<doc id="1729328" url="https://pl.wikipedia.org/wiki?curid=1729328" title="Saurochampsa">
Saurochampsa



</doc>
<doc id="1729329" url="https://pl.wikipedia.org/wiki?curid=1729329" title="Sironectes">
Sironectes



</doc>
<doc id="1729331" url="https://pl.wikipedia.org/wiki?curid=1729331" title="Negotino-Pološko">
Negotino-Pološko



</doc>
<doc id="1729334" url="https://pl.wikipedia.org/wiki?curid=1729334" title="Demir Chisar">
Demir Chisar



</doc>
<doc id="1729335" url="https://pl.wikipedia.org/wiki?curid=1729335" title="Pehčevo">
Pehčevo



</doc>
<doc id="1729336" url="https://pl.wikipedia.org/wiki?curid=1729336" title="John Isner">
John Isner

John Robert Isner (ur. 26 kwietnia 1985 w Greensboro) – amerykański tenisista, reprezentant kraju w Pucharze Davisa, zdobywca Pucharu Hopmana z 2011 roku.
Status profesjonalnego tenisisty otrzymał w 2007 roku, jednak jego pierwsze starty w gronie zawodowców miały miejsce w 2005 roku. Pierwszy zawodowy mecz rozegrał z Robem Steckleyem podczas rozgrywek futuresowych w Joplin z lipca 2005 roku. Spotkanie zakończyło się wygraną Isnera 6:1, 7:6(2).
W grze pojedynczej ma w swoim dorobku szesnaście tytułów w zawodach rangi ATP Tour z trzydziestu rozegranych finałów. Isner jest również uczestnikiem . Spotkanie odbyło się między 22–24 czerwca 2010 podczas I rundy Wimbledonu, a rywalem Amerykanina był Nicolas Mahut. Mecz zakończył się zwycięstwem Isnera. Najwyższą pozycję rankingową w klasyfikacji singlowej osiągnął w lipcu 2018 roku, nr 8.
W grze podwójnej zwyciężył w ośmiu turniejach kategorii ATP Tour oraz przegrał sześć finałów. Najwyżej w zestawieniu deblistów był na 14. pozycji w lipcu 2022 roku.
Życie prywatne.
Urodził się w Greensboro, w stanie Karolina Północna jako syn Karen (z domu Hobbs), zajmującej się handlem nieruchomościami, i Roberta „Boba” Stuarta Isnera, pracującego w budownictwie. Ma dwóch braci, Nathana i Jordana. W tenisa gra od dziewiątego roku życia. Wśród zainteresowań Johna Isnera znajdują się poker, golf i koszykówka. Mieszka w Tampie na Florydzie.
W grudniu 2017 Isner poślubił swoją wieloletnią partnerkę, projektantkę biżuterii Madison McKinley. Uroczystość odbyła się w Montage Palmetto Bluff w Karolinie Południowej.
Kariera tenisowa.
Styl gry i sprzęt.
Isner znany jest z potężnego serwisu, w czym wydatnie pomaga mu jego wzrost (208 cm). Dobry pierwszy serwis umożliwia mu skuteczną grę przy siatce, tzw. serw i wolej.
Jego sponsorami są Lacoste i Prince, wyposażające odpowiednio w odzież i rakiety.
Sezon 2007.
Zawodową karierę tenisową rozpoczął latem 2007 roku startami w turniejach rangi "ITF Futures".
Na początku sierpnia, podczas turnieju rangi ATP World Tour, w Waszyngtonie wystąpił dzięki "dzikiej karcie", która pierwotnie przypisana była Fernando Gonzálezowi. Isner otrzymał ją po tym, jak Chilijczyk wycofał się w ostatniej chwili z udziału w turnieju. Amerykanin osiągnął finał zawodów, pokonując po drodze takich graczy jak Tim Henman, Benjamin Becker, Wayne Odesnik, Tommy Haas i Gaël Monfils. W finale musiał uznać wyższość rodaka Andy’ego Roddicka, przegrywając 4:6, 6:7(4). Dzięki temu wynikowi awansował na 192. lokatę w rankingu światowym, w 6. tygodniu od debiutu w gronie najlepszych tenisistów świata.
Sukces w Waszyngtonie przyczynił się do przyznania Isnerowi dzikich kart do trzech kolejnych turniejów ATP, rozgrywek ATP Masters Series w Cincinnati, New Haven i wielkoszlemowego US Open. W Cincinnati swój udział zakończył na I rundzie, przegrywając z późniejszym ćwierćfinalistą imprezy, Davidem Ferrerem. W następnym tygodniu wystąpił w New Haven, pokonując Benjamina Beckera, a w II rundzie przegrywając po raz kolejny w ciągu ostatnich dwóch tygodni z Ferrerem, tym razem w trzech setach.
W swoim debiucie wielkoszlemowym na US Open pokonał w I rundzie Jarkko Nieminena. W meczu II rundy zwyciężył Rika de Voesta. Swój udział w turnieju zakończył na III rundzie ulegając Rogerowi Federerowi.
Rok ukończył na 107. pozycji w rankingu światowym.
Sezon 2008.
Na początku sezonu zadebiutował w Australian Open, odpadając w I rundzie po porażce z Fabrice’em Santoro. W parze z Ivo Karloviciem (najwyższy gracz w rozgrywkach ATP World Tour), Isner wystąpił w I rundzie gry podwójnej, tworząc w ten sposób „najwyższą” parę deblistów w historii touru.
W lutym Isner awansował po raz pierwszy w zawodowej karierze do czołowej 100. rankingu (93. lokata), po osiągnięciu ćwierćfinału turnieju w San José. Pokonał w nim Florenta Serrę i Tommy’ego Haasa. w 1/4 finału przegrał po trwającym ponad 3 godziny meczu z Hiszpanem Guillermo Garcíą Lópezem.
W połowie sezonu Amerykanin wystąpił w Rolandzie Garrosie oraz na Wimbledonie, odpadając za każdym razem w I rundzie, po porażkach odpowiednio z Juanem Ignacio Chelą oraz Ernestsem Gulbisem. W lipcu Isner wraz z Mardym Fishem osiągnął swój pierwszy finał w grze podwójnej rangi ATP World Tour, na trawiastych kortach w Newport. Amerykańska para wygrała spotkanie finałowe 6:4, 7:6(1) z duetem Rohan Bopanna-Aisam-ul-Haq Qureshi.
Podczas US Open Series Isner doszedł do ćwierćfinału w Waszyngtonie, przegrywając z Juanem Martínem del Potro, natomiast na US Open został pokonany w I rundzie przez Andreasa Becka. Pod koniec września Isner wygrał zawody kategorii ATP Challenger Tour w Lubbock, po pokonaniu w finale Franka Dancevicia.
Na koniec roku Isner zajmował 144. miejsce w zestawieniu ATP.
Sezon 2009.
Rok Amerykanin zaczął od startu w Auckland, przechodząc najpierw eliminacje. W turnieju głównym Isner pokonał Alberta Montañésa oraz swojego rodaka Robby’ego Ginepriego. W ćwierćfinale odpadł z Robinem Söderlingiem. W Australian Open wystąpił dzięki dzikiej karcie. Swój udział zakończył w I rundzie, odpadając z Dominikiem Hrbatym.
W połowie marca Amerykanin osiągnął IV rundę zawodów ATP World Tour Masters 1000 w Indian Wells. Isner po drodze wyeliminował m.in. Gaëla Monfilsa, a także byłego lidera światowego rankingu, Marata Safina. Spotkanie o ćwierćfinał przegrał z Juanem Martínem del Potro.
Na dzień przed rozpoczęciem Rolanda Garrosa Isner zrezygnował z gry w turnieju z powodu zdiagnozowania mononukleozy.
W lipcu Amerykanin powrócił do rywalizacji, na turniej w Indianapolis. Isner awansował do półfinału zawodów przegrywając pojedynek o finał z Robbym Gineprim. Podczas zawodów w Waszyngtonie Isner dotarł do półfinału, eliminując m.in. Jo-Wilfrieda Tsongę i Tomáša Berdycha. W półfinale nie sprostał Andy’emu Roddickowi. Na US Open Amerykanin dotarł do IV rundy. W III fazie turnieju po raz pierwszy w karierze pokonał Roddicka, wynikiem 7:6(3), 6:3, 3:6, 5:7, 7:6(5). W meczu o ćwierćfinał zmierzył się z Fernando Verdasco, któremu uległ w czterech setach.
Podczas cyklu turniejów w Azji Isner osiągnął ćwierćfinał w Bangkoku. Mecz o półfinał przegrał z Viktorem Troickim, późniejszym finalistą imprezy.
Sezon Amerykanin zakończył na 34. miejscu w rankingu.
Sezon 2010.
Na początku sezonu Isner wystartował w nowozelandzkim Auckland, wygrywając po raz pierwszy w karierze turniej rangi ATP World Tour. Po drodze pokonał m.in. Tommy’ego Robredo, a w finale rezultatem 6:3, 5:7, 7:6(2) Arnauda Clémenta. W Australian Open Amerykanin doszedł do IV rundy, po wygranej m.in. nad Gaëlem Monfilsem. Pojedynek o ćwierćfinał przegrał 6:7(4), 3:6, 2:6 z Andym Murrayem.
W połowie lutego Isner wystartował w turnieju w Memphis. W grze pojedynczej doszedł do finału, w którym nie sprostał Samowi Querreyowi, przegrywając 7:6(3), 6:7(5), 3:6. W deblu wygrał swój drugi turniej ATP World Tour. Wspólnie z Querreyem pokonali w finale 6:4, 6:4 debel Ross Hutchins-Jordan Kerr.
Na początku marca Isner zadebiutował w reprezentacji Stanów Zjednoczonych w Pucharze Davisa, w rundzie przeciwko Serbii. W swoim pierwszym meczu przegrał z Viktorem Troickim, natomiast później w meczu deblowym razem z Bobem Bryanem pokonali parę Janko Tipsarević-Nenad Zimonjić. Trzeci mecz tej fazy rozgrywek przegrał z Novakiem Đokoviciem. Końcowy wynik rywalizacji to 3:2 dla Serbów.
Na kortach ziemnych, na początku maja, amerykański tenisista osiągnął razem z Querreyem finał debla w turnieju rangi ATP World Tour Masters 1000 w Rzymie. Mecz o tytuł przegrali z Bobem i Mikiem Bryanami 2:6, 3:6. Kolejny start w sezonie Amerykanina miał miejsce w Belgradzie, gdzie osiągnął swój pierwszy singlowy finał na nawierzchni ziemnej. W finale spotkał się z Querreyem, z którym przegrał 6:3, 6:7(4), 4:6, nie wykorzystując w drugim secie piłki meczowej. W wielkoszlemowym Rolandzie Garrosie Isner doszedł do III rundy, przegrywając z Tomášem Berdychem.
W dniach 22–24 czerwca w I rundzie Wimbledonu Isner rozegrał najdłuższy w historii tenisa, przeciwko Nicolasowi Mahutowi. Pojedynek ten trwał 11 godzin i 5 minut. Isner wygrał go 3:2 (70:68 w ostatnim secie). W II rundzie przegrał z Thiemo de Bakkerem w trzech setach.
Pod koniec lipca Isner wystartował w Atlancie, gdzie doszedł do finału, w którym przegrał z Mardym Fishem 6:4, 4:6, 6:7(4). Z US Open odpadł w III rundzie po porażce z Michaiłem Jużnym. Pod koniec października Amerykanin doszedł do ćwierćfinału rozgrywek w Montpellier, przegrywając jednak z późniejszym zwycięzcą, Gaëlem Monfilsem.
Sezon Isner zakończył na 19. pozycji w zestawieniu ATP.
Sezon 2011.
Sezon 2011 Isner otworzył od występu razem z Bethanie Mattek-Sands w Pucharze Hopmana. Amerykańska para wygrała ostatecznie całą imprezę. W pojedynkach grupowych Isner pokonał odpowiednio Nicolasa Mahuta i Potito Starace, natomiast przegrał z Andym Murrayem. W finale Amerykanie pokonali zespół Belgii 2:1, a Isner w swoim singlowym pojedynku wygrał nad Rubenem Bemelmansem, natomiast w deblu wraz z Sands nad duetem Justine Henin-Ruben Bemelmans. Tuż przed Australian Open Isner wystartował w Auckland, gdzie grał jako obrońca tytułu. Amerykanin osiągnął w tej edycji ćwierćfinał przegrywając pojedynek o dalszą fazę z Davidem Nalbandianem. Podczas Australian Open Amerykanin doszedł do III rundy, odpadając po pięciosetowym pojedynku z Marinem Čiliciem.
Sezon gry na nawierzchni ziemnej Isner zaczął od startu w Houston, gdzie awansował do finału w grze podwójnej, partnerując Samowi Querreyowi. Pojedynek finałowy przegrali z Bobem i Mikiem Bryanami. W połowie maja Isner razem z Samem Querreyem wygrali rywalizację deblową w Rzymie. W finale wygrali poprzez walkower z Mardym Fishem i Andym Roddickiem, ze względu na kontuzję ramienia jakiej doznał Roddick. Podczas Rolanda Garrosa Amerykanin przegrał w I rundzie po porażce z Rafaelem Nadalem. Z rywalizacji na trawiastych kortach Wimbledonu Isner odpadł w II rundzie z Nicolásem Almagro. Drugi singlowy tytuł Amerykanin wywalczył w Newport. Po drodze Isner nie stracił seta, a w finale wynikiem 6:3, 7:6(6) pokonał Oliviera Rochusa.
US Open Series Isner zaczął od startu w Atlancie, gdzie jak w sezonie 2010 osiągnął finał, w którym zagrał z Mardym Fishem. Isner przegrał pojedynek 6:3, 6:7(6), 2:6 nie wykorzystując dwóch piłek meczowych. Podczas zawodów w Waszyngtonie Amerykanin awansował do półfinału, w którym nie sprostał Gaëlowi Monfilsowi. Pod koniec sierpnia, w Winston-Salem, Isner wywalczył trzeci singlowy tytuł w karierze, pokonując w półfinale Andy’ego Roddicka, zaś w finale w trzech setach Juliena Benneteau. Na US Open Amerykanin osiągnął po raz pierwszy w karierze ćwierćfinał rozgrywek wielkoszlemowych. Po drodze wyeliminował m.in. Gilles’a Simona, natomiast spotkanie o dalszą fazę przegrał z Andym Murrayem.
Jesienią Amerykanin osiągnął swój pierwszy półfinał w karierze w zawodach kategorii ATP World Tour Masters 1000, w Paryżu. Isner wyeliminował po drodze m.in. Davida Ferrera. Spotkanie o awans do finału zakończyło się porażką Isnera z Jo-Wilfriedem Tsongą, przeciwko któremu nie wykorzystał trzech piłek meczowych.
Sezon Amerykanin zakończył na 18. miejscu w zestawieniu ATP.
Sezon 2012.
Pierwszy turniej w 2012 roku Isner rozegrał podczas Australian Open, gdzie doszedł do III rundy. Po drodze wyeliminował m.in. Davida Nalbandiana, przeciwko któremu obronił piłkę meczową. Spotkanie o awans do IV rundy przegrał z Feliciano Lópezem. Pod koniec lutego Isner osiągnął ćwierćfinał imprezy w Memphis, ponosząc porażkę z Jürgenem Melzerem. Następnie Amerykanin wystartował w Delray Beach, gdzie dotarł do półfinału, wyeliminowany przez Kevina Andersona. W marcu doszedł do finału turnieju ATP World Tour Masters 1000 w Indian Wells po wygranej nad liderem rankingu ATP, Novakiem Đokoviciem. W meczu o mistrzostwo przegrał z Rogerem Federerem 6:7(7), 3:6. W deblu również doszedł do finału, w którym w parze z Samem Querreyem ulegli Rafaelowi Nadalowi oraz Marcowi Lópezowi.
Sezon gry na nawierzchni ziemnej Isner zaczął od startu w Houston. Amerykanin awansował tam do finału, w którym przegrał 2:6, 6:3, 3:6 z Juanem Mónaco. Pod koniec maja Amerykanin awansował do ćwierćfinału w Nicei, w którym uległ Nikołajowi Dawydience. Na Rolandzie Garrosie Isner osiągnął II rundę, w której zmierzył się z Paulem-Henrim Mathieu. Spotkanie zakończyło się pięciosetowym zwycięstwem Mathieu, a ostatni set rezultatem 18:16 dla Francuza. Pojedynek trwał 5 godz. 41 min. i był drugim najdłuższym meczem w historii na paryskich kortach.
W czerwcu, na Wimbledonie, Isner odpadł w I rundzie pokonany przez Alejandro Fallę. Wkrótce później obronił tytuł w turnieju w amerykańskim Newport. W ostatnim meczu zwyciężył wynikiem 7:6(1), 6:3 z Lleytonem Hewittem, który do zawodów przystąpił z dziką kartą. Podczas turnieju w Atlancie Isner doszedł do półfinału, ponosząc porażkę z Andym Roddickiem.
Na przełomie lipca i sierpnia Isner wystartował na igrzyskach olimpijskich w Londynie w konkurencji singlowej oraz deblowej. W grze pojedynczej Isner jako jedyny z Amerykanów doszedł do ćwierćfinału, po wcześniejszym pokonaniu Janko Tipsarevicia. Spotkanie o dalszą rundę przegrał z Rogerem Federerem. W grze podwójnej Isner tworzył parę z Andym Roddickiem. Debliści odpadli z rywalizacji w I rundzie po porażce z Brazylijczykami Marcelo Melo i Bruno Soaresem.
W połowie sierpnia Isner dotarł do półfinału zawodów ATP World Tour Masters 1000 w Toronto, jednak w meczu o dalszą rundę nie sprostał Richardowi Gasquetowi. W kolejnym tygodniu wycofał się z udziału w Cincinnati. Podczas turnieju w Winston-Salem Amerykanin odniósł zwycięstwo. W początkowych fazach wyeliminował Martina Kližana, Jürgena Melzera i Davida Goffina. W spotkaniu półfinałowym wygrał z Jo-Wilfriedem Tsongą, a w meczu o mistrzostwo pokonał Tomáša Berdycha 3:6, 6:4, 7:6(9) po wcześniejszym wybronieniu w trzecim secie trzech piłek meczowych. Na US Open Isner odpadł w III rundzie pokonany przez Philippa Kohlschreibera.
2012 rok zawodnik zakończył na 14. miejscu w klasyfikacji gry pojedynczej.
Sezon 2013.
Na początku sezonu Isner wycofał się, z powodu kontuzji kolana, ze styczniowego Australian Open.
Po wyleczeniu urazu Amerykanin powrócił na Puchar Davisa przeciw Brazylii. Isner wygrał z Thiagiem Alvesem i przegrał z Thomazem Belluccim. Reprezentacja USA awansowała do ćwierćfinału po ostatecznym triumfie 3:2.
W połowie lutego zawodnik awansował do półfinału w San José, odpadając po porażce z Tommym Haasem. W Delray Beach również osiągnął półfinał, w którym przegrał z Édouardem Rogerem-Vasselinem.
W Indian Wells uległ w swoim pierwszym meczu Lleytonowi Hewittowi. Na turnieju w Miami odpadł w III rundzie, wygrywając najpierw z Ivanem Dodigiem, a następnie przegrywając z Marinem Čiliciem.
Sezon gry na nawierzchni ziemnej Isner zaczął od triumfu w Houston, zwyciężając tym samym po raz pierwszy na tym podłożu. Po drodze pokonał m.in. Juana Mónaco, a w finale wynikiem 6:3, 7:5 Nicolása Almagro. Na Rolandzie Garrosie Isner awansował po zwycięstwach z Carlosem Berlocqiem i po pięciosetowym triumfie z Ryanem Harrisonem do III rundy, w której nie sprostał Tommy’emu Haasowi, ponosząc porażkę 5:7, 6:7(4), 6:4, 7:6(10), 8:10.
Podczas Wimbledonu Isner doszedł do II rundy, eliminując Jewgienija Donskoja. Rywalizację o III rundę poddał po dwóch gemach Adrianowi Mannarino z powodu kontuzji kolana. Po zawodach w Londynie Amerykanin zagrał w Newport, gdzie poniósł porażkę w półfinale z Lleytonem Hewittem.
Pod koniec lipca Isner wygrał zawody w Atlancie. W drodze po zwycięstwo wyeliminował m.in. Lleytona Hewitta, a w finale pokonał 6:7(3), 7:6(2), 7:6(2) Kevina Andersona broniąc w trzecim secie dwóch piłek meczowych. Potem Isner zagrał w Waszyngtonie, gdzie awansował do kolejnego finału. Decydujący mecz przegrał tym razem 6:3, 1:6, 2:6 z Juanem Martínem del Potro. Drugi finał w karierze z cyklu ATP World Tour Masters 1000 tenisista ze Stanów Zjednoczonych osiągnął w Cincinnati. Isner wyeliminował m.in. w ćwierćfinale Novaka Đokovicia i w półfinale Juana Martína del Potro. Przeciwko Argentyńczykowi obronił piłkę meczową ostatecznie wygrywając 6:7(5), 7:6(9), 6:3 i przerywając passę czterech porażek z rzędu w bezpośrednich konfrontacjach. Spotkanie finałowe zakończyło się porażką Isnera 6:7(8), 6:7(3) z Rafaelem Nadalem. Na US Open Isner doszedł do III rundy pokonany przez Philippa Kohlschreibera.
Sezon zakończył, podobnie jak 2012 rok, na 14. miejscu w rankingu ATP.
Sezon 2014.
Pierwszy turniej w sezonie zagrał w Auckland, gdzie odniósł końcowe zwycięstwo. Wyeliminował po drodze m.in. w ćwierćfinale Philippa Kohlschreibera, a w finale wynikiem 7:6(4), 7:6(7) Lu Yen-hsuna. Z Australian Open Isner odpadł w I rundzie po porażce z Martinem Kližanem poprzez krecz przy stanie 6:2, 7:6(6) dla Kližana z powodu urazu kostki u nogi.
Amerykanin powrócił do rywalizacji w połowie lutego na turniej w Delray Beach, gdzie doszedł do półfinału, pokonany przez Marina Čilicia.
W marcu Isner awansował do półfinału zawodów ATP World Tour Masters 1000 w Indian Wells, eliminując m.in. Fernando Verdasco i Ernestsa Gulbisa. Przegrał mecz o udział w finale przegrał z Novakiem Đokoviciem. Potem Isner zagrał w Miami, jednak w IV rundzie pokonał Amerykanina Tomáš Berdych.
Podczas sezonu na kortach ziemnych swój jedyny ćwierćfinał Inser osiągnął w Nicei, gdzie poniósł porażkę z Federico Delbonisem. Na Rolandzie Garrosie Isner dotarł do IV rundy, eliminując m.in. Tommy’ego Robredo, a uległ Tomášowi Berdychowi.
Wielkoszlemowy Wimbledon Isner zakończył na III rundzie pokonany przez Feliciano Lópeza. Potem zagrał w Newport, gdzie poniósł porażkę w ćwierćfinale z Jackiem Sockiem.
Drugi tytuł w sezonie Isner wywalczył w rozpoczynającym US Open Series turnieju w Atlancie. W całych zawodach stracił seta, w meczu II rundy z Robbym Gineprim. Spotkanie finałowe wygrał z Dudim Selą. Kolejny ćwierćfinał w sezonie Isner uzyskał w Winston-Salem, jednak mecz o udział w półfinale poddał walkowerem Lukášowi Rosolowi z powodu skręconego stawu skokowego lewej nogi. Kontuzja ta nie wykluczyła go z występu na US Open. W Nowym Jorku Isner doszedł do III rundy będąc wyeliminowanym przez Philippa Kohlschreibera.
W trakcie jesiennych turniejów w Azji Isner zagrał najpierw w Pekinie, gdzie odpadł w ćwierćfinale z Tomášem Berdychem. Z rozgrywek w Szanghaju został pokonany w III rundzie przez Feliciano Lópeza.
Rok 2014 zakończył na pozycji nr 19. w klasyfikacji ATP.
Sezon 2015.
Sezon 2015 Amerykanin rozpoczął od występu razem z Sereną Williams w rozgrywkach o Puchar Hopmana. Amerykanie awansowali do finału, w którym ostatecznie ulegli reprezentacji Polski 1-2. Na Australian Open po wyeliminowaniu Jimmy’ego Wanga i Andreasa Haidera-Maurera odpadł z Gillesem Müllerem.
W lutym Amerykanin doszedł do ćwierćfinału w Memphis ponosząc porażkę po dwóch tie-breakach z Samem Querreyem. Miesiąc później Isner awansował do IV rundy w Indian Wells ulegając Novakowi Đokoviciowi. Podczas zawodów w Miami Isner osiągnął półfinał pokonawszy klasyfikowanych na czołowych pozycjach w rankingu ATP Grigora Dimitrowa, Milosa Raonicia i Keia Nishikoriego. Pojedynek o udział w finale zakończył się porażką tenisisty amerykańskiego z Đokoviciem.
Podczas turniejów rozgrywanych na kortach ziemnych Isner w turniejach ATP World Tour Masters 1000 w Monte Carlo, Madrycie i Rzymie najlepszy rezultat uzyskał w stolicy Hiszpanii awansując do ćwierćfinału. Zawody w Monako i we Włoszech kończył na III rundzie. W połowie maja Isner doszedł do półfinału w Nicei, gdzie nie sprostał Dominicowi Thiemowi. Z wielkoszlemowego turnieju French Open odpadł w 2 rundzie, po porażce z Jérémym Chardym.
Na nawierzchni trawiastej Isner osiągnął ćwierćfinał w Londynie (Queen’s), natomiast podczas Wimbledonu przegrał z 3 rundzie 6:7(4), 7:6(6), 4:6, 7:6(4), 10-12 z Marinem Čiliciem.
US Open Series Amerykanin zainaugurował od startu w Atlancie, gdzie zwyciężył po raz trzeci z rzędu, w finale pokonując 6:3, 6:3 Markosa Pagdatisa. Po tym sukcesie Isner awansował do finału w Waszyngtonie, gdzie uległ 6:4, 4:6, 4:6 Keiemu Nishikoriemu. W półfinale tej imprezy przeciwko Steve’owi Johnsonowi obronił 3 meczbole. Na US Open osiągnął IV rundę, w której nie sprostał Rogerowi Federerowi.
Jesienią Isner osiągnął dwa ćwierćfinały, najpierw w październiku w Pekinie i na początku listopada w zawodach ATP World Tour Masters 1000 w Paryżu. W III rundzie imprezy w stolicy Francji pokonał Rogera Federera, a następnie uległ Davidowi Ferrerowi.
Na koniec roku Isner zajmował 11. miejsce w światowym rankingu ATP.
Sezon 2016.
Sezon 2016 Isner zakończył mając w swoim dorobku tytuł zdobyty w Szanghaju w konkurencji gry podwójnej. Grał wspólnie z Jackiem Sockiem w finale pokonując 6:4, 6:4 Henriego Kontinena i Johna Peersa.
W singlu Amerykanin osiągnął 2 finały, w sierpniu w Atlancie i w listopadzie w zawodach ATP World Tour Masters 1000 w Paryżu. W Atlancie spotkanie finałowe przegrał z Nickiem Kyrgiosem, a w stolicy Francji z Andym Murrayem.
Isner osiągnął również 1 półfinał, w Houston, i 3 ćwierćfinały.
W rozgrywkach wielkoszlemowych najdalej doszedł do 4 rundy, na Australian Open i French Open. Do 3 rundy awansował na Wimbledonie i US Open. Był to pierwszy sezon w karierze Amerykanina, w którym wygrał co najmniej 10 meczów w turniejach tej kategorii.
Rok 2016 zakończył na 19. miejscu w zestawieniu ATP. Rozegrał łącznie 54 pojedynki, w 33 triumfując.
Sezon 2017.
Isner w 2017 roku wygrał dwa turnieje, w Newport i Atlancie. Zawody w Newport zakończył bez straty seta, w finale będąc lepszym od Matthew Ebdena, natomiast w Atlancie pokonał w spotkaniu o tytuł po dwóch tie-breakach Ryana Harrisona. Amerykanin był również w dwóch finałach w konkurencji gry podwójnej, w Acapulco wspólnie z Felicianem Lópezem i Pekinie z Jackiem Sockiem.
W zawodach Wielkiego Szlema osiągnął bilans 6 zwycięstw i 4 porażek najdalej dochodząc do trzecich rund French Open i US Open.
Startując w turniejach kategorii ATP World Tour Masters 1000 awansował trzykrotnie do półfinału, najpierw na nawierzchni ziemnej w Rzymie, gdzie wyeliminował m.in. w trzeciej rundzie Stana Wawrinkę (nr 3. ATP) i ćwierćfinale Marina Čilicia (nr 7. ATP). Odpadł z dalszej gry po przegranej z Alexanderem Zverevem. Drugi półfinał zanotował w Cincinnati ulegając Grigorowi Dimitrowowi, z którym zmierzył się ponownie w trzeciej rundzie halowej imprezy w Paryżu, zwyciężając po trzech tie-breakach. W trakcie trwania turnieju w Paryżu Isner był pretendentem do udziału w rozgrywkach ATP Finals i aby zakwalifikować się musiał triumfować w imprezie w stolicy Francji. W ćwierćfinale wygrał trzysetowy mecz z Juanem Martínem del Potrem, również mającym szansę na grę w ATP Finals. W półfinale Amerykanin poniósł porażkę ze startującym z eliminacji Filipem Krajinoviciem.
Isner reprezentował również Stany Zjednoczone w Pucharze Davisa. Na początku lutego zagrał zwycięski singlowy mecz ze Szwajcarem Henrim Laaksonenem, a w kwietniu rywalizował z Australią. Najpierw nie sprostał Nickowi Kyrgiosowi, a potem zdobył punkt wygrywając z Samem Grothem, jednak do półfinału awansowali tenisiści z Australii po triumfie 3:2.
Sezon 2017 Isner zakończył z 28 zwycięstwami i 22 porażkami oraz na 17. miejscu w klasyfikacji ATP.
Sezon 2018.
Podczas Wimbledonu Isner awansował do pierwszego w karierze wielkoszlemowego półfinału. W meczu drugiej rundy wyeliminował wynikiem 6:1, 6:4, 6:7(6), 6:7(3), 7:5 Rubena Bemelmansa, broniąc dwóch meczboli i serwując 64 asy. Kolejny 5-setowy pojedynek zagrał w półfinale przeciwko Kevinowi Andersonowi. Mecz zakończył się porażką Isnera 6:7(6), 7:6(5), 7:6 (9), 4:6, 24:26, trwał 6 godz. 36 min. i był drugim najdłuższym w historii Wielkiego Szlema. Na US Open Isner doszedł do ćwierćfinału i jako pierwszy Amerykanin od 2009 roku awansował do dwóch kolejnych wielkoszlemowych ćwierćfinałów. Ostatnim tenisistą ze Stanów Zjednoczonych, który tego dokonał był Andy Roddick.
Dnia 1 kwietnia Isner wygrał pierwszy w karierze tytuł ATP World Tour Masters 1000, w Miami. W wieku 32 lat stał się najstarszym tenisistą, który zdobył tytuł w zawodach tej kategorii, utworzonej w 1990. W meczu czwartej rundy pokonał Marina Čilicia (nr 3. ATP), w półfinale Juana Martína del Potra (nr 6. ATP), a w finale 6:7(4), 6:4, 6:4 Alexandra Zvereva (nr 5. ATP). Podczas turnieju w Madrycie poniósł porażkę w ćwierćfinale. Amerykanin został także mistrzem debla w Indian Wells razem z Jackiem Sockiem.
Uczestnicząc w turniejach z serii 250 i 500 triumfował pod koniec lipca w Atlancie, w ostatnim meczu pokonując 5:7, 6:3, 6:4 Ryana Harrisona. W październiku awansował do półfinału w Sztokholmie.
Sukcesy osiągnięte w sezonie, a także wycofanie dwóch tenisistów klasyfikowanych w rankingu wyżej od Isnera umożliwiły mu premierowy start w ATP Finals. Odpadł po meczach grupowych ponosząc porażki z Novakiem Đokoviciem, Marinem Čiliciem i Alexandrem Zverevem.
Amerykanin przyczynił się także do awansu reprezentacji do półfinału Pucharu Davisa. Zagrał w pierwszej rundzie przeciwko Serbii (wygrana z Dušanem Lajoviciem) i ćwierćfinale przeciwko Belgii (wygrana z Jorisem De Loore). Półfinał Stany Zjednoczone przegrały z Chorwacją, jednak Isner nie wystąpił w tej rundzie.
Sezon 2018 zakończył na 10. miejscu w rankingu ATP.
Sezon 2019.
Isner w roku 2019 zwyciężył w jednym turnieju, w lipcu na nawierzchni trawiastej w Newport, gdzie w finale pokonał Aleksandra Bublika. Amerykanin osiągnął także drugi raz z rzędu finał w Miami, ponosząc porażkę 1:6, 4:6 w ostatnim meczu z Rogerem Federerem. W pojedynku ze Szwajcarem, w drugim secie, złamał kość śródstopia w lewej nodze przez co opuścił turnieje na podłożu ziemnym i poprzedzające Wimbledon.
W lutym zagrał w trzech turniejach, w Nowym Jorku, Delray Beach i Acapulco, w każdym docierając do półfinału. W półfinałowej rywalizacji w Nowym Jorku z Reillyem Opelką nie wykorzystał sześć meczboli. Wygrywając w pierwszej rundzie w Acapulco z Adrianem Mannarinem odniósł 400. zwycięstwo w karierze.
W Wielkim Szlemie Isner najdalej awansował do trzeciej rundy US Open.
Amerykanin zagrał w sumie 48 meczów, w 30 triumfując, a na koniec roku był na miejscu nr 19.
Osiągnięcia w turniejach Wielkiego Szlema i ATP Tour Masters 1000 (gra pojedyncza).
Legenda

</doc>
<doc id="1729340" url="https://pl.wikipedia.org/wiki?curid=1729340" title="Probištip">
Probištip



</doc>
<doc id="1729341" url="https://pl.wikipedia.org/wiki?curid=1729341" title="Malewicz">
Malewicz

Malewicz:

</doc>
<doc id="1729343" url="https://pl.wikipedia.org/wiki?curid=1729343" title="Takson siostrzany">
Takson siostrzany



</doc>
<doc id="1729344" url="https://pl.wikipedia.org/wiki?curid=1729344" title="Taksony siostrzane">
Taksony siostrzane



</doc>
<doc id="1729345" url="https://pl.wikipedia.org/wiki?curid=1729345" title="Ze śmiertelnego zimna">
Ze śmiertelnego zimna

Ze śmiertelnego zimna (alternatywnie jako "Z przejmującego zimna," ang. "The Spy Who Came in from the Cold") – powieść Johna le Carré, charakteryzująca się zawiłą fabułą i przedstawiająca zarys metod szpiegowskich niezgodnych z wartościami świata zachodniego. W 1965 roku Martin Ritt nakręcił film na podstawie utworu z Richardem Burtonem w roli protagonisty Aleca Leamasa.
Książka otrzymała świetne recenzje, w 2006 roku tygodnik Publishers Weekly nazwał ją najlepszą powieścią szpiegowską wszech czasów.
Fabuła.
Centrala wschodnioberlińskiego MI6 pod nadzorem brytyjskiego szpiega Aleca Leamasa ma duże kłopoty. Jej najlepszy i ostatni podwójny agent Karl Riemeck został zastrzelony przez ludzi Mundta, gdy próbował przejść przez granicę do Berlina Zachodniego.
Bez żadnych agentów w Niemczech Wschodnich (Mundt zlikwidował wszystkich) skompromitowany Leamas zostaje wezwany do Anglii. Jego szef zleca mu jego ostatnią misję. Ma dostarczyć fałszywe informacje komunistom, które sugerowałyby, że Mundt jest brytyjskim podwójnym agentem – co już wcześniej podejrzewał jego podwładny Fielder – i co doprowadziłoby do likwidacji Mundta przez jego własne służby. MI6 informuje Leamasa, że Fielder będzie najlepszym człowiekiem do pozbycia się Mundta. George Smiley i jego wcześniejszy asystent Peter Guillam instruują protagonistę, podając mu szczegóły jego najważniejszej misji. Ponadto Leamas zostaje poinformowany, że Smiley nie wrócił do centrali z powodu jego wątpliwości w stosunku do etyki przeprowadzanych operacji.
Aby uwiarygodnić w oczach agentów Niemiec Wschodnich jego gotowość do zdrady, Leamas zostaje oficjalnie zwolniony z żałosną odprawą. Zatrudnia się w lokalnej bibliotece, lecz traci nawet tę pracę, pijąc coraz więcej. Tam spotyka też młodą Żydówkę Liz Gold, która jest sekretarką lokalnej komórki partii komunistycznej w Wielkiej Brytanii. Pomimo jej politycznych przekonań rozwija się między nimi intymny związek. Nim Leamas podejmuje ostatni krok zaplanowany przez wywiad, prosi Liz, aby ta obiecała, że nie będzie go szukać, bez względu na to co usłyszy, a następnie odchodzi. Nakazuje centrali, aby zostawiła dziewczynę w spokoju, na co ta przystaje. Leamas – w ramach planu – napada na właściciela sklepu spożywczego i ląduje w więzieniu.
Po jego opuszczeniu kontakt z nim nawiązuje w Anglii wschodnioniemiecki agent, który zabiera go najpierw do Holandii, a następnie do Niemiec Wschodnich, gdzie ten napotyka na coraz wyższych stopniem oficerów. Podczas jego sprawozdań protagonista przedkłada co pewien czas różne fakty, które wskazują na wypłaty pieniędzy dokonane przez brytyjskiego podwójnego agenta. Leamas udaje przy tym, że nie widzi kontekstu owych implikacji. W międzyczasie w Anglii Smiley i Guillam pojawiają się w mieszkaniu Liz Gold, twierdząc, że są przyjaciółmi Aleca, wypytując o Leamasa oraz oferując pomoc finansową.
W Niemczech Wschodnich Leamasowi zostaje przedstawiony sam Fiedler. Prowadzą oni liczne konwersacje w leśnej chatce, podczas których Fiedler szuka niezbitych dowodów przeciwko Mundtowi i angażuje się w ideologiczne i filozoficzne dyskusje z pragmatycznym Leamsem. Podług niego Fielder zdaje się być zadowolony z życia w cieniu Mundta, będąc relatywnie młodym i błyskotliwym. Protagonista jest pozytywnie nastawiony do człowieka, który spędził II wojnę światową na emigracji w Kanadzie i który jest idealistą komunistycznym, stawiającym na pierwszym miejscu etykę jego czynów. Dla kontrastu Leamas postrzega Mundta jako brutalnego i oportunistycznego najemnika, który był nazistą przed 1945 i który dołączył do partii komunistycznej, ponieważ było tam kilku oficerów, którzy wciąż byli antysemitami. Leamas wierzy, że pomoc Fielderowi w pozbyciu się Mundta będzie godnym przedsięwzięciem. W tym czasie Liz Gold zostaje zaproszona do Niemiec Wschodnich w ramach wymiany informacji partii komunistycznej.
Walka o wpływy w Niemczech nabiera rozpędu, kiedy człowiek Mundta aresztuje i torturuje Fieldera i Leamasa. Interweniuje szefostwo reżimu. Fielder zdążył złożyć wniosek o uwięzienie Mundta tego samego dnia, kiedy obaj zostali pojmani. Zostają więc zwolnieni i wezwani do uczestnictwa w zwołanym tajnym trybunale w prowincjonalnym mieście Görlitz w celu prezentacji ich argumentów.
Podczas procesu Leamas dokumentuje serię tajnych płatności na konta bankowe, które według analizy Fieldera pokrywają się z podróżami Mundta. Fielder udowadnia również, że Riemeck przekazał informacje Leamasowi, do których nie powinien mieć dostępu, a które Mundt mógł posiadać. Przedkłada on ponadto trybunałowi kilka innych dowodów, które wskazują na to, że Mundt jest podwójnym agentem. Twierdzi, że został złapany w Anglii, a następnie pozwolono mu uciec, kiedy zgodził się on na współpracę z Brytyjczykami.
Obrońca Mundta powołuje nieoczekiwanie świadka Liz Gold. Choć nie chce ona zeznawać przeciw Leamasowi, przyznaje, że jej umowa najmu była opłacona przez George’a Smileya, gdy ten złożył jej wizytę. Przyznaje również, że Leamas prosił ją, aby ta obiecała, że nie będzie go szukać, kiedy odjedzie oraz że Leamas rozstał się z nią w noc przed tym jak napadł na właściciela sklepu spożywczego. Protagonista zdaje sobie sprawę, że gra jest skończona, a operacja kończy się niepowodzeniem. Oferuje przyznanie się do winy i wyjawienie prawdy w zamian za wolność Liz. Oznajmia, że został zwerbowany przez wywiad, aby wrobić Mundta. Dodaje, że Fiedler nie miał z tym nic do czynienia, choć sąd odrzuca i szydzi tym twierdzeniem. W przesłuchaniu Fielder pyta Mundta, skąd ten wiedział, że ktoś zapłacił umowę najmu Liz. Mundt zwleka (sekundę za długo jak myślał Leamas) nim udziela odpowiedzi. Gdy Fielder zostaje aresztowany, Leamas uzmysławia sobie prawdziwą naturę operacji.
Liz zostaje uwięziona w celi, lecz wkrótce razem z Leamasem jest eskortowana do samochodu na polecenie Mundta. Podczas ich podróży do Berlina, gdzie mają uciec dalej na Zachód, Leamas wyjaśnia istotę całej operacji razem z elementami, których nie był świadom podczas procesu. Okazuje się, że symulowane opłaty rzeczywiście miały miejsce, a Mundt był podwójnym agentem, zdającym raport do Smileya i Guillama. Operacja była skierowana przeciwko Fielderowi, a nie przeciwko Mundtowi jak podejrzewał protagonista. Powodem był fakt, że Fielder był bliski zdemaskowania podwójnego agenta brytyjskiego. Dla Mundta był on jednak zbyt znaczącą jednostką, by się go pozbyć na własną rękę, dlatego wywiad zdecydował się zrobić to za niego. Leamas i Liz zostali włączeni w operację, by dostarczyć Mundtowi środków do zdyskredytowania Leamasa i co za tym idzie Fieldera. Zakochując się, protagonista ułatwił wywiadowi zadanie. Liz jest przerażona, iż Brytyjczycy mogli planować śmierć inteligentnego i troskliwego człowieka, jakim był Fielder, by chronić „nikczemnego” Mundta. Autor nie podaje szczegółów dotyczących losów Fieldera, ale na pytanie Liz, co się z nim stanie, protagonista odpowiada, że zostanie on prawdopodobnie rozstrzelany.
Mimo niechęci Liz towarzyszy Leamasowi; oboje zamierzają przejść przez druty zabezpieczające i uciec do Berlina Zachodniego. W ostatnim rozdziale zatytułowanym „ze śmiertelnego zimna”, Leamas wspina się na mur i próbuje wciągnąć Liz. W tym momencie smuga światła pada dokładnie na nich i padają trzy lub cztery strzały. Palce Liz wymykają się z ręki Leamasa i ta spada. Protagonista słyszy głos Smieleya na zachodniej stronie: "Dziewczyna, gdzie jest dziewczyna?" Leamas spostrzega ją leżącą w bezruchu na ziemi i szybko zawraca. Wtedy zostaje zabity przez dwa lub trzy wystrzały strażników.
Wpływ.
Książka była postrzegana jako rewolucyjna w momencie jej publikacji. Agencje wywiadowcze były odbierane jako promujące zachodnie wartości. Taka wizja wysuwała się na pierwszy plan w powieściach z serii James Bond, gdzie prezentowane były quasi-romantyczne fantazje, jak powinny wyglądać służby wywiadowcze. Le Carré zszokował czytelników, pokazując ich obraz po obu stronach, praktykujących te same zagrywki taktyczne w imię bezpieczeństwa narodowego.
Świat Aleca Leamasa przypomina w niewielkim stopniu ten z historii o Jamesie Bondzie. Tam motywy wolnego seksu i aspekty niebezpieczeństwa są idealizowane i proste, w powieści Le Carré’a natomiast miłość niesie prawdziwe emocje, które mogą mieć zgubne konsekwencje dla jednostki. W świecie Leamasa dobro nie zawsze musi triumfować nad złem, co okazywało się problematyczne dla niektórych krytyków.
W latach 60. niektórzy recenzenci otwarcie krytykowali defetyzm Leamasa. Magazyn Times pisał, że bohater musi triumfować nad swoimi wrogami, tak samo jak w baśniach, a jeśli jest dokładnie odwrotnie, to zatraca się cały sens historii. Ten komentarz jednak powstał w kontekście trwającej zimnej wojny, gdzie z jednej strony był „dobry” Zachód, a z drugiej „zły” Wschód. Według tego schematu koniec książki, kiedy to brytyjski agent zostaje zastrzelony na granicy przez komunistów, oznacza, że zło odnosi zwycięstwo. Jednak różne wskazówki w utworze – jak wyrzuty Leamasa odnośnie do jego roli w spisku – a także wątpliwości Smileya i Fieldera – rysują całkiem inną interpretację zdarzeń ze strony autora.
Leamas wskazuje, iż operacja przeciwko Fielderowi nie broni się moralnie, natomiast musiała zostać przeprowadzona. Pomimo niechęci nie miał on innego wyjścia, jak tylko wycofać się i przyglądać z dystansu:
"Ludzie, którzy uczestniczą w tej grze, podejmują ryzyko. Fielder przegrał, Mundt wygrał – i w tym cały sens. To była wstrętna, okropna operacja. Ale się opłaciła i to jest jedyna reguła".
W postaci Hansa Dietera Mundta autor wykreował prawdziwy czarny charter: jest on bezlitosnym, najemnym zabójcą, któremu zabijanie sprawia przyjemność i który do tego stopnia nienawidził Żydów, iż mógł on być gotowy do zdrady zachodnich agentów, zabijając przy tym Liz, zanim ta powróciłaby na Zachód. Mimo to Alec cynicznie mówi jej w drodze do Berlina, że przetrwanie Mundta było istotniejsze niż życie jego samego, Fieldera i kogokolwiek innego.
Mundt zaaranżował śmierć Liz Gold (szczegółowe instrukcje dla Leamasa, jak ma się wspinać po murze), lecz powód wydania takiego rozkazu nie jest jednoznaczny. Jest on antysemitą, który mógł chcieć zdradzić jego zachodnich wspólników. Innym wytłumaczeniem jest fakt, iż Mundt jako brytyjski podwójny agent chciał zabić Liz, gdyż ta widziała zbyt wiele i mogłaby rozmawiać o sprawie z innymi towarzyszami komunistycznymi w drodze do domu, bądź też z samymi mediami, co obróciłoby w proch przykrywkę Mundta, mimo całej misternej operacji.
Ostatnie pytanie Smileya do Leamasa (o to, gdzie jest Liz) wskazuje na to, że Mundt działał bez jego wiedzy, choć nie zwalnia to Brytyjczyków z odpowiedzialności. Decyzja o tym, by zabić Liz Gold, byłaby zgodna z bezwzględnym i tajnym charakterem służb opisanych w książce, które nie chciały przy tym w żaden sposób wplątać brytyjskiego rządu i zamierzały ukryć część operacji przed skrupulatnym Smileyem. Dla kontrastu, śmierć Leamasa była nieplanowana i konieczna tylko, gdy ten zszedł z muru na stroną wschodnią Berlina. Dodatkowa akcja strażników na granicy mogłaby sprowadzić podejrzenia na Mundta.
Magazyn Time, umieszczając książkę wśród 100 najlepszych powieści anglojęzycznych wydanych od 1923 do 2005 roku, koncentruje się na kosztach zimnej wojny w odniesieniu do agentów takich jak Leamas i nazywa utwór: "smutnym portretem człowieka, który żył kłamstwami i podstępem tak długo, że zapomniał, jak mówić prawdę".
Nagrody i adaptacje.
W 1963 roku John Le Carre został nagrodzony Złotym Sztyletem za najlepszą powieść od Stowarzyszenia Pisarzy Literatury Kryminalnej. Dwa lata później została jej przyznana nagroda im. Edgara Allana Poe. Był to pierwszy utwór, który otrzymał wyróżnienie za najlepszą powieść od obu stowarzyszeń literatury kryminalnej. Scenarzyści Paul Dehn i Guy Trosper, którzy byli twórcami adaptacji książki w produkcji filmowej z 1965 roku, otrzymali nagrodę Edgara następnego roku za najlepszy scenariusz do amerykańskiego filmu.
W 2005 roku z okazji 50. rocznicy przyznawania nagród przez Stowarzyszenie Pisarzy Literatury Kryminalnej, powieść "Ze śmiertelnego zimna" otrzymała Sztylet Sztyletów, jedyne tego rodzaju wyróżnienie za najlepszy utwór spośród 50, które dotychczas zostały odznaczone. Także w 2005 roku powieść została uznana za jedną ze 100 najlepszych utworów anglojęzycznych przez magazyn Time.

</doc>
<doc id="1729346" url="https://pl.wikipedia.org/wiki?curid=1729346" title="Albers">
Albers



</doc>
<doc id="1729349" url="https://pl.wikipedia.org/wiki?curid=1729349" title="Robert Sawyer">
Robert Sawyer



</doc>
<doc id="1729351" url="https://pl.wikipedia.org/wiki?curid=1729351" title="Małgorzata Bielak">
Małgorzata Bielak

Małgorzata Bielak (ur. 3 stycznia 1984) – polska judoczka, złota medalistka Letniej Uniwersjady 2009 w Belgradzie w kategorii poniżej 57 kilogramów. 
Kariera sportowa.
Jest trzykrotną mistrzynią polski seniorów oraz trzykrotną mistrzynią polski juniorów. W swojej karierze wygrała dwa turnieje międzynarodowe (oprócz zwycięstwa w uniwersjadzie 2009): Swedish Open oraz A-Tournament w Kijowie.
Podczas mistrzostw Europy w Wiedniu (2010) odpadła w pierwszej rundzie turnieju indywidualnego, zaś w drużynie zdobyła srebrny medal.
Startowała na dwóch uniwersjadach: w Bangkoku (2007) oraz w Belgradzie (2009).
Jest zawodniczką AZS-AWFiS Gdańsk. Na co dzień jest studentką AWFiS Gdańsk.

</doc>
<doc id="1729353" url="https://pl.wikipedia.org/wiki?curid=1729353" title="Haysi Fantayzee">
Haysi Fantayzee

Haysi Fantayzee – brytyjski zespół nowofalowy wczesnych lat 80. XX wieku. Grupa powstała w 1981 roku. Tworzyli ją Jeremy Healy (znany także jako: Jeremiah) oraz Kate Garner. Autorem tekstów, producentem i managerem grupy był chłopak Kate – Paul Caplin. W latach 1982 i 1983, zespół nagrał cztery single: "John Wayne is Big Leggy", "Holy Joe", "Shiny Shiny" i "Sister Friction", oraz jeden album "Battle Hymns For Children Singing".
Dyskografia.
1982
1983

</doc>
<doc id="1729354" url="https://pl.wikipedia.org/wiki?curid=1729354" title="Team Katusha-Alpecin">
Team Katusha-Alpecin

Team Katusha-Alpecin () – zawodowy zespół kolarski z siedzibą w Szwajcarii (w latach 2009-2016 w Rosji). Drużyna została założona 23 października 2008 roku z inicjatywy Olega Tińkowa i finansowana była przez "Russian Global Cycling Project", wspierany przez przedsiębiorstwa Gazprom, Itera i Rostechnologii. Po raz pierwszy pod nazwą Team Katusha zespół wystartował w 2009 w wyścigu Tour Down Under. W 2017 ekipa przeniosła siedzibę z Rosji do Szwajcarii, pozyskując przy tym nowego sponsora, firmę Alpecin.
Do końca sezonu 2019 grupa posiadała licencję UCI WorldTeams, którą w październiku 2019 przejęła grupa Israel Start-Up Nation (wówczas pod nazwą Israel Cycling Academy), do której przeszła część dotychczasowych kolarzy Team Katusha-Alpecin, a szwajcarski zespół został rozwiązany i w sezonie 2020 nie przystąpił do żadnej z dywizji UCI.

</doc>
<doc id="1729358" url="https://pl.wikipedia.org/wiki?curid=1729358" title="Radoviš">
Radoviš



</doc>
<doc id="1729359" url="https://pl.wikipedia.org/wiki?curid=1729359" title="Sopište">
Sopište



</doc>
<doc id="1729360" url="https://pl.wikipedia.org/wiki?curid=1729360" title="Marcelo Pagani">
Marcelo Pagani

Marcelo Ernesto Pagani (ur. 19 sierpnia 1941 w Santa Fe) – piłkarz argentyński, środkowy napastnik.
Urodzony w Fuentes (prowincja Santa Fe) Pagani w piłkę zaczął grać w 1952 roku w klubie Rosario Central, w którym później rozpoczął karierę zawodową i grał do 1961 roku. W 1962 roku został graczem klubu River Plate. Jako piłkarz klubu River Plate wziął udział w finałach mistrzostw świata w 1962 roku, gdzie Argentyna odpadła w fazie grupowej. Pagani zagrał w dwóch meczach - z Bułgarią i Węgrami.
Razem z reprezentacją wygrał turniej Copa Lipton 1962, zdobywając pierwszą bramkę w wygranym 3:1 meczu z Urugwajem.
Po mistrzostwach świata przeniósł się do Włoch, gdzie grał w barwach klubów Inter Mediolan, Messina i Mantova. Po powrocie do Argentyny w 1966 roku grał w Rosario Central, w którym w 1967 roku zakończył karierę. W 1969 roku został graczem klubu Audax Italiano.
W lidze argentyńskiej Pagani rozegrał łącznie 70 meczów i zdobył 23 bramki. W reprezentacji Argentyny rozegrał 6 meczów i zdobył 2 bramki.
Pagani nigdy nie wziął udziału w turnieju Copa América.

</doc>
<doc id="1729361" url="https://pl.wikipedia.org/wiki?curid=1729361" title="Studeničani">
Studeničani



</doc>
<doc id="1729362" url="https://pl.wikipedia.org/wiki?curid=1729362" title="Sveti Nikole">
Sveti Nikole



</doc>
<doc id="1729364" url="https://pl.wikipedia.org/wiki?curid=1729364" title="Tetovo">
Tetovo



</doc>
<doc id="1729366" url="https://pl.wikipedia.org/wiki?curid=1729366" title="Macca Squad">
Macca Squad

Macca Squad (MCC, MS) – polski zespół muzyczny tworzący hip-hop. Formacja powstała około 1999 roku w Toruniu. 
Pierwsze nagrania zespołu ukazały się w lipcu 2003 roku na albumie pt. "Demo". W 2006 roku utwory Macca Squad znalazły się na ścieżkach dźwiękowych do filmów "Stunt Days II", "Stunt Days III" oraz w "Stunt Days IV". W 2007 roku nakładem wytwórni muzycznej Wielkie Joł ukazał się debiutancki album grupy pt. "Test".
4 grudnia 2009 roku ukazała się druga płyta Macca Squad pod tytułem "Prawdziwa historia". Nagrania wydała należąca do zespołu wytwórnia Maccabra Label. Płytę promowały teledyski do utworów "Susza" oraz "Rap który rzuca cień". 23 lipca 2010 roku formacja została wyróżniona w plebiscycie Toruńskie Gwiazdy 2010 w kategorii "Płyta Roku". 5 września 2011 roku odbyła się premiera nowego albumu pt. "Maccaradża mówi dość". Duet wspomogli między innymi Sobota, Paluch, grupa PTP czy Tony Jazzu. Płytę promował jak dotąd jeden utwór "Goniąc cel", do którego powstał teledysk. Pod koniec roku 2015 ukazała się ostatnia płyta zespołu pt. Amen. Zespół zakończył działalność w 2018 roku. 

</doc>
<doc id="1729368" url="https://pl.wikipedia.org/wiki?curid=1729368" title="Valandovo">
Valandovo



</doc>
<doc id="1729369" url="https://pl.wikipedia.org/wiki?curid=1729369" title="Hello! Project">
Hello! Project

 – j-popowy projekt muzyczny, którego właścicielem jest agencja Up-Front Group, a założycielem jest producent muzyczny Tsunku(Mitsuo Terada). Projekt powstał w 1998 roku i promuje dziewczęce grupy muzyczne. Pierwszą solistką wypromowaną przez ten projekt była Heike Michiyo, a pierwszym zespołem było Morning Musume.

</doc>
<doc id="1729374" url="https://pl.wikipedia.org/wiki?curid=1729374" title="Vasilevo">
Vasilevo



</doc>
<doc id="1729377" url="https://pl.wikipedia.org/wiki?curid=1729377" title="Ekologiczna Ścieżka Rekreacyjno – Dydaktyczna w Policach">
Ekologiczna Ścieżka Rekreacyjno – Dydaktyczna w Policach



</doc>
<doc id="1729379" url="https://pl.wikipedia.org/wiki?curid=1729379" title="Velešta">
Velešta



</doc>
<doc id="1729381" url="https://pl.wikipedia.org/wiki?curid=1729381" title="Vinica">
Vinica



</doc>
<doc id="1729383" url="https://pl.wikipedia.org/wiki?curid=1729383" title="Kanał Gniewoszowsko – Kozienicki">
Kanał Gniewoszowsko – Kozienicki



</doc>
<doc id="1729384" url="https://pl.wikipedia.org/wiki?curid=1729384" title="Čegrane">
Čegrane



</doc>
<doc id="1729385" url="https://pl.wikipedia.org/wiki?curid=1729385" title="Štip">
Štip



</doc>
<doc id="1729387" url="https://pl.wikipedia.org/wiki?curid=1729387" title="Bregalnica">
Bregalnica



</doc>
<doc id="1729389" url="https://pl.wikipedia.org/wiki?curid=1729389" title="Marcelo Ernesto Pagani">
Marcelo Ernesto Pagani



</doc>
<doc id="1729390" url="https://pl.wikipedia.org/wiki?curid=1729390" title="Turbowiert">
Turbowiert

Turbowiert – urządzenie napędzające sprzężony z nim świder wiertniczy, stosowane w trakcie wierceń obrotowych. Wykorzystuje przepływ tłoczonej do otworu wiertniczego płuczki wiertniczej. Płuczka wprawia w ruch obrotowy turbinę hydrauliczną, a ta z kolei przekazuje moment obrotowy na narzędzie wiercące.

</doc>
<doc id="1729391" url="https://pl.wikipedia.org/wiki?curid=1729391" title="Oslomej">
Oslomej



</doc>
<doc id="1729396" url="https://pl.wikipedia.org/wiki?curid=1729396" title="Thomas Ulmer">
Thomas Ulmer

Thomas Ulmer (ur. 25 lipca 1956 w Karlsruhe) – niemiecki polityk i lekarz, poseł do Parlamentu Europejskiego VI i VII kadencji.
Życiorys.
Studiował medycynę na uczelniach w Heidelbergu, Mannheim oraz Fryburgu Bryzgowijskim. W 1985 uzyskał uprawnienia do wykonywania zawodu lekarza, wcześniej uzyskał stopień naukowy doktora. Specjalizował się w medycynie ogólnej, a później także medycynie sportowej, pracy i wypadkowej. Od 1986 prowadził własną praktykę lekarską.
Wstąpił do Unii Chrześcijańsko-Demokratycznej. Od 1990 obejmował kierownicze funkcje we władzach powiatowych tej partii, w 2005 wszedł do zarządu regionu Badenia-Wirtembergia. Od 1984 sprawował mandat radnego miasta Mosbach, był wybierany także do rady powiatu Neckar-Odenwald.
W 2004 z listy CDU uzyskał mandat deputowanego do Parlamentu Europejskiego. W wyborach europejskich w 2009 z powodzeniem ubiegał się o reelekcję.

</doc>
<doc id="1729397" url="https://pl.wikipedia.org/wiki?curid=1729397" title="Dolneni">
Dolneni



</doc>
<doc id="1729398" url="https://pl.wikipedia.org/wiki?curid=1729398" title="Dolna Banjica">
Dolna Banjica



</doc>
<doc id="1729399" url="https://pl.wikipedia.org/wiki?curid=1729399" title="Elektrowiert">
Elektrowiert

Elektrowiert – urządzenie napędzające sprzężony z nim świder wiertniczy, stosowane w trakcie wierceń obrotowych. Zasadniczym elementem elektrowiertu jest zasilany z powierzchni silnik elektryczny, przekazujący wytworzony moment obrotowy na narzędzie wiercące.

</doc>
<doc id="1729401" url="https://pl.wikipedia.org/wiki?curid=1729401" title="Bogovinje">
Bogovinje



</doc>
<doc id="1729402" url="https://pl.wikipedia.org/wiki?curid=1729402" title="Viskan">
Viskan



</doc>
<doc id="1729412" url="https://pl.wikipedia.org/wiki?curid=1729412" title="36 Pułk Artylerii (LWP)">
36 Pułk Artylerii (LWP)



</doc>
<doc id="1729414" url="https://pl.wikipedia.org/wiki?curid=1729414" title="József Szájer">
József Szájer

József Szájer (ur. 7 września 1961 w Sopronie) – węgierski polityk i prawnik, działacz Fideszu, deputowany do Parlamentu Europejskiego V (w 2004), VI, VII, VIII i IX kadencji.
Życiorys.
Wykształcenie i działalność zawodowa.
Ukończył w 1986 prawo na wydziale prawa i nauk politycznych Uniwersytetu im. Loránda Eötvösa w Budapeszcie. Kształcił się także na Uniwersytecie Oksfordzkim, był stypendystą University of Michigan. Pracował jako asystent na budapeszteńskim uniwersytecie i jako nauczyciel. W drugiej połowie lat 90. praktykował jako adwokat.
Działalność polityczna.
W 1988 znalazł się wśród założycieli Związku Młodych Demokratów, na bazie którego powstała partia Fidesz. Od 1990 do 2004 sprawował mandat posła do Zgromadzenia Narodowego. Był m.in. przewodniczącym klubu parlamentarnego Fideszu (1994–2002) i wiceprzewodniczącym parlamentu (2002–2004). Od 1998 do 2002 kierował węgierskim komitetem integracji europejskiej. W 2000 wszedł w skład władz Europejskiej Partii Ludowej. Zasiadał też w Konwencie Europejskim.
W 2004 z ramienia Fideszu został deputowanym do Parlamentu Europejskiego V kadencji, w tym samym roku wybrano go na VI kadencję PE, w której był wiceprzewodniczącym grupy EPP-ED. W wyborach europejskich w 2009, 2014 i 2019 skutecznie ubiegał się o reelekcję.
W listopadzie 2020 ogłosił rezygnację z mandatu eurodeputowanego. Decyzję tę upublicznił wkrótce po tym, jak został złapany przez funkcjonariuszy belgijskiej policji na prywatnej imprezie seksualnej z udziałem około 20 osób (prawie samych mężczyzn) w brukselskiej dzielnicy klubów gejowskich, której zorganizowanie naruszało restrykcje związane z pandemią COVID-19. Polityk miał uciekać przez okno i przy wykorzystaniu rynny, na skutek czego miał doznać obrażeń rąk. W jego plecaku znaleziono narkotyki, sam József Szájer zaprzeczył, by środki te należały do niego. Na miejscu nie okazał dokumentu tożsamości, po odwiezieniu do miejsca zamieszkania wylegitymował się paszportem dyplomatycznym.
1 stycznia 2021 zakończył wykonywanie mandatu europosła.
Życie prywatne.
Żonaty z Tünde Handó, sędzią węgierskiego Trybunału Konstytucyjnego.
Odznaczenia.
Odznaczony brytyjskim Orderem św. Michała i św. Jerzego.

</doc>
<doc id="1729415" url="https://pl.wikipedia.org/wiki?curid=1729415" title="Jozsef Szajer">
Jozsef Szajer



</doc>
<doc id="1729416" url="https://pl.wikipedia.org/wiki?curid=1729416" title="Zetor 25K">
Zetor 25K

Zetor 25K – ciągnik rolniczy marki Zetor produkowany w latach 1949–1961 w fabryce Zbrojovka Brno jako unowocześnienie ciągnika Zetor 25 (równolegle z ciągnikiem Zetor 25A). Popularnie nazywano go "bocianem", nazwa ta wzięła się z jego wysokich i wąskich kół. Wyprodukowano około 55 000 sztuk ciągnika, z czego 60% eksportowano. W traktorze montowano dwa typy tylnych błotników: zaokrąglone i kanciaste (trapezowe). Oznaczenie "K" w traktorze pochodzi z czeskiego słowa "kultivaćni", co znaczy uprawowy.
Przodujący traktorzyści z PGR Opole przepracowali na traktorze Zetor 25K 7718 godzin bez kapitalnego remontu, a w PGR Połczyn–Zdrój 7517 godzin.
Przeznaczenie.
Zetor 25K jest przeznaczony do upraw międzyrzędowych (ziemniaków, buraków) oraz pogłównych, a także do oprysków i nawożenia zbóż.
Konstruowano także narzędzia specjalistyczne do współpracy z ciągnikiem np. rozrzutniki obornika RT-203, ładowacze chwytakowe NUJN - 100 i Troll lub pługi dwuskibowe.
Dane techniczne.
Ważniejsze dane techniczne:

</doc>
<doc id="1729418" url="https://pl.wikipedia.org/wiki?curid=1729418" title="MPS Group Championships 2009">
MPS Group Championships 2009

Tenisowy turniej WTA MPS Group Championships 2009 odbył się w dniach 6 - 12 kwietnia w amerykańskim Ponte Beach na kortach ziemnych. Pula nagród wyniosła 220 000 dolarów amerykańskich.

</doc>
<doc id="1729419" url="https://pl.wikipedia.org/wiki?curid=1729419" title="Agino Selo">
Agino Selo



</doc>
<doc id="1729420" url="https://pl.wikipedia.org/wiki?curid=1729420" title="János Áder">
János Áder

János Áder (wym. []; ur. 9 maja 1959 w Csornie) – węgierski polityk i prawnik, przewodniczący węgierskiego parlamentu w latach 1998–2002, eurodeputowany od 2009 do 2012. Prezydent Węgier w latach 2012–2022.
Życiorys.
Urodził się w 1959 w Csornie jako najstarszy z rodzeństwa. Jego ojciec był zastępcą kierownika w lokalnym sklepie, a matka pracowała w służbie zdrowia. Edukację rozpoczął w swym rodzinnym mieście, po czym ukończył szkołę średnią w Győr. W 1983 ukończył studia prawnicze na Uniwersytecie im. Loránda Eötvösa w Budapeszcie. Żonaty z prawniczką Anitą Herczegh, ma czworo dzieci.
Po ukończeniu studiów pracował przez pewien czas w Departamencie Mieszkalnictwa VI dzielnicy Budapesztu (Terézváros). Następnie od 1986 do 1990 był zatrudniony w Instytucie Socjologii Węgierskiej Akademii Nauk.
Pod koniec lat 80. zaangażował się w działalność polityczną. W 1987 uczestniczył w spotkaniu opozycyjnych działaczy w Lakitelek, w czasie którego zadecydowano o utworzeniu Węgierskiego Forum Demokratycznego. W kolejnym roku znalazł się wśród założycieli Związku Młodych Demokratów, na bazie którego powstała partia Fidesz. W 1989 brał udział w rozmowach opozycji z władzami przy okrągłym stole dotyczącym transformacji ustrojowej w kraju i zakończenia jednopartyjnych rządów Węgierskiej Socjalistycznej Partii Robotniczej.
Od 1990 do 2009 sprawował mandat posła do Zgromadzenia Narodowego, przy czym od 18 czerwca 1998 do 15 maja 2002 zajmował stanowisko jego przewodniczącego, a w latach 1997–1998 oraz 2006–2009 wiceprzewodniczącego. Od 1996 do 2002 pełnił funkcję przewodniczącego klubu parlamentarnego Fideszu, a w latach 2002–2003 prezesa partii. W 1990, 1994 i 1998 kierował kampanią wyborczą swojego ugrupowania.
W wyborach europejskich w 2009 uzyskał mandat deputowanego do Parlamentu Europejskiego z czwartego miejsca listy krajowej swojego ugrupowania. Został członkiem grupy Europejskiej Partii Ludowej. Pełnił funkcję wiceprzewodniczącego Komisji ds. Środowiska, Zdrowia Publicznego i Bezpieczeństwa Żywnościowego.
Po rezygnacji ze stanowiska szefa państwa przez Pála Schmitta w związku z wykryciem plagiatu w jego pracy doktorskiej, został 16 kwietnia 2012 wyznaczony przez premiera Viktora Orbána, a następnie zatwierdzony przez klub parlamentarny Fideszu, kandydatem na urząd nowego prezydenta, zaś 2 maja został wybrany na ten urząd przez Zgromadzenie Narodowe. Był jedynym kandydatem, uzyskując poparcie 262 z 386 deputowanych. 40 deputowanych opozycyjnej partii Jobbik zagłosowało przeciwko jego kandydaturze, podczas gdy deputowani pozostałych dwóch partii opozycyjnych, Węgierskiej Partii Socjalistycznej i stronnictwa Polityka Może Być Inna, zbojkotowali głosowanie. Urzędowanie rozpoczął 10 maja. W trakcie kadencji korzystał z prawa weta wobec niektórych rządowych ustaw m.in. związanych z prawem do informacji publicznej.
13 marca 2017 został ponownie wybrany przez Zgromadzenie Narodowe na stanowisko prezydenta, będąc kandydatem rządzącego Fideszu i koalicyjnej KDNP. W pierwszej turze głosowania otrzymał 131 głosów poparcia. Ponieważ nie uzyskał wymaganej większości 2/3 głosów, konieczne było przeprowadzenie drugiej tury, w której ponownie zdobył 131 głosów, podczas gdy jego kontrkandydat László Majtényi, popierany przez lewicową opozycję z dawnej koalicji Jedność, dostał 39 głosów. Rozpoczęcie drugiej kadencji prezydenta nastąpiło 10 maja 2017. 10 maja 2022 na stanowisku zastąpiła go Katalin Novák.

</doc>
<doc id="1729422" url="https://pl.wikipedia.org/wiki?curid=1729422" title="Janos Ader">
Janos Ader



</doc>
<doc id="1729427" url="https://pl.wikipedia.org/wiki?curid=1729427" title="Allsta">
Allsta

Allsta – miejscowość (småort) w Szwecji w gminie Sundsvall w regionie Västernorrland. Około 98 mieszkańców.

</doc>
<doc id="1729429" url="https://pl.wikipedia.org/wiki?curid=1729429" title="Rów Kunowski">
Rów Kunowski

Rów Kunowski – uregulowany, krótki ciek wodny w północno-zachodniej Polsce w województwie zachodniopomorskim w powiecie stargardzkim na Równinie Pyrzycko-Stargardzkiej o długości ok. 3,5 km wypływający z podmokłego obniżenia terenu położonego na północny wschód od wsi Skalin w Gminie Stargard Szczeciński. Odwadnia okoliczne pola, część wód dopływa do Rowu Kunowskiego siecią kanałów melioracyjnych i irygacyjnych, które odprowadzają nadmiar wód z pól położonych na południe i południowy wschód od wsi Kunowo, są to tereny zajmowane dawniej przez Pramiedwie, pozyskane dla celów rolniczych po obniżeniu linii lustra wody Jeziora Miedwie w XVIII wieku. Rów cechuje wysoki przepływ, ale jego wody są w znacznym stopniu zanieczyszczone nawozami rolnymi.
Rów Kunowski stanowi granicę pomiędzy Gminą Stargard Szczeciński a Gminą Kobylanka.

</doc>
<doc id="1729430" url="https://pl.wikipedia.org/wiki?curid=1729430" title="Beljakowce">
Beljakowce



</doc>
<doc id="1729433" url="https://pl.wikipedia.org/wiki?curid=1729433" title="Błace">
Błace



</doc>
<doc id="1729436" url="https://pl.wikipedia.org/wiki?curid=1729436" title="Bratin Dol">
Bratin Dol



</doc>
<doc id="1729437" url="https://pl.wikipedia.org/wiki?curid=1729437" title="Epileptyk">
Epileptyk



</doc>
<doc id="1729438" url="https://pl.wikipedia.org/wiki?curid=1729438" title="NASA TV">
NASA TV

NASA TV – amerykańska stacja telewizyjna. Jest jedyną telewizją kosmiczną w USA. Właścicielem jest NASA. W Polsce ten kanał można odbierać satelitarnie.
Siedzibą stacji jest Waszyngton. Telewizję tę można także odbierać przez platformę YouTube.
Od 1.04.2019 kanał dostępny jest na platformie Canal+ na pozycji 197 i 198.

</doc>
<doc id="1729439" url="https://pl.wikipedia.org/wiki?curid=1729439" title="Lívia Járóka">
Lívia Járóka

Lívia Járóka (wym. []; ur. 6 października 1974 w Tacie) – węgierska polityk narodowości romskiej, deputowana do Parlamentu Europejskiego VI, VII, VIII i IX kadencji, w latach 2017–2022 wiceprzewodnicząca tego gremium.
Życiorys.
W 1998 ukończyła studia z zakresu nauczania języka angielskiego w kolegium nauczycielskim w mieście Szombathely. Została stypendystką fundacji należącej do George’a Sorosa, uzyskała magisterium na Uniwersytecie Środkowoeuropejskim w Warszawie. Podjęła następnie studia doktoranckie na Wydziale Antropologii Społecznej University College London. Prowadziła na nich badania poświęcone mniejszości romskiej na Węgrzech.
W 2004 z listy centroprawicowej partii Fidesz została posłanką do Parlamentu Europejskiego VI kadencji. Stała się tym samym drugim w historii członkiem PE narodowości romskiej. Pracowała w Komisji Praw Kobiet i Równouprawnienia oraz Komisji Wolności Obywatelskich, Sprawiedliwości i Spraw Wewnętrznych, zasiadała w grupie EPP-ED. W wyborach europejskich w 2009 z powodzeniem ubiegała się o reelekcję. W PE zasiadała do 2014. Do Europarlamentu powróciła w 2017, zastępując Ildikó Pelczné Gáll. W 2019 utrzymała mandat poselski na kolejną kadencję. W 2017 i 2019 była wybierana na wiceprzewodniczącą Parlamentu Europejskiego.

</doc>
<doc id="1729440" url="https://pl.wikipedia.org/wiki?curid=1729440" title="Livia Jaroka">
Livia Jaroka



</doc>
<doc id="1729441" url="https://pl.wikipedia.org/wiki?curid=1729441" title="Wilgotne lasy podzwrotnikowe">
Wilgotne lasy podzwrotnikowe



</doc>
<doc id="1729442" url="https://pl.wikipedia.org/wiki?curid=1729442" title="Bitoła">
Bitoła



</doc>
<doc id="1729443" url="https://pl.wikipedia.org/wiki?curid=1729443" title="Burilczewo">
Burilczewo



</doc>
<doc id="1729444" url="https://pl.wikipedia.org/wiki?curid=1729444" title="Czelopek">
Czelopek



</doc>
<doc id="1729445" url="https://pl.wikipedia.org/wiki?curid=1729445" title="Dlaboczica">
Dlaboczica



</doc>
<doc id="1729446" url="https://pl.wikipedia.org/wiki?curid=1729446" title="Dolno Egri">
Dolno Egri



</doc>
<doc id="1729447" url="https://pl.wikipedia.org/wiki?curid=1729447" title="Dolno Orizari">
Dolno Orizari



</doc>
<doc id="1729448" url="https://pl.wikipedia.org/wiki?curid=1729448" title="Pavel Svoboda (organista)">
Pavel Svoboda (organista)

Pavel Svoboda (ur. 26 października 1987 w Opočnie) – czeski organista i nauczyciel akademicki.
Życiorys.
Absolwent konserwatorium w Pardubicach w klasie organów, kształcił się m.in. u Václava Rabasa. Ukończył także Akademię Sztuk Scenicznych w Pradze (pod kierunkiem Jaroslava Tůmy). Odbył roczny staż na Universität der Künste Berlin. Laureat międzynarodowych konkursów muzycznych, tj. Mezinárodní interpretační soutěž Brno (I nagroda) i Mezinárodní varhanní soutěž Petra Ebena (II nagroda). W 2016 otrzymał II nagrodę w kategorii organów na Międzynarodowym Konkursie Bachowskim w Lipsku. Współpracownik rozgłośni Český rozhlas, a także organista i klawesynista zespołu Barocco sempre giovane. Autor albumów muzycznych z muzyką organową.
Został dyrektorem artystycznym festiwalu muzyki klasycznej „Mezinárodní hudební festival F. L. Věka”, wykładowcą gry na organach na Uniwersytecie w Hradcu Králové oraz kierownikiem katedry wykonawstwa historycznego na wydziale muzycznym praskiej Akademii Sztuk Scenicznych. W lipcu 2019 powołany na dyrektora filharmonii kameralnej w Pardubicach (od stycznia 2020).
Z rekomendacji partii TOP 09 został liderem jednej z list regionalnych koalicji SPOLU w wyborach w 2021. W wyniku głosowania uzyskał mandat posła do Izby Poselskiej.

</doc>
<doc id="1729449" url="https://pl.wikipedia.org/wiki?curid=1729449" title="Dolno Sedlarce">
Dolno Sedlarce



</doc>
<doc id="1729451" url="https://pl.wikipedia.org/wiki?curid=1729451" title="Gabalawci">
Gabalawci



</doc>
<doc id="1729453" url="https://pl.wikipedia.org/wiki?curid=1729453" title="Kinga Gál">
Kinga Gál

Kinga Gál (ur. 6 września 1970 w Klużu-Napoce) – węgierska polityk i pracownik naukowy, posłanka do Parlamentu Europejskiego VI, VII, VIII i IX kadencji.
Życiorys.
Ukończyła w marcu 1995 studia na wydziale prawa i nauk politycznych Uniwersytetu im. Loránda Eötvösa w Budapeszcie. Uzyskała w Strasburgu dyplom z zakresu międzynarodowych praw człowieka. Odbyła studia doktoranckie na Uniwersytecie Christiana-Albrechta w Kilonii.
Doradzała organizacji Węgrów w Rumunii, w połowie lat 90. została analitykiem w Urzędzie ds. Węgrów Zagranicą. W latach 2001–2002 pełniła funkcję wiceprzewodniczącej tej instytucji. Pracowała też naukowo w różnych fundacjach. Od 2003 do 2004 była głównym doradcą prezesa Węgierskiej Akademii Nauk.
W 2004 z listy centroprawicowej partii Fidesz została deputowaną do Parlamentu Europejskiego. W VI kadencji PE była wiceprzewodniczącą Komisji Wolności Obywatelskich, Sprawiedliwości i Spraw Wewnętrznych, zasiadała w grupie EPP-ED. W wyborach europejskich w 2009, 2014 i 2019 skutecznie ubiegała się o reelekcję. W listopadzie 2021 objęła stanowisko wiceprzewodniczącej Fideszu.
W wyborach w 2022 uzyskała natomiast mandat posłanki do Zgromadzenia Narodowego, jednak nie zdecydowała się go objąć, pozostając eurodeputowaną.

</doc>
<doc id="1729454" url="https://pl.wikipedia.org/wiki?curid=1729454" title="Kinga Gal">
Kinga Gal



</doc>
<doc id="1729455" url="https://pl.wikipedia.org/wiki?curid=1729455" title="Jagol">
Jagol



</doc>
<doc id="1729457" url="https://pl.wikipedia.org/wiki?curid=1729457" title="Cobitis conspersa">
Cobitis conspersa



</doc>
<doc id="1729458" url="https://pl.wikipedia.org/wiki?curid=1729458" title="Jagol Dolenci">
Jagol Dolenci



</doc>
<doc id="1729460" url="https://pl.wikipedia.org/wiki?curid=1729460" title="Krklja">
Krklja



</doc>
<doc id="1729461" url="https://pl.wikipedia.org/wiki?curid=1729461" title="Krstow Dol">
Krstow Dol



</doc>
<doc id="1729462" url="https://pl.wikipedia.org/wiki?curid=1729462" title="Tête de Valpelline">
Tête de Valpelline

Tête de Valpelline – szczyt w Alpach Pennińskich, w masywie Bouquetins. Leży na granicy między Szwajcarią (kanton Valais) a Włochami (region Dolina Aosty). Sąsiaduje z Dent d’Hérens i Tête Blanche. Szczyt można zdobyć ze schronisk Rifugio Aosta (2788 m) po stronie włoskiej lub Refuge des Bouquetins (2980 m) po stronie szwajcarskiej.

</doc>
<doc id="1729463" url="https://pl.wikipedia.org/wiki?curid=1729463" title="Lawci">
Lawci



</doc>
<doc id="1729464" url="https://pl.wikipedia.org/wiki?curid=1729464" title="Maria Winowska">
Maria Winowska

Maria Winowska (ur. w Skałacie, zm. 4 kwietnia 1993 w Paryżu) – polska pisarka i publicystka katolicka. Siostra prof. Leszka Winowskiego i dr Janiny Winowskiej.
Życiorys.
W 1927 ukończyła studia z filologii klasycznej i romańskiej na Uniwersytecie im. Jana Kazimierza we Lwowie. Była asystentką Edwarda Porębowicza. Od 1931 do 1934 pracowała w księgarni, a następnie wydawnictwie"Verbum" w Warszawie. W 1933 należała do założycieli pisma „Verbum” i została w nim w 1934 pierwszym sekretarzem redakcji. Ustąpiła jednak z tej funkcji już po pierwszym numerze wobec różnicy zdań z ks. Władysławem Korniłowiczem. Od 1940 przebywała w Tuluzie we Francji, była uczestniczką francuskiego ruchu oporu, m.in. wydawała podziemne pismo „Służba”. Po wojnie była aktywną działaczką polskiej emigracji we Francji.
W 1950 roku otrzymała Nagrodę Akademii Francuskiej za książkę "Le Fou de Notre-Dame. Le père Maximilien Kolbe".
Była bliską współpracowniczką Stefana Wyszyńskiego w czasie jego pobytów zagranicznych. W 1956 opublikowała pod pseudonimem „Claude Naurois” książkę "Dieu contre dieu?: drame des catholiques progressistes dans une église du silence" a 1962 pod pseudonimem „Pierre Lennert” książkę "L'Eglise catholique en Pologne" opisującą politykę władz komunistycznych wobec Kościoła. W latach 70. była jednym z mężów zaufania Polskiego Porozumienia Niepodległościowego.
Opublikowała wiele książek w języku polskim i francuskim, m.in. "Prawdziwe oblicze Ojca Pio, kapłana i apostoła" (1955), "Papież Epifanii. Paweł VI" (1970), "Sekret Maksymiliana Kolbego" (1971), "Prawo do Miłosierdzia. Posłannictwo Siostry Faustyny" (1974), "Jan Paweł II, Cały dla Wszystkich" (1979), "Opowieść o człowieku który wybrał większą wolność" (Paryż – 1953; Kraków – 1992).

</doc>
<doc id="1729465" url="https://pl.wikipedia.org/wiki?curid=1729465" title="Dryopithecus">
Dryopithecus



</doc>
<doc id="1729466" url="https://pl.wikipedia.org/wiki?curid=1729466" title="Lażec">
Lażec



</doc>
<doc id="1729467" url="https://pl.wikipedia.org/wiki?curid=1729467" title="Lepopelci">
Lepopelci



</doc>
<doc id="1729468" url="https://pl.wikipedia.org/wiki?curid=1729468" title="Logowardi">
Logowardi



</doc>
<doc id="1729469" url="https://pl.wikipedia.org/wiki?curid=1729469" title="Jack i łodyga fasoli">
Jack i łodyga fasoli

 – pełnometrażowy film anime z 1974 roku w reżyserii Gisaburō Sugiiego.
Opis fabuły.
Film bazuje na baśni o Jasiu i magicznej fasoli, nie jest jednak jego wierną interpretacją.
Młody Jack, mieszkający z biedną matką, sprzedaje krowę za kilka ziaren fasoli wierząc w to, że są magiczne. Wyrzucone na zewnątrz przez matkę wyrastają, tworząc połączenie z podniebnym królestwem. Chłopiec po dotarciu na miejsce odkrywa, że dobytek został przejęty przez wiedźmę Madame Hecubę (oryg. Madame Noir) i jej syna – księcia Tulipa będącego olbrzymem. Wiedźma rzuciła czar na księżniczkę Margaret czyniąc ją bezwzględnie posłuszną, w celu wydania jej za mąż za Tulipa, tym samym siebie czyniąc Królową Krainy Chmur. Wcześniej zabiła rodziców, resztę mieszkańców zamku, w tym generała, strażników, ministra i dwie siostry Margaret, zamieniła w myszy.
Polska wersja.
Wydanie VHS.
Produkcja i rozpowszechnianie „POLSKIE NAGRANIA” za zgodą VEYS.
Jaś i czarodziejska fasola:
Wydanie DVD.
Monolith Video sp. z o.o. – data wydania 17 lipca 2006.
Nastąpiło nowe tłumaczenie, zmieniono również tytuł na Jaś i magiczna fasola
Wersja z angielskim dubbingiem i polskim lektorem, którym był Maciej Gudowski.

</doc>
<doc id="1729470" url="https://pl.wikipedia.org/wiki?curid=1729470" title="Lopatica">
Lopatica



</doc>
<doc id="1729471" url="https://pl.wikipedia.org/wiki?curid=1729471" title="Csaba Őry">
Csaba Őry

Csaba Őry (ur. 12 maja 1952 w Budapeszcie) – węgierski polityk i działacz związkowy, deputowany do Parlamentu Europejskiego V (w 2004), VI i VII kadencji.
Życiorys.
Ukończył studia na Wydziale Prawa i Nauk Politycznych Uniwersytetu im. Loránda Eötvösa w Budapeszcie. Na tej samej uczelni w 1978 obronił doktorat. Zajmował się działalnością naukową, założył w 1988 Demokratyczny Związek Zawodowy Pracowników Naukowych. Pełnił też kierownicze funkcje w związku zawodowym „LIGA”.
W latach 90. dołączył do centroprawicowej partii Fidesz, w 1998 zasiadł w jego władzach krajowych. Do 2004 sprawował mandat posła do Zgromadzenia Narodowego. W okresie pełnienia funkcji premiera przez Viktora Orbána (1998–2002) Csaba Őry był sekretarzem stanu w Ministerstwie Spraw Społecznych i Rodziny i następnie w kancelarii premiera. W tym samym okresie reprezentował węgierski rząd w Międzynarodowej Organizacji Pracy, a także przewodniczył jednej z podkomisji we wspólnej komisji słowacko-węgierskiej.
W 2004 z ramienia Fideszu został deputowanym do Parlamentu Europejskiego V kadencji, w tym samym roku został wybrany na VI kadencję, w trakcie której był członkiem Komisji Zatrudnienia i Spraw Socjalnych oraz grupy EPP-ED. W wyborach europejskich w 2009 odnowił mandat europosła, wykonując go do 2014.

</doc>
<doc id="1729472" url="https://pl.wikipedia.org/wiki?curid=1729472" title="Lozanowo">
Lozanowo



</doc>
<doc id="1729473" url="https://pl.wikipedia.org/wiki?curid=1729473" title="Csaba Ory">
Csaba Ory



</doc>
<doc id="1729475" url="https://pl.wikipedia.org/wiki?curid=1729475" title="New York University School of Medicine">
New York University School of Medicine

New York University School of Medicine – jedna ze szkół wyższych stanowiących część New York University. 
Powstała w 1841 roku jako "University Medical College".
Szkoła należy do NYU Langone Medical Center. Znajduje się przy 550 First Avenue w Nowym Jorku.

</doc>
<doc id="1729476" url="https://pl.wikipedia.org/wiki?curid=1729476" title="Mala Crcorija">
Mala Crcorija



</doc>
<doc id="1729478" url="https://pl.wikipedia.org/wiki?curid=1729478" title="Malowiszte">
Malowiszte



</doc>
<doc id="1729480" url="https://pl.wikipedia.org/wiki?curid=1729480" title="Oblakowo">
Oblakowo



</doc>
<doc id="1729481" url="https://pl.wikipedia.org/wiki?curid=1729481" title="Orlanci">
Orlanci



</doc>
<doc id="1729482" url="https://pl.wikipedia.org/wiki?curid=1729482" title="Sokolarc">
Sokolarc



</doc>
<doc id="1729483" url="https://pl.wikipedia.org/wiki?curid=1729483" title="Bas Leinders">
Bas Leinders

Bas Leinders (ur. 16 lipca 1975 w Bree) – belgijski kierowca wyścigowy.
Belg karierę rozpoczął od kartingu. W tej dyscyplinie oprócz dwukrotnego mistrzostwa swojego kraju, zdobył również tytuł Mistrza Europy. 
Po zakończeniu barwnej kariery kartingowej, zadebiutował w Beneluksowej Formule Ford. Nieoczekiwanie zdobył w niej tytuł mistrzowski. W następnym sezonie brał już udział w dużo bardziej prestiżowym, brytyjskim odpowiedniku tej serii. Ponownie jednak zachwycił wszystkich, zgarniając tytuł już w pierwszym sezonie startów. 
Po zdobyciu kolejnego tytułu, tym razem w Europejskiej Formule Opel, Leinders postanowił zaangażować się w Niemiecką Formułę 3, gdyż tylko w taki sposób mógł popchnąć swoją karierę do przodu. Jak się okazało, w tej serii nie było już tak łatwo osiągnąć znaczący sukces i Belg musiał zadowolić się dopiero 7. miejscem w końcowej klasyfikacji. Na ten sukces Basa nie trzeba było jednak czekać długo, gdyż już w drugim podejściu nie miał sobie równych. 
Dzięki tak wielkim sukcesom wreszcie awansował do samego przedsionka Formuły 1 - Europejskiej Formuły 3000. Pomimo dużych oczekiwań, Leindersowi nie wiodło się najlepiej w tej serii. W ciągu trzech lat startów kilkakrotnie nie zdołał zakwalifikować się do wyścigów, a jego najlepszą pozycją w wyścigu było dwukrotnie drugie miejsce. Najlepiej poradził sobie w ostatnim podejściu, kiedy to zajął i tak odległą 7. pozycję w klasyfikacji generalnej z dorobkiem zaledwie 17 punktów. 
W latach 2002-2003 po zniesmaczeniu w F3000 brał udział w mającej coraz większy prestiż World Series by Nissan (obecnie World Series by Renault). W przeciwieństwie do wcześniejszego serialu, tutaj radził sobie znakomicie. W obu sezonach rywalizacje zakańczał na 3. pozycji, łącznie wygrywając cztery wyścigi. 
Świetne występy skłoniły włoski zespół Minardi do zakontraktowania go w roli głównego kierowcy testowego. Ten sezon wówczas poświęcił całkowicie F1, będąc regularnie piątkowym kierowcą (wyjątek to inauguracyjne GP Australii). Pomimo tego nigdy nie zadebiutował w elicie najlepszych kierowców świata. 
Od sezonu 2005 bierze udział w mistrzostwach samochodów sportowych - FIA GT (mistrzostwa świata FIAGT1).

</doc>
<doc id="1729485" url="https://pl.wikipedia.org/wiki?curid=1729485" title="Tlminci">
Tlminci



</doc>
<doc id="1729486" url="https://pl.wikipedia.org/wiki?curid=1729486" title="Tête Blanche (Alpy Pennińskie)">
Tête Blanche (Alpy Pennińskie)

Tête Blanche – szczyt w Alpach Pennińskich, w masywie Bouquetins. Leży na granicy między Szwajcarią (kanton Valais) a Włochami (region Dolina Aosty). Szczyt można zdobyć ze schronisk Rifugio Aosta (2788 m) po stronie włoskiej lub Cabane du Trient (3170 m) i Albert Premier Hut (2702 m) po stronie szwajcarskiej.

</doc>
<doc id="1729489" url="https://pl.wikipedia.org/wiki?curid=1729489" title="Ularci">
Ularci



</doc>
<doc id="1729491" url="https://pl.wikipedia.org/wiki?curid=1729491" title="Juwenaliusz (Połowcew)">
Juwenaliusz (Połowcew)

Juwenaliusz, imię świeckie Iwan Andriejewicz Połowcew (ur. 21 października 1826 w Oranienbaumie, zm. 12 kwietnia 1904 w Wilnie) – biskup, a następnie arcybiskup Rosyjskiego Kościoła Prawosławnego.
Życiorys.
Pochodził z rodziny szlacheckiej, jego matka była wyznania luterańskiego. Ukończył Michajłowską Akademię Artylerii w Petersburgu i został zawodowym wojskowym, po ciężkiej chorobie zdecydował się jednak opuścić armię i zostać mnichem (od wczesnej młodości był głęboko religijny). 15 marca 1847 został posłusznikiem w Pustelni Optyńskiej, gdzie osiem lat później złożył śluby zakonne. W 1857 otrzymał święcenia kapłańskie i razem z innym hieromnichem Leonidem (Kawielinem) udał się na misję do Jerozolimy, której kierownikiem był biskup Cyryl (Naumow). 
Po powrocie z misji, w 1861, otrzymał godność ihumena i został przełożonym Pustelni Glińskiej, a następnie Pustelni Korzennej z godnością archimandryty. W 1867 został przeniesiony do Ławry św. Aleksandra Newskiego na stanowisko namiestnika. Cztery lata później, z powodu choroby, na własne życzenie zrezygnował z pełnionej funkcji i zamieszkał w Pustelni Optyńskiej. W 1884 został namiestnikiem Ławry Kijowsko-Pieczerskiej. 
25 października 1892 został wyświęcony na biskupa pomocniczego eparchii nowogrodzkiej z tytułem biskupa bałachińskiego. W roku następnym został przeniesiony na katedrę kurską i biełgorodzką, natomiast w marcu 1898 został metropolitą wileńskim i litewskim, którą to funkcję łączył ze stanowiskiem przełożonego monasteru Świętego Ducha w Wilnie. Doprowadził do poważnego rozwoju tego klasztoru, który po okresie zastoju ponownie stał się jednym z większych pod względem liczby mnichów męskich klasztorów w zachodniej części Imperium Rosyjskiego. Kontynuował również rozpoczętą przez swoich poprzedników akcję umacniania wpływów prawosławia na Litwie poprzez wznoszenie nowych cerkwi (m.in. wileńskiej cerkwi Ikony Matki Bożej „Znak”) i remonty już istniejących. Starał się ograniczyć działalność miejscowych staroobrzędowców, m.in. doprowadzając do wydania przez władze lokalne nakazu zdjęcia krzyży z ich molenny.
Zmarł w 1904 w Wilnie i został pochowany w podziemiach klasztornej cerkwi Ducha Świętego razem z innymi biskupami wileńskimi i litewskimi zmarłymi w czasie sprawowania urzędu.
Jest autorem kompilacji tekstów świętych mnichów rosyjskich dotyczących reguł życia monastycznego. Opracował również żywot schimnicha Mojżesza z Optiny.

</doc>
<doc id="1729493" url="https://pl.wikipedia.org/wiki?curid=1729493" title="Cerkiew św. Ducha w Wilnie">
Cerkiew św. Ducha w Wilnie



</doc>
<doc id="1729494" url="https://pl.wikipedia.org/wiki?curid=1729494" title="Hodge 301">
Hodge 301

Hodge 301 – gromada gwiazd położona w mgławicy Tarantula znajdującej się w Wielkim Obłoku Magellana, w konstelacji Złotej Ryby.
Gwiazdy należące do tej gromady powstały miliony lat temu, ponieważ jednak mają olbrzymie rozmiary, względnie szybko wyczerpały swoje paliwo jądrowe, co spowodowało, że zbliżyły się do ostatniej fazy ewolucji gwiazd – wybuchu supernowej. Powstające po takich wybuchach fale doprowadzają do kondensacji gazu i pyłu mgławicy, co prowadzi do powstawania kolejnej generacji gwiazd.

</doc>
<doc id="1729497" url="https://pl.wikipedia.org/wiki?curid=1729497" title="László Surján">
László Surján

László Surján (ur. 7 września 1941 w Kolozsvárze) – węgierski polityk i lekarz, były minister i parlamentarzysta, deputowany do Parlamentu Europejskiego V (w 2004), VI i VII kadencji.
Życiorys.
Ukończył studia medyczne na Uniwersytecie Semmelweisa w Budapeszcie. Od 1969 praktykował jako lekarz internista, pracował też jako asystent w instytucie histologii. Od 1970 do 1989 był zatrudniony w uniwersytecie zajmującym się doskonaleniem zawodowym lekarzy, gdzie doszedł do stanowiska docenta.
Pod koniec lat 80. wziął udział w reaktywowaniu zdelegalizowanej przez władze komunistyczne Chrześcijańsko-Demokratycznej Partii Ludowej. Od 1990 do 1995 stał na czele tego ugrupowania, w latach 1995–1997 i ponownie od 2001 pełnił funkcję wiceprzewodniczącego KDNP. W okresie 1990–1994 zajmował stanowisko ministra polityki społecznej. Sprawował mandat posła do Zgromadzenia Narodowego (1990–2004). Był m.in. przewodniczącym Komisji Zatrudnienia i wiceprzewodniczącym parlamentu (2000–2001). Reprezentował ZN w Zgromadzeniu Parlamentarnym Rady Europy, w którym od 1999 do 2004 był zastępcą przewodniczącego frakcji Europejskiej Partii Ludowej.
W 2004 z ramienia centroprawicowej partii Fidesz został deputowanym do Parlamentu Europejskiego V kadencji, a w tym samym roku wybrano go na VI kadencję. W wyborach europejskich w 2009 skutecznie ubiegał się o reelekcję. W PE zasiadał do 2014.

</doc>
<doc id="1729500" url="https://pl.wikipedia.org/wiki?curid=1729500" title="Laszlo Surjan">
Laszlo Surjan



</doc>
<doc id="1729503" url="https://pl.wikipedia.org/wiki?curid=1729503" title="Besso">
Besso

Besso – szczyt w Alpach Pennińskich, w masywie Obergabelhorn - Zinalrothorn. Leży w południowej Szwajcarii w kantonie Valais, blisko granicy z Włochami. Sąsiaduje z Zinalrothorn. Szczyt można zdobyć ze schroniska Cabane du Grand Mountet (2886 m) lub Rothornhütte (3198 m).
Pierwszego wejścia dokonali J. B. Epinay i J. Vianin w 1862 r.

</doc>
<doc id="1729505" url="https://pl.wikipedia.org/wiki?curid=1729505" title="Les Diablons">
Les Diablons

Les Diablons – szczyt w Alpach Pennińskich, w masywie Weisshorn. Leży w południowej Szwajcarii w kantonie Valais, blisko granicy z Włochami. Szczyt można zdobyć ze schroniska Turtmannhütte (2519 m).

</doc>
<doc id="1729506" url="https://pl.wikipedia.org/wiki?curid=1729506" title="Alfred Romer">
Alfred Romer

Alfred Sherwood Romer (ur. 28 grudnia 1894 w White Plains, zm. 5 listopada 1973 w Cambridge) – amerykański paleontolog specjalizujący się w paleontologii kręgowców.
Życiorys.
W 1917 ukończył studia na Amhurst College, a następnie przez dwa lata służył w armii amerykańskiej, m.in. w United States Army Air Service. W 1921 uzyskał stopień doktora zoologii na Columbia University. Od 1923 do 1933 był profesorem paleontologii kręgowców na University of Chicago. W latach 1934–1965 wykładał zoologię na Uniwersytecie Harvarda i był kustoszem działu paleontologii kręgowców w Muzeum Zoologii Porównawczej w Cambridge – w latach 1946–1961 był dyrektorem tego muzeum. W 1940 założył Society of Vertebrate Paleontology i został jego pierwszym prezydentem. W 1944 został wybrany do National Academy of Sciences. Był prezydentem American Association for the Advancement of Science (1966) oraz Society of Systematic Zoology oraz Society for the Study of Evolution. W 1972 otrzymał Medal of the Linnean Society of London, a w 1973 został nagrodzony Medalem Wollastona.
Alfred Romer w 1956 nazwał rodzaj zauropoda "Euhelopus", opisał również kilka rodzajów dinozauromorfów – "Lagerpeton", "Gracilisuchus", "Lagosuchus" i "Lewisuchus". Na jego cześć w 2007 nazwano "Dromomeron romeri" – gatunek niewielkiego dinozauromorfa blisko spokrewnionego z opisanym przez Romera lagerpetonem.
Jedną z ważniejszych prac Romera była książka "Vertebrate Palaeontology", która ukazała się w trzech wydaniach w 1933, 1945 i 1966, i rzuciła nowe światło na paleontologię kręgowców.

</doc>
<doc id="1729507" url="https://pl.wikipedia.org/wiki?curid=1729507" title="Alfred S. Romer">
Alfred S. Romer



</doc>
<doc id="1729508" url="https://pl.wikipedia.org/wiki?curid=1729508" title="Alfred Sherwood Romer">
Alfred Sherwood Romer



</doc>
<doc id="1729509" url="https://pl.wikipedia.org/wiki?curid=1729509" title="Ulica Norberta Barlickiego w Bielsku-Białej">
Ulica Norberta Barlickiego w Bielsku-Białej

Ulica Norberta Barlickiego – ulica w centrum Bielska-Białej na historycznym Dolnym Przedmieściu (w administracyjnej dzielnicy Śródmieście Bielsko). Ma długość 300 m i biegnie południkowo od placu Franciszka Smolki do ulicy Wałowej, krzyżując się jedynie z ulicą 11 Listopada, głównym deptakiem miasta, i jej przedłużeniem – Przechodem Schodowym. Jest w całości drogą jednokierunkową (ruch odbywa się wyłącznie z północy na południe, od ul. Wałowej do pl. Smolki) i na większym odcinku jezdnia zajmuje tylko połowę jej szerokości.
Pierwotnie jako "Droga Pszczyńska" była główną drogą wyjazdową w kierunku północnym, w swoim początkowym odcinku posiadającą zabudowę przemysłową. W 1855 awansowała do roli jedynej drogi dojazdowej do dworca kolejowego. Szybko zapełniła się okazałymi kamienicami w stylu historyzmu i secesji, spośród których wiele mieściło hotele, choć już w 1890 straciła swoje znaczenie komunikacyjne, gdyż zbudowano nowy dworzec, do którego prowadziła dzisiejsza ulica 3 Maja. Mimo to aż do 1939 nosiła nazwę "Kolejowa" i jeszcze w okresie międzywojennym znajdowało się tu wiele hoteli. Jednocześnie była jedną z dwóch głównych ulic bielskiej dzielnicy żydowskiej. Współcześnie przeważa funkcja handlowo-usługowa.
Historia.
Pierwotnie dzisiejsza ul. Barlickiego nosiła nazwę "Pleßer Weg" (Droga Pszczyńska) i była drogą wyjazdową w kierunku północnym (Dziedzice, Pszczyna). Na początkowym odcinku drogi występowała zabudowa przemysłowa – m.in. farbiarnie: Johanna Gottlieba Fritsche (nr 2, zał. 1777) i Friedricha Patzera (nr 1-3, zał. 1818).
W 1855 awansowała do roli jedynej drogi dojazdowej do dworca kolejowego (dzisiejszy budynek administracyjny przy alejce dla pieszych łączącej pasaż handlowy przy dworcu z Parkiem Esperanto). Wraz z dzisiejszą ul. Wałową była częścią drogi łączącej stację ze śródmieściem, którego centralnym punktem był wówczas plac Giełdowy ("Börsenplatz", dziś "Franciszka Smolki"). Nosiła nazwę "Bahnstraße" (Kolejowa). Szybko zaczęła się wypełniać wielkomiejską zabudową w stylach historyzmu – neorenesansie, neobaroku i eklektyzmie, która częściowo powstała w miejscu już istniejących budynków z XVIII i początku XIX wieku, spośród których zachował się do dziś tylko jeden – przy skrzyżowaniu z 11 Listopada.
Po 1890, kiedy na północ od dotychczasowego powstał nowy dworzec kolejowy (dziś Bielsko-Biała Główna) ulica Kolejowa straciła swoje znaczenie komunikacyjne, będąc odtąd jedynie jedną z wielu śródmiejskich ulic. Nową, o wiele większą, stację z centrum połączyła dzisiejsza ulica 3 Maja (wówczas "Franz-Josef-Straße"), która stała się osią urbanistyczną nowej części Dolnego Przedmieścia, położonej po drugiej stronie linii kolejowej do Żywca niż ulica Kolejowa. Jednocześnie plac Giełdowy przestał być sercem największego z bielskich przedmieść w II połowie XIX wieku. Jego rolę przejął plac Smolny, zwany od 1890 Garncarskim ("Töpferplatz"), a obecnie placem Bolesława Chrobrego. Mimo to Kolejowa pozostała ulicą pełną hoteli, utrzymał się także boom budowlany – w pierwszej i drugiej dekadzie XX wieku na początkowym odcinku ulicy (w rejonie placu Giełdowego i ul. Głównej (dziś 11 Listopada)) w miejscu starszej zabudowy – w tym fabrycznej – powstało kilka secesyjnych kamienic będących charakterystycznym akcentem architektonicznym tej części miasta. Aż do II wojny światowej ulica Kolejowa (po 1918 nie zmieniono nazwy, tylko przetłumaczono ją z niemieckiego) wraz z równoległą "Tempelstraße" (po 1918: Kazimierza Wielkiego, dziś: Cechowa) stanowiły dzielnicę żydowską Bielska. W 1939 doszło do zmiany nazwy na "Brombergerstraße "(Bydgoska), a następnie "Schlageterstraße" (Schlagetera).
W 1945 ulicę przemianowano na "Norberta Barlickiego", która to nazwa funkcjonuje do dziś. W latach 60. wyburzono neorenesansową kamienicę pod numerem 7 i poszerzono schody łączące ul. Dzierżyńskiego (dziś: 11 Listopada) z Lenina (dziś: 3 Maja). Schody te miały status ulicy, nazywane kolejno "Pasażem Lindnera", "Stiegendurchgang", "Pasażem Jagiellonów" i w końcu "Przechodem Schodowym". W latach 90. zaczęły na ul. Barlickiego powstawać liczne puby i kluby nocne, które z czasem stały się znakiem reprezentacyjnym ulicy. W 2002 pomiędzy schodami a kamienicą pod numerem 5 stanął pięciopiętrowy postmodernistyczny biurowiec "Oscar", a w 2018 naprzeciwko drugi biurowiec w podobnym stylu. W latach 2008-2009 dokonano przebudowy ulicy. Wymieniono nawierzchnię, zwężono jezdnię i zmniejszono ilość miejsc parkingowych, poszerzając zarazem chodniki, a także zmodernizowano całą infrastrukturę podziemną; koszt inwestycji, mającej na celu "„zmianę charakteru ulicy, tak aby bardziej przypominała deptak”" (zamknięcie Barlickiego dla ruchu kołowego było niemożliwe) wyniósł 4 mln zł. Latem 2009 rozpoczęła się także przebudowa układu komunikacyjnego wokół rozbudowywanej Galerii Sfera; skrzyżowanie ul. Barlickiego z Wałową zostało przekształcone w rondo.
Przebieg.
Ulica Barlickiego rozpoczyna się na pl.Franciszka Smolki skrzyżowaniem z ul. Wzgórze (zachodnia pierzeja placu według numeracji budynków jest częścią ul. Barlickiego). Około 20 m dalej w kierunku zachodnim odchodzi ul. Przechód (pasaż łączący ulicę z pl. Chrobrego i ul. 3 Maja). W odległości 70 m od pl. Smolki ul. Barlickiego krzyżuje się z ul. 11 Listopada – głównym deptakiem Bielska-Białej (odchodzi w kierunku wschodnim) i jej przedłużeniem na zachód – Przechodem Schodowym, czyli schodami łączącymi skrzyżowanie z ul. 3 Maja. Na odcinku od placu do skrzyżowania ul. Barlickiego jest najszersza w całym swoim biegu – jezdnia ma 9 m, ponieważ rozszerza się do trzech pasów ruchu.
Za skrzyżowaniem z 11 Listopada jezdnia zwęża się do 5 m. Po jej zachodniej stronie znajduje się 31 miejsc parkingowych zgrupowanych: jeden raz po pięć, cztery razy po sześć i jeden raz po dwa. Grupy przedzielone są placykami z ławkami, stojakami na rowery, latarniami i klombami kwiatowymi, w które rozszerza się zachodni chodnik. Ponadto przed kamienicą nr 13 znajduje się postój taksówek.
Koniec ulicy stanowi skrzyżowanie z ul. Wałową (300 m), które w 2009 zostało przekształcone w rondo, będące jednocześnie skrzyżowaniem Wałowej z równoległą do Barlickiego ul. Cechową.
Ulica w całości jest jednokierunkowa. Ruch odbywa się wyłącznie z północy na południe, od ul. Wałowej w kierunku pl. Smolki.
Nawierzchnię jezdni wykonano z kostki granitowej, nawierzchnia chodników została wykonana z płyt granitowych uzupełnionych żółtym klinkierem, miejsca parkingowe zostały wybrukowane czerwonym klinkierem, natomiast placyki rozdzielające parkingi – żółtym klinkierem.
Zabudowa.
Większość budynków znajdujących się przy ul. Barlickiego to neorenesansowe, neobarokowe lub eklektyczne dwu- lub trzypiętrowe kamienice powstałe od lat 50. XIX wieku do początku XX wieku. Część z nich mieściła pierwotnie hotele – pod nr 8 "National" z około 1870, pod nr 15 "Grand" z 1885 z zachowanym zadaszeniem wejścia, a pod nr 20 "Langer" z około 1865 przeznaczony specjalnie dla żydowskiej klienteli, przemianowany później na "Imperial". "Grand" i "Imperial" funkcjonowały aż do czasu II wojny światowej, "National" do 1902.
Północna pierzeja początkowego odcinka ulicy zabudowana jest w większości trzypiętrowymi kamienicami reprezentującymi architekturę secesyjną – pod nr 1 budynek z 1900 należący niegdyś do Komunalnej Kasy Oszczędności będący jedynym zrealizowanym z licznych projektów Maxa Fabianiego, pod nr 3 kompleks mieszkalno-biurowy zbudowany w 1909 według projektu Hansa Mayra i Theodora Mayera, którego integralną częścią jest pasaż noszący nazwę "ulica Przechód", pod nr 5 kamienica Franciszka Polaczka z 1910, a pod nr 11 kamienica Bianki Jakobowicz projektu Emanuela Rosta juniora z 1911 z charakterystycznymi motywami roślinnymi na elewacji.
Na tle tych obiektów wyróżnia się jednopiętrowy budynek na rogu ul. 11 Listopada (nr 6) wzniesiony jako zajazd pod koniec XVIII wieku, a później należący do bielskiego burmistrza Moritza Gustava Scholza, neoklasyczny gmach pod numerem 22 powstały w 1923 dla Śląskiego Banku Przemysłowego poprzez przebudowę dawnego hotelu "Nordbahn" (sam hotel był najstarszym przy ulicy, założony już w 1856) oraz przy Przechodzie Schodowym pięciopiętrowe postmodernistyczne biurowce: pod nr 7 "Oscar" z roku 2002 (przebudowa 2021) oraz pod nr 9 z 2018. Oba wybudowano w miejscu neorenesansowej kamienicy wyburzonej w latach 60., aby mógł powstać Przechód Schodowy.

</doc>
<doc id="1729515" url="https://pl.wikipedia.org/wiki?curid=1729515" title="New York Post-Graduate Medical School">
New York Post-Graduate Medical School



</doc>
<doc id="1729516" url="https://pl.wikipedia.org/wiki?curid=1729516" title="Erazm Grotowski">
Erazm Grotowski

Erazm Kazimierz Grotowski herbu Rawicz (ur. 20 maja 1865 w Jaworznie, zm. 15 września 1942 w Warszawie) – pułkownik saperów cesarskiej i królewskiej armii, tytularny generał dywizji Wojska Polskiego.
Życiorys.
Był synem Stanisława i Danieli z Jelonkowskich oraz młodszym bratem Bolesława Grotowskiego, profesora w I Gimnazjum Męskim w Rzeszowie. Po ukończeniu szkoły realnej rozpoczął studia na politechnice. Po czterech semestrach przeniósł się do Technicznej Akademii Wojskowej w Wiedniu. W 1886 rozpoczął zawodową służbę w cesarskiej i królewskiej armii. Został wcielony do 1 Ciężkiego Dywizjonu w Wadowicach, który 1 stycznia 1894 został przeformowany w 1 Pułk Artylerii Dywizyjnej. W 1896, jako oficer wadowickiego pułku był przydzielony do Wojskowego Komitetu Technicznego w Wiedniu. Był specjalistą od materiałów wybuchowych i gazów bojowych. W 1914 wyznaczony został na stanowisko szefa Oddziału Chemicznego w Komitecie Wojskowo-Technicznym oraz kierownika komisji odbioru masek przeciwgazowych.
W listopadzie 1918 przyjechał z Wiednia do Warszawy i zamieszkał u wdowy Amelii Różyckiej córki Juliana Różyckiego, z którą po zakończeniu wojny z bolszewikami zawarł związek małżeński. Przyjęty do Wojska Polskiego i powołany na stanowisko komendanta zbrojowni w Krakowie. W lutym 1919 powrócił do Warszawy, do Ministerstwa Spraw Wojskowych, na stanowisko szefa Sekcji Chemicznej w Departamencie VI Artyleryjskim. Zastąpił na tym stanowisku inż. Stanisława Mincewicza. 10 marca 1920, po reorganizacji ministerstwa, wyznaczony został na stanowisko II pomocnika szefa Departamentu V Uzbrojenia – szefa Sekcji 5 Chemicznej. 1 maja 1920 został zatwierdzony z dniem 1 kwietnia 1920 w stopniu generała podporucznika, w grupie oficerów byłej armii austriacko-węgierskiej.
W sierpniu 1921, po przejściu ministerstwa z organizacji wojennej na pokojową, mianowany został pomocnikiem szefa Departamentu III Artylerii i Uzbrojenia. Z dniem 15 lipca 1922 został mianowany II zastępcą generalnego inspektora artylerii. 8 października 1924 Prezydent RP Stanisław Wojciechowski nadał mu stopień tytularny generała dywizji. Z dniem 31 października 1924 został przeniesiony w stan spoczynku. Mieszkał wówczas w Warszawie przy ulicy Marszałkowskiej 136.
Zmarł 15 września 1942. Został pochowany na cmentarzu Powązkowskim w Warszawie (kwatera S-5-7). Jego żoną była Amelia z domu Różycka (1862-1940).

</doc>
<doc id="1729517" url="https://pl.wikipedia.org/wiki?curid=1729517" title="Mistrzostwa Europy w Netballu">
Mistrzostwa Europy w Netballu

Mistrzostwa Europy w Netballu – coroczne ME, mające na celu wyłonienie najlepszej drużyny w Europie, w tej dyscyplinie sportowej. Zawody odbywają się od roku 1998.

</doc>
<doc id="1729523" url="https://pl.wikipedia.org/wiki?curid=1729523" title="Bitwa o Tora Bora">
Bitwa o Tora Bora

Bitwa o Tora Bora – starcie w Afganistanie w grudniu 2001 roku, podczas pierwszych etapów wojny rozpoczętej przez USA po zamachach z 11 września. Celem operacji wojsk USA oraz ich sojuszników było schwytanie lub zabicie lidera Al-Kaidy, Osama bin Ladena, ukrywającego się w kompleksie jaskiń Tora Bora. Mimo pokonania sił talibów i Al-Kaidy cel ten nie został zrealizowany.
Tora Bora.
Tora Bora (ps.: توره بوره, "czarny pył") jest kompleksem jaskiń, położonych w górach Safed Koh ("Biała góra") we wschodnim Afganistanie, w pobliżu Przełęczy Chajberskiej.
W 2001 roku podejrzewano, że kompleks jest użytkowany przez al-Kaidę, która wykorzystuje go jako swoją główną siedzibę. Tora Bora opisywany był jako wielopiętrowy kompleks jaskiń, w których wykorzystuje się górskie strumienie, pełniące role elektrowni wodnych wytwarzających prąd. Głębsze rejony jaskiń traktowane są jako poziomy mieszkalne, zdolne schronić ponad 1000 osób. Jaskinie miały zawierać również duże ilości amunicji, głównie pocisków pozostawionych tam w latach osiemdziesiątych.
Kompleks, który był używany jako baza przez al-Kaidę w 2001 roku, pierwotnie był naturalnym systemem jaskiń. Dopiero budowa umocnień, bunkrów oraz pogłębienie jaskiń z pomocą CIA na początku lat osiemdziesiątych (Operacja Cyclone) w celu wykorzystania go przez Mudżahedinów podczas radzieckiej interwencji w Afganistanie, nadała mu w pełni militarny charakter. We wcześniejszych okresach, teren ten był wykorzystany podczas walk plemiennych, jako łatwy w obronie.
Bitwa.
Pod koniec inwazji na Afganistan, bojownicy al-Kaidy wciąż kontrolowali teren na którym znajdowała się Tora Bora. Antytalibskie milicje plemienne prowadziły kampanie w tym trudnym terenie, razem z amerykańskimi i brytyjskimi siłami specjalnymi przy wsparciu lotnictwa koalicji.
W obliczu klęski i niechęci do walki z muzułmanami, Al-Kaida wynegocjowała z lokalnym dowódcą milicji czasowe zawieszenie broni. Dowódcy pasztuńscy otaczający oddziały al-Kaidy wyznaczyli termin poddania się terrorystów na 12 grudnia o 8 rano. Jednakże termin ten nie został dotrzymany. Prowadzone rozmowy w sprawie warunków kapitulacji skończyły się fiaskiem. Bojownicy al-Kaidy zażądali, aby ich kapitulacja była prowadzona pod nadzorem ONZ i dyplomatów z państw, z których pochodzą (bojownicy pochodzili głównie z krajów muzułmańskich). Warunki te zostały odrzucone. ONZ poinformowało, iż nie posiada w Afganistanie odpowiedniej liczby personelu do nadzorowania kapitulacji. Obecnie przyjmuje się, że rozejm mógł być podstępem, umożliwiającym ucieczkę niektórym przywódcom talibów.
Dnia 12 grudnia walki wybuchły ponownie rozpoczęte przez tylną straż talibów, kupującą czas potrzebny głównym siłom na ucieczkę poprzez góry do plemiennych obszarów Pakistanu. Po raz kolejny, milicje plemienne wspierane przez siły USA oraz lotnictwo rozpoczęły natarcie na jaskinie i bunkry rozrzucone na całym górzystym rejonie. Dwunastu brytyjskich komandosów z SBS oraz jeden z 18 regimentu łączności towarzyszyło wojskom USA w ataku na Tora Bora.
W operacji miały brać udział również niemieckie oddziały specjalne KSK (niem. "Kommando Spezialkräfte"). Odpowiedzialne były za ochronę flank na zboczach Tora Bora oraz prowadzenie misji rozpoznawczych.
17 grudnia ostatnia jaskinia została zdobyta. Nie odnaleziono rozległych „podziemnych twierdz”, jedynie niewielkie bunkry i placówki oraz kilka drobnych obozów szkoleniowych.
Obszar bitwy przeczesywany był przez amerykańskie siły zbrojne do stycznia 2002 roku, jednakże nie odnaleziono śladów Osamy bin Ladena ani przywódców al-Kaidy. Prawdopodobnie przywódcy wymknęli się z Tora Bora i prowadzeni przez przewodników przekradli się na terytoria plemienne, po pakistańskiej stronie granicy. Pojawiły się także doniesienia o sprzecznych danych wywiadu na temat obecności bin Ladena podczas bitwy w Tora Bora, w tym czasie miał on już przebywać na terytorium Pakistanu.
Wielu wrogich bojowników wykorzystując trudny teren umknęło na tereny plemienne południowego i wschodniego Pakistanu. Szacuje się, że około 200 bojowników al-Kaidy zginęło w walkach, wraz z nieznaną liczbą zabitych w milicji antytalibskiej. Nie odnotowano zabitych wśród wojsk koalicji.
Niepowodzenie operacji.
Były dowódca Delta Force, który był obecny na Tora Bora, używający pseudonimu "Dalton Fury", opisał w książce trzy powody umożliwiające ucieczkę bin Ladenowi. Są to:
Dodatkowo afgańskie siły miały zazwyczaj przerywać walkę z okazji Ramadanu, umożliwiając tym samym bojownikom al-Kaidy szansę na przegrupowanie lub ucieczkę.
Według "Daltona Fury" bin Laden uciekł do Pakistanu w dniu lub około 16 grudnia 2001 roku.
Delta Force oraz paramilitarne oddziały CIA pojawiły się w okolicy Tora Bora po pierwszych doniesieniach o możliwym przybywaniu bin Ladena na tym obszarze. Delta Force zaproponował przeprowadzenie operacji, mającej na celu zabicie bin Ladena, poprzez atak przeprowadzony z zaskoczenia na domniemane miejsce pobytu Saudyjczyka. Propozycja ta została jednak odrzucona przez niezidentyfikowanych wyższych urzędników z nieznanych powodów. Następnie zespół Delta Force zaproponował zaminowanie za pomocą bomb kasetowych wejść wiodących do Tora Bora, propozycja ta została również odrzucona.
Przymusowe podejście do bazy Al-Kaidy od frontu zmusił oddział do pozostania w odległości ok. 1800 m od domniemanej pozycji bin Ladena. Niepewność co do liczebności wroga, jak i brak wsparcia ze strony afgańskich wojsk, zmusił oddział do wycofania się.
Jakiś czas później, afgańskie siły zbrojne ogłosiły zawieszenie broni z al-Kaidą. Gdy zespół Delta Force miał ponownie wyruszyć w góry, afgańscy żołnierze zwrócili broń w stronę amerykańskich żołnierzy. Dopiero po dwunastu godzinach negocjacji doszło do porumienienia z Afgańczykami, w tym czasie Osama bin Laden oraz jego ochroniarze zyskali cenny czas na zmianę położenia.
Jednakże udało się zaobserwować kogoś podobnego do bin Ladena wchodzącego do jaskini, w licznym towarzystwie ochroniarzy. Oddział "Daltona Fury" wezwał lotnictwo, aby zbombardowało jaskinię. W tym czasie żołnierze Delta Force uwierzyli, że zabili bin Ladena. Sześć miesięcy później, wojska Stanów Zjednoczonych i Kanady powróciły i sprawdziło kilka jaskiń, które były celem lotnictwa. Znaleziono ciała bojowników al-Kaidy, wśród nich nie było ciała Osamy bin Ladena.
Guantanamo.
Władze USA podejrzewają kilkudziesięciu więźniów Guantanamo o uczestnictwo w bitwie, obecność podczas bitwy, czy też przebywanie na obszarze przed lub po bitwie.
Jemeński lekarz, Ayman Saeed Abdullah Batarfi, w swoich zeznaniach opisał warunki w Tora Bora. Według niego cała broń zmagazynowana w jaskiniach wyniosła 16 karabinków AK, liczebność sił al-Kaidy ocenił na 200 osób. Podczas jego pobytu w kompleksie z jednodniową wizytą przybył Osama bin Laden. Jego spotkanie z bin Ladenem trwało około 10 minut. Saudyjczyk nie mógł przebywać w tym samym miejscu dłużej niż 45 minut, w obawie przed ostrzałem rakietowym USA.
Następstwa.
Po upadku Tora Bora, USA, Wielka Brytania oraz siły afgańskie rozpoczęły umacnianie swojej pozycji w kraju. Loja Dżirga powołała na stanowisko przewodniczącego tymczasowego rządu afgańskiego w Kabulu, Hamida Karzaja. Amerykańskie siły ustanowiły swoją główną bazę w Bazie lotniczej Bagram, na północ od Kabulu. Port lotniczy Kandahar również stał się ważnym obszarem dla wojsk USA. Kilka placówek zostało utworzonych we wschodnich prowincjach, w celu pojmania zbiegłych talibów oraz bojowników al-Kaidy.
Liczba amerykańskich żołnierzy działających w kraju ostatecznie wzrosła do ponad 10 000. Tymczasem, talibowie oraz al-Kaida nie zrezygnowała z walki. Siły al-Kaidy rozpoczęły przegrupowywać w górach prowincji Paktija, na przełomie stycznia i lutego 2002 roku.
Liczebność sił rebeliantów na początku Operacji Anakonda w marcu 2002 roku, wyniosła ok. 1000 osób. Intencją powstańców jest prowadzenie walk partyzanckich, podobnych do tych, jakie prowadzili Mudżahedini w latach osiemdziesiątych.

</doc>
<doc id="1729524" url="https://pl.wikipedia.org/wiki?curid=1729524" title="Bogusław Dybaś">
Bogusław Dybaś

Bogusław Stanisław Dybaś (ur. 22 września 1958 w Warszawie) – polski historyk specjalizujący się w historii nowożytnej Polski.
Życiorys.
Ukończył I Liceum Ogólnokształcące w Toruniu. Laureat II Olimpiady Historycznej w 1976/1977 roku. W 1977 roku rozpoczął studia historyczne na Uniwersytecie Mikołaja Kopernika. Ukończył je w 1981 roku, stopień doktora nauk humanistycznych uzyskał w 1987 roku. Tematem jego pracy doktorskiej, wykonywanej pod opieką Jacka Staszewskiego, był "Sejm pacyfikacyjny w 1699".
Stopień doktora habilitowanego nauk humanistycznych w zakresie historii (o specjalności historia nowożytna) uzyskał na UMK w 1998 roku na podstawie rozprawy "Fortece Rzeczypospolitej: studium z dziejów budowy fortyfikacji stałych w państwie polsko-litewskim w XVII wieku". Stopień profesora nauk humanistycznych otrzymał w 2009 roku.
Od 2007 do 2019 roku był dyrektorem Stacji Naukowej PAN w Wiedniu.
Został wybrany na członka Komitetu Nauk Historycznych PAN na kadencję 2020–2023.
Z żoną Elżbietą, z domu Kwiatkowską, również historyczką, ma dwie córki: Magdalenę i Małgorzatę.

</doc>
<doc id="1729527" url="https://pl.wikipedia.org/wiki?curid=1729527" title="Żidilowo">
Żidilowo



</doc>
<doc id="1729530" url="https://pl.wikipedia.org/wiki?curid=1729530" title="András Gyürk">
András Gyürk

András Gyürk (ur. 2 grudnia 1972 w Budapeszcie) – węgierski polityk i historyk, deputowany do Parlamentu Europejskiego V (w 2004), VI, VII, VIII i IX kadencji.
Życiorys.
Ukończył w 2000 studia z zakresu historii na Wydziale Humanistycznym Uniwersytetu im. Loránda Eötvösa w Budapeszcie. Został członkiem Fideszu, od 1996 do 2005 kierował Fidelitas, organizacją młodzieżową tego ugrupowania.
Od 1998 do 2004 sprawował mandat posła do Zgromadzenia Narodowego. Był m.in. wiceprzewodniczącym klubu parlamentarnego tego ugrupowania (od 2002) i obserwatorem w Europarlamencie.
W 2004 z listy Fideszu został deputowanym do Parlamentu Europejskiego V kadencji, następnie w tym samym roku został wybrany do VI kadencji PE, w której pracował w Komisji Przemysłu, Badań Naukowych i Energii, a także był członkiem grupy EPP-ED. W wyborach europejskich w 2009, 2014 i 2019 odnawiał mandat europosła na kolejne kadencje.

</doc>
<doc id="1729532" url="https://pl.wikipedia.org/wiki?curid=1729532" title="Andras Gyurk">
Andras Gyurk



</doc>
<doc id="1729536" url="https://pl.wikipedia.org/wiki?curid=1729536" title="Bocheński II">
Bocheński II

Bocheński II − polski herb szlachecki, odmiana herbu Rawicz z nobilitacji galicyjskiej.
Opis herbu.
Opis z wykorzystaniem zasad blazonowania, zaproponowanych przez Alfreda Znamierowskiego:
W polu złotym na niedźwiedziu czarnym, panna w sukni błękitnej i koronie złotej z rozpuszczonymi włosami i wzniesionymi rękoma.
Nad tarczą dwa hełmy w koronach z klejnotami: nad pierwszym pomiędzy dwoma rogami jelenimi pół niedźwiedzia czarnego, wspiętego, z różą czerwoną w prawej łapie w lewo, nad drugim 4 pióra strusie, złote i błękitne na przemian.
Najwcześniejsze wzmianki.
Nadany w 1849 braciom Feliksowi, Kazimierzowi, Franciszkowi, Wiktorynowi i Julianowi Bocheńskim przez Franciszka Józefa.
Herbowni.
Herb ten był herbem własnym, toteż do jego używania uprawniony jest tylko jeden ród herbownych:
Bocheński.

</doc>
<doc id="1729538" url="https://pl.wikipedia.org/wiki?curid=1729538" title="Luigi Bianchi">
Luigi Bianchi

Luigi Bianchi (ur. 18 stycznia 1856 w Parmie, zm. 6 czerwca 1928 w Pizie) – włoski matematyk, zajmował się przede wszystkim geometrią różniczkową.
Życie.
Razem ze swoim kolegą Gregorgiem Ricci-Curbastrom studiował na Scuola Normale di Pisa, gdzie jego nauczycielami byli Enrico Betti oraz Ulisse Dini. Studia ukończył z wyróżnieniem w 1877 roku. Inspirowały go prace Riemanna, Lie'a oraz Kleina. 
W 1896 otrzymał posadę na swoim macierzystym uniwersytecie, gdzie spędził resztę swojej kariery naukowej. 
1 lutego 1906 roku został odznaczony Orderem Sabaudzkim Cywilnym.

</doc>
<doc id="1729543" url="https://pl.wikipedia.org/wiki?curid=1729543" title="Kornyło Trojan">
Kornyło Trojan

Kornyło Trojan, ukr. Корнило Троян, Kornel Trojan (ur. w 1886 roku w Sidorowie, zm. 5 marca 1959 w Nowym Jorku) – ukraiński działacz społeczny i polityczny, doktor praw, adwokat, senator RP z województwa lwowskiego i poseł na Sejm Rzeczypospolitej Polskiej IV kadencji w II Rzeczypospolitej.
Życiorys.
Walczył w I wojnie światowej w armii austro-węgierskiej, w 1914 dostał się do niewoli rosyjskiej. W latach 1917–1920 prowadził pracę kulturalno-oświatową wśród ukraińskich uchodźców w Taszkencie, m.in. dyrygent chórów; w 1921 wrócił do Galicji.
Po powrocie był działaczem środowiska "Zahrawy" (Ukraińska Partia Pracy Narodowej), następnie Ukraińskiego Zjednoczenia Narodowo-Demokratycznego (UNDO), w latach 1925–1926 członkiem prezydium partii. Senator II kadencji wybrany w 1928 roku z województwa lwowskiego z listy Bloku Mniejszości Narodowych. W latach 1935–1938 był posłem na Sejm, wybranym w okręgu 69. Jednocześnie w latach 1924–1939 prowadził kancelarię adwokacką w Chodorowie.
Po agresji ZSRR na Polskę zorganizował ukraiński samorząd Chodorowa. W grudniu 1939, zagrożony aresztowaniem przez NKWD, zbiegł do Generalnego Gubernatorstwa, żona z dziećmi została deportowana w głąb ZSRR. Jesienią 1940 otworzył kancelarię adwokacką w Lublinie. Po ataku III Rzeszy na ZSRR przeniósł się w 1941 do Lwowa, prowadził kursy dla urzędników samorządowych. Wobec zbliżania się Armii Czerwonej wyjechał w 1944 do Niemiec, pracował w niemieckim urzędzie pracy ("Arbeitsamt") w Augsburgu.
Od 1946 pracował w wydziale prawnym Centralnego Przedstawicielstwa Ukraińskiej Emigracji w Augsburgu, następnie w Ellwangen i Neu-Ulm w zachodnich strefach okupacyjnych Austrii i Niemiec. W 1952 wyemigrował do USA. Działacz ukraińskiej diaspory, m.in. współzałożyciel Towarzystwa Pracowników Ukraińskich w Nowym Jorku. Pracował w wydziale prawnym Kredytowego Towarzystwa Federacyjnej Spółdzielni „Samopomicz”.
Zmarł 5 marca 1959 w Nowym Jorku, pochowany na cmentarzu Kalwaryjskim (sekcja 70, część 88, grób 4).

</doc>
<doc id="1729544" url="https://pl.wikipedia.org/wiki?curid=1729544" title="Mont Brulé">
Mont Brulé

Mont Brulé – szczyt w Alpach Pennińskich, w masywie Bouquetins. Leży na granicy między Szwajcarią (kanton Valais) a Włochami (region Dolina Aosty). Szczyt można zdobyć ze schronisk Refuge des Bouquetins (2980 m) po stronie szwajcarskiej lub Rifugio Nacamuli al Col Collon (2818 m) po stronie włoskiej.
Pierwszego wejścia dokonali Alphonse Chambrelent, André Michelin, Edouard Michelin, Pierre Puiseux, Bernard Wolff i Marc Wolff 6 sierpnia 1882 r.

</doc>
<doc id="1729547" url="https://pl.wikipedia.org/wiki?curid=1729547" title="Mimagoniates barberi">
Mimagoniates barberi



</doc>
<doc id="1729550" url="https://pl.wikipedia.org/wiki?curid=1729550" title="Zlokukjani">
Zlokukjani



</doc>
<doc id="1729551" url="https://pl.wikipedia.org/wiki?curid=1729551" title="Béla Glattfelder">
Béla Glattfelder

Béla Glattfelder (ur. 4 maja 1967 w Budapeszcie) – węgierski polityk i inżynier, deputowany do Parlamentu Europejskiego VI i VII kadencji.
Życiorys.
Z wykształcenia inżynier rolnictwa, ukończył w 1992 studia na Akademii Rolniczej w Gödöllő. Był pracownikiem naukowym Instytutu Badań Rolnictwa i Informatyki. Od 1990 do 2004 sprawował mandat posła do Zgromadzenia Narodowego. W latach 2000–2002 pełnił funkcję sekretarza stanu w Ministerstwie Rolnictwa.
W 2004 z listy Fideszu został deputowanym do Parlamentu Europejskiego. W VI kadencji PE pracował w Komisji Handlu Międzynarodowego, był członkiem grupy EPP-ED. W wyborach europejskich w 2009 odnowił mandat europosła.

</doc>
<doc id="1729553" url="https://pl.wikipedia.org/wiki?curid=1729553" title="Bela Glattfelder">
Bela Glattfelder



</doc>
<doc id="1729554" url="https://pl.wikipedia.org/wiki?curid=1729554" title="Erina Mano">
Erina Mano

 - japońska piosenkarka pop. Wywodzi się z Hello!Project. Zanim rozpoczęła karierę solową śpiewała w takich zespołach jak Ongaku Gatas czy Petitmoni.

</doc>
<doc id="1729556" url="https://pl.wikipedia.org/wiki?curid=1729556" title="Becca di Luseney">
Becca di Luseney

Becca di Luseney – szczyt w Alpach Pennińskich, w masywie Luseney–Cian. Leży w północnych Włoszech w regionie Dolina Aosty. Szczyt można zdobyć ze schroniska Bivacco Luca Reboulaz (2574 m).
Pierwszego wejścia dokonali A. Adams Reilly, Jean Antoine Carrel i Henry Charlet 2 sierpnia 1866 roku.

</doc>
<doc id="1729557" url="https://pl.wikipedia.org/wiki?curid=1729557" title="Weluszina">
Weluszina



</doc>
<doc id="1729560" url="https://pl.wikipedia.org/wiki?curid=1729560" title="Mykyta Bura">
Mykyta Bura

Mykyta Bura (ur. 18 kwietnia 1896 w Oleksinie Wielkim w pow. Równe, zm. 6 czerwca 1985 r. w Kanadzie) – ukraiński polityk, pedagog, poseł na Sejm III, IV i V kadencji w II RP.
Życiorys.
Urodził się w rodzinie chłopskiej. W 1920 ukończył studia pedagogiczne. Rolnik, właściciel 12-hektarowego gospodarstwa rolnego we wsi Horodek na Polesiu. W czasie I wojny światowej służył w armii austro-węgierskiej, następnie w Armii Halickiej. W latach 1920–1924 był nauczycielem w szkole powszechnej w powiecie rówieńskim. Od 1922 pracował społecznie w samorządzie gminnym i powiatowym, był wójtem i radnym gminy Równe. Członek Wydziału Powiatowego w Równym i delegat do Rady Wojewódzkiej, radca Wołyńskiej Izby Rolniczej.
Sekretarz i od 1930 prezes Zarządu Okręgowego Wołyńskiego Zjednoczenia Ukraińskiego w Równym.
Poseł III, IV i V kadencji Sejmu, uzyskał mandat:
Był członkiem klubów: od 1930 BBWR; od 1935 brak danych; od 1938 Ukraińskiej Reprezentacji Wołynia (wiceprezes). Pracował w komisjach: 1930 komunikacyjnej (z-ca członka), do walki z drożyzną; od 1935 administracyjno-samorządowej (od grudnia 1936), rolnej, zdrowia publicznego i opieki społ. (do grudnia 1936); od 1938 rolnej. W 1928–1930 zastępca posła z listy nr 1 w okręgu wyb. nr 57 (Łuck). W Sejmie IV kadencji w czerwcu 1938 wybrany do specjalnej komisji ds. aprowizacji.
Po wybuchu II wojny światowej znalazł się w Związku Sowieckim, Dzięki zabiegom polskich władz emigracyjnych, które rozważały jego kandydaturę na członka Rady Narodowej Rzeczypospolitej Polskiej opuścił ten kraj z Armią Andersa i w sierpniu 1943 został przewieziony samolotem do Wielkiej Brytanii. Planowano wykorzystanie go do proklamacji propolskiej deklaracji jako przedstawiciela Ukraińców z ziemi "halicko-wołyńskich", a pomysł włączenia go do Rady Narodowej w różnej formie był podtrzymywany do końca wojny. 
Do 1948 przebywał w Londynie, następnie w Kanadzie.

</doc>
<doc id="1729561" url="https://pl.wikipedia.org/wiki?curid=1729561" title="Nowo Selani">
Nowo Selani



</doc>
<doc id="1729562" url="https://pl.wikipedia.org/wiki?curid=1729562" title="Oued">
Oued



</doc>
<doc id="1729563" url="https://pl.wikipedia.org/wiki?curid=1729563" title="Elektronika – konstrukcje, technologie, zastosowania">
Elektronika – konstrukcje, technologie, zastosowania

Elektronika – konstrukcje, technologie, zastosowania – miesięcznik naukowo-techniczny, należący do grupy wydawnictw związanych z elektroniką, publikowany przez Wydawnictwo Sigma-NOT. Właścicielem miesięcznika jest Stowarzyszenie Elektryków Polskich. Elektronika jest wydawana przy współpracy Komitetu Elektroniki i Telekomunikacji Polskiej Akademii Nauk. Redakcja miesięcznika współpracuje z Polską Sekcją Institute of Electrical and Electronics Engineers. Elektronika jest notowana w międzynarodowej bazie publikacji INSPEC, a także w WorldCat OCLC, Index Copernicus, BazTech.
Tematy poruszane na łamach czasopisma:
Czasopismo jest wydawane od 59 lat. Funkcję redaktora naczelnego pełni obecnie dr hab. inż. Zbigniew Piotrowski, a przewodniczącego Rady Programowej prof. dr hab. Andrzej Dobrowolski, a członkami Rady Programowej są, między innymi profesorowie: Ryszard Jachowicz, Włodzimierz Janke, Marian P. Kaźmierkowski, Wiesław Marszałek, Józef Modelski, Ryszard Romaniuk, Edward Sędek, Andrzej Napieralski, Yul Yunazwin Nazaruddion, Tadeusz Palko, Marian Pasko, Edward Sędek, Zdzisław Trzaska, Marian Wnuk, Janusz Zarębski i inni.
W roku 2009 czasopismo nagrodzone statuetką Ministra Infrastruktury „Polska w drodze do Społeczeństwa Informacyjnego”. Uważane w krajowym środowisku naukowo-technicznym elektroniki za jedno z najlepszych merytorycznie czasopism. Czasopismo stara się o wejście do baz danych Elsevier Scopus, oraz ISI – Institute for Scientific Information (Instytut Filadelfijski) i uzyskania międzynarodowych wskaźników bibliometrycznych, jak "Journal Impact Factor", "Hirsch index".

</doc>
<doc id="1729571" url="https://pl.wikipedia.org/wiki?curid=1729571" title="Punta Kurz">
Punta Kurz

Punta Kurz – szczyt w Alpach Pennińskich, w masywie Bouquetins. Leży na granicy między Szwajcarią (kanton Valais) a Włochami (region Dolina Aosty). Nazwa szczyt zawdzięcza szwajcarskiemu wspinaczowi i prekursorowi narciarstwa Marcelelowi Kurzowi. Szczyt można zdobyć ze schronisk Rifugio Nacamuli al Col Collon (2818 m) po stronie włoskiej lub Refuge des Bouquetins (2980 m) i Cabane des Vignettes (3160 m) po stronie szwajcarskiej.

</doc>
<doc id="1729572" url="https://pl.wikipedia.org/wiki?curid=1729572" title="Małgorzata Tlałka-Mogore-Długosz">
Małgorzata Tlałka-Mogore-Długosz



</doc>
<doc id="1729573" url="https://pl.wikipedia.org/wiki?curid=1729573" title="Peishansaurus">
Peishansaurus



</doc>
<doc id="1729574" url="https://pl.wikipedia.org/wiki?curid=1729574" title="Mojżesz Deutscher">
Mojżesz Deutscher

Mojżesz Deutscher (ur. 13 lutego 1878 w Krakowie, zm. 10 marca 1941 tamże) – żydowski polityk, dziennikarz, senator I kadencji w II RP.
Życiorys.
Ukończył niższe gimnazjum. Jeden z założycieli Stronnictwa Żydów Niezawisłych i od 1919 członek Organizacji Ortodoksów, członek egzekutywy lokalnej w Krakowie i centralnej w Warszawie.
Senator RP I kadencji 1922–1927 wybrany z listy nr 16 województwie kieleckim. Członek Komitetu Żydowskiego (Klub „Szlomej Emunej Izrael”).
Był wydawcą dziennika „Krakauer Tagblatt” oraz warszawskiego „Der Jud” (ukazującego się w latach 1919–1929) oraz redaktorem tygodnika „Das Wochenblatt”. Właściciel drukarni w Krakowie, dyrektor konsumu „Izrael” i spółki wydawniczej „Izrael” (z siedzibą w Warszawie). Był jeden z najaktywniejszych członków Rady Gminy Wyznaniowej w Krakowie, w efekcie jego starań zorganizowano kursy dla nauczycieli religii żydowskiej.
Po wybuchu II wojny światowej pozostał w Krakowie, kilka dni przed śmiercią trafił do krakowskiego getta (utworzonego 3 marca 1941).

</doc>
<doc id="1729576" url="https://pl.wikipedia.org/wiki?curid=1729576" title="Becca Vannetta">
Becca Vannetta

Becca Vannetta – szczyt w Alpach Pennińskich, w masywie Mont Collon. Leży w południowej Szwajcarii w kantonie Valais, blisko granicy z Włochami. Szczyt można zdobyć ze schroniska Rifugio Nacamuli al Col Collon (2818 m). Pod szczytem znajduje się sztuczny zbiornik Lago di Place-Moulin.

</doc>
<doc id="1729577" url="https://pl.wikipedia.org/wiki?curid=1729577" title="Anthony Moon">
Anthony Moon



</doc>
<doc id="1729579" url="https://pl.wikipedia.org/wiki?curid=1729579" title="Kiselica (gmina Kriwa Palanka)">
Kiselica (gmina Kriwa Palanka)



</doc>
<doc id="1729582" url="https://pl.wikipedia.org/wiki?curid=1729582" title="Punta Cian">
Punta Cian

Punta Cian – szczyt w Alpach Pennińskich, w masywie Luseney–Cian. Leży w północnych Włoszech w regionie Dolina Aosty. 
Szczyt można zdobyć ze schroniska Bivacco Rivolta (2900 m).

</doc>
<doc id="1729586" url="https://pl.wikipedia.org/wiki?curid=1729586" title="Rai Sport">
Rai Sport



</doc>
<doc id="1729587" url="https://pl.wikipedia.org/wiki?curid=1729587" title="Live in Tokyo">
Live in Tokyo

Live in Tokyo to tytuł następujących albumów muzycznych:
Wydawnictwa DVD o tym tytule:

</doc>
<doc id="1729589" url="https://pl.wikipedia.org/wiki?curid=1729589" title="Trnowo (gmina Kriwa Palanka)">
Trnowo (gmina Kriwa Palanka)



</doc>
<doc id="1729590" url="https://pl.wikipedia.org/wiki?curid=1729590" title="Sasseneire">
Sasseneire

Sasseneire – szczyt w Alpach Pennińskich, w masywie Dent Blanche - Cornier. Leży w południowej Szwajcarii w kantonie Valais, blisko granicy z Włochami. Szczyt można zdobyć ze schroniska Cabane des Becs-de-Bosson (2985 m).

</doc>
<doc id="1729592" url="https://pl.wikipedia.org/wiki?curid=1729592" title="Megacervixosaurus">
Megacervixosaurus



</doc>
<doc id="1729595" url="https://pl.wikipedia.org/wiki?curid=1729595" title="Gmina Kriwa Palanka">
Gmina Kriwa Palanka



</doc>
<doc id="1729598" url="https://pl.wikipedia.org/wiki?curid=1729598" title="Bella Tola">
Bella Tola

Bella Tola – szczyt w Alpach Pennińskich, części Alp Zachodnich. Leży w południowej Szwajcarii w kantonie Valais. Należy do masywu Weisshorn. Szczyt można zdobyć ze schroniska Cabane Bella Tola (2345 m).

</doc>
<doc id="1729599" url="https://pl.wikipedia.org/wiki?curid=1729599" title="Peechelba">
Peechelba

Peechelba - miejscowość w Australii w stanie Wiktoria, położona nad rzeką Ovens.

</doc>
<doc id="1729601" url="https://pl.wikipedia.org/wiki?curid=1729601" title="Arangel">
Arangel



</doc>
<doc id="1729604" url="https://pl.wikipedia.org/wiki?curid=1729604" title="Nowo Selo (Gmina Oslomej)">
Nowo Selo (Gmina Oslomej)



</doc>
<doc id="1729606" url="https://pl.wikipedia.org/wiki?curid=1729606" title="Zachodni Breithornzwilling">
Zachodni Breithornzwilling



</doc>
<doc id="1729608" url="https://pl.wikipedia.org/wiki?curid=1729608" title="Maria Mateusz Szymanowski">
Maria Mateusz Szymanowski

Feliks Maria Mateusz Korwin-Szymanowski, właściwie Feliks Franciszek Szymanowski (ur. 1875 w Cygowie, zm. 1943 w Warszawie) – polski inżynier, architekt i duchowny starokatolicki, kapłan mariawicki, jeden z autorów projektu Świątyni Miłosierdzia i Miłości w Płocku i działacz społeczny.
Młodość.
Pochodził z rodziny Korwin-Szymanowskich, herbu Ślepowron. Był najstarszym synem Teodora Dyzmy Korwin Szymanowskiego i Julii z Jełowickich. 
Dzięki wsparciu materialnemu krewnych wraz z młodszymi braćmi, między innymi z Eustachym, późniejszym dyrektorem Banku Gospodarstwa Krajowego, był uczniem w Gimnazjum oo. Jezuitów w Chyrowie. Idąc śladami stryja matki, Edwarda Jełowickiego, w 1896 ukończył z wyróżnieniem studia w zakresie inżynierii mechanicznej na politechnice paryskiej École centrale Paris. Po studiach podjął pracę w Europie zachodniej.
Kariera.
Pracował we Francji, Egipcie i Stanach Zjednoczonych jako inżynier przy budowie wieżowców i mostów, potem w Rosji przy budowie kolei transsyberyjskiej. Zachęcony przez swojego brata Józefa, niegdyś jezuitę (kapłana Stanisława), zrezygnował z dalszej kariery i po studiach na Cesarskiej Rzymskokatolickiej Akademii Duchownej w Petersburgu został kapłanem mariawickim. Wraz z kapłanem Wacławem Przysieckim opracował technicznie projekt katedry mariawickiej i klasztoru w Płocku. Święcenia kapłańskie otrzymał w Świątyni Miłosierdzia i Miłości 15 sierpnia 1914. Należał do grona sześciu pierwszych kapłanów wyświęconych w Kościele mariawickim. Jak wynika z opracowania Borysa Przedpełskiego, interesowała go rola kobiet w ówczesnym kościele. Pisał o tym już w 1929, co świadczyłoby o otwarciu intelektualnym, jakie mógł odziedziczyć od ojca swego, Teodora. Oprócz pracy duszpasterskiej, Szymanowski zajmował się do końca życia zagadnieniami mechanicznymi.
Życie rodzinne.
Małżeństwo zawarł z Leokadią Schultz, nauczycielką w przedszkolu i potem kapłanką. Mieli sześcioro dzieci. Najstarsza córka, Julita, brała udział w powstaniu warszawskim i została wzięta do niewoli niemieckiej. Pierwszy syn, Mateusz zaniechał z kapłaństwa i został inżynierem elektrykiem oraz działaczem społecznym. Drugi syn, Felix, pracował jako dyplomowany geolog. Syn Franciszek był slawistą i pisarzem. Syn Jan jest ekonomistą, a najmłodszy, Teodor, był profesorem prawa. 
Feliks Szymanowski został postrzelony w czasie okupacji niemieckiej i zmarł w 1943 w Warszawie. Jest pochowany na tamtejszym cmentarzu mariawickim.

</doc>
<doc id="1729609" url="https://pl.wikipedia.org/wiki?curid=1729609" title="Super gigant">
Super gigant



</doc>
<doc id="1729610" url="https://pl.wikipedia.org/wiki?curid=1729610" title="Hot Dance Club Songs">
Hot Dance Club Songs

Hot Dance Club Songs (dawniej Hot Dance Club Play) – jedna z list przebojów opracowywanych przez amerykański magazyn muzyczny "Billboard". Notowania najbardziej popularnych w amerykańskich klubach piosenek w stylu dance-club, tworzone są co tydzień na podstawie playlist tworzonych przez DJ-ów (którzy uprzednio muszą spełnić odpowiednie kryteria).
Historia.
Notowanie to powstało w 1974 roku i pierwotnie nosiło nazwę Disco Action. Analizowało wówczas co tydzień piosenki w stylu disco z całego kraju.
28 sierpnia 1976 roku lista zmieniła nazwę na National Disco Action Top 30, później rozszerzono notowanie do 40 pozycji. W 1979 roku rozszerzono notowanie do 60 pozycji, następnie do 80 i w końcu do 100, jednak w 1981 roku powrócono ostatecznie do 80 miejsc obejmujących notowanie.
16 marca 1985 roku z jednego notowania stworzono dwa. Pierwsze z nich to Hot Dance/Disco, monitorujące piosenki klubowe (50 pozycji), natomiast drugie nosiło nazwę Hot Maxi-Single Sales i zajmowało się sprzedażą Maxi-singli (50 pozycji).
Te dwa notowania istnieją do dziś pod nazwami Hot Dance Club Play oraz Hot Dance Single Sales. W 2003 roku magazyn "Billboard" utworzył nowe notowanie pod nazwą Hot Dance Airplay, monitorujące dane z siedmiu stacji radiowych w USA grających muzykę w stylu dance.

</doc>
<doc id="1729613" url="https://pl.wikipedia.org/wiki?curid=1729613" title="Sutowo">
Sutowo



</doc>
<doc id="1729616" url="https://pl.wikipedia.org/wiki?curid=1729616" title="Chryzostom (Martiszkin)">
Chryzostom (Martiszkin)

Chryzostom, imię świeckie Gieorgij Fiodorowicz Martiszkin (ur. 3 maja 1934 w Kazince, obwód riazański) – biskup Rosyjskiego Kościoła Prawosławnego.
Życiorys.
Pochodził z rodziny chłopskiej, pracował w kołchozie, następnie w pracowni ochrony zabytków architektury. W 1965 ukończył seminarium duchowne w Moskwie, a cztery lata później Moskiewską Akademię Duchowną. W czasie nauki, w 1966, złożył śluby zakonne i otrzymał święcenia kapłańskie. Pracował w cerkwi św. Pimena w Moskwie, a następnie w cerkwi Wszystkich Świętych w tym samym mieście. W 1971 otrzymał godność archimandryty, w roku następnym został biskupem pomocniczym eparchii moskiewskiej z tytułem biskupa zarajskiego. 3 września 1974 został wyświęcony na biskupa kurskiego i biełgorodzkiego, trzy lata później został arcybiskupem. Na terenie swojej eparchii doprowadził do znaczącego ożywienia życia parafialnego, wyświęcając tylko w ciągu pierwszego roku sprawowania urzędu 22 kapłanów, co pozwoliło na otwarcie parafii oficjalnie czynnych, lecz niefunkcjonujących z braku duchownych. W ciągu sześciu lat biskup Chryzostom wyświęcił 120 nowych kapłanów, w tym wielu spośród mężczyzn bez formalnego przygotowania teologicznego, niemogących z braku miejsc podjąć nauki w seminariach. 
W latach 1984–1990 pełnił obowiązki biskupa irkuckiego i czyckiego, tymczasowo (1984–1988) wypełniając również zadania biskupa chabarowskiego.
W styczniu 1990 został arcybiskupem wileńskim i litewskim, w 2000 został mu nadany tytuł metropolity. W 2010 duchowny odszedł na własną prośbę w stan spoczynku ze względu na zły stan zdrowia.
Jest zwolennikiem ekumenizmu i dialogu z Kościołem katolickim. Jako jedyny z biskupów Rosyjskiej Cerkwi Prawosławnej oficjalnie przyznał się do bycia tajnym współpracownikiem KGB w latach 1974–1990 pod pseudonimem „Restaurator”.

</doc>
<doc id="1729617" url="https://pl.wikipedia.org/wiki?curid=1729617" title="Gmina Oslomej">
Gmina Oslomej



</doc>
<doc id="1729618" url="https://pl.wikipedia.org/wiki?curid=1729618" title="Kobdilj">
Kobdilj

Kobdilj (wł. "Cobidil San Gregorio") – wieś w zachodniej Słowenii, w historycznej krainie Przymorze, w regionie statystycznym Obalno-kraška, w gminie Komen, dziewięć kilometrów od granicy z Włochami. Liczba ludności Kobdijl wynosiła w 2002 r. 194 osoby, natomiast powierzchnia – 5,82 km².
W miejscowości znajduje się obserwatorium astronomiczne wybudowane w latach 2005–2008 i działające od stycznia 2008 r. Przeznaczone jest przede wszystkim do monitorowania gwiazd zmiennych.
W Kobdijl urodzili się: architekt i urbanista Max Fabiani oraz rzymskokatolicki biskup i teolog Anton Mahnič.

</doc>
<doc id="1729621" url="https://pl.wikipedia.org/wiki?curid=1729621" title="Triunfo Montevideo">
Triunfo Montevideo

Triunfo Football Club – urugwajski klub piłkarski z siedzibą w mieście Montevideo.
Historia.
Klub "Triunfo" tylko dwa razy wziął udział w rozgrywkach pierwszej ligi urugwajskiej - w 1902 i 1903 roku. W obu przypadkach zajął szóste miejsce.
W obu sezonach "Triunfo" rozegrał 21 meczów (4 zwycięstwa, 3 remisy i 14 porażek), zdobywając 17 bramek i tracąc 64 bramki.

</doc>
<doc id="1729622" url="https://pl.wikipedia.org/wiki?curid=1729622" title="Cobidil San Gregorio">
Cobidil San Gregorio



</doc>
<doc id="1729625" url="https://pl.wikipedia.org/wiki?curid=1729625" title="Kościół św. Jana w Hamburgu-Harvestehude">
Kościół św. Jana w Hamburgu-Harvestehude

Kościół św. Jana w Hamburgu-Harvestehude (niem. St.-Johannis-Kirche in Hamburg-Harvestehude) – kościół ewangelicko-luterański położony w dzielnicy Harvestehude (okręg Eimsbüttel) przy ulicy Turmweg, niedaleko Außenalster.
Kościół wybudowany został w latach 1880–1882 w stylu neogotyckim. Należy do najlepiej zachowanych zabytków swojej epoki w Hamburgu. Zarazem jest uważany za jeden z najbardziej imponujących przykładów dziewiętnastowiecznej architektury i z tego względu jest otoczony troskliwą opieką władz miejskich. Jego smukła ok. 70-metrowa wieża (podświetlona w nocy) góruje nad okolicą.
Historia.
Wspólnota parafialna przedmieść Harvestehude i Rotherbaum została powołana do życia 27 stycznia 1879. Pierwszym przewodniczącym rady parafialnej został senator i przyszły burmistrz Hamburga, dr. Johann Georg Mönckeberg. Pod jego przewodnictwem rada wybrała wówczas do realizacji (spośród siedmiu zgłoszonych propozycji) projekt architekta Wilhelma Hauersa. Powołany został jednocześnie “tymczasowy komitet ds. budowy kościoła przed Dammthor“, który w szybkim tempie rozstrzygnął wszystkie zagadnienia prawno-własnościowe i finansowe związane z budową nowego kościoła. Sama budowa zajęła dwa lata.
Architekt zaprojektował kościół według “Eisenacher Regulativ“ (tj. zbioru zasad i reguł architektonicznych z 1861, według których wznoszono kościoły w ówczesnych Niemczech). Jednocześnie wzorował się na kościołach wznoszonych przez Wilhelma Hase, najwybitniejszego przedstawiciela tzw. Szkoły hanowerskiej. W rezultacie powstał kompletny projekt budowli neogotyckiej, przemyślanej w najdrobniejszych szczegółach, dotyczących nie tylko zewnętrznego wyglądu świątyni ale również detali wewnętrznych, takich jak ławki z klęcznikami, krzesła, prospekt organowy, posadzka w stylu terrazzo czy malowidła ścienne. Kościół św. Jana jest jednym z najlepiej zachowanych zabytków swojej epoki na terenie Hamburga ponieważ szczęśliwie uniknął zniszczeń w czasie II wojny światowej.
Ze względu na zwartość koncepcji architektonicznej zajmuje szczególne miejsce pośród świątyń tego typu na terenie Niemiec.

</doc>
<doc id="1729627" url="https://pl.wikipedia.org/wiki?curid=1729627" title="Gmina Lozovo">
Gmina Lozovo



</doc>
<doc id="1729634" url="https://pl.wikipedia.org/wiki?curid=1729634" title="Łozowo">
Łozowo



</doc>
<doc id="1729639" url="https://pl.wikipedia.org/wiki?curid=1729639" title="Marcelo Sarvas">
Marcelo Sarvas

Marcelo Sarvas (ur. 16 października 1981 w São Paulo) – brazylijski piłkarz występujący na pozycji pomocnika w DC United.
W latach juniorskich grał w wielu klubach w Brazylii (CA Ypiranga São Paulo, Corinthians Paulista São Paulo). Ostatecznie w wieku 21 lat trafił do pierwszego zespołu drużyny Corinthians Paulista. W kolejnym roku zmienił barwy klubowe, przechodząc do zespołu EC Noroeste Bauru. Kolejnym krokiem w karierze piłkarskiej Marcelo Sarvasa była przeprowadzka do Europy, a konkretnie do Szwecji. Został piłkarzem drużyny Karlskrona AIF. Następnie przeniósł się do drużyny Kristianstadt FF. Tam spędził kolejne dwa sezony. W tym czasie stał się jednym z najlepszych zawodników tej drużyny zdobywając 10 bramek oraz asystując w zdobyciu kolejnych 11. Dzięki dobrej grze, piłkarz mógł pozyskać kontrakt z bardziej znaną drużyną w Szwecji, Mjällby AIF. Po półtora roku gry, Marcelo stał się zawodnikiem Bunkeflo IF, gdzie grał przez kolejne 6 miesięcy. Wiosną 2009 roku stał się wolnym zawodnikiem i w maju rozpoczął treningi z Polonią Warszawa. Marcelo podpisał kontrakt z warszawską drużyną do czerwca 2010 roku, z możliwością przedłużenia go na kolejne dwa lata. W barwach Polonii zadebiutował oficjalnie 2 lipca 2009 roku, w meczu I rundy Ligi Europy przeciwko Budocnostowi Podgorica.
19 stycznia 2011 roku podpisał kontrakt z zespołem z Kostaryki LD Alajuelense.
Od stycznia 2012 roku do końca 2014 był zawodnikiem Los Angeles Galaxy. W 2015 grał w Colorado Rapids, a w 2016 trafił do DC United.

</doc>
<doc id="1729643" url="https://pl.wikipedia.org/wiki?curid=1729643" title="Real Gone">
Real Gone

Real Gone – studyjny album amerykańskiego muzyka, Toma Waitsa. Premiera płyty miała miejsce w 2004 roku, 3 października w Europie, 5 października w Stanach Zjednoczonych.
Album ten zawiera, nieliczne w twórczości Waitsa, piosenki o treściach jednoznacznie zaangażowanych politycznie. Piosenka "Day After Tomorrow" jest protestem przeciwko wojnie w Iraku. Jest to również pierwszy album, na którym Waits nie wykorzystał pianina.
W październiku i listopadzie 2004 roku, odbyła się trasa koncertowa "Real Gone Tour", poświęcona promocji tego wydawnictwa.
Utwory.
Wszystkie kompozycje są autorstwa Toma Waitsa i Kathleen Brennan.

</doc>
<doc id="1729646" url="https://pl.wikipedia.org/wiki?curid=1729646" title="Veles (miasto)">
Veles (miasto)



</doc>
<doc id="1729647" url="https://pl.wikipedia.org/wiki?curid=1729647" title="Tehuelchesaurus">
Tehuelchesaurus



</doc>
<doc id="1729648" url="https://pl.wikipedia.org/wiki?curid=1729648" title="Myrtleford">
Myrtleford

Myrtleford - miejscowość w Australii w stanie Wiktoria, położona nad rzeką Ovens, w pobliżu parku narodowego Mount Buffalo. 
Głównym źródłem dochodów Myrtleford jest rolnictwo. Uprawa winogron, orzechów, jabłek oraz hodowla bydła. 
Miejscowość słynęła z wielkich upraw tytoniu.

</doc>
<doc id="1729651" url="https://pl.wikipedia.org/wiki?curid=1729651" title="Samuel Hocevar">
Samuel Hocevar



</doc>
<doc id="1729653" url="https://pl.wikipedia.org/wiki?curid=1729653" title="Tikveš (zbiornik)">
Tikveš (zbiornik)



</doc>
<doc id="1729654" url="https://pl.wikipedia.org/wiki?curid=1729654" title="Gmina Delczewo">
Gmina Delczewo



</doc>
<doc id="1729658" url="https://pl.wikipedia.org/wiki?curid=1729658" title="Esther de Lange">
Esther de Lange

Esther de Lange (ur. 19 lutego 1975 w Spaubeek w Limburgii) – holenderska polityk, posłanka do Parlamentu Europejskiego VI, VII, VIII i IX kadencji.
Życiorys.
Studiowała w instytucie wyższych studiów europejskich (HEBO) w Hadze. Uzyskała licencjat ze stosunków europejskich i magisterium ze stosunków międzynarodowych. Współpracowała z organizacją FEANTSA, europejską federacją na rzecz bezdomnych. Była też asystentką ds. europejskich w niemieckich organizacjach handlowych.
Wstąpiła do Apelu Chrześcijańsko-Demokratycznego. Od 1999 do 2007 pracowała w delegacji CDA w Europarlamencie. W 2007 objęła mandat posłanki do Parlamentu Europejskiego. W PE przystąpiła do grupy Europejskiej Partii Ludowej i Europejskich Demokratów. Pracowała w Komisji Wolności Obywatelskich, Sprawiedliwości i Spraw Wewnętrznych oraz w Komisji Kontroli Budżetowej. W 2009, 2014 i 2019 z listy CDA z powodzeniem ubiegała się o reelekcję.

</doc>
<doc id="1729661" url="https://pl.wikipedia.org/wiki?curid=1729661" title="Tikveš">
Tikveš



</doc>
<doc id="1729662" url="https://pl.wikipedia.org/wiki?curid=1729662" title="Czop żółty">
Czop żółty

Czop żółty,czop małopromienny ("Zingel streber") — gatunek ryby z rodziny okoniowatych.
Występowanie.
W dorzeczu Dunaju, od Bawarii do delty oraz w dorzeczu Wardaru.
Żyje w rzekach podgórskich, w płytkiej wodzie o piaszczystym lub żwirowatym podłożu. Wymaga wysokiej zawartości tlenu w wodzie. Jest wrażliwy na zanieczyszczenia wody.
Opis.
Smukła, wrzecionowata ryba. Trzon ogona silnie wydłużony, cienki. Przednia część brzucha pozbawiona łusek.
Ubarwienie ciała od grzbiecie ciemnobrązowe lub ciemnoszare, boki żółtobrązowe. Na grzbiecie i bokach 4-5 wyraźnych ciemnych smug. Brzuch białawy.
Długość ciała od 12 do 18 cm, maksymalne 22 cm.
Odżywianie.
Aktywny głównie w nocy, żywi się bezkręgowcami wodnymi, ikrą i wylęgiem ryb.
Rozród.
Trze się w marcu i kwietniu. W tym czasie ciało zarówno samców jak i samic nabiera metalicznego połysku, a na głowie pojawia się wysypka tarłowa. Składanie ikry odbywa się na kamienistym podłożu w wartkim nurcie rzeki.

</doc>
<doc id="1729663" url="https://pl.wikipedia.org/wiki?curid=1729663" title="Transactions of the American Neurological Association">
Transactions of the American Neurological Association

Transactions of the American Neurological Association – amerykańskie czasopismo neurologiczne, wydawane w latach 1875–1981 przez American Neurological Association.

</doc>
<doc id="1729665" url="https://pl.wikipedia.org/wiki?curid=1729665" title="Mahmud Szabistari">
Mahmud Szabistari

Mahmud Szabistari (pers. محمود شبستری) (pełne imię: Sad ad-Din Mahmud Ibn Abd al-Karim Ibn Jahja al-Szabistari) (ur. w drugiej połowie XIII w. Szabistarze – zm. ok. 1320) – perski poeta suficki.
Urodzony w Szabistarze, większość życia spędził w pobliskim Tebrizie, ówczesnej stolicy Ilchanidów, jako prominentny islamski uczony. Odbył podróże do Egiptu, Syrii i Hidżazu. Być może przez pewien czas żył w Kermanie, skąd miała pochodzić jego żona. Jego grób w Szabistarze stał się miejscem pielgrzymek.
Sława Mahmuda opiera się na poemacie "Gulšan-e rāz" (Różany ogród tajemnic), składającym się z 1008 bajtów, który "czytany po wielekroć i kontemplowany z pokolenia na pokolenie, stał się rodzajem vademecum mistyków irańskich". Poza tym przypisuje mu się autorstwo także kilku innych dzieł, z których najważniejszym i autentycznym wydaje się być "Sa'adat-nāma", poświęcone teologii mistycznej.
Według poety "Gulšan-e rāz" jest odpowiedzią na piętnaście pytań postawionych przez "znanego człowieka szlachetnego rodu" z Chorasanu. Tradycyjnie identyfikuje się go z Husajnim Sadatem Amirem (zm. po 1328) z Heratu, chociaż pierwszą informację na ten temat można znaleźć dopiero u Dżamiego (1414 - 1492). Prawdopodobnie list został ułożony znacznie później niż sam poemat i wpleciony w jego tekst, dzielący się na piętnaście "suʾāl" (pytań). Odpowiedzi poety dzielą się na część teoretyczną ("k.āʾida") i ilustracyjną ("tamṣīl"). Tematem poematu jest dążenie do osiągnięcia statusu "człowieka doskonałego" ("al-insān al-kāmil"), przy czym porusza on szereg zagadnień psychologicznych i metafizycznych tradycyjnie związanych z sufizmem. W warstwie doktrynalnej Szabistari pozostaje pod wpływem Ibn Arabiego.
Różnorodność treści oraz zwartość "Gulšan-e rāz" sprawiły, że stał się on tradycyjnym podręcznikiem sufich w najważniejszym irańskim tarikacie okresu nowożytnego, nimatullahijja, oraz przedmiotem wielu komentarzy, z których najsłynniejszym jest "Mafātīh. al-iʿğāz fī šarh.-e Gulšan-e rāz" (Klucz tajemniczego leku w komentarzu Różanego ogrodu tajemnic) Szams ad-Dina Lahidżiego (zm. 1506). Pierwszym Europejczykiem, który dostrzegł wartość "Gulšan-e rāz" dla perskich sufich był Jean Chardin (1643 - ok. 1712 - 1713), nazywający go ich "summą teologii".

</doc>
<doc id="1729666" url="https://pl.wikipedia.org/wiki?curid=1729666" title="Mavrovo">
Mavrovo



</doc>
<doc id="1729667" url="https://pl.wikipedia.org/wiki?curid=1729667" title="José Joaquín Rojas Gil">
José Joaquín Rojas Gil



</doc>
<doc id="1729669" url="https://pl.wikipedia.org/wiki?curid=1729669" title="Galičica">
Galičica



</doc>
<doc id="1729671" url="https://pl.wikipedia.org/wiki?curid=1729671" title="Kožuf">
Kožuf



</doc>
<doc id="1729672" url="https://pl.wikipedia.org/wiki?curid=1729672" title="Warcisław II Świętoborzyc">
Warcisław II Świętoborzyc

Warcisław II Świętoborzyc (ur. przed 1135, zm. 1196) – kasztelan szczeciński, syn Świętobora Starszego z rodu Świętoborzyców. 
Życiorys.
Po raz pierwszy wzmiankowany jako kasztelan szczeciński w 1168. Pięć lat później dowodził obroną miasta podczas najazdu króla duńskiego Waldemara I, od którego otrzymał w lenno Szczecin w zamian za okup, zakładników oraz za sprowadzenie z opactwa w Esrum w Danii cystersów, którym ufundował i uposażył klasztor w Kołbaczu. Saxo Grammaticus opisuje Warcisława jako gorliwego chrześcijanina. 
Warcisław jako lennik duński zarządzał prawdopodobnie dosyć sporym obszarem i jego pozycja zapewne była równa lub niemal równa książęcej. W dokumentach z tego okresu występuje zwykle na czele listy świadków świeckich.
Po śmierci Bogusława I w 1187 został regentem księstwa pomorskiego w imieniu jego małoletnich synów. Prawdopodobnie szukał próby sojuszu z Księstwem Polskim, co spowodowało interwencję króla duńskiego Kanuta VI w 1189. Warcisław został obalony, a nowym regentem mianowano księcia rugijskiego Jaromara I.
Warcisław zmarł w 1196, według tradycji, podczas pielgrzymki do Palestyny.

</doc>
<doc id="1729673" url="https://pl.wikipedia.org/wiki?curid=1729673" title="Zingel streber">
Zingel streber



</doc>
<doc id="1729674" url="https://pl.wikipedia.org/wiki?curid=1729674" title="Warcisław Świętoborzyc">
Warcisław Świętoborzyc



</doc>
<doc id="1729675" url="https://pl.wikipedia.org/wiki?curid=1729675" title="Titov Vrv">
Titov Vrv



</doc>
<doc id="1729680" url="https://pl.wikipedia.org/wiki?curid=1729680" title="Fortissimus 2009">
Fortissimus 2009

Fortissimus – doroczne, indywidualne zawody siłaczy.
Data: 27, 28 czerwca 2009 r.
Miejsce: Montmagny, prowincja Quebec 
WYNIKI ZAWODÓW:

</doc>
<doc id="1729681" url="https://pl.wikipedia.org/wiki?curid=1729681" title="Aliwalia">
Aliwalia



</doc>
<doc id="1729684" url="https://pl.wikipedia.org/wiki?curid=1729684" title="Aliwalia rex">
Aliwalia rex



</doc>
<doc id="1729689" url="https://pl.wikipedia.org/wiki?curid=1729689" title="Pelisterski oči">
Pelisterski oči



</doc>
<doc id="1729692" url="https://pl.wikipedia.org/wiki?curid=1729692" title="Došnica">
Došnica



</doc>
<doc id="1729694" url="https://pl.wikipedia.org/wiki?curid=1729694" title="LM">
LM



</doc>
<doc id="1729695" url="https://pl.wikipedia.org/wiki?curid=1729695" title="Noc listopadowa">
Noc listopadowa



</doc>
<doc id="1729696" url="https://pl.wikipedia.org/wiki?curid=1729696" title="Kriwa Reka">
Kriwa Reka



</doc>
<doc id="1729697" url="https://pl.wikipedia.org/wiki?curid=1729697" title="Alpy Biellesi">
Alpy Biellesi

Alpy Biellesi (wł. "Alpi Biellesi") – masyw górski w Alpach Zachodnich. Leży w północnych Włoszech w regionach Piemont i w niewielkiej części Dolina Aosty. Jest częścią Alp Pennińskich. Najwyższym szczytem masywu jest Monte Mars, który osiąga wysokość 2600 m.
Najwyższe szczyty:

</doc>
<doc id="1729698" url="https://pl.wikipedia.org/wiki?curid=1729698" title="Kriva Reka">
Kriva Reka



</doc>
<doc id="1729699" url="https://pl.wikipedia.org/wiki?curid=1729699" title="Alpy Cusiane">
Alpy Cusiane

Alpy Cusiane (wł. "Alpi Cusiane") – masyw górski w Alpach Zachodnich. Leży w północnych Włoszech w regionach Piemont i Dolina Aosty w niewielkiej części). Jest częścią Alp Pennińskich. Jest jednym z dwóch masywów (obok Alp Biellesi) grupy Alpy Biellesi i Cusiane. Najwyższym szczytem masywu jest Mottarone, który osiąga wysokość 1491 m. 

</doc>
<doc id="1729703" url="https://pl.wikipedia.org/wiki?curid=1729703" title="Pczinja">
Pczinja



</doc>
<doc id="1729706" url="https://pl.wikipedia.org/wiki?curid=1729706" title="Rura Bangalore">
Rura Bangalore

Rura Bangalore – saperski ładunek wydłużony w formie rury (lub zestawu połączonych rur) wypełnionej materiałem wybuchowym. Nazwa pochodzi od miasta Bengaluru w Indiach, gdzie została zaprojektowana w 1912 roku przez brytyjskiego sapera kpt. McClintocka.
Broń stworzono z myślą o szybkim niszczeniu zasieków podczas ataku (cięcie drutu kolczastego ręcznym narzędziem pod ostrzałem było bardzo niebezpieczne), lecz okazała się skuteczna także w oczyszczaniu pól minowych. Używano jej podczas I i II wojny światowej.

</doc>
<doc id="1729711" url="https://pl.wikipedia.org/wiki?curid=1729711" title="Mottarone">
Mottarone

Mottarone – szczyt w Alpach Pennińskich (części Alp Zachodnich) o wysokości 1492 m n.p.m. i wybitności (MDW) 1130 m, należący do masywu Alp Cusiane, w których jest najwyższym szczytem.
Zlokalizowany w północnych Włoszech, w regionie Piemont, nieopodal turystycznej miejscowości Stresa, z której na wierzchołek góry prowadzi kolej linowa.

</doc>
<doc id="1729714" url="https://pl.wikipedia.org/wiki?curid=1729714" title="Monte Mars">
Monte Mars

Monte Mars – szczyt w Alpach Pennińskich, części Alp Zachodnich. Leży w północnych Włoszech na granicy regionów Piemont i Dolina Aosty. Należy do masywu Alpy Biellesi. Jest jego najwyższym szczytem. Rejon szczytu objęty jest Rezerwatem Naturalnym Monte Mars.

</doc>
<doc id="1729717" url="https://pl.wikipedia.org/wiki?curid=1729717" title="Inga Czarchalaszwili">
Inga Czarchalaszwili

Inga Czarchalaszwili (ur. 23 kwietnia 1983 w Kutaisi) – gruzińska szachistka, arcymistrzyni od 2005 roku.
Kariera szachowa.
W latach 1993–2002 wielokrotnie reprezentowała Gruzję na mistrzostwach świata i Europy juniorek w różnych kategoriach wiekowych, zdobywając 4 medale: złoty (Kallithea 2001 – ME do 18 lat), srebrny (Baku 2002 – ME do 20 lat) oraz dwa brązowe (Mureck 1998 i Litochoron 1999 – oba na ME do 16 lat).
W 1999 r. wystąpiła w zespole Gruzji–C na rozegranych w Batumi drużynowych mistrzostwach Europy, zdobywając złoty medal za indywidualny wynik na III szachownicy. W 2001 r. na mistrzostwach świata juniorek do 20 lat (w Atenach) zajęła VIII m. i wypełniła pierwszą normę na tytuł arcymistrzyni. Kolejne dwie normy na ten tytuł zdobyła w latach 2004 (na turnieju "Aerofłot Open"–B) oraz 2005 (podczas finału indywidualnych mistrzostw Gruzji, w którym podzieliła IV–VI miejsce). W 2012 r. zwyciężyła w II memoriale Krystyny Radzikowskiej w Warszawie.
Najwyższy ranking w dotychczasowej karierze osiągnęła 1 września 2005 r., z wynikiem 2375 punktów zajmowała wówczas 88. miejsce na światowej liście FIDE, jednocześnie zajmując 9. miejsce wśród gruzińskich szachistek.

</doc>
<doc id="1729718" url="https://pl.wikipedia.org/wiki?curid=1729718" title="Monte Bo">
Monte Bo

Monte Bo – szczyt w Alpach Pennińskich, części Alp Zachodnich. Leży w północnych Włoszech w regionie Piemont. Należy do masywu Alpy Biellesi.

</doc>
<doc id="1729719" url="https://pl.wikipedia.org/wiki?curid=1729719" title="Monte Cresto">
Monte Cresto

Monte Cresto – szczyt w Alpach Pennińskich, części Alp Zachodnich. Leży w północnych Włoszech w regionie Piemont. Należy do masywu Alpy Biellesi.

</doc>
<doc id="1729721" url="https://pl.wikipedia.org/wiki?curid=1729721" title="Cima Tre Vescovi">
Cima Tre Vescovi

Cima Tre Vescovi – szczyt w Alpach Pennińskich, części Alp Zachodnich. Leży w północnych Włoszech na granicy regionów Piemont i Dolina Aosty. Należy do masywu Alpy Biellesi.

</doc>
<doc id="1729724" url="https://pl.wikipedia.org/wiki?curid=1729724" title="Monte I Gemelli">
Monte I Gemelli

Monte I Gemelli – szczyt w Alpach Pennińskich, części Alp Zachodnich. Leży w północnych Włoszech na granicy regionów Piemont i Valle d'Aosta. Należy do masywu Alpy Biellesi.

</doc>
<doc id="1729725" url="https://pl.wikipedia.org/wiki?curid=1729725" title="Džepčište">
Džepčište



</doc>
<doc id="1729727" url="https://pl.wikipedia.org/wiki?curid=1729727" title="Monte Camino">
Monte Camino

Monte Camino – szczyt w Alpach Pennińskich, części Alp Zachodnich. Leży w północnych Włoszech w regionie Piemont. Należy do masywu Alpy Biellesi.

</doc>
<doc id="1729729" url="https://pl.wikipedia.org/wiki?curid=1729729" title="Colma di Mombarone">
Colma di Mombarone

Colma di Mombarone – szczyt w Alpach Pennińskich, części Alp Zachodnich. Leży w północnych Włoszech w regionie Piemont. Należy do masywu Alpy Biellesi.

</doc>
<doc id="1729732" url="https://pl.wikipedia.org/wiki?curid=1729732" title="Rabini Poznania">
Rabini Poznania

Rabini Poznania – lista rabinów miasta Poznań.

</doc>
<doc id="1729733" url="https://pl.wikipedia.org/wiki?curid=1729733" title="Monte Mucrone">
Monte Mucrone

Monte Mucrone – szczyt w Alpach Pennińskich, części Alp Zachodnich. Leży w północnych Włoszech w regionie Piemont. Należy do masywu Alpy Biellesi.

</doc>
<doc id="1729737" url="https://pl.wikipedia.org/wiki?curid=1729737" title="Monte Tovo">
Monte Tovo

Monte Tovo – szczyt w Alpach Pennińskich, części Alp Zachodnich. Leży w północnych Włoszech w regionie Piemont. Należy do masywu Alpy Biellesi.

</doc>
<doc id="1729740" url="https://pl.wikipedia.org/wiki?curid=1729740" title="Monte Barone">
Monte Barone

Monte Barone – szczyt w Alpach Pennińskich, części Alp Zachodnich. Leży w północnych Włoszech w regionie Piemont. Należy do masywu Alpy Biellesi.

</doc>
<doc id="1729741" url="https://pl.wikipedia.org/wiki?curid=1729741" title="Bitwa pod Meiram">
Bitwa pod Meiram



</doc>
<doc id="1729745" url="https://pl.wikipedia.org/wiki?curid=1729745" title="Jorge Luis Burruchaga">
Jorge Luis Burruchaga



</doc>
<doc id="1729746" url="https://pl.wikipedia.org/wiki?curid=1729746" title="Rabini Bytomia">
Rabini Bytomia

Rabini Bytomia – rabini gminy żydowskiej w Bytomiu w latach 1790–1942.
Lista rabinów.
Przed nazwiskiem podano daty piastowania urzędu rabina.

</doc>
<doc id="1729747" url="https://pl.wikipedia.org/wiki?curid=1729747" title="Sanskary">
Sanskary

Sanskary – w filozofii indyjskiej to subtelnej natury ślady, dokonanych przez jednostkę czynów. To one tworzą strukturę, decydującą o fizycznych i psychicznych możliwościach danej istoty w obecnym i przyszłym życiu.

</doc>
<doc id="1729748" url="https://pl.wikipedia.org/wiki?curid=1729748" title="Galaretówka przejrzysta">
Galaretówka przejrzysta

Galaretówka przejrzysta ("Neobulgaria pura" (Pers.) Petr.) – gatunek grzybów z rodziny "Gelatinodiscaceae". 
Systematyka i nazewnictwo.
Pozycja w klasyfikacji według Index Fungorum: "Neobulgaria, Gelatinodiscaceae, Helotiales, Leotiomycetidae, Leotiomycetes, Pezizomycotina, Ascomycota, Fungi".
Po raz pierwszy takson ten zdiagnozował w 1796 r. Christian Hendrik Persoon nadając mu nazwę "Peziza pura". Obecną, uznaną przez Index Fungorum nazwę nadał mu w 1921 r. Franz Petrak, przenosząc go do rodzaju "Neobulgaria".
Synonimy naukowe:
Nazwę polską podali Barbara Gumińska i Władysław Wojewoda. 
Morfologia.
Typu apotecjum, o konsystencji wodnistej, galaretowatej. Podczas wysychania kurczy się. Ma średnicę 1–3 cm, barwę bladoczerwono-brązową lub liliowoszarą. Za młodu jest okrągławy, potem rozpostarty i nieregularnie tarczowaty lub kubkowaty z wystającym słabo karbowanym brzegiem. Posiada krótki trzon o grubości do 5 mm. Zdarza się, że trzony sąsiednich owocników są zrośnięte. Czasami trzon jest tak krótki, że jest niezauważalny.
Owocnik zbudowany jest z dwóch warstw strzępek. W zewnętrznej warstwie strzępki są mniej więcej równoległe i przeplatające się, z rzadka rozgałęziające się. Mają średnicę 1–1,5 µm, umieszczone są w galaretowatej substancji i tworzą rozszerzone beczkowato komórki o rozmiarach 30 × 15–20 µm. Warstwę wewnętrzną tworzą strzępki luźno osadzone w galaretowatej substancji. Subhymenium cienkie, występują w nim, prawie kuliste komórki. W obłoczni występują cienkie, nitkowate parafizy o średnicy 2 µm. Zarodniki elipsoidalne lub wąskojajowate, o rozmiarach 5,5–7 × 3–4 µm. Zazwyczaj posiadają dwie gutule oraz gładkie, cienkie i bezbarwne ściany. Ponadto w konidioforach na zewnętrznej powierzchni apotecjum powstają kuliste konidia o średnicy 1–2 µm. 
Występowanie i siedlisko.
Galaretówka przejrzysta w Europie jest szeroko rozprzestrzeniona. Występuje od Hiszpanii po północne regiony Półwyspu Skandynawskiego. Brak jej w Europie Południowo–Wschodniej. Poza tym notowana w Ameryce Północnej, Japonii i na Nowej Zelandii. W Polsce najczęściej spotykana jest w buczynach karpackich.
Występuje na martwym drewnie, głównie buków. Poza tym notowana na klonach, brzozach i in. Owocniki pojawiają się od sierpnia do października.
Grzyb niejadalny.

</doc>
<doc id="1729749" url="https://pl.wikipedia.org/wiki?curid=1729749" title="Neobulgaria pura">
Neobulgaria pura



</doc>
<doc id="1729753" url="https://pl.wikipedia.org/wiki?curid=1729753" title="Katarzyna Smreczyńska">
Katarzyna Smreczyńska

Katarzyna Smreczyńska (do 1898 Smaciarz, panieńskie nazwisko Smreczak, ur. 1 listopada 1846 w Porębie Wielkiej, zm. 5 października 1936 w Zakopanem) – polska pisarka ludowa i gawędziarka.
Autorka opowiadań (m.in. "Pierwsze kroki", "Prządki", "Do dzieci"), które dyktowała osobom trzecim, gdyż sama była niepiśmienna.
Jej synami byli Władysław Orkan i Stanisław Smreczyński.
Pochowana na Nowym Cmentarzu w Zakopanem (kw. P2-5-21).

</doc>
<doc id="1729758" url="https://pl.wikipedia.org/wiki?curid=1729758" title="Tasiemce nieczłonowane">
Tasiemce nieczłonowane

Tasiemce nieczłonowane, tasiemce niższe (Cestodaria) – podgromada tasiemców (Cestoda) obejmująca niewielką liczbę gatunków. Organizmy te mają budowę podobną do Eucestoda, jednak wykazują też wiele cech różniących. Pozbawione są układu pokarmowego. Wszystkie Cestodaria są nieczłonowane, czyli nie mają skoleksu i segmentacji. Kształt ich ciała jest liściasty, a rzadziej taśmowaty. Mają pojedynczy aparat rozrodczy, który jest hermafrodytyczny. Składa się on z wielu pęcherzyków jądrowych i dwupłatowego jajnika. Żółtniki są dobrze rozwinięte, a macica ma samodzielny otwór zewnętrzny. Posiadają także pochwę. Przewody płciowe męskie i żeńskie uchodzą u nich odrębnymi otworami. Są to pasożyty bytujące w jelicie lub jamie ciała ryb i wyjątkowo żółwi. Postać larwalna likofory posiada na końcu ciała 10 haków embrionalnych i u larwy tej występuje grupa silnie rozwiniętych gruczołów, których ujście znajduje się na przednim końcu ciała. Likofora nie odrzuca cerkomeru, lecz zachowuje go nawet w stadium dojrzałym.
Przykładowym przedstawicielem jest amfilina ("Amphilina foliacea").
Systematyka.
W Cestodaria wyróżniane są rzędy:

</doc>
<doc id="1729760" url="https://pl.wikipedia.org/wiki?curid=1729760" title="Rabini Wyszkowa">
Rabini Wyszkowa

Rabini Wyszkowa – lista rabinów mazowieckiego miasta Wyszków (przed nazwiskiem – daty piastowania funkcji rabina, za nazwiskiem – daty życia).

</doc>
<doc id="1729761" url="https://pl.wikipedia.org/wiki?curid=1729761" title="II Liceum Ogólnokształcącym im. Stefana Batorego">
II Liceum Ogólnokształcącym im. Stefana Batorego



</doc>
<doc id="1729764" url="https://pl.wikipedia.org/wiki?curid=1729764" title="Gmina Zarudce">
Gmina Zarudce



</doc>
<doc id="1729765" url="https://pl.wikipedia.org/wiki?curid=1729765" title="Phalacrocorax capillatus">
Phalacrocorax capillatus



</doc>
<doc id="1729766" url="https://pl.wikipedia.org/wiki?curid=1729766" title="Phalacrocorax neglectus">
Phalacrocorax neglectus



</doc>
<doc id="1729770" url="https://pl.wikipedia.org/wiki?curid=1729770" title="Mikałaj Szubianok">
Mikałaj Szubianok

Mikałaj Szubianok (biał. Мікалай Шубянок; ur. 4 maja 1985) – białoruski lekkoatleta, wieloboista.

</doc>
<doc id="1729772" url="https://pl.wikipedia.org/wiki?curid=1729772" title="Kózka rumuńska">
Kózka rumuńska



</doc>
<doc id="1729774" url="https://pl.wikipedia.org/wiki?curid=1729774" title="Gymnocephalus schraetzer">
Gymnocephalus schraetzer



</doc>
<doc id="1729775" url="https://pl.wikipedia.org/wiki?curid=1729775" title="Kózka bergatino">
Kózka bergatino



</doc>
<doc id="1729776" url="https://pl.wikipedia.org/wiki?curid=1729776" title="Kózka aralska">
Kózka aralska



</doc>
<doc id="1729785" url="https://pl.wikipedia.org/wiki?curid=1729785" title="Otello (film 1995)">
Otello (film 1995)

Otello (tytuł oryg. "Othello") – film z 1995 w reżyserii Olivera Parkera, ekranizacja "Otella" Williama Szekspira.
Fabuła.
Dowódcą weneckiej armii jest Maur Otello, który poślubia Desdemonę. Demoniczny Jago, rozczarowany swymi niespełnionymi nadziejami, zaczyna podsuwać Otellowi myśl o zdradach Desdemony. Zarzuty są bezpodstawne, ale Jago umiejętnie roznieca zazdrość Otella. Na konsekwencje nie trzeba długo czekać. Otello, dręczony nieustannymi podejrzeniami, nie wierzy w wierność Desdemony. Zabija swoją żonę.
Nagrody i nominacje.
Amerykańska Gildia Aktorów Filmowych – Aktor

</doc>
<doc id="1729796" url="https://pl.wikipedia.org/wiki?curid=1729796" title="Steer wrestling">
Steer wrestling

Steer wrestling (inaczej "bulldogging") – jest konkurencją western riding, rozgrywaną na czas, w której jeździec na koniu goni wołka (ang. "steer" – wykastrowany byk w wieku około roku), zeskakuje z konia na byczka i mocuje się z nim w celu powalenia go na ziemie poprzez wykręcenie rogów. Konkurencja jest bardzo widowiskowa, ale dosyć niebezpieczna, gdyż spore jest ryzyko zranienia zawodnika.
Początki.
Historycznie rzecz biorąc, steer wrestling nie był częścią życia na rancho. Pojawiał się na początku XX wieku, podczas organizowanych przedstawień, mających w atrakcyjny sposób pokazywać pracę kowboja.
Obecnie.
Obecnie w konkurencji bierze udział byczek oraz dwóch kowboi na koniach. Wołek jest wypuszczany przez specjalny boks z automatyczną bramką. Zawodnicy startują z obu jego stron: z jednej strony (zazwyczaj z prawej) znajduje się zawodnik zwany "hazer", który jedzie równolegle do byczka od momentu startu. Jego zadaniem jest spowodowanie aby byczek biegł po linii prostej. Z drugiej strony (zazwyczaj z lewej) startuje z pewnym opóźnieniem zawodnik zwany "steer wrestler" (ang. zapaśnik siłujący się z wołkiem) lub "bulldogger" (ang. buldożer).
Po tym jak "steer wrestler" jest gotowy, daje on znak i osoba odpowiedzialna za obsługę bramki otwiera ją. Oswobodzony byczek natychmiast ucieka, podczas gdy "hazer" podąża obok niego. Gdy byczek przebiegnie trzy metry, rusza "steer wrestler", który próbuje dogonić biegnące zwierzę i zeskoczyć na nie, chwytając je za rogi. Gdy mu się to uda, wykręca rogi byczka, ciągnąć w dół jego nos w celu zaburzenia równowagi byczka, po czym nagle rzuca go na ziemie. Kiedy wszystkie cztery nogi przestaną dotykać ziemi, zatrzymywany jest czas. Byczek jest uwalniany i może odbiec.
Technika.
Sugerowana metodą siłowania się z byczkiem jest odchylenie się z galopującego konia w pobliżu byka, przeniesienie ciężaru górnej części ciała na kark byczka z jedną ręką blisko jego rogu i mocne chwycenie go. W momencie gdy koń minie siłującego się zawodnika, jego stopy powinny same wypaść ze strzemion. "Steer wrestler" ślizgając się odrobinę w lewo, będzie wykręcał głowę cielaka poprzez naciskanie w dół bliższego rogu oraz przyciąganie do siebie dalszego. Ostatecznie "'steer wrestler" położy nos byczka w lewo i przerzuci ciężar w tył destabilizując zwierzę i w konsekwencji przewracając je na ziemię.
Zasady.
Zasady steer wrestlingu mówią, że koń "steer wrestlera" musi cierpliwie czekać z pogonią, aż byczek odbiegnie na wystarczającą odległość. Złamanie tego zakazu i natychmiastowe ruszenie za uciekającym zwierzakiem jest karane dodaniem 10 sekund do czasu zawodnika. Jeśli byczek potknie się lub przewróci zanim "steer wrestler" go zatrzyma, należy zaczekać z ponowną próbą rzucenia go na ziemię, aż byczek się podniesie. Jeśli "steer wrestler" całkowicie puści byczka w trakcie zatrzymywania, konkurencja nie jest zaliczona. 
Typowy czas profesjonalistów waha się między 3.5 a 10 sekundami. Typowe byczki używane w konkurencji ważą od 200 do 300 kg, a zawodnicy od 90 do 125 kg. Podczas "steer wrestlingu" ryzyko urazu jest spore, ale mniejsze niż podczas ujeżdżania byka lub dzikiego konia.
W Polsce.
W Polsce i w całej Europie stosuje się mniejsze zwierzęta, a konkurencja kończy się zatrzymaniem cielaka (nie jest on powalany). Spowodowane jest to brakiem praktycznych umiejętności, w związku z czym konkurencja rozgrywana na oryginalnych zasadach byłaby za trudna i zbyt niebezpieczna oraz mogłaby budzić niepotrzebne kontrowersje.

</doc>
<doc id="1729798" url="https://pl.wikipedia.org/wiki?curid=1729798" title="Szpital Przemienienia (film)">
Szpital Przemienienia (film)

Szpital Przemienienia – polski psychologiczny film wojenny z 1978 w reżyserii Edwarda Żebrowskiego, powstały na podstawie powieści Stanisława Lema z 1955 pod tym samym tytułem. Tematem filmu jest zagłada pacjentów szpitala psychiatrycznego wkrótce po wybuchu II wojny światowej (akcja T4). Film koncentruje się na postaci doktora Stefana (Piotr Dejmek), który odważa się protestować przeciwko nieetycznym eksperymentom przeprowadzanym na pacjentach przez kadrę szpitalną jeszcze przed przybyciem Niemców na teren szpitala. Film został przeważnie pozytywnie przyjęty przez krytyków i wielokrotnie nagrodzony (między innymi na Festiwalu Polskich Filmów Fabularnych oraz na MFF w Locarno). Jako zalety filmu wskazywano jego stronę estetyczną oraz wnikliwą analizę przyczyn przyzwolenia na totalitaryzm, natomiast jako wadę – odbiegnięcie od realiów wojennych na rzecz odautorskiej stylizacji.
Fabuła.
Akcja filmu rozpoczyna się pod koniec 1939, kiedy młody doktor Stefan przybywa do zamkniętego szpitala psychiatrycznego w celu otrzymania pracy w zakładzie. Wyznający humanitarne zasady postępowania, aczkolwiek niekonkretny w swych poglądach Stefan zostaje przyjęty przez dyrektora szpitala, doktora Pajączkowskiego, a następnie zdobywa doświadczenie pod opieką cynicznego doktora Rygiera, nieukrywającego swych poglądów pronazistowskich. Stefan z dezaprobatą obserwuje zachowanie Rygiera, który poddaje pacjentów poniżającym eksperymentalnym metodom leczenia, między innymi elektrowstrząsom. Wspomnianą operację Rygier przeprowadza na chorym na raka mózgu inżynierze Andrzeju, w wyniku czego pacjent traci niemal władzę umysłową. Stefan dostrzega również obsesje innych lekarzy: doktor Kauters preferuje wyłącznie chirurgiczne metody leczenia pacjentów, podczas gdy doktor Marglewski postrzega chorobę psychiczną wyłącznie jako przejaw nawiedzenia.
Niebawem do szpitala przybywa esesman Thiesdorf, który zapowiada likwidację szpitala psychiatrycznego. Wizyta Thiesdorfa prowokuje wielość różnych postaw kadry szpitala. Z czasem Stefan coraz bardziej się buntuje przeciwko Rygierowi, jednak nie może liczyć na wstawiennictwo Pajączkowskiego, którego Rygier pomawia o „masońską” twórczość naukową sprzed okresu okupacji. Pajączkowski poucza Stefana, że ten musi stawiać nieszkodzenie pacjentom nad litość wobec nich. Z kolei narkotyzujący się literat Sekułowski, poszukujący schronienia w szpitalu, z goryczą oskarża młodego lekarza o brak znajomości życia. Tymczasem doktor Nosilewska wyznaje skrycie Stefanowi, że uciekła z Austrii po zajęciu jej przez hitlerowców. Stefan orientuje się co do swego płonnego idealizmu, ale staje się też świadkiem błędów lekarskich swoich starszych kolegów: nieudanej operacji Kautersa, szarlatanerii Marglewskiego.
Nadchodzi moment likwidacji szpitala. Bezradny dyrektor Pajączkowski nie może wyprosić u Rygiera, Kautersa i Marglewskiego zgody na spontaniczną akcję ratowania pacjentów. Wspiera go tylko Stefan, który rozdaje pozostałe lekarstwa pacjentom i na prośbę Sekułowskiego dosypuje mu cyjanku; palone są też akta. Gdy Niemcy wkraczają na teren szpitala, aresztują część kadry; Nosilewska zostaje aresztowana jako Żydówka, a Pajączkowski dzieli jej los. Sekułowski przy próbie zatrzymania połyka cyjanek i popełnia samobójstwo. Esesmani wyprowadzają kadrę i pacjentów szpitala z budynku, celem przeprowadzenia na nich egzekucji. Stefan, ukrywszy się przed Niemcami, próbuje wyprowadzić młodego chłopca skrytego pod fartuchami szpitalnymi, ten jednak umiera na jego rękach. Dostrzegłszy w lesie patrol SS, Stefan próbuje uciec i rozpływa się we mgle, podczas gdy pluton egzekucyjny rozstrzeliwuje pacjentów i pozostałych członków kadry, zasypanych następnie ziemią.
Obsada.
"Źródło: Internetowa Baza Filmu Polskiego"
Produkcja.
Za produkcję "Szpitalu Przemienienia" odpowiadał Zespół Filmowy „Tor” pod dyrekcją artystyczną Krzysztofa Zanussiego. Reżyserem filmu był Edward Żebrowski, który na podstawie powieści Stanisława Lema pod tym samym tytułem napisał scenariusz wraz z krytykiem filmowym Michałem Komarem (był to pierwszy scenariusz współtworzony przez tego ostatniego). Za zdjęcia do filmu odpowiadał Witold Sobociński, a scenografię opracował Tadeusz Wybult. Muzykę do "Szpitala Przemienienia" skomponował Stanisław Radwan, podczas gdy nad udźwiękowieniem do filmu czuwała Małgorzata Jaworska. Film zmontowała Urszula Śliwińska.
Edward Żebrowski swoją krytykę w filmie skierował na instytucję szpitala psychiatrycznego, który posługuje się aparatem przemocy. Koncentrując się na rozterkach moralnych doktora Stefana, które prowadzą głównego bohatera do heroicznego czynu w imię dobra, Żebrowski starał się równocześnie skupić na fenomenie dobra w świecie przenikniętym przez zło.
Podczas realizacji filmu wykorzystano zabytkowe wnętrza i plenery Szpitala im. prof. Jana Mazurkiewicza (Szpitala Tworkowskiego) pod Warszawą, choć w rzeczywistości był to jedyny duży szpital psychiatryczny w Polsce, w którym Niemcy podczas wojny nie eksterminowali osób chorych psychicznie. Premiera "Szpitala Przemienienia" odbyła się 28 marca 1979.
Rozpowszechnianie.
W 2011 "Szpital Przemienienia" ukazał się razem z innymi filmami Żebrowskiego – "Ocaleniem" (1972) i "W biały dzień" (1980) – na płytach DVD, w ramach cyklu wydawniczego "Arcydzieła polskiego kina". Za wydanie "Szpitala Przemienienia" odpowiedzialne było Wydawnictwo Telewizji Kino Polska, a rozpowszechniana wersja obsługiwała standard dźwiękowy Dolby Digital 2.0. Zrekonstruowana cyfrowo wersja filmu Żebrowskiego ukazała się w 2017 nakładem Studia Filmowego „Tor” oraz Studia Blu, w wersji na płyty DVD oraz Blu-ray.
Odbiór.
"Szpital Przemienienia" został przeważnie pozytywnie przyjęty przez krytyków. Krzysztof Kreutzinger dla pisma „Film” pisał, iż „Zagłada, mimo że przychodzi z zewnątrz, jest jakby konsekwencją stosunków wewnętrznych. Nie czuje się żadnej znaczącej opozycji między wynaturzeniem w samym szpitalu a nadchodzącym okrucieństwem”. Rafał Marszałek podkreślał, że „praźródła społecznej choroby Żebrowski odkrywał [...] jakby poza nazizmem, w każdym razie zanim doszło od eksterminacji zaplanowanej przez hitlerowców”. Marszałek zwracał uwagę, iż filmowi lekarze „przez długi czas czują się panami życia i śmierci chorych”, przygotowując niejako grunt pod nazistowską eksterminację. Podobnie Tadeusz Sobolewski pisał, iż "Szpital Przemienienia" „pokazuje ze zjadliwą ironią, że epidemia faszyzmu szerzyła się również po naszej stronie. Wśród personelu szpitala są duchowi naziści”. Zdaniem Zygmunta Kałużyńskiego z „Polityki” film Żebrowskiego „spełnia szalenie istotne zapotrzebowanie: prezentuje postawy, daje starcie poglądów, wciąga nas w dramat sprzeczności ideowych”.
Bardziej sceptyczny wobec "Szpitalu Przemienienia" był Tadeusz Lubelski, zarzucając filmowi niewiarygodność fabuły. Filmowa likwidacja szpitala następuje latem 1940, podczas gdy, jak twierdził Lubelski, „zdarzenia prototypowe toczyły się we Lwowie, gdzie Lem w 1940 zaczął studia medyczne; Niemcy mogli więc przybyć do szpitala dopiero w dwa lata po rozpoczęciu wojny”. Sam autor pierwowzoru literackiego, Stanisław Lem, stawiał Żebrowskiemu zarzut odejścia od realiów wojennych: „nawet w czasie drugiej wojny światowej dowódca jednostki niemieckiej nie mógł ot, tak sobie, mordować kogo popadło. Najprawdopodobniej Niemcy uśmierciliby pacjentów, ale nie lekarzy, którzy mieli pewną szansę na ocalenie”. Podobny zarzut stawiał Jerzy Płażewski na łamach „Kina”, wypominając reżyserowi „wyizolowanie historii szpitala z szerszego kontekstu okupacyjnego”. Krzysztof Kłopotowski z „Literatury” stwierdzał, że "Szpital Przemienienia" posługuje się schematycznymi uproszczeniami: „zwolennik eksperymentowania na ludziach okazuje się w krytycznym momencie volksdeutschem. W swoim czasie była to trafna konstatacja, lecz dziś jest myląca”.
Nie kwestionowano natomiast walorów estetycznych filmu. Krzysztof Teodor Toeplitz z „Miesięcznika Literackiego” pisał: „Film jest pięknie fotografowany, jego obrazy mają w sobie realność, ale także świadomość stylu, pod względem inscenizacyjnym stanowi on niewątpliwie wielki krok naprzód w rozwoju talentu Edwarda Żebrowskiego”. Jan Józef Szczepański z „Tygodnika Powszechnego” zwracał uwagę na warsztat operatorski odpowiedzialnego za zdjęcia Witolda Sobocińskiego: „Nieoczekiwane przejście z koloru na technikę czarno-białą, wyciszenie dźwięku, przymglenie ostrości obrazu, przyczynia się do ogólnej zmiany tonacji, stwarza odmienną perspektywę – jak gdyby rzeczywistości oglądanej z innego już, bardziej zobiektywizowanego punktu widzenia”. Szczepański podsumowywał dyskusję nad filmem Żebrowskiego następująco: „"Szpital Przemienienia" jest nie tylko wielkim realizatorskim sukcesem Edwarda Żebrowskiego – jest także filmem, który niewątpliwie reprezentować będzie najcenniejsze osiągnięcia polskiej kinematografii”.
Ocena po latach.
Andrzej Szpulak z bardziej współczesnej perspektywy podszedł do stawianego filmowi zarzutu schematyczności przekazu. Jak dowodził Szpulak: „Kauters, Rygier, Marglewski, czy pisarz Sekułowski to nie woskowe figury reprezentujące swoje światopoglądowe postawy, lecz pełnokrwiści ludzie o wielorakim obliczu”. Zdaniem Szpulaka film skorzystał nie tylko na subtelności, z jaką Żebrowski zaadaptował prozę Lema, ale również na obsadzie aktorskiej. „To w dużym stopniu dzięki jej wykorzystaniu reżyser potrafił uniknąć ryzyka spłaszczenia przekazu”. Szpulak, biorąc pod uwagę całą twórczość Żebrowskiego, podkreślał konfrontację widza „z sytuacjami w każdym momencie i dla każdego człowieka trudnymi lub nawet niemożliwymi do pojęcia i do przeżycia, skonfrontowanie pozbawione ułatwień związanych z użyciem konwencji albo ilustracyjnością wobec jakiejś koncepcji światopoglądowej”. W opinii Szpulaka obraz granicznej sytuacji w życiu człowieka przybiera w "Szpitalu Przemienienia" formę zniuansowaną: „Ani śladu piękna rozkładu, czy pornografii przemocy”.
Robert Birkholc natomiast uznawał zarzuty Lema dotyczące ukazania w filmie realiów okupacyjnych za nieszczególnie istotne, ponieważ "Szpital Przemienienia" nie jest „wierną rekonstrukcją akcji T-4 […], ale symbolicznym filmem przedstawiającym gorzką diagnozę kultury europejskiej”. Birkholc podkreślał ponadto, że: „Znakomite aktorstwo, zjadliwy humor, naturalistyczna scenografia i gorączkowa (w najbardziej dramatycznych momentach opowieści) praca kamery kierowanej przez Witolda Sobocińskiego, czynią z dzieła Żebrowskiego jedną z najlepszych i najbardziej sugestywnych adaptacji prozy Lema”.

</doc>
<doc id="1729800" url="https://pl.wikipedia.org/wiki?curid=1729800" title="Historia kultu religijnego w Bydgoszczy">
Historia kultu religijnego w Bydgoszczy

Historia kultu religijnego w Bydgoszczy w przeważającej części dotyczy Kościoła katolickiego. Kościół ten we wszystkich okresach dziejów Bydgoszczy odgrywał znaczącą rolę. Pewien wpływ na obraz religijny miasta miała również reformacja w XVI i XVII wieku oraz kolonizacja niemiecka w wieku XIX, która doprowadziła do wzrostu znaczenia kościoła ewangelicko-unijnego.
Wyszogrodzka parafia pw. św. Marii Magdaleny.
Najstarszym obiektem kultu chrześcijańskiego na terenie administracyjnym obecnego miasta Bydgoszczy jest obecnie nieistniejący kościół pw. św. Marii Magdaleny. Nie był on położony bezpośrednio przy grodzie bydgoskim, lecz przy warowni zwanej Wyszogród, położonej na urwistym brzegu Wisły. Był to jeden z najstarszych w regionie kościołów parafialnych, istniejący dowodnie w 1198 r., a datowany przez historyków co najmniej na połowę XII wieku. Być może świątynia istniała jeszcze wcześniej, gdyż istnieje głęboko zakorzenione w historii podanie o konsekracji przez biskupa św. Wojciecha kaplicy grodowej pw. Marii Magdaleny w Wyszogrodzie w 997 r., podczas jego podróży misyjnej do Prus.
Kościół wyszogrodzki stracił znaczenie w XV wieku, ale istniał jeszcze do końca XVIII wieku.
Najstarszy kościół bydgoski św. Idziego.
Najstarszym znanym dziś ośrodkiem kultu religijnego, służącym bezpośrednio mieszkańcom grodu bydgoskiego jest kościół pw. św. Idziego (rozebrany w 1879 r.) Został on wybudowany prawdopodobnie w I połowie XIII wieku, jeszcze w przedlokacyjnym okresie historii miasta. Stał on w pobliżu traktu komunikacyjnego wiodącego do przeprawy przez Brdę. Nowsze opracowania historyków wskazują, że był on prawdopodobnie świątynią filialną parafii św. Marii Magdaleny w Wyszogrodzie.
Bydgoski kościół parafialny.
Nowy etap w historii kultu religijnego w Bydgoszczy przyniosła lokacja miasta przez Kazimierza Wielkiego w 1346 r. Biskup włocławski erygował wtedy parafię bydgoską, zaś w budującym się zamku znalazła się kaplica służąca garnizonowi i dostojnikom. Na miejscu tej świątyni, spalonej w 1425 r. w pożarze miasta, wzniesiono wyróżniający się gotycką architekturą kościół pw. św. Marcina i Mikołaja. Budowę fary zakończono w 1466 r, lecz prace wykończeniowe i wyposażanie wnętrz trwało do 1502 r. W 2004 r. kościół ten stał się katedrą diecezji bydgoskiej.
Od 1466 r. w kościele znajduje się gotycki obraz maryjny, obecnie zwany Matką Bożą Pięknej Miłości, który stał się szczególnym obiektem kultu.
Bydgoskie zakony.
Od czasów średniowiecza duży wpływ na poziom religijny miasta miały zakony. Pierwszy z nich został sprowadzony w końcu XIV wieku. Do końca okresu średniowiecznego znalazły się w Bydgoszczy dwa zakony, natomiast w XVII i XVIII wieku istniały cztery.
Zakony w Bydgoszczy istniejące w okresie staropolskim:
Kościoły staropolskie.
Okres staropolski był bogaty jeśli chodzi o fundacje kościołów. Do 1772 r. istniało na terenie miasta lokacyjnego oraz przedmieść, dziesięć świątyń. Spośród nich można wymienić cztery kościoły zakonne, oraz trzy przedmiejskie służące również pensjonariuszom przytułków dla chorych i ubogich. Ciekawym obiektem sakralnym był również domek loretański, wzniesiony w 1685 r. jako kaplica przy kościele bernardynów.
Kościoły Bydgoszczy i Fordonu istniejące w okresie staropolskim:
Bydgoszcz w hierarchii administracyjnej kościoła.
Bydgoszcz wchodziła w skład biskupstwa ze stolicą początkowo w Kruszwicy, później we Włocławku. W okresie ok. 100 lat po lokacji miasta istniała jedynie parafia bydgoska obejmująca miejscowości: Bydgoszcz, zamek, Miedzyń, Czyżkówko, Jachcice, Koska (Kapuściska), Bartodzieje, Brzoza, Kruszyn i Łochowo. Ok. 1430 r. został wydzielony dekanat bydgoski obejmujący kościoły parafialne w: Bydgoszczy, Fordonie, Koronowie, Byszewie, Dobrczu, Włókach, Żołędowie, Osielsku, Wtelnie, Dąbrówce Kościelnej, Strzelewie, Wudzynie i Solcu Kujawskim. Jednostka ta należała do archidiakonatu włocławskiego (od 1577 r. kruszwickiego). Kolejny awans w hierarchii kościelnej dotyczył Bydgoszczy w 1530 r. Powołano wtedy oficjalat foralny obejmujący terytoria dwóch dekanatów: bydgoskiego i świeckiego. Taki stan istniał do 1765 r., kiedy parafia bydgoska została przeniesiona do archidiecezji gnieźnieńskiej. W związku z tym zlikwidowany został dekanat oraz oficjalat foralny. Na przeniesieniu Bydgoszczy do sąsiedniej diecezji zyskał Fordon, który ustanowiono siedzibą dekanatu. Obejmował on cześć terytorium dawnego dekanatu bydgoskiego, który pozostał w macierzystej diecezji włocławskiej.
Reformacja w Bydgoszczy.
W połowie XVI wieku rozpoczęła się w Polsce epoka innowierstwa. W Bydgoszczy i okolicy wpływy reformacji były nieco mniejsze, niż w macierzystym regionie kujawskim ze względu na mniejsze zaludnienie przez szlachtę zagrodową.
Pierwszym odłamem reformacji, jaki znalazł zwolenników w Bydgoszczy byli Bracia czescy. Później pewną popularność zdobył kalwinizm. Natomiast luteranizm nie zdobył popularności w Bydgoszczy, ani na Kujawach ze względu na swoje niemieckie korzenie i popieranie władzy monarszej, co stało w niezgodzie z indywidualizmem szlachty.
Rozwój reformacji w Bydgoszczy nie trwał zbyt długo. Do 1575 r. powstały na przedmieściach dwa zbory: czesko-braterski w podmiejskim Miedzyniu Wielkim i kalwiński.
W Bydgoszczy dość duże znaczenie posiadali przede wszystkim kalwini, rekrutujący się głównie wśród sfer wyższych. Sprzyjała temu neutralna postawa biskupów włocławskich, którzy widzieli potrzebę reformy kościoła i nie upierali się przy zbyt sztywnych ramach doktrynalnych.
Kontrreformacja na Kujawach zyskała znaczenie od ok. 1575 r. Jako że Bydgoszcz była miastem królewskim, nakazy „strzeżenia miasta przed heretykami” kierowali kolejni monarchowie – zwolennicy katolicyzmu: Stefan Batory, a po nim Zygmunt III Waza.
Do 1582 r. zamknięto zbór kalwiński, a w 1625 r. został zamknięty na żądanie jezuitów zbór czesko-braterski na Miedzyniu Wielkim. Od 1627 r. obowiązywał zakaz sprowadzania innowierców do miasta, który wydał król Zygmunt III Waza. Odtąd wyznawcy protestantyzmu w Bydgoszczy stanowili margines życia religijnego, a ci którzy przetrwali – kult odprawiali w zborze w Łobżenicy, bądź prywatnie w domach. W okresie potopu szwedzkiego protestanccy mieszkańcy pomogli we wkroczeniu wojsk szwedzkich do miasta, co dodatkowo zraziło do nich katolików.
Począwszy od II połowy XVII wieku, oraz przez cały XVIII wiek postępowała kolonizacja okolic Bydgoszczy przez ludność niemiecką wyznania luterańskiego oraz Holendrów – mennonitów. Założono wtedy ok. 40 wsi na prawie „olęderskim” w otoczeniu miasta, które zasiedlone były mieszaną wyznaniowo ludnością. Jednakże ludność w murach miasta Bydgoszczy aż do końca okresu staropolskiego zachowała niemal jednorodny katolicki charakter wyznaniowy.
Zmiana oblicza wyznaniowego w latach zaboru 1772-1920.
Od 1772 r. Bydgoszcz została zaanektowana przez państwo pruskie w ramach I rozbioru Polski. Od początku prowadzona była ożywiona niemiecka akcja kolonizacyjna, która doprowadziła do generalnej zmiany struktury wyznaniowej mieszkańców. O ile w 1772 r. zamieszkiwały Bydgoszcz tylko 2 rodziny wyznania ewangelickiego, to w 1815 r. katolicy stanowili ok. 40% ludności, tj. ok. 1,7 tys. osób, a w okresie 1850-1920 ok. 25%. Dopiero pod koniec XIX wieku dzięki osiedlającej się na przedmieściach miasta (Wilczak, Szwederowo) ludności polskiej katolicy zwiększyli swą liczebność.
Przez cały okres władzy pruskiej w Bydgoszczy urzędowo popierany był kościół luterański, szczególnie po 1817 r., kiedy powstał państwowy kościół ewangelicko-unijny. Kościół katolicki skupiony był w jednej parafii farnej, do której oprócz miasta należało 58 miejscowości. Dla opanowania tak dużego rejonu, w parafii posługiwało od 1827 r. zwykle trzech wikariuszy.
Pierwsza połowa XIX wieku to okres kasaty zakonów oraz burzenia świątyń katolickich w mieście. W 1853 r. nastąpił natomiast awans administracyjny w hierarchii kościelnej, gdyż odtworzono bydgoski dekanat.
Staropolskie świątynie katolickie rozebrane w okresie zaboru w Bydgoszczy.
Dwa kościoły zakonne władze przeznaczyły na cele świeckie, z czego kościół pobernardyński w 1838 r. przekształcono w świątynię garnizonową, zaś kościół pojezuicki przyznano katolikom niemieckim.
Począwszy od połowy XIX wieku nasiliły się działania germanizacyjne, które związane były z kulturkampfem, działalnością Hakaty oraz Komisji Kolonizacyjnej. W tym czasie ostoją polskości był w Bydgoszczy kościół rzymskokatolicki skupiony wokół jedynej parafii farnej i jedynego kościoła, w którym dopuszczone było głoszenie kazań w języku polskim. Mimo że od 1874 r. władze pruskie wprowadziły m.in. obowiązek składania przez duchowieństwo przysięgi na wierność państwu niemieckiemu, w kościele bydgoskim pracowało wielu oddanych sprawie narodowej kapłanów.
W okresie zaboru pruskiego gwałtowny rozwój zanotował kościół ewangelicki. Pierwsza miejska świątynia farna tego wyznania powstała w 1787 r. do obsługi coraz liczniej przybywających Niemców i żołnierzy pruskich stacjonujących w koszarach. Kolejny duży kościół powstał dopiero w 1876 r., ale później tempo budowy świątyń znacznie się zwiększyło. W latach 1879-1914 r. na terenie obecnego obszaru miasta Bydgoszczy zbudowano dziewięć świątyń ewangelicko-unijnych, nie licząc kilkunastu w okolicy miasta.
Kościoły ewangelickie powstałe w okresie zaboru na terenie obecnego miasta Bydgoszczy:
Zbudowano również szereg kościołów ewangelickich w okolicach Bydgoszczy:
Z początkiem XX wieku władze pruskie pod presją gnieźnieńskiej Kurii Arcybiskupiej zezwoliły na budowę kościołów katolickich, gdyż jedna parafia farna nie była w stanie obsłużyć tak wielkiej liczby wiernych. Na krótko przed wybuchem I wojny światowej wybudowano dwie neobarokowe świątynie:
Na początku XX wieku w Bydgoszczy utworzyła się grupa Badaczy Pisma Świętego, początkowo niemieckojęzyczna, a w kolejnych latach polskojęzyczna.
Wyznanie mojżeszowe.
Kult religijny w dawnej Bydgoszczy dotyczył również wyznania mojżeszowego. Jego wyznawcy – Żydzi zamieszkiwali na terenie miasta od XIV wieku. Jednak konflikty z miejscową ludnością doprowadziły do wysiedlenia ich z miasta po 1555 r. na mocy dekretu królewskiego Zygmunta Augusta. W XVII i XVIII wieku zamieszkiwali oni sąsiedni Fordon, gdzie zbudowali dużą synagogę. W Bydgoszczy Żydzi pojawili się w większej liczbie ponownie po 1772 r. W 1815 r. powstał pierwszy dom modlitwy, a w 1834 r. synagoga z 400 miejscami. Najwięcej Żydów w Bydgoszczy stwierdzono w 1871 r., kiedy stanowili oni 8% ogółu mieszkańców (blisko 2 tys. osób). Wtedy właśnie radny miejski pochodzenia żydowskiego Lewin Louis Aronsohn ufundował nową, okazałą synagogę największą w prowincji. Istniała ona do 1940 r., kiedy została zburzona przez hitlerowców, a Żydzi wywiezieni do Generalnego Gubernatorstwa, gdzie zostali wymordowani. Przetrwała jedynie synagoga w Fordonie, która jest remontowana i przeznaczona na cele kulturalne.
Dwudziestolecie międzywojenne.
Po odzyskaniu niepodległości Bydgoszcz ośmiokrotnie zwiększyła swoje terytorium i posiadała blisko 80 tys. mieszkańców, a mimo tego posiadała tylko jedną parafię katolicką. Starały się temu zaradzić władze duchowne erygując nowe parafie oraz mieszkańcy wznosząc społecznie nowe kościoły.
Już w 1920 r. wyodrębniono cztery okręgi duszpasterskie oraz dwa dekanaty: bydgoski miejski i podmiejski. 10 kwietnia 1924 r. kard. Edmund Dalbor z dotychczasowej parafii farnej erygował pięć nowych parafii:
W 1933 r. erygowano również parafię św. Antoniego z Padwy, która objęła zachodnie dzielnice miasta.
Do celów kultu religijnego przywrócono kościół Klarysek. Rozpoczęto również budowę nowych świątyń, z których największą była pw. św. Wincentego a' Paulo budowana w formie panteonu rzymskiego jako wotum wdzięczności Polaków za odzyskanie niepodległości.
Ostatecznie do 1939 r. zdołano zbudować pięć dużych kościołów i kaplic.
Kościoły katolickie wybudowane w latach 1920-1939 na terenie Bydgoszczy:
Do miasta przybyło kilka zgromadzeń zakonnych, które pomagały w ewangelizacji mieszkańców.
Zakony w Bydgoszczy w latach 1920-1939:
W 1939 r. 91% mieszkańców miasta wyznawało katolicyzm. Tylko 8,5% deklarowało wyznanie ewangelickie, a 0,1% mojżeszowe. Mimo tak dużej proporcji – w mieście nadal brakowało świątyń katolickich. W przededniu II wojny światowej w 140-tysięcznej Bydgoszczy było 6 kościołów parafialnych, 2 kościoły sukursalne, jeden kościół garnizonowy, 2 kaplice publiczne i 12 kaplic półpublicznych. Opiekę duszpasterską sprawowało w nich 52 kapłanów świeckich i zakonnych.
Obraz dopełniało 8 świątyń ewangelicko-unijnych (siedem parafii i superintendentura podległa konsystorzowi w Poznaniu), kaplica baptystów, dom modlitwy zboru adwentystów dnia siódmego, zbór metodystów, parafia ewangelicko-augsburska oraz staroluteranie, zielonoświątkowcy i irwingianie.
W okresie międzywojennym Bydgoszcz stanowiła największą w Polsce placówkę kościoła ewangelicko-unijnego i obok Poznania najbardziej dynamiczny ośrodek działalności niemieckich ewangelików. Bydgoska społeczność protestancka licząca ok. 10 tys. osób była w 92% narodowości niemieckiej. W 1921 r. polscy ewangelicy wyznania luterańskiego utworzyli własną parafię w Bydgoszczy, która w odróżnieniu od parafii ewangelicko-unijnych cechowała się lojalnością wobec państwa polskiego.
W Bydgoszczy istniała także parafia kościoła polskokatolickiego, parafia prawosławna, oraz gmina wyznania mojżeszowego użytkująca monumentalną synagogę.
W Bydgoszczy działał też zbór Świadków Jehowy. Organizowano większe zgromadzenia.
Okres II wojny światowej.
Aktywne życie religijne przerwał najazd Niemiec na Polskę we wrześniu 1939 r. Okupant poddał eksterminacji mniejszość żydowską, tysiące polskich mieszkańców i całe instytucje. Spośród 52 duchownych katolickich śmierć poniosło 17 (34%). Wśród ofiar znalazły się osoby duchowne związane z Bydgoszczą, które papież Jan Paweł II w 1999 r. uznał za błogosławionych kościoła katolickiego: ks. Antoni Świadek, ks. Narcyz Putz, ks. Franciszek Dachtera, ks. Bronisław Kostkowski, bp. Michał Kozal. Tragiczne losy dotknęły również polskich duchownych ewangelickich związanych z Bydgoszczą.
9 i 10 września 1939 r. na Starym Rynku pod murami kościoła pojezuickiego hitlerowcy rozstrzelali ok. 40 polskich zakładników, w tym kilku księży. Odciśnięty na murze ślad krwawej ręki umierającego księdza, którego Niemcy nie potrafili zetrzeć stał się przyczyną legendy, która podtrzymywała na duchu Polaków. W odwecie Niemcy rozebrali całą zachodnią pierzeję Starego Rynku wraz z kościołem pojezuickim oraz dokonali wyburzenia synagogi żydowskiej oraz budynków na ul. Mostowej.
Ostatecznie II wojny światowej nie przetrwały w Bydgoszczy dwa kościoły ewangelickie, jeden katolicki oraz synagoga żydowska. Podczas walk w 1945 r. uszkodzeniu uległy kolejne kościoły: fara, bazylika, kościół św. Pawła, kościół św. Antoniego. Wszystkie z nich udało się uratować, chociaż kościół św. Piotra i Pawła uniknął rozbiórki w 1946 r. jedynie dzięki zdecydowanej postawie władz kościelnych i społeczeństwa Bydgoszczy.
Okres PRL 1945-1989.
Po II wojnie światowej, w nowej rzeczywistości społeczno-politycznej kościół mógł w ograniczonym zakresie spełniać swoją funkcję ewangelizacyjną, ponieważ władze komunistyczne prowadziły mniej lub bardziej otwartą walkę z Kościołem. Duchownych inwigilowano, nie zatwierdzano na stanowiska kościelne, niektórych więziono. Przestały istnieć zrzeszenia religijne oraz szkoły katolickie, wyrugowano naukę religii ze szkół państwowych. Sytuacja na lepsze zmieniła się dopiero w latach 70., a ustabilizowała pod koniec lat 80. XX w.
Rozwój duszpasterstwa katolickiego był zauważalny jeszcze w okresie 1945–1948, kiedy nowa władza nie ugruntowała jeszcze dobitnie swej linii politycznej. W rozwijającej się przestrzennie i ludnościowo Bydgoszczy erygowano wtedy nowe parafie i prowadzono w nich ożywioną działalność duszpasterską. Tylko w 1946 roku utworzono kolejnych 6 parafii, których bazą stały się m.in. cztery dawne świątynie ewangelicko-unijne. Z pozostałych dwu kościołów poewangelickich, jeden przekazano jezuitom, zaś drugi parafii ewangelicko-augsburskiej, która skupiła ok. 1,4 tys. polskich ewangelików.
Nowe parafie erygowane w Bydgoszczy w 1946 r.:
W 1946 w Bydgoszczy działało 12 parafii, które dysponowały 11 kościołami i zrzeszały ponad 142 tys. wiernych, tj. około 96% ogółu mieszkańców. Najtrudniejsze lata dla kościoła przypadły w 5. i 6. dekadzie XX wieku. Mimo tego w 1958 r., dzięki determinacji mieszkańców osiedla Jachcice i sprzyjającym okolicznościom (m.in. odwilży politycznej po październiku 1956 r.) udało się uzyskać zgodę władz państwowych na erygowanie nowej parafii pw. Niepokalanego Poczęcia Najświętszej Marii Panny i budowę kaplicy na Jachcicach. W 1952 r. podzielono również bydgoski dekanat miejski na dwie części, z których każdy obejmował po 6 parafii.
W latach 60. XX w. z uwagi na nieprzychylną postawę władz państwowych nie nastąpił rozwój administracyjny kościoła katolickiego w Bydgoszczy, z wyjątkiem erygowania dwóch parafii, których świątyniami zostały kościoły poewangelickie:
W tym czasie miały natomiast miejsce istotne wydarzenia religijne. Najważniejszym z nich były uroczystości Tysiąclecia Chrztu Polski odbyte 29 maja 1966 r. na terenie parafii Matki Boskiej Nieustającej Pomocy. Wśród trzydziestotysięcznego tłumu wiernych, prymas ks. kard. Stefan Wyszyński, przy udziale ks. kard. Karola Wojtyły, dokonał koronacji obrazu „Matki Boskiej z Różą”.
Na przełomie lat 60. i 70. władze duchowne przystąpiły do organizacji nowych ośrodków duszpasterskich, które miały zaspokoić potrzeby duchowe mieszkańców nowych, budujących się osiedli domów wielorodzinnych na Błoniu, Wyżynach, Bartodziejach, Szwederowie, Osiedlu Leśnym, Miedzyniu i Osowej Górze.
Władze państwowe nie zgadzały się na erygowanie nowych parafii i budowę świątyń, wobec czego powstawały jednostki zwane duszpasterstwami, zabezpieczające jednak zwykle pełnię posług parafialnych. Na kaplice publiczne adaptowano istniejące kostnice cmentarne, kaplice zakonne, a nawet mieszkania prywatne.
W 1973 r. w obręb Bydgoszczy włączono dawne nadwiślańskie miasteczko Fordon wraz z parafią św. Mikołaja. Odtąd obszar administracyjny miasta należał do dwóch diecezji: gnieźnieńskiej oraz chełmińskiej (Fordon). W 1978 r. dołączono obszary Łęgnowa wraz z kościołem parafialnym Matki Bożej Królowej Polski.
W II połowie lat 70. zaznaczyło się pewne złagodzenie polityki wyznaniowej państwa, których owocem była zgoda władz na budowę nowego kościoła św. polskich Braci Męczenników na Wyżynach. Zgodę po wielu staraniach uzyskał osobiście prymas Stefan Wyszyński. Kościół ten budowano od 1976 r. społecznie przez samych mieszkańców.
W latach 1976–1981 z dotychczasowych ośrodków duszpasterskich wyłoniło się 10 nowych parafii. Dokonano również podziału dekanatów, wśród których wyodrębniono cztery obejmujące parafie bydgoskie (1970).
Parafie wyłonione z ośrodków duszpasterskich z lat 70.:
Nowy, korzystniejszy dla kościoła okres przypadł po 1981 r. Władze nie sprzeciwiały się erygowaniu nowych parafii, budowano nowe świątynie. W celu wspierania wspólnych dla całego miasta inicjatyw duszpasterskich prymas Polski kard. Józef Glemp powołał w 1982 roku wikariusza biskupiego dla miasta Bydgoszczy, którym został ks. bp Jan Nowak (godność tę pełnił do 1996 roku). W czasie 14 lat swojej działalności „biskup miasta Bydgoszczy” przyczynił się do rozwoju szeregu inicjatyw:
W latach 80. nadal dostosowywano sieć parafii do potrzeb rozbudowującego się miasta, niwelując przy tym zaległości z poprzednich dekad wymuszone niechętnym stanowiskiem władz.
Parafie w Bydgoszczy ustanowione w latach 1981–1989 r. :
W okresie 1945-1989 do Bydgoszczy sprowadzono również kilka zgromadzeń zakonnych, które pomagały w rozwoju nowych parafii, ewangelizacji mieszkańców i edukacji dzieci i młodzieży.
Zakony przybyłe do Bydgoszczy w okresie 1945-1989 r.:
W okresie PRL-u kościół bydgoski mimo rozlicznych trudności zdołał umocnić swoją strukturę. U schyłku tego okresu działały cztery dekanaty, które obejmowały 35 parafii. W latach 1975–1990 zbudowano w mieście czternaście świątyń katolickich, z których połowa miała charakter monumentalny.
Na uwagę zasługuje również rozwój wyznań poza strukturami kościoła katolickiego. Oprócz istniejących po okresie międzywojennym kilku zborów ewangelickich oraz parafii: polskokatolickiej i prawosławnej, rozwinęły się kolejne:
Okres po 1989 roku.
Po przełomie politycznym w 1989 r. kościół odzyskał swobodę w głoszeniu ewangelii, w rozwoju administracji kościelnej i edukacji. Lata 90. to czas budowy nowych świątyń, wykańczania i upiększania istniejących.
Po 1989 r. utworzono 6 nowych parafii: w Fordonie, na Wyżynach, Miedzyniu i Osowej Górze, które dokończyły dzieło dopasowania sieci parafii do rzeczywistych potrzeb duszpasterskich mieszkańców.
Parafie w Bydgoszczy ustanowione po 1989 r. :
Po 1980 r. wiele nowych parafii powstało również w okolicy miasta. Gminy podmiejskie Bydgoszczy po 2000 r. szczególnie zwiększyły liczbę mieszkańców, co wymusiło odpowiednie działania na polu duszpasterskim.
Parafie w okolicy Bydgoszczy ustanowione po 1980 r. :
W latach 90. XX wieku w mieście swoje domy zakonne otworzyło kilka zgromadzeń:
Zakony przybyłe do Bydgoszczy po 1989 r.:
W 1992 r. po wielkiej reformie administracyjnej kościoła katolickiego, przeprowadzonej przez papieża Jana Pawła II, cały obszar terytorialny Bydgoszczy włączono do archidiecezji gnieźnieńskiej. 38 parafii bydgoskich przyporządkowano wówczas do pięciu miejskich dekanatów.
Okres 1992-2004 to czas nadawania coraz wyższych tytułów bydgoskim kościołom:
Największym wydarzeniem religijnym okresu po 1989 r. była wizyta w Bydgoszczy 7 czerwca 1999 r. papieża Jana Pawła II. W mszy na bydgoskim lotnisku uczestniczyło 500 tys. wiernych. Papież ukoronował koronami papieskimi obraz Matki Bożej Pięknej Miłości. W papieskiej pielgrzymce Bydgoszcz otrzymała miano Stacji Nowych Męczenników. W homilii papież nawiązał do martyrologii Bydgoszczy, którą symbolizuje bydgoska „Krwawa Niedziela”, rozstrzeliwania na Starym Rynku, Dolina Śmierci oraz do symboliki, którą reprezentuje wezwanie kościoła Świętych Polskich Braci Męczenników, skąd w ostatnią drogę wyruszył w 1984 r. ks. Jerzy Popiełuszko. Papież wezwał do upamiętnienia męczenników, którzy oddali życie za wiarę.
W odpowiedzi na ten apel papieski, w Bydgoszczy powstały dwa sanktuaria nawiązujące do martyrologii Polaków.
W roku jubileuszowym 2000 powstało również sanktuarium szensztackie Matki Bożej Trzykroć Przedziwnej położone w ciekawym krajobrazowo obszarze na osiedlu Piaski.
Ukoronowaniem dziejów kościoła bydgoskiego jest dekret papieża Jana Pawła II z 25 marca 2004 o powstaniu diecezji bydgoskiej. Katedrą został ustanowiony najstarszy zachowany kościół w mieście i zarazem prastare sanktuarium maryjne. Do diecezji włączono miasto Bydgoszcz, jego okolice oraz część regionów historycznych: Krajny i Pałuk.
Rozwój administracji kościoła katolickiego w Bydgoszczy w XX wieku (nie uwzględniono parafii garnizonowej):
W latach 90. XX wieku Świadkowie Jehowy rozpoczęli budowę Sal Królestwa. Dla potrzeb 14 zborów (Błonie, Fordon, Leśne (w tym grupa języka angielskiego) Mariampol, Miedzyń, Migowy, Nowy Fordon, Północ, Prądy, Rosyjski, Śródmieście (w tym grupa języka romani), Szwederowo, Ukraiński, Wyżyny) funkcjonuje ich 4 (ul. Dworcowa 81A, ul. Kubusia Puchatka 2A, ul. Produkcyjna 3, ul. Planty 28).

</doc>
<doc id="1729802" url="https://pl.wikipedia.org/wiki?curid=1729802" title="Andrzej Fonfara (bokser)">
Andrzej Fonfara (bokser)

Andrzej Fonfara (ur. 4 listopada 1987 w Białobrzegach) – polski bokser, były mistrz świata IBO w wadze półciężkiej.
Kariera zawodowa.
Kategoria półciężka.
3 czerwca 2006 w Ostrołęce Fonfara stoczył swoją pierwszą walkę na zawodowym ringu. Pokonując na punkty 39:39, 40:37 i 40:36 Słowaka Mirosława Kubika (0-3-0, 0 KO).
30 kwietnia 2010 zdobył tytuł młodzieżowego mistrza świata organizacji WBC Youth w bokserskiej wadze półciężkiej, pokonując Rogera Cantrella.
20 maja 2011 zdobył wakujący pas WBO NABO, nokautując w siódmej rundzie Anthony′ego Russella.
16 marca 2012 pokonał w trzeciej rundzie przez techniczny nokaut Byrona Mitchella, zdobywając tytuł zawodowego Mistrza Stanów Zjednoczonych federacji IBO.
13 lipca 2012 odniósł swój dotychczasowy największy sukces, wygrywając po 10 rundach jednogłośnie na punkty (stosunkiem 99:91 i dwukrotnie 97:93) z byłym mistrzem świata wagi półciężkiej IBF Glenem Johnsonem.
16 listopada 2012 zdobył tytuł Mistrza Świata federacji IBO w kategorii półciężkiej, pokonując przez techniczny nokaut w siódmej rundzie Toma Karpency’ego. Już w pierwszym starciu Amerykanin zaliczył dwa nokdauny. Od drugiej rundy Fonfara walczył ze złamaną ręką. W siódmej rundzie po ofensywnej akcji Karpency przewrócił się, zgłaszając następnie kontuzję barku i zrezygnował z dalszej walki.
16 sierpnia 2013 na gali na stadionie U.S. Cellular Field w Chicago wygrał walkę przez nokaut w dziewiątej rundzie z Hiszpanem Gabrielem Campillo. Stawką pojedynku był awans na pozycję lidera rankingu organizacji IBF.
6 grudnia 2013 w UIC Pavilion w Chicago wygrał przez nokaut w drugiej rundzie z Kolumbijczykiem Samuelem Millerem (26-7, 23 KO).
24 maja 2014 w Montrealu zmierzył się z Adonisem Stevensonem (23-1, 20 KO) w walce o pas mistrza świata federacji WBC. Polak przegrał jednogłośnie na punkty, sędziowie punktowali 115:110, 115:110 i 116:109 dla Kanadyjczyka.
1 listopada 2014 w UIC Pavilion w Chicago pokonał na punkty w stosunku 97:93, 98:92 i 97:93 Francuza Doudou Ngumbu.
18 kwietnia 2015 w kalifornijskim Carson Fonfara wygrał poprzez techniczną decyzję sędziów w dziewiątej rundzie z byłym mistrzem świata WBC kategorii średniej Meksykaninem Julio Césarem Chávezem Jr. (48-1-1, 32 KO), zdobywając międzynarodowy pas WBC International. Przed przerwaniem walki prowadzący na punkty (89:80, 88:81, 88:81) Polak lewym sierpowym, posłał rywala na deski w dziewiątej rundzie. Walka została uznana przez wortal boxingscene.com za pięściarską niespodziankę półrocza 2015.
16 października 2015 w UIC Pavilion w Chicago w pierwszej obronie międzynarodowego pasa WBC International zmierzył się z byłym mistrzem świata organizacji WBO Nathanem Cleverlym (29-2, 15 KO). Po bardzo dobrym pojedynku pokonując Walijczyka jednogłośnie na punkty 115:113 i dwukrotnie 116:112.
18 czerwca 2016 niespodziewanie przegrał przez nokaut w pierwszej rundzie z Amerykaninem Joe Smithem Jr (21-1, 17 KO), tracąc pas WBC International.
4 marca 2017 udanie powrócił na ring, pokonując przez techniczny nokaut w 10 rundzie byłego dwukrotnego mistrza świata Chada Dawsona (34-4, 19 KO). Do momentu nokautu Polak przegrywał na kartach punktowych u wszystkich sędziów.
2 czerwca 2017 stanął do rewanżowego pojedynku z Adonisem Stevensonem (28-1, 23 KO). Tym razem walka od początku miała jednostronny przebieg, a Polak został poddany przez swój narożnik już w drugiej rundzie.
Kategoria junior ciężka.
16 czerwca 2018 w Warszawie zadebiutował w kategorii junior ciężkiej walką z Ismaiłem Sillachem (25-6, 19 KO). Wygrał ten pojedynek przez techniczny nokaut w 6 rundzie.
Wszedł w skład kolektywu DIIL Gang.
W lutym 2019 ogłosił zakończenie kariery.

</doc>
<doc id="1729805" url="https://pl.wikipedia.org/wiki?curid=1729805" title="Belasica">
Belasica



</doc>
